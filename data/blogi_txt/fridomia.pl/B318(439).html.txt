W ostatnich 7-10 dniach, Mzuri przeprowadziło w imieniu swoich klientów 3 udane transakcje zakupu mieszkań na wynajem – dwie w Łodzi i jedną w Warszawie. Oto ich szczegóły: Warszawa Jednemu z naszych istniejących Klientów (który systematycznie powiększa swój portfel mieszkań na wynajem), pomogliśmy w zakupie 17,5-metrowej kawalerki na Woli. Cena wywoławcza wynosiła PLN 151,000 (a więc już była okazyjna), ale udało nam się w imieniu naszego Klienta wynegocjować cenę do PLN 138,500 (zadziałał argument gotówki, którą Sławek specjalnie wypłacił z bankomatu:-). Po kilku dniach doszło do podpisania aktu notarialnego (dopiero wtedy klient przyleciał z zagranicy do Polski). W mieszkaniu, które (choć jest tylko w średnim stanie) nie wymaga remontu i jest wyposażone w meble (oprócz pralki) mieszka jeszcze brat sprzedającego (do 15 lutego). Mzuri negocjowało z bratem sprzedającego umowę najmu, ale brat nie zaakceptował najmu w miarę rynkowej wysokości (PLN 1000 + PLN 230 opłat dla administracji budynku), bo do tej pory swojemu bratu płacił PLN 800. Mzuri już rozpoczęło proces ogłaszania mieszkania i są już pierwsi potencjlani chętni czekający na zwolnienie się mieszkania. Łódź Dla jednej z naszych Klientek z Warszawy, znaleźliśmy dwie kawalerki w  Łodzi w bardzo okazyjnych cenach. Pierwsza już została zakupiona w cenie PLN 89,000. Jest to 23-metrowa kawalerka, po remoncie (ok 2 lata temu), w doskonałym stanie, choć nieumeblowana, którą ogłaszamy za PLN 650 miesięcznie + PLN 230 opłat do administracji. Druga kawalerka (w trakcie finalizacji – sprzedający zbiera dokumenty do aktu notarialnego) jest większa (27 m.kw). Jej cena to PLN 85.000, ale to mieszkanie wymaga remontu (jest glazura, terakota), który szacujemy zamknie się w kwocie PLN 10.000. Mzuri zarządza wieloma (kilkunastoma) podobnymi mieszkaniami w okolicy (Dąbrowa) i spodziewamy się, że po wyremontowaniu tego mieszkania, nie będzie kłopotu ze znalezieniem najemcy (pustostan krótszy niż 3 tygodnie) przy kwocie najmu rzędu PLN 700-750   miesięcznie + PLN 230 opłat do administracji (opłaty są niższe bo w mieszkaniu są wodomierze). Gdańsk Cieszymy się, że nasza akcja promocyjna z okazji otwarcia nowego oddziału w Gdańsku zaczyna przynosić pierwsze efekty. Przypominam, że jeszcze tylko 28 dni (do końca lutego) trwa promocja usług Mzuri w Gdańsku. Osoby, które do tego czasu podpiszą umowę o zarządzanie swoim mieszkaniem na wynajem z Mzuri, otrzymają 50%-ową zniżkę od jednorazowego wpisowego. A jeśli polecą usługi Mzuri swoim znajomym, to mogą całkowicie uniknąć tej jednorazowej opłaty. Szczegóły promocji na stronie www.mzuri.com.pl lub bezpośrednio u Małgosi Styba z gdańskiego biura Mzuri. E-mail: malgorzata.styba@mzuri.pl ; tel 794 739 817. Katowice Finalizujemy rozmowy z dwoma kandydatami do pracy w katowickim biurze Mzuri. Spodziewamy się, że po okresie szkolenia w Łodzi oraz na miejscu w Katowicach, będziemy gotowi z otwarciem biura w połowie marca. Osoby, które do tego czasu podpiszą z nami umowy o zarządzanie swoimi mieszkaniami otrzymają promocyjne warunki analogiczne do tych oferowanych obecnie w Gdańsku. Warunkiem będzie jednak podpisanie umowy PRZED otwarciem naszego biura. Osoby zainteresowane ofertą Mzuri w Katowicach proszone są o kontakt z Patrycją Bystrosz, patrycja.bystrosz@mzuri.pl; tel 795 661 235 Wrocław, Poznań, Kraków W tym roku przewidywane jest otwarcie biur Mzuri we Wrocławiu (najpóźniej w maju 2012), w Poznaniu (do lipca 2012) oraz w Krakowie (do września 2012). Osoby zainteresowane mogą dowiedzieć się więcej u Patrycji Bystrosz:-) Kolejne miasta Wiele osób pyta nas o terminy otwierania biur w kolejnych miastach Polski. Oczywiście cieszy nas gotowość zaufania nam. Ale z drugiej strony nie chcemy robić niczego zbyt szybko, aby nie ucierpiała na tym jakość świadczonych przez Mzuri usług. Robimy kolejny krok tylko wtedy, gdy już mamy przekonanie, a nawet pewność, że jesteśmy do tego kolejnego kroku w pełni przygotowani. Mam nadzieję, że zgodzicie się jeszcze trochę poczekać na ofertę Mzuri w Waszym mieście:-)   Tagi: bezpieczny zakup , dobra okazja , gotówka , Inwestowanie , kobiety inwestują , mieszkanie , Nieruchomości , rynek najmu , rynek nieruchomości , Wynajem , zarządzanie 