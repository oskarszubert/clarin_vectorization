Przypominam o nadchodzącej wkrótce możliwości spotkania w gronie Fridomiaków w Rio de Janeiro oraz w Belo Horizonte. Jak dotąd tylko jedna osoba – Dominika – zgłosiła się do spotkania w Rio de Janeiro. W Rio spotkamy się w sobotę 15 czerwca o godz 16:00 albo w Confeitaria Colombo (Rua Goncalves Dias 34). Byłem tam relatywnie niedawno i byłem urzeczony bogatym, staroświeckim wystrojem tej kawiarni oraz ich specjalnością – pastel de nata. Jeśli będą chętni, to możemy też się spotkać w poniedziałek, 17 czerwca w Belo Horizonte w okolicach godz 19:00. W Belo Horizonte jeszcze nie byłem, więc czekam na ewentualne sugestie co do miejsca spotkania. Spotkania Fridomiaków są darmowe (każdy płaci tylko za zamówione przez siebie drinki), w luźnej atmosferze, bez ściśle określonej agendy. Rozmawiamy o wolności finansowej, o tym jak inwestować w nieruchomości na wynajem, jak sobie radzić z problemami z najmem, o cywilizowaniu polskiego rynku najmu. Gorąco zapraszam. Poproszę o komentarz potwierdzający chęć udziału w którymś ze spotkań tak bym wiedział ilu osób możemy się spodziewać. Do zobaczenia. Przy okazji przypominam też o spotkaniu Fridomiaków w Nowym Jorku we wtorek 9 lipca. 