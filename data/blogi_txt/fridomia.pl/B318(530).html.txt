W dzisiejszej Gazecie Dom znajdziecie artykuł pod tytułem „Czynsze u Mieszkaniczników. Artykuł bazuje na raporcie przygotowanym przez dwoje członków zarządu Stowarzyszenia Mieszkanicznik, Grzegorza Radzikowskiego i Marię Semczyszyn. Dane dotyczące rzeczywistych cen najmu w poszczególnych miastach pochodzą z ankiet, które wypełnialiście podczas Ogólnoipolskiego Kongresu Otwarcia w Łodzi. Oto link do artykułu w wyborczej.biz: http://wyborcza.biz/finanse/1,108340,11780056,Gdzie_czynsze_sa_n ajwyzsze_.html Ogromne dzięki wszystkim, którzy wypełnili te ankiety. To dzięki Wam możliwe było powstanie tego raportu. Zajrzyjcie do niego by porównać ceny najmu swoich mieszkań do średnich uzyskiwanych przez sąsiadujących z Wami Mieszkaniczników. W przyszłości, im więcej osób będzie uczestniczyć w ankiecie, tym więcej ciekawych i istotnych dla nas wniosków będzie można wyciągnąć z raportu. Podziękowania też dla Grzegorza i Marii za przygotowanie raportu oraz dla Patrycji i Jacka za bardzo pracochłonne wklepywanie danych (w przyszłości będziemy chcieli zbierać dane elektronicznie, co zaoszczędzi czas i … papier:-). Redaktor Marek Wielgo – autor artykułu – oczekuje od nas danych za kolejne kwartały. Liczę więc na to, że będziecie coraz liczniej partycypować w tej ankiecie, tak abyśmy mogli pokazać rozbicie cen najmu w poszczególnych dzielnicach nie tylko dla Łodzi i Warszawy, ale też dla innych miast w Polsce. W przyszłości planujemy zwiększyć częstotliwość raportów do raz w miesiącu, dodając też różne ciekawe elementy, np wysokość pobieranych czynszów najmu, długość pustostanów itd. Nie muszę chyba dodawać, że współpraca z Gazetą Dom przysporzy Stowarzyszeniu wiarygodności oraz tak nam potrzebnego – na wczesnych etapach budowania naszych struktur – rozgłosu. Z Panem Redaktorem Wielgo rozmawialiśmy również na temat innych raportów – o tym wkrótce w oddzielnym wpisie. Cieszy również to, że w artykule znalazły się zapowiedzi dzisiejszego Kongresu Otwarcia w Krakowie, sobotniego w Warszawie oraz kolejnych w Sosonowcu (2 czerwca) oraz w Szczecinie (3 czerwca). Gorąco zapraszam i pozdrawiam z lobby  Hotelu Andel’s w Krakowie:-)     Tagi: Inwestowanie , pasywny dochód , rynek najmu , trendy w nieruchomościach , Wynajem 