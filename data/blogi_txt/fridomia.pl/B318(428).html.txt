Byliśmy wczoraj z córką na meczu Arsenal – Manchester United. Sławny stadion Emirates (ok 60,000 miejsc) był wypełniony po brzegi i tym bardziej jestem wdzięczny Piotrowi za pomoc w pozyskaniu biletów na ten klasyk angielskiej ligii Premiership. I co za miejsce. W pierwszym rzędzie górnej trybuny ze wspaniałym widokiem na całość murawy oraz na resztę stadionu. Wrażenia z meczu? Trochę szkoda, że przegrał Arsenal (choć moja córka się bardzo ucieszyła, bo jest fanką zespołu gości) bo nie było tej fety kibiców, której się spodziewałem. W ogóle śpiewów i żywiołowego dopingu kibiców było mniej niż się spodziewałem. Momentami było dość cicho i nielicznej grupie kibiców z Manchesteru udawało się przekrzykiwać gospodarzy. Kibice najgłośniej dawali wyraz swojemu niezadowoleniu z błenych decyzji sędziego spotkania. Doping był słabszy niż doping kibiców ( i pewnie tez kiboli) na stadionie przy Łazienkowskiej gdzie w zeszłym roku byłem na meczu Legii z Lechem Poznań. Nie wspominając już o bardzo zorganizowanym dopingu kibiców drużyny Independiente Buenos Aires gdy kiedyś byliśmy na meczu tej drużyny w Argentynie, czy też porównując do orkiestry kibiców Kamerunu na meczach Mistrzostw Afryki. Wiodącym zawodnikiem meczu w zespole Arsenalu był w mojej ocenie Czech Thomas Rosiecky. Obawiam się, że rozprowadzi naszą reprezentację po kątach w czasie meczu EURO 2012:-(. Szczęsny parę razy wybronił Arsenal od utraty kilku goli, choć przy pierwszej bramce nie był chyba bez winy. W drugiej połowie wszedl na bisko kolejny przeciwnik Reprezentacji Polski – Rosjanin Andrei Arshavin, który zaraz po wejściu na boisko uciął sobie długą, przyjazną pogawędkę z Thomasem Rusieckim:-) CIekawostką dla mnie było odnotowanie tego, że w szerokiej kadrze Arsenalu (ok 35 zawodników) jest tylko 7 Anglików, czyli niewiele więcej niż Francuzów (6-ściu!).  A poza tym jeszcze zawodnicy z 17 innych krajów !! W drużynie gości jest trochę więcej Anglików – 17, czyli prawie połowa (choć też nie wiadomo ilu rzeczywiście z Manchesteru). W obu zespołach grają Francuzi, Hiszpanie, Włosi, Brazylijczycy, i nawet Koreańczycy )obaj zresztą noszący nazwisko Park:-). Niewiele to ma wspólnego z rywalizacją lokalnych społeczności, kiedy to kibice przychodzili na stadiony kibicować swoim kolegom z podwórka, czy kolegom swoich kolegów… Zostalo to zastąpione rywalizacji jednego brandu (Arsenal) z innym brandem (Manchester United) należącymi do jednej korporacji (English Premier League), która nalezy do  alliansu o nazwie Champions League. Czysty marketing !!! Tak jak przystało na profesjonalną korporację, oprawa meczu była bardzo profesjonalna, bez zarzutu. Duży stadion, gustownie wykonczony i obrandowany, klarowne oznakowania, dostępność usług i produktów sponsorów oraz samego brandu Arsenal, imponujący dach, wygodne i czyste siedzenia, piekna murawa boiska, itp. Wielu ochroniarzy i ogólne poczucie bezpieczeństwa powodujące, że na mecz przyszły grupki dziewczyn, czy też matki z dziećmi (bez facetów). To co mnie absolutnie zaskoczyło, to to, że pomimo tego, że stadion został wciśnięty między domkami przy wąskich uliczkach, którymi trzeba przejść by dojść do stacji metra, to ruch zorganizowano w taki sposób, że praktycznie odbywał się zupełnie płynnie. Byłem pewien, że będziemy musieli stać w długich kolejkach (no bo ile osób jest w stanie wsiąść do pociągu metra?), a tu nic takiego. Rach, ciach i znaleźliśmy się w metrze. A kibice opuszczający stadion smętnie analizowali szanse na zdobycie tytułu mistrowskiego pomimo wczorajszej przegranej. Coraz mniejsze…. Skąd my to w Polsce znamy? :-) Piotrze, jeszcze raz: duuuuuuuuuuuuuuuże dzięki. Moja Córka nigdy nie zapomni swoich 20-tych urodzin:-))) 