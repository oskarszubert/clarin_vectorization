Miło mi donieść, że od najbliższego poniedziałku, 7 stycznia 2013, rusza biuro Mzuri w Krakowie. Dla niewtajemniczonych, Mzuri to firma, która oferuje kompleksową obsługę mieszkań, domów, czy lokali użytkowych na wynajem. To chyba jedyna firma w Polsce specjalizująca się w 100% w tym temacie – nie prowadzi pośrednictwa, ani nie obsługuje wspólnot mieszkaniowych. Portfel, którym zarządza obejmuje już ponad 300 jednostek w kilku miastach Polski i Mzuri jest już chyba największą tego typu firmą w Polsce. Osobą, która zgodziła się poprowadzić oddział krakowski Mzuri jest Ewa Baranowska, posiadająca kilkunastoletnie doświadczenie na rynku nieruchomości, głównie komercyjnych. Sama od kilku lat posiada własne mieszkania na wynajem, więc z własnego doświadczenia też wie jak ważna jest skrupulatność i systematyczność w obsłudze najmu. Przez pierwsze tygodnie, Ewa będzie się szkolić w zakresie oferty oraz procedur firmy Mzuri, najpierw w Krakowie, a potem w biurze Mzuri w Łodzi. W tygodniu 7-11 stycznia będzie w tym celu w Krakowie jeden ze współwłaścicieli i członków zarządu Mzuri, Krzysztof Bystrosz. Jeśli rozważasz pozbycie się problemów z najmem i przekazanie zarządzania swoim mieszkaniem w Krakowie profesjonalistom, to skontaktuj się z nim proszę, bowiem dla swoich Klientów-założycieli biura w Krakowie – Mzuri przewiduje atrakcyjną zniżkę. Dodatkową wobec już funkcjonującej zniżki dla osób będących członkami Stowarzyszenia  Mieszkanicznik. Szczegóły u Krzysztofa. Telefon 795 661 280 lub krzysztof.bystrosz@mzuri.pl 