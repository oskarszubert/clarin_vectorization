Gdy w latach 80-tych byłem zafascynowany muzyką Czarnych Div muzyki soul oraz R B – m.in Dianą Ross czy Dionne Warwick – pojawiła się i nagle eksplodowała młoda gwiazda Whitney Houston, siostrzenica Dionne Warwick. Pocżątkowo nie bardzo mi się podobała – wolałem głos i skromność jej ciotki. Ale z czasem przekonała mnie do siebie swoim głosem. Ogólnoświatową sławę przyniósł jest występ na początku lat 90-tych w filmie „Bodyguard” i ścieżka dźwiękowa z tego filmu. Sławę i ogromne pieniądze. I wraz z nimi duże wyzwania – samotność, alkohol, narkotyki. Whitney przestała sobie radzić sama ze sobą. I dziś dołączyła do licznego grona osób, które swoim życiem poświadczyły, że ogromne pieniądze i sława nie muszą dawać szczęścia. Tak, ceną za ich brak gotowości do pieniędzy i sławy, jest samo życie. Przecież Whitney Houston, Amy Winehouse, Michaela Jacksona, czy dziesiątki przedwcześnie zmarłych gwiazd i celebrytów byłoby z pewnością stać na najlepszą opiekę medyczną, na najlepszych masażystów, dietetyków, trenerów fitness, itp, którzy dbaliby o ich zdrowie i długowieczność. A mimo to umierają w niesławie i w mało godny sposób. Mam nadzieję, że śmierć Whitney otrzeźwi Demi Moore, Daniela Radcliff’a (odtwórca roli Harry Pottera) i innych sławnych i bogatych. A nam wszystkim pomoże nabrać zdrowego dystansu do pieniędzy, sławy, nadmiernego konsumpcjonizmu, „zabawowego” stylu życia i wiecznego szukania coraz silniejszych wrażeń. Życie jest zbyt piękne by je skracać „żyjąc na pokaz”. Chóry anielskie pozyskały kolejny fantastyczny głos. Pokój duszy tej wielkiej wokalistki.   Tagi: bogactwo , ograniczenie konsumpcji , rozwój osobisty 