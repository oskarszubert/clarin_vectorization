Dość dawno (chyba 6-7 lat) nie byłem w Grecji. Dużo się tam w tym czasie wydarzyło. Raczej negatywnego. Również na rynku nieruchomości. Według poniższych artykułów wygląda na to, że w Grecji ceny nieruchomości spadły o 32% (myślałem, że o więcej biorąc pod uwagę ogrom kryzysu, który dotknął ten kraj) w stosunku do górki sprzed kryzysu i że w Grecji podatek katastralny wynosi aż … 2% rocznie. To tak jakby od kawalerki wartej PLN 100 tysięcy płacić PLN 167 podatku … miesięcznie!!! Oto linki do artykułów (dzięki Agata!): http://greece.greekreporter.com/2014/01/22/greece-second-in- falling-property-prices/ http://greece.greekreporter.com/2013/12/10/greeces-property- taxes-among-highest-in-eu/  Ciekawostką jest dla mnie to, że poziom dyskusji na forach internetowych w USA czy Australii nie wydaje się odbiegać od tego co można wyczytać (o ile się czyta, ja raczej tam nie zaglądam) na forach w Polsce. Żenujące. Zdecydowałem, że oprócz Detroit, odwiedzę w tym roku również Ateny, by na miejscu zobaczyć i zrozumieć implikacje kryzysów, które dotknęły te dwa miejsca z perspektywy rynku nieruchomości i najmu mieszkań. Oczywiście zdam Wam relacje ze swoich wizyt:-). Natomiast jeśli są wśród Was rezydenci któregoś z tych dwóch miast, to napiszcie proszę. Bardzo chętnie usłyszymy o Waszych obserwacjach. 