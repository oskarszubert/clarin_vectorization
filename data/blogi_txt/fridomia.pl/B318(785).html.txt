W dzisiejszej Gazecie Stołecznej (lokalny dodatek GW) ukazała się wkładka pt. „Mieszkanie to wyzwanie” z informacją o tym, że Wola to obecnie największy plac budowy w Warszawie, z reklamami firm developerskich oraz z artykułem znanego mi bardzo dobrze Pana Marcina Jańczuka z agencji Metrohouse. Pan Marcin pisze w swoim artykule, że obecne średnie ceny mieszkań w największych polskich miastach osiągnęły stan z roku 2006, czyli sprzed boomu cenowego.Według artykuły najwyższe spadki zostały odnotowane w Krakowie (-18%), Wrocławiu (-10,7%) i Warszawie (-10,2%) w stosunku do największego szczytu cenowego. W artykule zostały podane następujące średnie ceny mieszkań dla następujących miast: Białystok (średnia cena – 4398), Bydgoszcz (3911), Gdańsk (5763), Gdynia (5929), Gorzów Wlkp (2920), Katowice (3880), Kielce (4332), Kraków (6912), Lublin (4853), Łódź (3802), Olsztyn (4443), Opole (4180), Poznań (5485), Rzeszów (4821), Sopot (9478), Szczecin (4285), Warszawa (8389), Wrocław (5798). Czy ktoś z Was kupił może jakieś mieszkanie w 2006 roku w którymś z powyższych miast i mógłby potwierdzić, że ceny rzeczywiście byłby wówczas zbliżone do dzisiejszych?   Tagi: dobra okazja , Inwestowanie , Nieruchomości , trendy w nieruchomościach 