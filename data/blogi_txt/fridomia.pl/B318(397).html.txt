Tydzień po powrocie z Kenii był tak samo bogaty w wydarzenia jak i tydzień poprzedzający mój wyjazd do Kenii oraz Sudanu Południowego (wtedy miałem ciąg spotkań w Katowicach, Poznaniu, Łodzi, Toruniu i Bydgoszczy łącznie z kolizją, którą tam spowodowałem na Rondzie Jagiellonów). Z Kenii wróciłem w ubiegły poniedziałek i od tego czasu zaliczyłem m.in. wystąpienie na SKN Inwestycje i Nieruchomości na warszawskim SGH; confcall Grupy Roboczej przygotowującej sobotnie Spotkanie Programowe Stowarzyszenia Mieszkanicznik.pl w Łodzi; audycję na antenie Kontestacji; prezentację nt wolności finansowej podczas konferencji WSPON; wykład na ASBIRO oraz Spotkanie Programowe Stowarzyszenia w Łodzi. To ostatnie wydarzenie będzie nieść – mam nadzieję – dalekosiężne pozytywne konsekwencje. W ubiegłą sobotę (10 grudnia) w Łodzi zgromadziło się ok 60 osób z różnych części Polski.  Była liczna grupa z Poznania (nawet pomimo braku jej lidera – Piotra Hryniewicza z powodu choroby:-(, ze Śląska, z Warszawy, z Łodzi, a także przedstawiciele Torunia, Konina, Szczecina, Bełchatowa, Raciborza. I to właśnie ten ostatni – Jarek Kończyło – dostał nagrodę (puszkę znakomitego kenijskiego piwa TUSKER) za najwięcej przejechanych kilometrów. Potem okazało się, że Kasia Terlikowska przyjechała aż ze Szczecina, więc i jej jestem teraz winien nagrodę, którą chętnie przekażę przy kolejnym spotkaniu. Zastanawiający dla mnie był brak jakiegokolwiek przedstawiciela czy przedstawicielki Gdańska. Jak dotąd Fridomiacy z Gdańska wydawali mi się najbardziej aktywni ze wszystkich. Bardzo liczę na Waszą obecność w Łodzi w lutym ! Około 1/4 uczestniczek spotkania to były Panie. Część osób przyjechała ze współmałżonkami. Co ważniejsze, z 43 osób, które wypełniły deklarację liczby posiadanych mieszkań na samym początku spotkania (część osób niestety się spóźniła) 13 osób nie posiada jeszcze mieszkań na wynajem, 8 osób ma po 1 mieszkaniu, kolejne 8 – po dwa, 6 po 3, 1 osoba posiada 4, 2 osoby po 5, 1 osoba 6 mieszkań na wynajem. Pozostałe 4 osoby mają po więcej niż 9 mieszkań, co łącznie daje około 230 mieszkań na wynajem !!! Średnia liczba posiadanych mieszkań to 5,35 na uczestnika, lub 7.67 (bez uwzględniania osób nie posiadających jeszcze mieszkań na wynajem). Zakładając, że średnia wartość mieszkania to PLN 150.000, to możemy oszacować, że zebrane osoby dysponują majątkiem mieszkaniowym wartości ponad 30 milionów. Więc całkiem sporym. Gratuluję! Tyle jeśli chodzi o statystyki. Na początku spotkania staraliśmy się trochę poznać. Później zostały zaprezentowane najważniejsze dotychczasowe propozycje Grupy Roboczej w zakresie misji, wizji, celów, działań Stowarzyszenia; kim będą członkowie i jakie będą otrzymywać korzyści. Jak Stowarzyszenie będzie zorganizowane by te korzyści systematycznie dostarczać. Jak będziemy musieli Stowarzyszenie promować by przyciągać jak najwięcej członków, bo jeśli nie będzie nas wystarczająco wielu, to nie uda nam się skutecznie podnosić polskich standardów najmu mieszkaniowego. No i wreszcie jaki będzie budżet kosztów oraz przychodów Stowarzyszenia. Po dyskusji, na której pojawiło się wiele nowych pomysłów odnośnie m.in zapisów statutowych, nowych korzyści dla Członków (oraz dla najemców!!!), działań promocyjnych, nowych źródeł finansowania pozaskładkowego (które tknęły dodatkowy entuzjazm w prace zespołu d/s budżetu Stowarzyszenia), rozeszliśmy się w 8-iu podgrupach tematycznych na roboczy lunch do pobliskich restauracji. Tam trwały prace nad doprecyzowaniem szczegółów, analizą ryzyk oraz działań je mitygujących, oraz planów działania. Po lunchu każda z podgrup tematycznych zaprezentowała na sesji plenarnej efekty swoich prac. Przyjęliśmy postulat by ambitnie mierzyć nie w jeden procent (1%) aktywnych spośród ogółu członków Stowarzyszenia (jak to ma miejsce w większości znanych nam Stowarzyszeń), ale by u nas co najmniej 20-25% członków i członkiń było aktywnych. Bez tak istotnego zaangażowania nie uda nam się w krótkim czasie ucywilizować polskiego rynku najmu mieszkaniowego. Nasza aktywność może się objawiać w różnych formach, m.in (a) uczestniczenie we władzach statutowych Stowarzyszenia; (b) pełnienie funkcji pozastatutowych (np lider regionu czy miasta, rzecznik prasowy danego województwa, dyr d/s członkowskich w danym regionie czy mieście, pełnomocnik d/s relacji z bankami, z firmami ubezpieczeniowymi, itp, itd); (c) pełnienie roli eksperta d/s prawnych, podatkowych, wnętrzarskich, kredytowych, itp, itd; (d) wkład swojego czasu (np zaprojektowanie, wydrukowanie, dystrybucję broszurki o Stowarzyszeniu, przeprowadzenie ankiety i dystrybucja raportu o rynku najmu, które Stowarzyszenie będzie mogło sprzedawać Członkom, czy też zewnętrznym osobom i firmom; (e) inne formy aktywności. Przewidujemy dziesiątki czy nawet setki funkcji i zadań do wypełnienia przez Członków.  Przez Was. Dlatego też bardzo ważne jest abyście jak najliczniej przyjechali do Łodzi w lutym 2012 na Kongres Otwarcia. I namówili do przyjazdu tych spośród Waszych znajomych i przyjaciół, którzy posiadają mieszkania na wynajem. Naszym celem jest by na Kongresie pojawiło się kilkaset, powiedzmy 500 Członków i Członkiń Stowarzyszenia Mieszkanicznik.pl. Będziemy chcieli zaprosić media (w sobotę w trakcie trwania naszego spotkania dwoje z nas udzieliło wywiadu dziennikarce Radia Łódź; mąż Marii słyszał potem ten wywiad i stwierdził, że wypadło „ładnie”:-), przedstawicieli innych Stowarzyszeń z rynku nieruchomośći, a także być może firm partnerskich. Więc dobrze, żebyśmy się pokazali jako silna i poważna grupa ludzi. Co ważniejsze, to na Kongresie Otwarcia ostatecznie zaakceptujemy nasz plan działań na rok 2012-2013, wybierzemy statutowe władze stowarzyszenia, zaprezentujemy nominacje na funkcje pozastatutowe (liderów, doradców, ekspertów, rzeczników, itp). A więc będzie to bardzo istotne spotkanie. Będziemy też mieli okazję się poznawać i integrować. Wielu uczestników sobotniego Spotkania uznało, że jednym z największych plusów spotkania była właśnie możliwość spotkania tak wielu wspaniałych ludzi podobnie myślących, jednocześnie narzekając na to, że zbyt mało było czasu na wzajemne poznanie się. Zakładając, że uda nam się jeszcze w tym roku uzyskać wpis do rejestru Stowarzyszeń, to planujemy zorganizować Kongres Otwarcia na początku lutego, w sobotę 4, 11 lub 18 lutego. Proszę o ewentualne protesty przeciwko któremuś z tych terminów. Kongres zorganizujemy w Łodzi z rozpoczęciem około godz 10:00 i zakończeniem około godz 16:00 (po 2 godziny na (1) prezentację i dyskusję nad planem działań; (2) prezentację kandydatów i wybór władz; (3) wzajemne poznawanie się i integrację. Do czasu Kongresu Otwarcia będą trwały prace nad szczegółami planu działania Stowarzyszenia. Jeśli chcecie się do tych prac przyłączyć to kontaktujcie się proszę bezpośrednio z liderami poszczególnych podgrup tematycznych: 1. Statut, wybór władz, Kongres Otwarcia – Grzegorz Grabowski – grzegrab(malpka)gmail.com 2. Sprawy członkowskie – Jacek Kusiak – jbkusiak(malpka)tlen.pl 3. Finansowanie pozaskładkowe – Paweł Bąk  – pawel.bak(malpka)bremultibank.com.pl 4. Strona www, content, sklepik – Paweł Czerwiński  – pawel.czerwinski(malpka)gmail.com 5. Korzyści dla Członków – AgataIwasiuk  – agata.iwasiuk(malpka)gmail.com 6. Model organizacyjny – Radek Rup  radoslaw.rup(malpka)wp.pl 7. Promocja Stowarzyszenia – Patrycja Bystrosz – patrycja.bystrosz(malpka)mzuri.pl 8. Raport o stanie rynku najmu – Grzegorz Radzikowski – gr(malpka)ingensum.com 9. Komunikacja wewnętrzna – Kasia Terlikowska - biuro.5platinums(malpka)gmail.com 10. Budżet Stowarzyszenia – Radek Tosnowiec  – tosnowiec(malpka)gmail.com Aha, zapomniałem nadmienić,  że przeprowadziliśmy też szybki konkurs wiedzy. Szęśliwcy, którzy dodatkowo wykazali się odpowiednią wiedzą otrzymali atrakcyjne nagrody – m.in kenijskie piwo, orzeszki nerkowca, herbatę, a także banknoty z Kenii oraz Sudanu Południowego. Błażej Przychocki wspaniałomyślnie przekazał główną nagrodę, na którą zrzucili się uczestnicy Spotkania Programowego. W ten sposób na wirtualnym koncie Stowarzyszenia oprócz PLN 1000 otrzymanych przeze mnie od anonimowego Wdzięcznego jakiś czas temu, znalazło się dodatkowe PLN 2050:-). Duże dzięki Błażej ! 21 osób zgodziło się też na wzięcie udziału w projekcie mojego autorstwa. Mieszkanicznik 2012 to będzie książka opisująca profile polskich Mieszkaniczników A.D 2012. Chcę z Wami przeprowadzić wywiady i je opublikować w formie książkowej. Książka ma służyć promocji zawodu „mieszkanicznika”, stanowić promocję naszego Stowarzyszenia, a także stanowić źródło wpływów dla Stowarzyszenia. Napiszę o tym na blogu jeszcze jutro/ pojutrze bo chciałbym w książce opisać sylwetki 30-50 osób, więc zależy mi na zgłoszeniach kolejnych osób. Te 8 godzin Spotkania minęły jak z bicza strzelił; z wieloma z Was nie mogłem nawet chwili porozmawiać. Zapomnieliśmy też o zrobieniu pamiątkowego zdjęcia liczącej teraz już 59 osób Grupy Roboczej. Nie do końca zadziałała też technologia transmisji na żywo, ale i tak dziękuję Pawłowi Czerwińskiemu za tak szybkie zasetupowanie tej transmisji. Dzięki temu doświadczeniu kolejna będzie lepsza, ale i tak NIE ZASTĄPI OSOBISTEGO uczestniczenia w Kongresie Otwarcia. Do zobaczenia w lutym w Łodzi !!! PS Dziękuję wszystkim osobom za przyjazd do Łodzi oraz za aktywny udział w naszym sobotnim Spotkaniu Programowym. Dodatkowo, jeszcze raz, ogromne, ogromne dzięki dla Pawła Bąka, który zgodził się gościć naszą sporą już Grupę Roboczą w swoim biurze przy Piotrkowskiej. Dzięki! 