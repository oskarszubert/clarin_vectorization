Ostatnio znajoma dziennikarka, Kaja Cudak, opowiadając mi o swojej pracy wspomniała, że w wywiadzie ze Sławomirem Świerzyńskim, liderem zespołu disco-polo Bayer Full, usłyszała od niego coś w stylu: „Chińczyk jak zarobi złotówkę, to oszczędzi połowę; Polak jak zarobi złotówkę, to wyda półtorej”. Nie wiem co sądzicie o reprezentowanym przez Bayer Full stylu muzycznym, ale faktem jest że robi on furorę (jak na polskie warunki) w Chinach. A jego lider  jest nie tylko dobrym biznesmenem (zespół od swojego powstania w 1984 roku wydał 19 płyt, które sprzedały się w ponad 16,5 milionowym nakładzie), ale też bardzo dobrym obserwatorem ludzi. Przed chwilą w wiadomościach TOK FM usłyszałem, że Chińczycy są najbardziej oszczędnym narodem świata. Średnie indywidualne oszczędności Chińczyków kształtują się na poziomie … 52% dochodów! Podobno światowa średnia to 32% dochodów, ale mam wrażenie, że ta średnia jest mocno zawyżona przez przedstawicieli najludniejszego kraju na świecie. Według przytaczanych w radio badań, Chińczycy oszczędzają przede wszystkim na kupno mieszkań:-) Pytanie do Ciebie: jaki % Twoich dochodów udaje Ci się regularnie oszczędzać? Oraz drugie pytanie: ile czasu zajęłoby Ci dojście do wolności finansowej gdyby udawało Ci się oszczędzać 52% Twoich comiesięcznych dochodów? Powodzenia w tym byś nie wydawała PLN 1,50 z każdej zarobionej przez siebie złotówki :-)   Tagi: oszczędzanie , wolność finansowa 