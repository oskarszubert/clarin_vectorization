Po raz pierwszy byłem na meczu La Ligi. W poniedziałek w Sewilli jeden z lokalnych zespołów Betis, grał przeciwko Getafe. Są to zespoły ze środka tabeli, z realnymi szansami załapania się do europejskich pucharów w przyszłym sezonie. Ale mecz okazał się dość nudny. I na boisku (0:0; mało bramkowych akcji; trochę teatru; wiele błędów sędziów) i poza nim (nie było kibiców gości; tylko jedna grupka kibiców za bramką była bardzo aktywna przez cały mecz; ale i ci nie byli w większości ubrani na zielono). Ciekawostką było odśpiewanie hymnu klubowego na początku z prompterem na małym ekranie, to że wśród kibiców było bardzo wiele osób niepełnosprawnych oraz to że tak samo przeklinali jak inni. Nauczyłem się sporo epitetów pod adresem matki sędziego w języku hiszpańskim. Kibice najbardziej się rozgrzewali krzycząc wyzwiska pod adresem swoich lokalnych przeciwników – Sevilla FC. Najbardziej przeszkadzało mi, że bardzo wiele ludzi paliło papierosy na trybunie. Niektórzy odpalali jeden papieros za drugim. W sumie doświadczenie ok, choc szkoda że mecz zaczął się dopiero o godz 22-ej!!! Bo dopiero o 3 nad ranem wróciliśmy do swojego hostelu w Maladze. Cena wejściówki Euro 35. Dziś idę na mecz Malaga – Borussia Dortmund. Przyjechało do Malagi już bardzo wielu kibiców Borussi. Widać ich wszędzie. W naszym hostelu było ich dziś rano około 25. Liczę na ciekawsze doświadczenia dziś wieczór:-) 