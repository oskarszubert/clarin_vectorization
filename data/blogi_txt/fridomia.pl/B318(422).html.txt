W miarę płynnie potrafię się posługiwać (nawet podyskutować o .. wolności finansowej:-)  7-oma językami – polskim, angielskim, francuskim, rosyjskim, hiszpańskim, niemieckim, kiswahili; a dodatkowo dogadam się w 4 kolejnych – rumuńskim, kikuyu (to mój język plemienny, który diametralnie różni się od kiswahili), szwedzkim czy fińskim (ostatnio na basenie w Mombasie:-). Uczyłem się też kiedyś arabskiego i japońskiego, ale trudno byłoby mi powiedzieć, że te języki znam (choć rozpoznaję arabskie literki i czasami jestem w stanie odczytać np nazwy marek na billboardach, albo coś napisać, np „kefir” którego opakowanie akurat stoi przede mną i kórego nazwa ma zaskakująco arabskie brzmienie:-). Znając te języki, potrafię też w miarę dużo zrozumieć z prostych tekstów pisanych w języku portugalskim, włoskim, holenderskim, duńskim czy norweskim. Będąc kilka dni na miejscu, w danym kraju, dość szybko udaje mi się rozszyfrować miejscowy alfabet, no koreański, gruziński, czy azerski. Od razu na lotnisku po wylądowaniu szukam słów typu bank, informacja, nazwa stolicy czy innych często powarzających się słów, na lotniskach często pisanych też dodatkowo w języku angielskim. A potem przez cały pobyt uzupełniam dziury w mojej wiedzy. To dość łatwo mi przychodzi, ale niestety też dość łatwo odchodzi. W ogóle zaraz po przyleceniu do nowego kraju, pytam WOP-istę sprawdzającego mój paszport jak jest po tutejszemu „dzień dobry’ czy „dziękuję”, a potem staram się to powiedzieć facetowi z kantoru, a potem w kiosku, a potem kierowcy autobusu i innym aż te zwroty zapamiętam. Więc kiedyś znałem te grzecznościowe zwroty (plus dodatkowo: „ile to kosztuje” i „za drogo”:-) w wielu językach świata, co zawsze powoduje powstawanie nici sympatii i rozbawienie. Wiele osób potem mnie uczy kolejnych słów, więc pod koniec wyjazdu potrafię ich poznać całkiem sporo i zaskakiwać nimi. Pamiętam, że kiedyś zaskoczyłem bardzo ładną dziewczynę na Martynice, gdy zapytany czy znam jakieś słowa po kreolsku, zacząłem od „Dudu chez oui” (nie wiem dokładnie jak to się pisze, ale oznacza mniej więcej „Tak, ślicznotko”:-) Była w szoku. Zresztą moja żona też:-))) i mieliśmy ubaw jeszcze przez długo:-) Kiedyś nauka języków przychodziła mi bardzo łatwo. To była moja pasja. Opowiadałem Wam już chyba o mojej pasji zbieracza. Języki obce też po prostu … kolekcjonowałem:-). I znów szedłem – zgodnie z moimi badziewnymi preferencjami – na ilość, a nie na jakość. Języki mnie fascynowały, ale nigdy na tyle, bym myślał o karierze tłumacza. Choć raz zdarzyło mi się na jakiejś wsi w Norfolk w Anglii tłumaczyć z angielskiego na … angielski. Po prostu nadzorcy, którzy pilnowali jakości truskawek, które zbieraliśmy na polu polubili Francuzkę, z którą się zaprzyjaźniłem. Cały czas coś ją zagadywali, a ponieważ ona nie bardzo Frenglish, to tłumacząc jej przyzwyczaiłem się do ich ciężkiego, wiejskiego lokalnego akcentu, którego ni w ząb nie mógł zrozumieć kolega z York na północy Anglii. Języki były moją kolekcją przed kolekcjonowaniem mieszkań na wynajem i nawet przed kolekcjonowaniem odwiedzanych krajów. Jak się uczyłem? Przede wszystkim intensywnie. Gdy zacząłem się uczyć francuskiego to zapisałem się na kurs w Instytucie Francuskim i zajęcia miałem po parę godzin dziennie łacznie z sobotami. A po zajęciach dodatkowo zawracałem gitarę kolegom czy koleżankom z Afryki Zachodniej by cały czas coś mówić po francusku. Kolejna rzecz, nawet jeśli jeszcze niewiele potrafię, to i tak zaczynam mówić. Wychodzą z założenia, że nauczę się mówiąc, a nie – tak jak większość – że najpierw się nauczę, a jak już będę coś umiała, to zacznę mówić. Więc ja ucząc się języków nie mam wstydu (niektórzy moi znajomi powiedzieliby, że ogólnie jest to towar u mnie w deficycie). Popełniam błędy i sam się z nich najgłośniej śmieję. Uwielbiam gdy ktoś mnie poprawia – to mnie nie peszy, wręcz odwrotnie zachęca do tego by mówić więcej, bo rozmówca chce mi pomóc dokonać pewnych korekt. W ogóle nie interesuje mnie gramatyka. Choć z gramatyki polskiego byłem w podstawówce (możecie w to nie uwierzyć, ale całkiem niezły), więc poznałem te wszystkie dziwactwa, to ucząc się obcych języków w ogóle nie chcę słyszeć o żadnych regułkach. Wyłączam się, nie słucham, nie staram się zapamiętać, nie obchodzą mnie one. Zrobiłem tylko jeden wyjątek. Gdy na II roku studiów na prawie musiałem nauczyć się łaciny (jako przedmiot uzupełniający, bo prawo było moim drugim fakultetem). Nauczyłem się łaciny (od zupełnego zera!) w 2,5 … tygodnia. Z dużą pomocą mojej koleżanki z kursów francuskiego – Renaty – która okazało się kończyła filologię klasyczną. Profesor filozofii, bardzo ostry z natury, wściekł się na mnie gdy po 2,5 tygodniach od pierwszej rozmowy i po tygodniu od pierwszych konsultacji, przyszedłem na … egzamin. Jak ja mogę tak niepoważnie potraktować jego przedmiot, co ja sobie myślę, że da mi taryfę ulgową bo jestem cudzoziemcem, itp??! Siedziałem u niego ponad 2 godziny, przepytał mnie bez wyjątku z całego zakresu kursu łaciny dla prawników, przyczepił się do jednej pierdółki i wstawił mi 4+. Więc potrafiłem się przymusić do tych regułek choć ich nie cierpię. Łacinę tak szybko jak się nauczyłem, jeszcze szybciej wydeletowałem, bo … okazało się, że nawet Renata nie wiedziała jak się w łacinie mówi „dziękuję” czy „dobranoc” (takie słowa nie pojawiły się w żadnym z dzieł klasyki, które w czasie studiów analizowali:-))). „To po co mi taki język?” pomyślałem i natychmiast po egzaminie wydeletowałem razem ze wszystkimi jego regułkami gramatycznymi. Ogólnie to najchętniej uczyłem się jak papuga. Powtarzałem. Albo jak małe dziecko. Dlatego nie lubiłem chodzić na lekcje języka obcego. Pierwszy obcy język, kórego zacząłem się uczyć to był jęz niemiecki w podstawówce. Powinienem go w związku z tym znać lepiej niż francuski czy hiszpański, któych zacząłem się uczyć póżniej. Ale problemem było chyba to, ze zacząłem się go uczyć na kursach. Dlaczego jest to dal mnie problem? Bo w Polsce krew mnie zalewała gdy na lekcjach słyszałem znienawidzone przeze mnie pytanie: „ale Pani Profesor, dlaczego?!”. Co za róznica „dlaczego?”, w tej sytuacji mówi się tak, a w innej inaczej i trzeba to zapamiętać i już. A tematem „dlaczego?” niech się zajmują językoznawcy. Nawet native-speakerzy nie wiedzą „dlaczego”, to po co to Tobie początkujący Polaku, czy Polko? Może to się już zmieniło, ale kiedyś wszyscy uczący się języków mieli obsesję „dlaczego?” Myśleli, że nauka języka to nauka regułek i póki im regułki pasowały, to było w miarę OK (choć bali się, że coś pomylą), ale jak już coś wymykało się regułkom, to widziałem panikę w oczach. A moja nauka była bardzo chaotyczna. Wolałem się skupić na tym by w miarę płynnie sklecić najpotrzebniejsze zwroty z różnych dziedzin życia i stopniowo rozszerzać swoje słownictwo. Wierzyłem że w końcu te wysepki wiedzy, systematycznie powiększane, połączą się w ocean znajomości języka. A że będę robił błędy? Też mi coś ! A ilu Polaków. łacznie ze mną, popełnia błedy mówiać w swym ojczystym języku? Zresztą w porównaniu do Kenijczyków, Polacy mają osobliwe podejście do języków obcych. W Kenii większość osób posługuje się 3-4 językami, często wiecej. W Kenii moje osiągniecie (prawie 10 języków) prawie w ogóle nie robi wrażenia. W Polsce robi, a jeszcze bardziej impressed są Anglicy czy Amerykanie:-). Kenijczyk, który chodził do szkoły zna biegle 3 języki (język swojego plemienia, kiswahili oraz angielski. Jeśli dodatkowo jego rodzice przesiedlili się na ziemie jakiegoś sąsiedniego plemienia, to zna też ten język. Ale jeśli jego najbliżsi sąsiedzi czy koedzy są z jeszcze innego plemienia to zna już 5 języków. A jeśli w szkole dodatkowo uczył się francuskiego to 6. Na czym polega odmiana w podejściu? W kilku rzeczach się to objawia. Po pierwsze, w Polsce jeśli przy stole jest Francuz, to wszyscy będą się starali mówić po angielsku (nawet jeśli słabo znają), żeby nie sprawić gościowi zakłopotania. W Kenii jeśli przy stole jest 8 Kikuyu i tylko jeden Kisii, to rozmowa może się toczyć i po angielsku i po swahili, ale mogą też przejść na Kikuyu i ani oni, ani ten Kisii nie będzie się czuł zażenowany czy wykluczony. W końcu to jego problem, że nie zna języka swoich kompanów. Więc zamiast się obrażać, będzie sie starał włączyć do rozmowy i w końcu nauczy się języka Kikuyu. Kolejna róznica, to tam nikt się nie bedzie wstydził kaleczenia języka. I nie słyszałem by jakikolwiek Kenijczyk pytał „dlaczego?”. A po co mu to wiedzieć? Ucząc się języka pytanie „dlaczego” jest niemal tak samo abstrakcyjne jak pytanie dlaczego po środzie jest „czwartek” a nie „sobota”? Tak se kiedyś ludzie nazwali i tak jest i już. Zauważyliście pewnie, że pisząc ten tekst pisałem w języku przeszłym. To celowo, bo teraz nauka języków przychodzi mi o wiele trudniej. Kiedyś wystarczyło mi powtórzyć jakiś zwrot kilka razy i już się przyklejał. Teraz łapię się na tym, że ktoś mnie poprawia 20 razy i więcej, a ja nadal nie chwytam. Ale nie zraża mnie to jakoś szczególnie. Osiągnąwszy wolność finansową, postanowiłem wrócić do swojej starej pasji. Co roku (do śmierci) zamierzam się uczyć nowego języka. 2 lata temu to był rosyjski (prawie od zera), w zeszłym doszkalałem się w kiswahili. W tym roku – jeszcze się nie zdecydowałem:-)). Teraz mam inny system uczenia się. Gdy postanowiłem uczyć się rosyjskiego, najpierw szukałem kursów w Polsce lub jakiegoś prywatnego lektora. Ale doszedłem do wniosku, że nawet jakbym miał 3-4 godziny zajęć tygodniowo, to po roku zaliczyłbym 150-200 godzin i to zakładając, że nigdzie bym nie wyjeżdżał i żadnych lekcji nie opuszczał. Te same 150-200 godzin łatwo uzyskam wyjeżdżając do danego kraju na tydzień lub dwa. Więc co miesiąc wyjeżdżałem na tydzień do Rosji i tam na miejscu intensywnie się uczyłem. W zeszłym roku byłem z kolei 6-krotnie w Kenii, choc tam przyznam rozpraszała mnie rodzina czy znajomi, więc nauka nie była zbyt efektywna. Poza tym, popełniania błędów w swoich własnych językach też się wstydzę i jestem bardziej spięty mówiąc niż zazwyczaj. Na liście języków do nauki mam wiele pozycji. W najbliższych latach będą to kikuyu, rumuński, słowacki, wietnamski, chiński, hiszpański, szwedzki, tajski, amharski, hindi, francuski i inne. Co roku inny. Aż do śmierci, oby jeszcze odległej. Sam jestem ciekaw ile języków będę sobie mógl wpisać do mojego (nieistniejącego:-) CV… 