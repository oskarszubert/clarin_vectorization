Oto treść maila, jaki otrzymałem od Tomka, 23-letniego studenta z W-wy, który ma 2-pokojowe mieszkanie w Sopocie. Sprzedać czy trzymać i wynajmować? A jeśli sprzedać, to czy kupić kolejne z lewarem czy za gotówkę? Witaj Sławku,  Zacznę od samego początku: Przyjemność spotkania z Tobą miałem podczas ostatniego festiwalu BOSS w Warszawie, na który to wykład przyszło zaledwie parę osób. Od razu zaskarbiłeś sobie sympatię wszystkich obecnych przez to, że podszedłeś do tego tak profesjonalnie i wygłosiłeś niesamowicie inspirujący wykład (zwracam się na TY, ponieważ mimo różnicy wieku zwróciłeś mi na to uwagę J). Mam nadzieję, że taki mail jak np. ten utwierdzi Cię w przekonaniu, że może nawet czasem wykład dla paru osób ma większy sens niż taki, na którym jest ich 100 i więcej.  Praktycznie od razu podjąłem decyzję o tym, że będę wolny finansowo (Chciałem od razu kupić książkę na której napisałbyś mi-‘Dla Tomka, który do 2023 roku będzie wolny finansowo’ ale nie miałem gotówki J i musiałem lecieć na zajęcia, które i tak się właśnie rozpoczynały na sghJ). Wcześniej czułem to tak jedynie intuicyjnie i nie miałem wizji drogi w jaki sposób mogę to osiągnąć. Tak naprawdę nie zdawałem chyba sobie nawet sprawy z tego, co to tak naprawdę jest wolność finansowa i czym różni się od bycia bogatym. A Twój wykład i ogólna filozofia jest czymś pod czym podpisuje się rękoma i nogami, bo tak naprawdę nigdy moim celem nie było ‘szastanie pieniędzmi’.  Z całkowitą pewnością mogę powiedzieć, że od tamtego wykładu nie było dnia, abym nie myślał o swojej przyszłej wolności finansowej. Przeleciałem przez większość tematów dotyczących wolności finansowej, inwestowania w nieruchomości i ogólnie lifestyle’u z tym związanego, które były na Twoim blogu i kontestacji. Przeczytałem Twoją książkę o wolności finansowej i od razu dałem siostrze żeby też to zrobiła (już wcześniej się nasłuchała o Tobie i naszej wspólnej wolności finansowej w przyszłości J). ‘Pomysł do wynajęcia’ celowo zamówiłem na adres swojego rodzinnego miasta żeby moja mama pierw ją przeczytała, a dopiero później odesłała mi. Jak widzisz dzięki wykładowi na BOSSie pozyskałeś sobie wiernego sympatyka, a nawet wyznawcę można powiedzieć J. Tak naprawdę nie piszę aby Ci tylko schlebiać i z natury nie jestem wylewny ale pomyślałem, że takie listy dają Ci powera i utwierdzają w przekonaniu, że to co robisz jest niesamowite. Jestem pewien, że mnóstwo ludzi na świecie jest Twoimi ‘dłużnikami’ i liczba ta sukcesywnie rośnie J. A więc do rzeczy Sławku: Mam 23 lata, jestem studentem IV roku w SGH i można powiedzieć, że w drodze do swojej wolności finansowej zaczynam z uprzywilejowanej pozycji. Mianowicie jestem właścicielem 2-pokojowego mieszkania w Sopocie (46m2) na os. Kamienny Potok. Jest to mieszkanie, które kupili moi rodzice gdy szedłem na studia licencjackie na Uniwersytecie Gdańskim i od razu zostało przypisane na mnie. Służyło mi (i moim kolegom J) doskonale przez 3 lata i teraz jest wynajmowane. I tu dochodzimy do sedna. W ciągu najbliższych paru lat jestem przekonany, że tam nie zamieszkam na stałe, nie wiem czy kiedykolwiek w ogóle by to nastąpiło. Na tą chwilę dużo bardziej widzę siebie jako gościa zmieniającego od czasu do czasu miejsce zamieszkania i ogólnie ‘elastycznego’ (bardzo dobry artykuł zamieściłeś jakiś czas temu o tym, że młodym zależy teraz na używaniu, a nie posiadaniu). Co za tym idzie, skoro mieszkanie i tak będzie wynajmowane, to celem powinna być maksymalizacja dochodów z najmu. Mieszkanie kosztowało w 2009 roku 285 000 zł, więc może teraz po lekkim remoncie udało by się sprzedać za, powiedzmy, 250 000 zł. Ogólnie jest położone w świetnym miejscu komunikacyjnie i nie byłoby problemu z wynajmem dla studentów, posiada 2 osobne pokoje i 3 łóżka. Z tym, że opłaty miesięczne dla spółdzielni są ekstremalnie duże, 750 zł miesięcznie (jest to mieszkanie w wielkiej płycie z 86 roku). Z tego powodu maksymalny dochód ‘na czysto’ jaki mogę otrzymać z tytułu najmu to max 1000-1100 zł. Stopa kapitalizacji kształtuje się wtedy marnie – około 5%. A więc jak się pewnie domyślasz, ostatnio intensywnie rozważam sprzedaż i kupno w zamian 2-3 kawalerek przy współpracy z Mzuri. Uważam, że Wasze doświadczenie i znajomość rynku i tak pozwoli mi zaoszczędzić więcej niż wynosi prowizja. Co nie zmienia faktu, że zamierzam tą wiedzę od Was pochłaniać i uczyć się jak najszybciej oglądając mieszkania J Jestem BARDZO ciekaw Twojej opinii na ten temat i ogólnie opinii Fridomiaków, próby postawienia się w mojej sytuacji. Jak Wy byście to rozegrali ? Jakie są zagrożenia, na które powinienem zwrócić uwagę ? Jeśli nie, to czemu ?Wszelka krytyka jest bardzo mile widziana. Mam też pytanie bardziej odnoszące się do Mzuri. Czy w tym wypadku pomoglibyście mi przy sprzedaży tego mieszkania ? Dochód ze sprzedaży byłby poświęcony w całości na zakup kawalerek i późniejsze zarządzanie nimi przez Was. Jeśli tak, to jak by ta pomoc wyglądała ? Jeżeli miałbyś Sławku ochotę umieścić ten post na łamach fridomii to byłbym bardzo szczęśliwy. Myślę, że nie jestem jedyną osobą, której rodzice kupili mieszkanie z myślą o tym, że synek/córka będzie już miał/a swoje cztery kąty do końca życia. Kiedyś czasy były inne i inne jest nastawienie większości rodziców. Młodzi często nie chcą jeszcze planować gdzie spędzą resztę swojego życia. A skoro mamy wynajmować, to czemu nie odnosić maksymalnych korzyści i, tym samym, przybliżyć się do swojej wolności finansowej J. Ponadto myślę, że będzie to ciekawy początek mojej drogi do wolności finansowej, ponieważ mam coraz jaśniej sprecyzowane plany i z chęcią będę opisywał swoje case study na łamach fridomii . Już po potencjalnej sprzedaży mieszkania (a opinia Twoja i Fridomiaków będzie tu miała duże znaczenie) będzie mnie czekać następna ogromnie ważna decyzja – ile mieszkań kupić, czy 2 za gotówkę, czy np. 6 przy użyciu kredytów. Ogólnie myślę, że oprócz tego, że Ty i Fridomiacy mi pomogą, to ja i mój przypadek będzie wartością dodaną dla Twojego bloga. Mam nadzieję, że dotarłeś do tego momentu listu J Nie ukrywam, że byłbym zachwycony w przypadku odpowiedzi z Twojej strony i oczywiście nie oczekuję, że nastąpi to bardzo szybko. Niemniej jednak, gdybyś kiedyś znalazł chwilę na zastanowienie się nad tym przypadkiem i próbą wczucia się w moją sytuację to byłbym zaszczycony. Dziękuje Ci z góry !! Pozdrawiam, Tomek 