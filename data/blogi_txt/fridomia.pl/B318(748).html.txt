Gaz łupkowy budzi kontrowersje, jak każda nowa technologia, której efekty nie są jeszcze w pełni znane. Niemniej czy dzisiaj, znając skutki uboczne i zagrożenia (zarówno dla nas jak i dla środowiska), zrezygnowalibyśmy np. z samochodów czy centralnego ogrzewania albo wydobycia ropy naftowej? Cywilizacja i jej rozwój nierozłącznie wiążą się z kosztami i należy o tym mówić. Komisja Europejska prowadzi do 23 marca konsultacje społeczne w wersji on-line co obywatele UE myślą o wydobyciu gazu łupkowego. Ankieta jest już także w j. polskim. Część pytań wydaje się tendencyjna i może służyć zarówno blokowaniu jak i wsparciu rozwoju wydobycia gazu łupkowego. Bez względu na wady i zalety takiej formy ankietowania oraz zawartości pytań zachęcam do jej wypełnienia on-line (link poniżej), bo bez naszego głosu w UE decyzje o rozwoju tego sektora (istotnego dla Polski) będą podejmować obywatele innych krajów, których interesy ekonomiczne nie zawsze są zbieżne z naszymi. Po prostu mogą nas przegłosować i zamiast wydobywać własny gaz będziemy zmuszeni kupować go w Norwegii, Niemczech czy Rosji. Ponizej link do ankiety. http://e c.europa.eu/yourvoice/ipm/forms/dispatch?form=SHALEGAS lang=pl Ja swój głos już oddałem. Wypełnienie ankiety nie powinno zająć więcej niż 5-8 minut, no chyba, że będziecie mieli wiele dodatkowych argumentów za wydobywaniem gazu łupkowego oprócz tych podanych w ankiecie. Ja takich argumentów dodałem 3-4, m.in zrównoważenie rozwoju obszarów mniej rozwiniętych, zrównoważenie budżetu, możliwość stworzenia krajowego funduszu na okresy spowolnienia gospodarczego czy kryzysów gospodarczych, itp Zachęcam do zagłosowania. Głosów jest już prawie 14.000 więc jest szansa, że zostaną one wzięte pod uwagę przez unijnych decydentów. Zachęcam też każdego z Was, komu zależy na gazie łupkowym jako szansie rozwoju dla Polski, byście zachęcili do głosowania również swoich znajomych – mailowo, poprzez Facebook, LinkedIn czy inne fora, czy poprzez wpisy na Waszych blogach. 