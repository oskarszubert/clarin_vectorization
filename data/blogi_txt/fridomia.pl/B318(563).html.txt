To już ostatni tydzień szkoły. Zbliża się sezon wakacyjny. Pewnie sporo będzie podróżować korzystając z urlopów. Domyślam się – biorąc pod uwagę słabą pogodę w Polsce – że wielu z Was spędzi urlopy gdzieś za granicami. Mam prośbę. Jeśli ktoś z Was przy okazji zwiedzania nowego miasta, ma zwyczaj – tak jak ja – przyglądać się witrynom agencji nieruchomości lub wręcz wchodzić do środka, to prosiłbym o krótką relację i podzielenie się swoimi odkryciami (średnie ceny zakupu, średnie poziomy czynszów najmu, dynamika cen, inne ciekawostki) z pozostałymi Fridomiakami. Relacja może być bardzo krótka – nie chodzi tu o jakąś szczególnie pogłębioną analizę lokalnego rynku nieruchomości, tylko o zbiór kilku podstawowych obserwacji. Będę ogromnie wdzięczny za każdą relację. Dzięki i życzę udanych wyjazdów wakacyjnych. I nie tylko. 