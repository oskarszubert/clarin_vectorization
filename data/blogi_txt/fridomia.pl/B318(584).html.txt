Dostaliśmy dziś od Michcioka (dzięki Michał!) dwa ciekawe linki do wrocławskiej inwestycji. Jest to były hotel asystenta uniwersytetu, który prywatny inwestor przerabia/przerobił na akademik z mieszkaniami od 12 do 23 m.kw. Oto linki: http://www.sfora.pl/Jedyny-taki-blok-w-Polsce-Buduja-mieszkania- po-12-metrow-g41643-41589  oraz  http://www.starter.net.pl/ Z komentarzy pod jednym z linków wnioskuję, że ceny tych mieszkań to PLN 100.000 za 12-metrowe mieszkanko i PLN 217.000 za 23-metrowe. Nie wiem czy są jeszcze w sprzedaży i na ile można negocjować ceny w dół, w jakim standardzie są oddawane, itp. Ale myślę, że gdyby więcej Fridomiaków czy Mieszkaniczników się zdecydowało, to (a) możnaby uzyskać obniżkę ceny, (b) uzyskać efekty skali przy wykończeniu, (c) w ciągu roku akademickiego zrobić tam mini-akademik, a w ciągu lata mini-hostel, (d) Mzuri już wkrótce otworzy biuro we Wrocławiu, więc będzie zapewniona fachowa obsługa najmu Co o tym sądzicie? Zakładając cenę zakupu mieszkania 12-metrowego wynegocjowaną tak, by wraz z wykończeniem i kosztami transakcyjnymi wyniosła PLN 105.000, to przy 9 miesiącach (zakładam 1 miesiąc pustostanu) wynajęcia studentom za  PLN 650 miesięcznie + opłaty do administracji + media oraz 1 miesiącu wynajęcia krótkoterminowego za PLN 100/dziennie (zakładam 1 miesiąc pustostanu) oraz PLN 200 opłat do administracji oraz za abonament za media = przychody roczne rzędu PLN 8.850 (650×9 + 100×30). Koszty roczne będąPLN 645 (11% Mzuri) + PLN 200 (2 miesiące pustostanu) + PLN 500 (opłaty do administracji + koszty mediów w ciągu miesiąca trwania najmu krótkoterminowego). Daje to około 7,15% zwrotu netto rocznie. A więc całkiem przyzwoicie jak na Wrocław:-) 