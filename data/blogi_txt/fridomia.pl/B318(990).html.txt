Otrzymaliśmy takie oto zapytanie od Waldka w temacie lokali użytkowych w nieduzych miasteczkach. Co o tym sądzicie? A może ktoś z Was ma praktyczne doświadczenia w tym obszarze rynku nieruchomości na wynajem? Cześć Sławku,  Jeśli to możliwe, to chciałbym, abyś zamieścił mój poniższy mail jako wpis na Twoim blogu. Chciałbym poznać opinie czytelników lub osoby, które może już robią to, co sobie wymyśliłem. Mianowicie:  Od jakiegoś czasu zastanawiam się nad inwestowaniem w ściśle określony rodzaj lokali użytkowych: - przedział cenowy – od 20.000 zł do max. 40.000 zł – z założenia są to okazyjne zakupy tzw. “perełek”. Wierzcie mi – jest kilka na rynku nawet dziś…  - metraż w przedziale 20 – 50 m2 - zdecydowanie rynek wtórny, jak najbardziej mogą być do remontu - lokalizacja – raczej centra małych miasteczek lub ich najbliższe okolice (miasteczka do 40-50 tys. mieszkańców) – czyli szeroko rozumiana prowincja - ewentualnie lokale na osiedlach mieszkaniowych większych miast – z wyprzedaży WAM-ów, SM-ych, a także zakup od osób fizycznych “w potrzebie” - najchętniej lokale w kamienicach lub wolnostojące (wraz z gruntem). Ewentualnie spółdzielcze własnościowe – pod warunkiem niskich czynszów (np. piwnice w blokach mieszkalnych) Dlaczego akurat takie kryteria?  - niska kapitałochłonność na starcie – czyli np. zakup w cenie 30.000 zł. - tym samym możliwość zbudowania znacznego portfela takich nieruchomości stosunkowo niskimi nakładami finansowymi – w perspektywie 10 – 15 lat - znaczne zmniejszenie ryzyka pustostanów ze względu na dużą ilość lokali – lepiej mieć 4 lokale po 50.000 zł niż jedno mieszkanie pod wynajem za 200.000 zł - niskie koszty użytkowania tych lokali - wysoka stopa zwrotu – min. 15-20% rocznie – spokojnie do osiągnięcia przy zakupie “perełki”  - przy założeniu zachowania atrakcyjnych czynszów najmu dla najemców – niska ich fluktuacja, a tym samym niskie nakłady pracy i stabilne dochody z najmu przez cały rok - zwiększanie zdolności kredytowej z każdym kolejnym zakupem – wykazywanie dochodów z najmu przy wnioskach kredytowych na zakup kolejnych lokali podnosi tę zdolność - sprzyjający okres na zaciąganie kredytów hipotecznych na zakup tychże lokali – najniższe stopy procentowe w historii - i na koniec – duży rynek potencjalnych najemców – w takich lokalach można zrobić praktycznie każdą działalność nie wymagającą dużej powierzchni – sklep, kwiaciarnia, biuro nieruchomości, biuro kredytowe, wszelakie usługi, itp.  Śledzę rynek takich lokali od kilku miesięcy. Dam przykład – miałem m.in. namierzony taki lokal:  - miasto powiatowe w Wielkopolsce – 20 tys., mieszkańców - lokal 20 m2 w centrum - lokal położony na parterze kamienicy. Bezczynszowy. - lokal tylko do odświeżenia + zamontowanie ogrzewania – łączny koszt remontu nie przekroczyłby 4.000 zł (z piecem na gaz) - bardzo dobra widoczność + lokalizacja - bardzo atrakcyjna cena – lokal był do kupienia za 27.000 zł – po ostrej negocjacji ceny z 35.000 zł Postanowiłem przesondować rynek. Dałem ogłoszenie na tablica.pl, że niby wynajmę ten lokal za 400 zł. Początkowo była cisza. Zapewne dlatego, że akurat na rynku lokali w tym mieście jest duża nadpodaż – w centrum dominuje niska zabudowa i lokali użytkowych jest zatrzęsienie – w tym mnóstwo pustych i do wynajęcia w niskich cenach. Jednak po 3 miesiącach znalazł się ktoś, kto chciał go wynająć w proponowanej cenie na sklep monopolowy…   Był zdeterminowany. Niestety, kiedy podjąłem decyzję o zakupie, to okazało się, że ktoś już mi lokal sprzątnął sprzed nosa… Życie.   Nie ukrywam, że mam jednak jeszcze na oku 2-3 takie lokale w okolicy 150 km od mojego miejsca zamieszkania. Ponieważ jednak w tej chwili kupuję lokal pod własne potrzeby (a jakże – w bardzo atrakcyjnej cenie i w centrum miasta, w którym działam… ) oraz z powodu, że nie narzekam na brak klientów w mojej działalności, to na razie nie zajmuję się tematem z braku czasu. Jednak myślę, że będę chciał zająć się tematem jeszcze w tym roku. Właśnie z powodów, które wymieniłem powyżej.  Pytanie – co o tym sądzicie? A może jest ktoś, kto działa właśnie na rynku takich lokali? Myślę, że ze względu na niska kapitałochłonność można go porównać do kupowania garaży pod wynajem. Chętnie poznam Wasze opinie.  Przy okazji – NAJLEPSZEGO W 2014 roku FOR ALL!!!   Z góry dzięki Sławku!!!   Pozdrawiam serdecznie,Waldemar 