Wiele się dzieje na rynku kredytów hipotecznych. Mieszkania krążą, kredyty idą jak ciepłe bułeczki, dodatkowo przychodzi sporo maili od fridomiaków, za co wielkie dzięki. Niestety ogrom zadań przekłada się na mniej czasu na pisanie tekstów. Postaram się jednak publikować nieco częściej, nawet w tak gorących okresach jak ten, który miał miejsce przez ostatnie dwa miesiące. Gorący okres skłania do kontynuowania przemyśleń nt. tego jak dobierać partnera finansowego. Temat jest na czasie tym bardziej, że na rynku jest gorąco. Skoro mamy już sojusznika, który chce nas usatysfakcjonować na tyle, żebyśmy przekazali jego numer telefonu wszystkim naszym znajomym pozostało tylko jedno. Sprawdzić czy oprócz tego ,że ma dobre podejście ma też możliwość zaoferowania nam realnej wartości i czy aby na pewno chce być szczęśliwy szczęściem swojego klienta i kolejnych, z polecenia. A może nie rozumie swojej roli zbyt dosłownie i chce być szczęśliwy szczęściem dużej prowizji i kolejnych dużych prowizji od klientów z polecenia? I jak ja, szary człowiek, bez wykształcenia ekonomicznego mam to sprawdzić? Jeśli nie czytaliście jeszcze mojego poprzedniego tekstu można znaleźć go tutaj: http://fridomia.pl/2011/03/15/po-czym-poznac-dobrego- doradce-kredytowego/                 Przede wszystkim wyróbmy sobie nawyk skąpca i selekcjonujmy koszta i produkty. Naszym celem jest osiągnięcie minimalnej raty i minimalnej kwoty kosztów około kredytowych kosztem skorzystania z jak najmniejszej ilości jak najmniej kosztownych produktów. Często warto korzystać z opcji dodatkowych jak karta kredytowa czy fundusz inwestycyjny, ale priorytetem dla nas powinny być obniżki raty za cenę skorzystania z dodatkowych produktów. Ważne: Najgorszym co możemy zrobić to wstydzić się  wyraźnie artykułować swoje oczekiwania i żądania. Jak doradca ma trafić w oczekiwania jeśli ich nie zna? Jeśli nie będą one przystawać do rzeczywistości, dobry doradca będzie mógł to wykazać i przekonać nas. Dlatego jeśli doradca chce nam sprzedać fundusz inwestycyjny to warto się zastanowić po co- skoro już zdecydowaliśmy, że nie będziemy budować wolności finansowe w oparciu o giełdę, tylko o inwestycje w nieruchomości.  Czy nie jest tak dlatego, że wiąże się to tylko z dodatkową prowizją dla naszego doradcy a nie z wartością dla nas? To nic złego, że doradca chce zarobić na kliencie jak najwięcej- tak długo jak wiąże się to z realną wartością dodaną po stronie klienta. Kończąc temat wyboru doradcy chciałbym zauważyć, że my jako klienci również powinniśmy nastawiać się na współpracę długofalową. Dobrze jest mieć sprawdzonego, zaufanego człowieka, który zawiaduje finansową stroną naszego budowania fridomii. Jeszcze lepiej, jeśli mu się odpowiednio „sprzedamy” i sprawimy, że będzie czuł, że już jesteśmy jego klientami na zawsze, i że jak kredyt albo finanse to tylko u niego. To poczucie zaowocuje tym, że będzie się odzywał od czasu do czasu jak przypomni sobie o nas i będzie chciał zaproponować coś co może się nam przydać. Dlatego, gdy negocjujemy warunki kredytu miejmy na uwadze interes doradcy- żeby pracując z nami nie tracił. Dla nas obniżka raty o 50 PLN może oznaczać dla niego ½ mniej dochodu z naszej transakcji. Gwarantuję, że szczęśliwy doradca po naszej stronie zwróci się w czasie i korzyściach kilkanaście razy bardziej niż te 50 złotych. O ile oczywiście zastosowaliście się Państwo do rad z tego i poprzedniego tekstu. Sumarycznie, jeśli po uruchomieniu kredytu w dalszym ciągu mamy ochotę polecać doradcę swoim znajomym to nie wahajmy się tego robić. Na rynku jest jeszcze sporo amatorów przed którymi trzeba chronić swoich bliskich.  Pozdrawiam Serdecznie.  Bartosz Majewski  504 206 158 Bartosz.majewski@hipotekaplus.pl  OBLICZ DOKŁADNĄ RATĘ KREDYTU Tagi: kredyt 