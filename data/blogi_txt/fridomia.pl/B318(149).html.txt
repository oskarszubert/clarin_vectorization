Konsumpcja w społeczeństwach rozwiniętych dawno przestała służyć zwyczajnemu zaspokajaniu elementarnych potrzeb. W naszej części świata, stanowiącej zaledwie 20% ludności całego globu, konsumowane jest ponad 80% wszystkich zasobów Ziemi. Aby zwrócić uwagę na problem nadmiernej konsumpcji, co roku, w ostatnią sobotę listopada, obchodzony jest Międzynarodowy Dzień bez Kupowania. Akademia 3R to pilotażowy program edukacyjny Polskiej Zielonej Sieci, który w ciągu ostatnich 2 lat był kierowany do młodzieży szkolnej 10 województw w Polsce. 3R to pierwsze litery wyrazów opisujących hierarchię postępowania z odpadami: Reduce – Reuse – Recycle, czyli Ograniczajmy – Używajmy ponownie – Odzyskujmy. Ponad 3 tysiące uczniów szkół podstawowych i gimnazjalnych nauczyło się odkrywać i poznawać tajniki marketingowe, które sprawiają, że konsumenci kupują więcej niż potrzebują. Uczniowie dowiadywali się jak ponownie użyć to, co pozornie jest przeznaczone na śmietnik oraz usystematyzowali swoją wiedzę w zakresie segregacji odpadów. Młodzi konsumenci zmierzyli się także ze swoimi nawykami konsumenckimi. Pokazali, że metodą “drobnych kroczków” – np. poprzez przyniesienie własnego kubka do szkoły, kupowanie produktów właściwie opakowanych w sklepiku szkolnym, czy noszenie własnej, wielorazowej torby na zakupy – można zmienić nie tylko swoje przyzwyczajenia, ale także uwrażliwić i aktywizować innych: nauczucieli, rodziców, kolegów i tym samym zmienić całe otaczające środowisko na lepsze. Jeśli ktoś chciałby się dowiedzieć więcej nt tej bardzo pożytecznej inicjatywy to może wziąć udział w konferencji prasowej Polskiej Zielonej Sieci podsumowującej pilotażowy program edukacyjny na temat odpowiedzialnej gospodarki odpadami “Akademia 3R” Miejsce: Centrum Prasowe PAP, ul. Bracka 6/8, Warszawa Czas: 25 listopada 2010, godz. 11:00 – 12:00 Program: ●    Nasze konsumenckie wybory kształtują świat – o Dniu Bez Kupowania i odpowiedzialności konsumentów – Maria Huma, kierowniczka kampanii “Kupuj odpowiedzialnie” prowadzonej przez Polską Zieloną Sieć od 2002 r. ●    3 litery R, które zmieniły oblicze 180 szkół w Polsce –  Małgorzata Małochleb, koordynatorka projektu “Akademia 3R” ●    Co osiągnęliśmy dzięki “Akademii 3R”? Rezultaty projektu i prezentacja raportu ewaluacyjnego – koordynatorka projektu ds. edukacji  w projekcie „Akademia 3R” Tagi: ograniczenie konsumpcji , oszczędzanie 