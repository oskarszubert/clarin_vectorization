Najbliższe kilka tygodni zapowiada mi się dość podróżniczo. Tak jak ryba dobrze czuje się w wodzie, a ptak w powietrzu, tak ja najlepiej czuję się w … podróży:-) Końcówka roku i początek Nowego będzie okazją do wielu spotkań z Fridomiakami w różnych krajach. W najbliższym tygodniu spotkania w Dreźnie, Monachium oraz (na ten pomysł wpadłem dosłownie przed chwilką) … w Amsterdamie. Później w okresie świąteczno-noworocznym w Perth, Sydney oraz w Singapurze. Szczegóły spotkań obok, z prawej strony bloga. Jeśli mieszkacie lub będziecie w którymś z powyższych miast, to gorąco zapraszam na każde z tych spotkań. Będzie mi niezmiernie miło poznać nowe Fridomiaczki i Fridomiaków:-). Będę też w Adelajdzie (piątek 3 stycznia) oraz w Melbourne (niedziela 5 stycznia), więc jeśli ktoś miałby ochotę na spotkanie, to proszę o kontakt to wtedy ustalimy miejsce spotkania. Mam nadzieję mieć przyjemność spotkać wielu z Was. Do zobaczenia! 