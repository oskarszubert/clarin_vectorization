W książce „Wolność finansowa dzięki inwestowaniu w nieruchomości” użyliśmy słowa „prokrastynacja”, czyli zwyczaju odkładania wszystkiego „na później”. Chodziło o to, że brak podejmowania szybkich działań – w kontekście najmu mieszkań – przełoży się na wydłużone okresy pustostanów, na niższe wpływy z najmu. Oddali perspektywę osiągnięcia wolności finansowej. Oczywiście choroba zwana prokrastynacją dotyka wielu z nas i w to najróżniejszych sferach życia. Mówimy sobie, że do mamy zadzwonię później, o swoje zdrowie zadbam po wakacjach, z trudną rozmową poczekam na lepszy moment itp. Z badań na próbie ponad 1000 Brytyjczyków okazało się, że najpopularniejsze chwyty stosowane by ważną czynność odłożyć „na później” to m.in zrobienie sobie herbaty, wyjście na papierosa, zrobienie sobie przerwy na coś do zjedzenia czy częstsze niż zwykle wizyty w toalecie. Mamy chyba nadzieję, że po wyjściu z toalety lub po podlaniu kwiatków, okaże się, że dany problem sam się w magiczny sposób rozwiązał. Aż 87% respondentów odkłada ważne czynności do ostatniego możliwego momentu. W efekcie różnych działań prokrastynacyjnych, Brytyjczycy średnio tracą 1 godzinę 17 minut dziennie. Dużo? Mało? Niby niewiele, ale ta godzina z hakiem dziennie, to już 8 godz 59 minut (prawie 9 godzin) tygodniowo (tak, Brytyjczycy nadal są przywiązani do tygodniówek:-). W skali roku tracą średnio już ponad 19,5 doby, co z kolei w ciągu życia oznacza stratę aż 1.140 dób, czyli nieco ponad … 3 lata !!! To wręcz niewyobrażalnie dużo. Więc jeśli nie mogłaś -eś przyjechać na rozpoczynający się dziś III Ogólnopolski Kongres Mieszkaniczników w Łodzi i nie jesteś członkinią lub sympatykiem Stowarzyszenia, właśnie z powodu prokrastynacji, to zrób sobie tę łaskę i wejdź już teraz na stronę www.mieszkanicznik.org.pl i wypełnij deklarację członkowską. Wtedy na pewno dostaniesz zaproszenie na IV Kongres już w październiku 2013 roku:-) A do tego czasu otrzymasz również wiele cennych wskazówek i porad jak zacząć inwestować czy jak zintensyfikować budowanie swojego portfela nieruchomości na wynajem. Jak przyśpieszyć upragniony moment osiągnięcia wolności finansowej. Powodzenia w zwalczaniu bakterii czy wirusa prokrastynacji:-) 