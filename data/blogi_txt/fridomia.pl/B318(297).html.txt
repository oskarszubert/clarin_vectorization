Poniżej mail od Pani Aga-ty, w którym sugeruje założenie nowej kategorii na Fridomii i w którym dzieli się swoją opinią nt szkolenia skutecznego działania, które wykorzystała do tego, aby dokładnie określić sobie etapy dochodzenia do swojej wolności finansowej. W odpowiedzi na tego maila, stworzyłem nową kategorię wpisów. Zachęcam Fridomiaków i Fridomiaczki do dzielenia się z nami wszystkimi swoimi wskazaniami. Jednocześnie zastrzegam, że będę publikował opinie tylko tych osób, które już dały się poznać na łamach Fridomii, czy też na spotkaniach – nie chcę by Fridomia stała się kolejnym kanałem sprzedaży firm szkoleniowych:-) Przy okazji zwracam też uwagę na kategorię „Co czytaliśmy” w której pojawiają się recenzje ciekawych książek związanych z tematem fridomii. Do tej pory, to były tylko moje wpisy, ale oczywiście zachęcam też innych fridomowych recenzentów. Podobnie z kategorią „nieruchomości za granicą” – jeśli odwiedzacie jakiś kraj, to zajrzyjcie proszę do agencji nieruchomości, zapytajcie o podstawowe dane rynkowe (ceny zakupu, ceny najmu, dynamikę zmian rynkowych, itp) i wrzucajcie na Fridomię. Gorąco zachęcam. A oto treść maila od aktywnej Fridomiaczki, Pani Aga-ty: Witam, Odnośnie Pańskiego pytania, szkolenie, w którym uczestniczyłam odbywało się w ramach programu „Sukces na start” prowadzonego przez Akademię Kobiet Sukcesu. Więcej można znaleźć tutaj: http://www.kobietyisukces.pl/warsztaty/nasze-autorskie-warsztaty /moc-skutecznego-dziaania Moc skutecznego działania, to ogólne szkolenie zawierajace wprowadzenie do samej metodologii, każdy wybierał temat, z którym chce sobie poradzić i omawialiśmy nasze podejście, terminy, sposoby rozłożenia tego w czasie. W przypadku innych osób było to np założenie firmy, zmiana w życiu osobistym, dla mnie było to osiągnięcie wolności finansowej. Należało określić, co sie chce osiągnąć, w jakim czasie, jakie są składowe dochodzenia do pożądanego stanu. Szkolenie trwało kilka godzin, jednego dnia. Obecnie koszt 260 pln, najbliższy termin w październiku. Prowadzącą jest Małgorzata Sawicka, która jest założycielką Akademii Kobiet Sukcesu. Także w ramach zajęć Akademii miałam okazję uczestniczyć w wielu interesujacych szkoleniach, właśnie zaczyna ie kolejna edycja – polecam :-) Sądzę, iż Pan jako osoba o znakomitej przeszłości i karierze korporacyjnej, może nie być aż tak zachwycony zakresem tych szkoleń. Jest Pan na o wiele wyższym poziomie niż osoby wchodzące dopiero na drogę otwierania własnej firmy, zarządzanią nią i sobą samym :-) Może Pan moją odpowiedź umieścić w dowolnym miejscu na blogu – napisałam bezpośrednio, aby nie zaśmiecać. Zachęcam do utworzenia wątku na temat rozwoju oosbistego, tworzenia owego potencjału, o którym wspomniał Pan Hans w trakcie Pańskiej audycji. Można by tam wpisywać informacje o fajnych szkoleniach, książkach, materiałach… Pozdrawiam Aga-ta Tagi: książka , nieruchomości za granicą , rozwój osobisty 