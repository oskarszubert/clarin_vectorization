Dziękuję za wiele miłych słów pod adresem inauguracyjnej audycji Fridomia na Kontestacji. Cieszę się, że Wam się podobało (choć z natury pierwszy odcinek musiał być nieco ogólny dla osób, które pierwszy raz słyszały o wolności finansowej) i liczę na to, że będziecie – jak zapowiadaliście-  słuchać kolejnych audycji. Mam nadzieję na więcej – na to, że podejmiecie aktywną dyskusję. Prawdę mówiąc, najbardziej obawiam się braku telefonów od słuchaczy – bo wtedy będę sam musiał wypełniać czas antenowy:-( i to jeszcze nie do końca będąc przekonanym czy nie przynudzam:-((( A tak na serio, pomysł na audycję wyniknął z tego, że prawie wszyscy Fridomiacy we wszystkich miastach, w których się dotąd spotykaliśmy prosili o większą częstotliwość spotkań. Nie bardzo byłem gotów na to, aby częściej niż raz w miesiącu jeździć po Polsce, więc radio ma być pewną namiastką spotkania na żywo. Ale oczywiście nie będzie jeśli będę prowadził monolog sam ze sobą. To jest audycja na żywo, więc dzwońcie przez Skype’a (lepiej) lub na numer telefonu podany na stronie kontestacja.com (są kilkusekundowe opóźnienia w fonii). Poza tym, w ten sposób będziecie mogli skierować tory dyskusji na bardziej interesujący Was temat. Tematy wiodące dzisiejszej audycji to: czy każdy może zdobyć wolność finansową? jakie są najważniejsze bariery? oraz – jeśli starczy czasu – to selekcja najemców. Tak więc, do dyskusji – liczę na to bardzo – dziś na antenie radia Kontestacja. 