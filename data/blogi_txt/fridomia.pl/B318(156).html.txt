Bank PKO BP przygotował specjalną ofertę kredytu przeznaczonego na zakup portfela mieszkań pod wynajem. Kredyt udzielany jest spółkom celowym, które zostają zakładane aby inwestować w nieruchomości pod wynajem. Spółka przedstawia biznes plan – jakie nieruchomości chce kupić, w jakiej cenie, ile wniesie wkładu własnego, ile będzie kosztowało przygotowanie mieszkań do najmu (remont, odświeżenie, doposażenie, itp), w jakiej wysokości potrzebuje dofinansowania oraz z czego będzie spłacać raty kredytowe – czyli jaki jest oczekiwany poziom cen najmu, jakie są zakładane okresy pustostanów, itd. Na podstawie oceny realności tego biznes planu, spółka może otrzymać do PLN 2 milionów kredytu. Oprócz biznes planu, wymagany jest wkład własny w wysokości 20% wartości inwestycji. Zabezpieczeniem kredytu jest przede wszystkim wpis do hipoteki kupowanych nieruchomości. Bank wymaga też aby konto spółki celowej prowadzone było w oddziale Banku. Bank oferuje dość atrakcyjne marże oraz warunki kredytu, dostosowane do specyfiki działalności typu „buy-to-let”. Z przeprowadzonych przez firmę Mzuri (www.mzuri.com.pl) symulacji wynika, że w zależności od typu portfela nieruchomości, przychody z najmu będą zbliżone do kosztów obsługi kredytu oraz kosztów zarządzania zakupionymi nieruchomościami. Cashflow będzie oscylował wokół zera, więc w zależności od wyników biznes planu, Bank może dodatkowo wymagać założenia lokaty bankowej,  która będzie rezerwowym źródłem spłaty kredytu. Natomiast uwzględniając odpisy amortyzacyjne, spółka będzie przynosiła straty, więc nie będzie powstawał obowiązek podatkowy. Przez kilkanaście do dwudziestu kilku lat spółka nie będzie raczej przynosiła korzyści gotówkowych, natomiast po pewnym okresie właściciel(-e) spółki będą mogli, albo sprzedać część mieszkań, aby spłacić resztę długu, albo po spłaceniu całości długu przez najemców, cieszyć się wolną od zobowiązań kredytowych gotówką do … końca swoich dni.  Na tym polega wartość Fridomii. Jeśli ktoś z Was chciałby usłyszeć coś więcej na ten temat, to zapraszamy na prezentację połączonych ofert Banku PKO BP oraz firmy Mzuri (która może zapewnić kompleksową obsługę zakupinoych pod wynajem nieruchomości). Miejsce:   Bank PKO BP, Oddział 3 w Łodzi, Al Piłsudskiego 153 Termin:    wtorek, 7 grudnia 2010, godz 10:00 – 12:00 Oczywiście chętnie też odpowiemy w międzyczasie na szczegółowe pytania. Tagi: długoterminowo , finansowanie , Inwestowanie , kredyt , mieszkanie , strategia inwestowania 