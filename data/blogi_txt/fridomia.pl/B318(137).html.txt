Dziś mija pierwsza rocznica powstania bloga Fridomia.pl  !!!! Bardzo się cieszę, że blog przetwał, bo była to pierwsza w życiu próba pisania bloga, a więc kolejny debiut, jednoczesny z wydaniem książki. Na początku pisaliśmy go współnie ze współautorem książki, Robertem Zduńczykiem. Potem jednak Roberta pochłonęły inne pasje, a ja pozostałem wierny propagowaniu idei fridomii. Pierwsze wpisy były ściśle związane z książką, potem trochę się wyluzowałem i blog ewoluował w stronę światopoglądu, filozofii życia, recenzji książek.   A teraz trochę statystyki. Postów było 199 (ten jest dwusetny), czyli średnio jeden na dwa dni, komentarzy było 306, czyli około 1,5 komentarza dla każdego wpisu. Na początku moje największe obawy dotyczyły wulgarnych, obelżywych komentarzy, ale nic podobnego się nie wydarzyło. Tak na prawdę nie pojawił się ani jeden komentarz, który nie nadawał się do akceptacji, więc w  sumie nic nie cenzurowaliśmy, nie licząc spamów, znanej zmory blogerów. Fridomię odwiedzono w sumie około 32400 razy,  średnio 90 razy dziennie. Nie wiem, czy to jest dużo, czy mało, bo sam niestety zbyt rzadko odwiedzam inne blogi i brakuje mi wiedzy na ten temat. Na początku było około 50 wejść dziennie, potem liczba ta zaczęła rosnąć, stopniowo przekroczyła setkę, a teraz Fridomia oglądana jest około 120 razy dziennie. Tak przynajmniej mówią statystyki. W szczególności cieszą mnie te komentarze, w których Fridomiacy opisują swoje doświadczenia na drodze do swojej wolności finansowej. Co dalej? Jakie plany ma Fridomia?  Mam nadzieję na jeszcze większą aktywność Fridomiaków. Cały czas będę się twardo trzymał zasady niezarobkowego charakteru  bloga. Nie chcę żadnych komercyjnych elelmentów, typu reklamy, sponsoring, itd, ale postaram się poprzeglądać trochę pokrewne blogi, zarówno te „nieruchomościowe”, jak i „światopoglądowe” i załączyć kilka ulubionych linków.  Chętnie natomiast widziałbym regularną współpracę z doradcą kredytowym, z prawnikiem, z podatkowcem, itp, którzy mogliby prowadzić regualrną kolumnę udzielając specjalistycznych porad Fridomiakom. Jeśli macie jakieś konkretne pomysły, to proszę je zgłaszać. W najbliższym czasie na stronie zostanie wydzielone miejsce poświęcone drugiej książce. Bardziej praktycznej, przyziemnej. Więc oprócz wątków nieco filozoficznych (np rola wstrzemięźliwości w życiu) pojawi się wątek bardzo przyziemny (np co zawrzeć w umowie najmu). Żeby iść z duchem czasu, z okazji 1-wszej rocznicy zostanie założony profil Fridomii na Facebook-u. Nie jestem mistrzem nowinek technologicznych, ale może jakoś dam radę, zwłaszcza korzystając z porad moich nastoletnich dzieci..  Mam nadzieję, że zechcecie pozostać z nami. A dzięki temu my będziemy mieli okazję towarzyszyć Wam w drodze ku Waszej Fridomii. Serdeczne życzenia powodzenia. Ania i Sławek Muturi   Tagi: długoterminowo , Fridomia 