Jakiś czas temu napisałem pochwałę nowych linii lotniczych OLT Express gdy miałem okazję lecieć tą linią z Wrocławia. Byłem pozytywnie zaskoczony ich ofertą i gorąco im kibicowałem. Potem zaskoczyły mnie in minus informacje o osobie właściciela tych linii. I o ile dalej kibicowałem taniej, prężnie rozpychającej się linii na mocno skostniałym polskim rynku domestic, o tyle miałem wątpliwości czy linia ta przetrwa. Bo etyka w biznesie jest bardzo ważna. Mam nadzieję, że teraz przejmie tę linię jakiś etycznie działający przedsiębiorca, zachęcony tym, że da się osiągnąć coś pod polskim niebem jeśli się będzie miało śmiałą wizję i dbało o bieżący poziom kosztów. „Polska górą” może jeszcze zadziałać. I chciałbym by zadziałało, bo inaczej to przeczuwam szybki powrót strategii wysokich cen LOT-u oraz PKP. Upada OLT Express. Niech żyje „Polska górą”! 