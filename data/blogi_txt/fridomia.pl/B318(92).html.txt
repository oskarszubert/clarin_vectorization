Jedna z Czytelniczek fridomia.pl (dziękuję Pani Agnieszko), ale też jeden czytelnik (dziękuję, Panie Janie) przypomnieli  mi, że niedawno ukazał się w Gazecie Wyborczej artykuł o tym, że Polacy mimo iż spodziewają się niskich emerytur, nie oszczędzają. Sięgnąłem do artykułu Panów Leszka Kostrzewskiego oraz Piotra Miączyńskiego z piątku 11 czerwca 2010 roku, a tam porażające statystyki. Na podstawie sondażu przeprowadzonego przez CBOS, wynika że aż 7 na 10 Polaków jest przekonanych, że na starość zabraknie im pieniędzy. 1/3 nie ma pojęcia z czego będzie żyła na starość. Jednocześnie u najwięcej zarabiających, przepaść między pensją, a emeryturą będzie największa. Pani Anna, dyrektor w jednym z banków zarabia PLN 10tys brutto, a ZUS niedawno wyliczył, że jej emerytura wyniesie PLN 1900. Ministerstwo Pracy szacuje, że Polki na starość mogą dostawać średnio zaledwie 30% ostatniej pensji. Ponad połowa Polaków się tym nie martwi i nie oszczędza. Dlaczego? Bo wydaje nam się, że nie mamy z czego albo uważamy, że nie musimy się spieszyć. Oszczędza zaledwie co siódmy Polak. Fridomiacy !  Nie bądźcie gotowi na biedaemerytury. Już dziś o nie zacznijcie dbać. Im wcześniej tym lepiej. http://wyborcza.biz/biznes/1,100896,799993 5,Polacy_sa_gotowi_na_niskie_emerytury__Niektorzy_sie.html Tagi: emerytura , finansowanie , oszczędzanie 