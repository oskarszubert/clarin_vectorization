Jak co roku, w styczniu 2012 wybieram się na konferencję nieruchomościową w Nowym Jorku, Real Estate Connect 2012 (http://realestateconnect.com/nyc12/). Jest to niezmiernie ciekawe wydarzenie, zrobione z dużym rozmachem, na którym można zaczerpnąć wiele inspiracji. Z zeszłorocznej konferencji zrobiłem kilka wpisów na łamach fridomii na początku tego roku. Gorąco zapraszam tych z Was, którzy mają w paszportach amerykańskie wizy do rozważenia udziału w tej konferencji. Wprawdzie jest płatna, ale – według mnie – warta każdego wydanego dolara! Nowojorskich Fridomiaków i Fridomiaczki (mam nadzieję, że takowi istnieją) zapraszam na pierwsze spotkanie Fridomiaków na Zachodniej Półkuli. Proponuję spotkanie w czwartek 12 stycznia 2012 a Starbucks na parterze Hotelu Marriott Marquis przy Times Square. Gorąco zapraszam. Dla niezorientowanych dodam, że nasze spotkanie mają charakter otwarty, nieformalny, są całkowicie darmowe (każdy płaci tylko za to co ewentualnie zamówił do picia lub do jedzenia) i służą przede wszystkim wzajemnemu poznaniu się oraz wymianie doświadczeń w budowaniu wolności finansowej, w inwestowaniu w nieruchomości na wynajem, w zarządzaniu najmem. Gorąco zapraszam ! Niedługo później będę w Londynie (mam nadzieję, że uda mi się zdobyć bilety na mecz Arsenal – Manchester United:-) i proponuję zorganizować drugie już spotkanie londyńskich Fridomiaczek i Fridomiaków:-). Proponowana data spotkania: sobota 21.01.2012. Dokładne miejsce i godzina spotkania (prawdopodobnie popołudnie/wieczór) do potwierdzenia. Póki co, prosiłbym osoby zainteresowane udziałem w spotkaniu w którymś z tych dwóch (lub nawet obu!) centrów światowej finansiery o potwierdzenie poprzez zwykły komentarz do niniejszego wpisu. Do zobaczenia na spotkaniach inaugurujących serię naszych rendez-vous w 2012 Roku. 