Otrzymałem mailowo od Przemka z Frankfurtu (dzięki Przemku!) kilka zaobserwowanych przez niego trików na tanie odświeżenie mieszkania na wynajem z prośbą do Was o podzielenie się Waszymi sposobami. „Witam Sławku, Mamy chyba teraz okres trochę większych pustostanów i może niektórzy Miszkanicznicy myślą o odświeżeniu lub remoncie swoich mieszkań pod wynajem. Może wrzuciłbyś na blog Fridomi temat gdzie wszyscy chętni mogliby się podzielić swoimi trikami tanich oraz skutecznych remontach mieszkań? Wpadłem na ten temat, ponieważ ostatnio u mojej znajomej, która wynajmuje mieszkanie w starym budownictwie w Niemczech, zauważyłem ze właściciel naprawdę małym kosztem odświeżył jej łazienkę. Stare płytki na ścianie z lat 60 pomalował farba olejna wraz z fugami na biało. Efekt był naprawdę niezły i łazienka od razu była przyjaźniejsza. Taką puszkę farby – specjalną do malowania kafli – widziałem ostatnio w OBI za około 10 euro, wiec naprawdę koszt jest minimalny. Wiadomo ze przed malowaniem powinno się umyć i odtłuścić malowane kafle. A jak ktoś chciałby może jednak większym nakładem wyremontować np. łazienkę, to polecam trick, który widziałem w Irlandii czy UK oraz który zastosowałem również we własnym mieszkaniu pod wynajem, aby zaoszczędzić koszty. Płytki w łazience robi się tylko na podłodze i ścianach, które mają bezpośredni kontakt z wodą tj. przy wannie, umywalce i prysznicu. A reszta ścian pozostawia się białą, którą można później łatwiej odświeżać. Chętnie usłyszałbym o dalszych pomysłach odświeżania mieszkań przez Fridomiaków. Pozdrowienia Przemek   Tagi: oszczędzanie , poradnik , Wynajem , zarządzanie 