Przed chwilą miało miejsce jedno z tych wspaniałych drobnych zdarzeń, o których niedawno pisałem na blogu. Szedłem sobie ulicą. Było akurat pusto. Z naprzeciwka szła starsza pani z pieskiem na smyczy. Mijając mnie uśmiechnęła się szeroko i powiedziała „O! jakie idzie tu słoneczko!”. Domyśliłem się, że chodzi jej o mój jaskrawo pomarańczowy – od stóp do głów – kolor ubrania. Ale ona dodała, że zwróciło jej uwagę również to, że po prostu idąc uśmiechałem się do własnych myśli:-) Nie jestem przyzwyczajony do tego, by kobiety prawiły mi tak miłe komplementy. Byłem w bardzo dobrym nastroju, a teraz jestem w jeszcze lepszym:-) I postanowiłem się dzisiaj do Was wszystkich szczerze uśmiechnąć :-) by aktywnie rozprzestrzeniać tego wirusa porannej radości. Fantastycznego dnia! Fantastycznego weekendu! Fantastycznego życia! 