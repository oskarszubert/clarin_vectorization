Jest to jedno z ważniejszych pytań jakie może sobie postawić klient zainteresowany kredytem hipotecznym. W mojej opinii, ważniejszym nawet od tego jaki bank się wybierze. Co dla nas zrobi dobry doradca?   Poleca notariusza, który nie weźmie maksymalnej ustawowej taksy, załatwi dobre biuro nieruchomości, które z nas nie zedrze, jeśli nie mamy wybranej nieruchomości zaproponuje pewnego dewelopera, proponuje bank, negocjuje oprocentowania i zawiaduje całą finansową stroną transakcji. Czasem sam jest inwestorem więc może podrzucić trochę know- how i nie weźmie za to ani grosza, bo jest wynagradzany przez bank od uruchomionego kredytu hipotecznego. Krótko mówiąc, dobry finansista jest dla inwestora na wagę złota. Ale skąd mamy wiedzieć czy ten z którym mamy umówione spotkanie jest dobry? Jak go znaleźć i wybrać? Moje zdanie jest takie, że na wstępie powinno się odrzucić przedstawicieli bankowych. Czy wszyscy są do niczego? Wcale nie. Są też bardzo dobrzy i znają w najdrobniejszych szczegółach swój produkt, ale sprzedają tylko jeden wariant, więc sami z siebie, bez pytania nie powiedzą zwykle o jego wszystkich wadach, gwiazdkach i kruczkach ani nie zaproponują alternatywnych rozwiązań. W drugiej kolejności eliminujemy powiązanych kapitałowo z jakimś bankiem pośredników. Zwykle są w sposób finansowy motywowani do sprzedawania produktów tego banku, często nawet są zobligowani do sprzedania określonej ilości produktów tego banku w ciągu kwartału. Pokusa zbyt duża, żeby klient mógł spokojnie zaryzykować, że nie idzie do kolejnego przedstawiciela jednego banku ,który tylko udaje niezależnego doradcę.   Więc niezależny doradca z niezależnej kapitałowo od banków instytucji to nasz wybór. Ale skąd wiadomo czy dobry? Nie da się powiedzieć po  doświadczeniu („X jest doświadczony, bo potrafi wcisnąć taki chłam po takiej cenie”), firmie (praktycznie w każdej są lepsi i gorsi), wieku (to stereotyp, że młodzi na niczym się nie znają a starym już się nie chce walczyć). Skoro tak, to po czym poznać kogoś wartościowego? Moim zdaniem dobry to taki, który rozumie swoją pracę jako ciągłe poszerzanie ilości obsługiwanych klientów na bazie poleceń. Dobrze to nastawienie ilustruje to akapit z maila, który otrzymałem jakieś 2 lata temu od pewnego brokera ubezpieczeniowego, który na pewno był dobry.   „Ze swojej strony deklaruję, że nasza współpraca będzie opierała się przez cały czas na otwartości i nie ukrywam, liczę na wzajemność. Tylko gdy będziemy ze sobą szczerzy i jasno komunikując nasze potrzeby będziemy w stanie odnieść korzyści ze wspólnych działań. W tym duchu wyjawiam od razu szczerze swoje intencje wobec Pana. W odróżnieniu od większości moich kolegów po fachu chciałbym sprzedać ubezpieczenia nie tylko Panu, ale także każdemu Pana znajomemu, sąsiadowi i członkowi rodziny jaki będzie ich potrzebował. Wiem jednak, że nie będzie to możliwe, jeśli nie będzie Pan zadowolony z moich usług na tyle, żeby z czystym sumieniem mnie polecić. Dlatego też moją ambicją będzie spełnienie Pana oczekiwań, co doprowadzi do zwiększenia mojej sprzedaży, ale i będzie dla Pana korzystne bo z Pana poleceniami nie będę musiał spędzać dużo czasu na pozyskiwaniu nowych klientów. Czas ten będę przeznaczał na lepszy serwis po uruchomieniu polisy dla Pana.”   Od czasu przeczytania tego tekstu zaadaptowałem go do swoich potrzeb i w ten czy inny sposób umawiam się na takie reguły z każdym klientem. To nastawienie to podstawa w warsztacie dobrego doradcy finansowego, bo wymusza jakość działania- udaje się tylko wtedy gdy klient jest zadowolony. Dlatego też jeśli czujecie podobną motywację ze strony doradcy finansowego to pewnie trafiliście właściwie. W Polsce generalnie nie ceni się sprzedawców, doradców klienta, a po roku 2008 generalnie osób z sektora finansów i bankowości. Uważa się nas za naciągaczy, oszustów, winnych kryzysu finansowego, w najlepszym przypadku podejrzanych akwizytorów wciskających produkty, żeby zainkasować prowizje. Wynika to z nieszczerego podejścia wielu brokerów, działań dużych instytucji doradztwa finansowego, ale przede wszystkim z tego, że Polski rynek bankowy jest bardzo młody i nie zdołał jeszcze wykształcić wystarczająco dużo dobrych praktyk. Ale tak jak rynek wynajmu, rynek bankowy będzie się cywilizował i dzielił na tych, którym raz na jakiś czas uda się coś komuś wcisnąć i takich, którzy będą obsługiwać klientów całymi rodzinami, sąsiadami i kolegami z pracy. Dlatego też, jeśli już znajdziecie doradcę, który naprawdę pracuje na was to trzymajcie się go, i polecajcie go tak jak polecacie dobrego szewca, krawca czy lekarza. Bez waszych poleceń selekcja naturalna w bankowości będzie powolna.   Pamiętajcie, żeby nie kasować też ich numerów telefonów ze skrzynki i konsultować się z nimi w przypadku większych nadpłat albo innych decyzji związanych z ich obszarami działania, albo zapytać o polecenie kogoś innego- dobrzy doradcy finansowi rozmawiają z setkami ludzi rocznie, więc często znają więcej ludzi niż ktokolwiek do kogo można byłoby zadzwonić. Lubią pomagać. Ludzie z z nastawieniem o którym piszę zwykle szybko idą w górę hierarchii swoich miejsc pracy, ale warto zachować ich numer telefonu, choćby po to, żeby podali numer do sprawdzonego kolegi lub najlepszego z podwładnych gdy będzie potrzeba skorzystania z ich usług. Róbcie tak samo z księgowymi, biurami nieruchomości, biurami zarządzającymi nieruchomości. Najlepiej zbierzcie drużynę specjalistów z których usług korzystacie, którzy pracują na wasz wynik końcowy- fridomię. To się opłaci- i to bardzo.   Pozdrawiam Serdecznie.   Bartosz Majewski tel: 504 206 158 e-mail: bartosz.majewski@hipotekaplus.pl www: www.hipotekaplus.pl Twój Osobisty Doradca Na Telefon  OBLICZ DOKŁADNĄ RATĘ KREDYTU  Tagi: strategia inwestowania 