Sejm przyjął wczoraj nowelizację ustawy o ochronie praw lokatorów. Nie miałem jeszcze okazji przyjrzeć się na czym polegają zmiany, ale na pierwszy rzut oka wydają się mieć marginalne znaczenie z perspektywy Fridomiaków. Cały czas nasze prywatne mieszkania na wynajem są traktowane na równi z gminnymi zasobami mieszkaniowymi. Mamy zapewniać socjalne czy zastępcze lokale dłużnikom. To trochę tak jakby taksówkarzy zmuszać do odwożenia pijaczków do domów za darmo (no bo przecież mogą na ławce zimą zamarznąć). Albo gapowiczom w komunikacji miejskiej zapewniać alternatywny transport. Albo niepłacącym za prąd jakieś alternatywne źródło energii i światła. Albo zalegającym z podatkami jakiś raj podatkowy. Będąc silnym i prężnym Stowarzyszeniem będziemy mogli mieć nieco większy wpływ na ustawodawstwo. Im silniejsze i prężniejsze, tym wpływ może być większy. A póki co, jeśli ktoś z Was ma czas i ochotę się wgryźć w tę nowelizację, to zapraszam do podzielenia się swoimi obserwacjami na łamach Fridomii. Trochę więcej szczegółów odnośnie najnowszej nowelizacji znajdziecie tutaj: http://www.bankier.pl/wiadomosc/Sejm-przyjal-nowelizacje- ustawy-o-ochronie-praw-lokatorow-2399218.html Prawa, które pomaga, a nie przeszkadza !   Tagi: rynek najmu 