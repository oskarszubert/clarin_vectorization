Na zaproszenie Uniwersytetu Ekonomicznego będę we Wrocławiu w najbliższy piątek, 2 marca z krótkim wykładem nt wolności finansowej w ramach Forum Edukacji Biznesowej (więcej szczegółów na http://feb.ue.wroc.pl/.) Pomyślałem sobie, że moglibyśmy sobie przy okazji zrobić kolejne spotkanie Fridomiaków Dolnośląskich. A jako, że powstaje Stowarzyszenie Mieszkanicznik i kolejne nasze spotkania będą już pewnie organizowane jako spotkania Mieszkaniczników, to być może będzie to zarazem ostatnie spotkanie Fridomiaków w Polsce :-( Zapraszam Was zatem serdecznie na ostatnie spotkanie Fridomiaków w Polsce. Spotkanie odbędzie się w piątek 2 marca we Wrocławiu o godz 18:00. Miejsce jeszcze podam dziś/jutro, bo czekam na podpowiedź jakiegoś fajnego miejsca w okolicach stacji Wrocław Główny Nowy. Żebym wiedział ile miejsc zarezerwować będę wdzięczny za potwierdzenie Waszej intencji przybycia na spotkanie. Do zobaczenia w piątek, 2 marca we Wrocławiu. P.S. A swoją drogą to trochę mi przykro, że nasze spotkania Fridomiaków, coś co się zaczęło niespełna rok temu, już kończy żywota. Ale jestem też optymistą i liczę na to, że po paru latach – gdy wielu spośród Was, obecnych Mieszkaniczników i Sympatyków Fridomii osiągnie swoją wymarzoną wolność finansową – reaktywujemy spotkania Fridomiaków. Tym razem już w elitarnej, klubowej formie, otwarte tylko dla tych z Was, którzy już naprawdę nie będą musieli pracować i martwić się spłacaniem kredytów hipotecznych:-) Mam nadzieję, że nasz przyszły Klub Fridomiaczek i Fridomiaków będzie bardzo liczny i że wielu z Was się w nim znajdzie. Będziemy sobie wspominać przebytą drogę, śmiać się z napotkanych po drodze barier, będziemy planować jak możemy wesprzeć nasze dzieci w budowaniu swojej Fridomii, czy wesprzeć inne młode osoby w Polsce. Będziemy się spotykać raz w Warszawie, raz na Karaibach, a raz w Mombasie, itp i popijać sobie różne egzotyczne koktajle w pięknych sceneriach:-))) Trzymam mocno, mocno kciuki za wszystkich moich przyszłych współ-Klubowiczów Fridomii:-). Powodzenia ! 