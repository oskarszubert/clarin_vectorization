Portal gazeta.pl oferuje możliwość swobodnej wymiany zdań między forumowiczami na przeróżne tematy poczynając od motoryzacji poprzez dziecko, forum humorum, edukację i przepisy kuchenne  na zdrowiu kończąc. W dziale dom, nieruchomości  znalazło się miesce dla nowego forum, którym mamy przyjemność się opiekować. Nosi ono nazwę Fridomia – jak inwestować w nieruchomości. Wspomina o tym dzisiejsze wydanie Gazety Wyborczej w dodatku Dom. Pierwsze pytanie zadała Fiona radząc się, jaki mertaż mieszkania jest najlepszy pod inwestycję. Oczywiście udzieliliśmy Fionie odpowiedzi, ale wątek jest otwarty i dyskusja trwa. Inny wątek rozpoczęła Niezdecydowana, która nie wie, czy nie sprzedać swojej nieruchomości, którą trudno jej wynajmować, ale nie wie także, co zrobić z pieniędzmi po sprzedaży. Została zdyscyplinowana przez Guzika, który zwrócił uwagę, że to jest forum o inwestowaniu w nieruchomości, a nie co zrobić z pieniędzmi po jej sprzedaży… I tak dalej. Zachęcamy do dodawania wpisów, do których zawsze będziemy starali się ustosunkować. Wyobrażamy sobie, że mogą  nas na forum spotkać pewne niespodzianki, bo przecież dyskusja jest tu niczym nieskrępowana (chociaż obowiązuje pewien regulamin i netykieta)   Tagi: Fridomia , Inwestowanie , wolność finansowa 