Zakończyłem już turę odwiedzin w polskich miastach, gdzie oprócz wolności finansowej czy zarządzania najmem opowiadałem też o idei Stowarzyszenia i o tym jak ważne, aby jak najwięcej osób zechciało się aktywnie zaangażować w jego powstanie oraz działalność. Nasze Stowarzyszenie będzie miało bardzo otwartą formułę, gdzie każdy – a nie tylko członkowie zarządu – będą mieli możliwość odgrywania aktywnej roli w codziennej działalności Stowarzyszenia. Aby rzeczywiście „cywilizować polski rynek najmu mieszkaniowego” nie możemy działać w zamkniętej formule podobnej do tej w PZPN-ie. Osoby, z którymi miałem okazję rozmawiać „na żywo” o celach Stowarzyszenia wyrażały duży entuzjazm. Wszyscy widzieli dużą potrzebę powstania Stwoarzyszenia i podsuwali pomysły dotyczące priorytetów jego aktywności. Deklarowali gotowość aktywnego działania na rzecz naszej społeczności Mieszkaniczników. Spodziewam się w związku z tym, że z Poznania przyjedzie do Łodzi około 20-25 osób, z Wrocławia 15-20, z Katowic 5-10, z Torunia 2-3, z Warszawy i z Łodzi też po 15-25 osób. Ale liczę też na liczną reprezentację z miast, których nie zdążyłem ponownie odwiedzić: z Krakowa, z Gdańska, lub w ogóle odwiedzić: ze Szczecina, z Bydgoszczy, z Lublina, z Białegostoku, z Częstochowy, z Radomia, ze Śląska, z Kielc, z Opola, z Zielonej Góry i z innych polskich miast. Dużych, małych i tych najmniejszych. Dlaczego jest ważne, aby było nas dużo, jak najwięcej? Z wielu powodów: m.in. abyśmy się wzajemnie poznali; abyśmy zobaczyli ilu nas tak naprawdę jest; abyśmy wszyscy mieli ten sam poziom wiedzy o Stowarzyszeniu; no i wreszcie – najważniejsze – aby każdy z nas miał wkład w jego formułę oraz Program. Na tym wczesnym jeszcze etapie tworzenia się Stowarzyszenia Mieszkanicznik jest to  naprawdę realne. Tak więc zapraszamy do Łodzi! W sobotę 10 grudnia w Łodzi najpierw będzie sesja plenarna (poznamy się; zaprezentujemy efekty naszych dotychczasowych prac, przeprowadzimy nad nimi dyskusję. W drugiej części spotkania, podzielimy się na grupy tematyczne, które będą dopracowywać szczegóły programowe Stowarzyszenia. Chcielibyśmy aby każdy region miał swojego przedstawiciela w każdej z tych 10-12-tu  grup tematycznych. Więc przyjeżdżajcie licznie ! Zapraszamy gorąco. Data: sobota 10 grudnia 2011, od godz 10:00 do godz 18:00 Miejsce: Łódź, siedziba BRE Bank, ul. Piotrkowska 148/150. Szczegóły lokalizacji i dojazdu są na stronie: www.redtower.pl WAŻNE: ponieważ będziemy wpuszczani do siedziby Banku, ważne jest abyśćie podali swoje dane: imię, nazwisko, PESEL w mailu wysyłanym pod adres: biuro@mieszkanicznik.pl. Listę uczestników Paweł będzie musiał przekazać ochronie do dnia 3 grudnia. Wspaniałego towarzystwa w nowym Stowarzyszeniu !!! 