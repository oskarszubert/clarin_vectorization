Od Ewy (dzięki Ewa!) dostałem linka do ciekawego artykułu, który pojawił się w portalu biznes.onet.pl. Oto link: http://biznes.onet.pl/zadluzone-gwiazdy,18550,5528175,14437238 ,fotoreportaze-detal-galeria Celebryci chyba bardziej niż inni potrzebują i powinni budować swoją wolność finansową i inwestować w nieruchomości na wynajem. Dlaczego? Bo ich przychody są mało stabilne i nieprzewidywalne. A koszty utrzymywania standardu życia (obojętnie czy skromnego czy luksusowego, są do bólu stałe – miesiąc w miesiąc trzeba wydawać gotówkę na utrzymanie swojego preferowanego standardu życia. Po drugie, nigdy nie wiadomo jak długo ktoś pozostanie wziętym aktorem, prezenterem czy popularną piosenkarką. A jak już kupi sobie wypasiony dom, to trochę trudno będzie potem z niego rezygnować, gdy świat o celebrycie zapomni. Oczywiście można zawsze wywołać jakiś skandalik by nie dać światu o sobie zapomnieć:-))) Po trzecie,  celebryci to w większości wolne, kreatywne zawody. A kreatywność chyba musi dramatycznie  spadać jak się myśli o konieczności spłacania wysokich kredytów. O wolności „wolnych zawodów” nie wspominając. Po czwarte, celebryci – jak mi się wydaje – otrzymują nieregularne, ale za to każdorazowo duże zastrzyki gotówki. W sam raz by kupić kolejne mieszkanie na wynajem:-) Oczywiście łatwiej i przyjemniej jest sprawić sobie jakieś nowe autko, futro, klejnocik czy wydać jakieś duże przyjęcie:-) Po piąte, celebryci to chyba dość wrażliwe osoby. Bo takie zwykle trafiają do wolnych zawodów. Im bardziej niż innym przydałby się komfort posiadania źródła pasywnej gotówki z najmu, niezależnej od ich aktualnych notowań w Gali, Twoim Stylu, Vivie i innych platformach lansu. Wolność finansowa dawałaby im możliwość odizolowywania się od swojej popularności. Jeśli słuszna jest ta linia rozumowania, to dlaczego tak niewiele gwiazd idzie drogą wolności finansowej? A może się mylę i wśród Fridomiaczek i Fridomiaków jest jednak trochę celebrytów? Halo! Odezwijcie się proszę:-))) 