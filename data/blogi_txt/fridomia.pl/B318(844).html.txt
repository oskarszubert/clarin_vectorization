Oto mail, który dostałem wczoraj od pewnej Aleksandry: Witam! Ja, my nigdy nie osiągniemy wolności finansowej. Mieszkam w Grudziądzu wraz z mężem i trójka dzieci, niestety,wpadliśmy w pętle kredytowa (chcielismy tylko miec swoje mieszkanie no i sie zaczelo ) chce tylko wyjść z długów i zacząć od czystej karty…Mogę przesłać wszystkie nasze rachunki umowy z bankami..nie chce nikogo oszukać, wstyd mi prosić ale już nie dajemy rady,wierze ze są jeszcze dobrzy ludzie, którzy wyciągną pomocną rękę wiem ze to nasza wina ze się zadłużyliśmy ale wiem ze już więcej tego nie zrobię dlatego proszę o  wsparcie.. w razie zainteresowania czekam na kontakt, pozdrawiam Aleksandra Aleksandro, radzę ci byś przyjęła pewien system do wychodzenia z długu. Krok 1: jeśli masz, to zniszcz wszystkie swoje karty kredytowe. Bez wyjątku. Krok 2: ustaw kredyty w kolejności od najdroższego do najmniej drogiego Krok 3: zdecyduj, że zaczniesz spłacać pierwszy z nich, najdroższy, a z bankami, w których zaciągnęłaś mniej drogie kredyty ustal jakąś restrukturyzację, odroczenie w spłatach Krok 4: Odetnij wszystkie niepotrzebne wydatki i 90% oszczędności kieruj na spłatę Kredytu nr 1 Krok 5: po jego spłaceniu, kieruj 90% oszczędności na spłatę kredytu nr 2. I tak po kolei aż pozbędziesz się ostatniego kredytu Krok 6 (właściwie to powinien być robiony równolegle z krokami 4 i 5 powyżej): 10% oszczędności kieruj na konto założone w jakimś banku, w którym nie masz kredytu, by banki te nie wiedziały o istnieniu tego konta. Najlepiej w jakimś małym banku spółdzielczym, do którego nie będziesz miała ani karty, ani dostępu internetowego, tak byś nie mogła skubać z tego konta pieniędzy. I tam kieruj te 10% oszczędności. Chodzi o to byś nie tylko pozbywała się balastu kredytów, ale też powolutku budowała swoją wolność finansową. Sama świadomość, że powolutku, ale systematycznie budujesz swoją przyszłość powinna ci dodać poczucie większej kontroli nad swoim życiem finansowym i dodać ci poweru. Krok 7: po spłaceniu kredytów, nie zaciągaj kolejnych:-) Powodzenia! Polecam ci też książkę Suze Orman, którą równo 2 lata temu zrecenzowałem na łamach bloga fridomia.pl.  Oto link: http://fridomia.pl/2010/05/02/duchowa- strona-fridomii-przede-wszystkim-wolnosc-od-dlugow/ A może Wy też macie jakieś rady dla Aleksandry…  OBLICZ DOKŁADNĄ RATĘ KREDYTU 