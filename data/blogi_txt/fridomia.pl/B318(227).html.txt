W kwietniowym numerze wydawanego przez Puls Biznesu magazynu „Business Class” znaleźliśmy artykuł pt. „Luksus do wynajęcia”. Pewnie nie ze wszystkimi tezami artykułu się w pełni zgadzamy, ale spodobało nam się to, że Pani Marta Sieliwierstow dość wyraźnie zaznaczyła różnicę między inwestowaniem w nieruchomości w celach spekulacyjnych, a inwestowaniem w celu czerapnia przychodów z najmu. Zatrzymała się o krok czy dwa przed „wolnością finansową”, ale to i tak więcej, niż można na ogół przeczytać w polskiej prasie. Natomiast co innego w tym artykule przyciągnęło naszą uwagę. Otóż autorka cytuje w nim niejaką Panią Patrycję Kwiatkowską z Griffin Real Estate, która twierdzi, że w Polsce również istnieją firmy, którym można powierzyć zarządzanie wynajmem luksusowych nieruchomości. Twierdzi, że za swoje usługi firmy te pobierają najczęściej od 20 do 25% wartości czynszu. Spróbujemy się skontaktować z Panią Kwiatkowską, ale mamy prośbę również do Was. Jak wiecie, kończymy z żoną pisanie książki nt zarządzania wynajmem. Jeden z rozdziałów poświęcamy tematowi zlecenia obsługi mieszkań na wynajem zewnętrznej firmie. Opisujemy w nim typowy zakres usług takich firm, rozważamy „za” oraz „przeciw”, radzimy na co zwracać uwagę przy wyborze firmy. Jedyna rzecz której nam brakuje to podanie realnych, istniejących w Polsce przykładów takich firm. Za wyjątkiem Mzuri, oczywiście. No, ale nie chcielibyśmy być nieobiektywni i zbyt skupieni na firmie Mzuri i chcielibyśmy podać przykłady innych tego typu firm. Stąd prośba do Was. Jeśli znacie (lub jeszcze lepiej korzystaliście z usług) firmy typu „property management” na rynku nieruchomości mieszkaniowych, czyli firmy którym można powierzyć zarządzanie wynajmem swojego mieszkania, to podzielcie się proszę tą informacją.   Tagi: zarządzanie 