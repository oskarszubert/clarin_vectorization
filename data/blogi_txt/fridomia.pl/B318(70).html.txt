Nie ma wspanialszej nagrody dla autorów lub raczej „propagatorów” idei niż spontaniczna współpraca czytelników. Pan Romek przysłał nam swój pierwszy tekst, który, mamy nadzieję, zapoczątkuje cykl wpisów tworzący dziennik poczynań nowego Fridomiaka. Kto go przeczyta – dostanie nową  garść autentycznych bieżących doświadczeń inwestora zaczynającego działania na rynku. Zatem trzymamty kciuki za wytrwałość Pana Romka!!!!   Tekścik 1 czyli :Jak znaleźć motywację? Grudzień 2009. Nadrabiam zaległości w prasie. W ręce wpada kilkudniowa (?) gazeta, a w niej warto przeczytać i “Wolność finansowa” jako polecana pozycja. Zazwyczaj omijam działy z polecanymi książkami czy muzyką. Tym razem jest inaczej. Nie wiem dlaczego czytam kilka zdań na temat książki. Chwilę później już wypełniałem formularz zamówienia w sklepie internetowych. Kilka dni później pojawia się książka. Dzień później książka jest już przeczytana, a ja w głowie mam tysiące myśli od skrajnie pozytywnych do skrajnie negatywnych. Trochę jestem zły na siebie, że przeczytałem książkę w okresie światecznym. Tak bym dalej żył w błogiej nieświadomości, a tak zaczynam pogoń za informacjami. Zdolność kredytowa, rezerwy finansowe miękkie i twarde, wynajem, czynsz, koszt metra kwadratowego… Staram się ułożyć z tych puzli chociaż zarys tego co chciałbym osiągnąć za 5-10-15 lat. Zaczynam się zastanawiać jak moje pieniądze pracowały dla mnie w ciągu ostatnich kilu lat. Podsumowuje wszystkie za i przeciw dotychczasowego sposobu oszczędzania/pomnażanie kapitału. I dochodzę do wniosku, że warto się wyciszyć. Po to, aby nie stresować się tym, że właśnie giełda panikuje, a akcje i jednostki uczestnictwa wraz z nią. Dzielę się przemyśleniami z żoną. Wiem, że jest przeciwniczką jakichkolwiek “wirtualnych” inwestycji, jeszcze większą jakichkolwiek kredytów zatem nie oczekuję akceptacji. I chwila zdziwienia w momencie, gdy zamiast “nie” słyszę “fajny pomysł” i “też o tym myślałam”. W pierwszy dzień roku 2010 podejmujemy wspólną decyzję: to będzie rok zmian. Chcemy chociaż w części uwolnić się finansowo (pięknie brzmi) i kupić do końca roku 2010 pierwsze mieszkanie. Podsumowując: 1. Warto czytać “polecamy książki”. 2. Warto podzielić się marzeniami z drugą osobą, żoną czy mężem, kolegą czy koleżnką. Bo wówczas o naszych marzeniach mówimy i o nich słyszymy. Czyli włączamy zmysł słuchu do tego, aby marzenie nie pozostały tylko marzeniami. 3. Warto znaleźć moment (w moim przypadku to pierwszy dzień nowego roku), w którym stawiamy sobie konkretny cel, a marzenia zaczynamy przekuwać w coś rzeczywistego, namacalnego. W moim przypadku na mieszkanie. Tagi: Fridomia , Inwestowanie , książka , Nieruchomości , strategia inwestowania 