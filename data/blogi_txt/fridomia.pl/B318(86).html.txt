Przechodzenie na emeryturę wymyślił Otto von Bismarck pod koniec XIX wieku. Wtedy większość osób nie żyła tak długo by się martwić, co sie stanie z nimi gdy już przestaną pracować. Emerytury byly pomyślane jako odpoczynek na końcu dlugiej i ciężkiej (często łamiacej krzyż) kariery zawodowej. Emeryci byli wycieńczeni długimi dniami ciężkiej fizycznej pracy i potrzebowali wreszcie odpocząć przed … śmiercią.   Dziś już tak nie jest. Żyjemy dłuzej, zdrowiej, warunki pracy się poprawily. Kiedys uważano, że emeryci nie mogą byc użyteczni, nie chcą pracować, chcą tylko odpoczynku i relaksu, nie chcą sie uczyć nowych umiejętności. Dziś juz tak nie jest, ale mimo to stary „model emerytury” jest nadal tym dominujacym w naszej świadomosci. Od dawna czułem, ze cos jest nie tak i postanowilem odejśc „na emeryturę”  w swoim czasie (a nie dopiero gdy osiągnę ustawowe 65 lat) i na swoich warunkach i w tym celu rozpocząłem budowanie swojej wolnosci finansowej.   Dopiero w książce Jeri Sedlar i Rick’a Miners, „Don’t Retire, Rewire !”  znalazłem nazwę na to, co sam jakiś czas temu zrealizowalem – zamiast „retire” wykonałem „rewire”. Niestety, nie znalazlem w myślach dobrego przetlumaczenia tej frazy na jezyk polski. Nie chodzi tu bowiem tylko o proste zastapienie literki „t” literka „w”: rewire to jest zupelnie inne spojrzenie na przechodzenie z aktywnej, korporacyjnej fazy życia do kolejnej.   Chodzi o to, ze myśląc o „retirement” myślimy o tym, że cos się kończy, że z czegoś (z pracy ze wszystkimi przynależnymi aspektami jak prestiż, tytuł, podwładni, autorytet, poczucie spelnienia, rytm dnia, rytm tygodnia, itp) się wycofujemy. Wiele osób jest na to zupelnie nieprzygotowanych i to nie tylko finansowo, ale również mentalnie. Nie wiedzą jak wypelnić swój wolny czas. Nie wiedzą na  co skierować swoją energię życiową, ktorą do tej pory pożytkowali w pracy, a która przecież nie znika sobie od tak z dnia na dzień tylko daltego, że ktoś przeszedł na emeryturę. Przechodzenie na emeryturę często wiąże się z ogromnym stresem dla osoby zainteresowanej oraz dla jej rodziny. Lee Iacoca – legendarny szef Chryslera – powiedział kiedyś: „oblałem emeryturę: w pracy wszystko miałem doskonale zaplanowane, ale runął na mnie sufit w momencie przechodzenia na emeryturę, bo nie spędziłem wystarczajaco czasu aby sie zastanowić kim tak naprawdę jestem i co chciałbym zrobić z resztą swojego życia”. Częesto okazuje się, że wymarzone granie w tenisa, czytanie ksiązek lub „nicnierobienie” po krótkim czasie kompletnie się nudzi, nie jest wystarczajaco satysfakcjonujace.   „Rewirement” to kompletna alternatywa dla tradycyjnego „retirement”. Tutaj nie tyle wycofujemy sie z czegoś, ale podejmujemy podróż w nowy etap życia. Bazując na naszym doświadczeniu, korzystajac z tego, że mamy teraz dużo wolnego czasu możemy rozwinąć swoje pasje w pożyteczny dla siebie i innych sposob. Autorzy podają szereg praktycznych wskazówek, łącznie z poszukiwaniem swoich „driverów” czyli „napędow” (wymieniaja ich ok 30), zrozumieniem dzialań, które sprawiają nam przyjemność, podają wiele kwestionariuszy osobowościowych, podają przykłady z życia konkretnych osób, itp. Natomiast na mnie największe wrażenie zrobiła porada, aby – jeszcze w trakcie swojej pełnej aktywności zawodowej – krytycznie przyjrzeć się temu, w jaki sposób spedzamy swoj wolny czas. Czy poswięcamy się pasjom, które będziemy mogli rozwinąć w przyszlości, gdy już zdecydujemy się na „rewirement”, a może powinnismy poeksperymentować, aby dopiero znależć te pasje. Od 20 lat w Polsce aktywnie „planujemy kariery”, szkoda, że tak malo ludzi planuje swoje emerytury. Książka ta jest poradnikiem, w jaki sposob przygotować się do nowej fazy żzycia od strony duchowej i jest – wg mnie – doskonalym uzupełnieniem do książki „Wolnośc finansowa dzięki inwestowaniu w nieruchomości”, która mówi o tym, jak można się finansowo przygotować do etapu „wolnosci zawodowej” .   Autorzy w ciekawy sposób porownują sposób myślenia „retirees” oraz „rewirees”. Dla mnie kluczowym rozróżnieniem jest to, ze ci pierwsi uważają, że najlepsze mają już za sobą, a ci drudzy, że najlepsze jest jeszcze przed nimi. Gorąco polecam i żzyczę wolności finansowej i zawodowej.   Tagi: emerytura , książka 