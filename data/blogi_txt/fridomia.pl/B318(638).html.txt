W imieniu swoim i pozostałych 29-cioro współautorów książki „Pomysł do wynajęcia” chciałbym serdecznie podziękować Czytelnikom, którzy w tak dużej liczbie sięgnęli  po książkę naszego autorstwa. W ciągu 6 tygodni odkąd książka ukazała się na rynku rozeszło się już dokładnie 722 płatnych egzemplarzy. Nie wliczam tutaj grubo ponad setki rozdanych przez wydawców egzemplarzy autorskich, egzemplarzy dla mediów oraz dla bibliotek publicznych. Mamy nadzieję, że książka „Pomysł do wynajęcia” dostarcza Wam wielu inspiracji oraz zachęty do podjęcia się inwestowania w nieruchomości lub – w zależności od etapu, na którym obecnie jesteście – do rozbudowy portfeli Waszych nieruchomości na wynajem. Trzymamy życzliwie kciuki za Wasze kolejne sukcesy. Jednocześnie zapraszamy tych z Was, którzy książki jeszcze nie widzieli do sięgnięcia do niej. Mamy jeszcze zapas ponad 2.120 egzemplarzy :-))) Oprócz sklepiku Mzuri oraz  kilku internetowych księgarń, gdzie książka jest już dostępna od początku września, możecie ją teraz nabyć również w sklepiku Stowarzyszenia Mieszkanicznik. Zakupy poprzez www.mieszkanicznik.pl oznaczają, że więcej z wydanych przez Was pieniędzy na zakup książek zasili budżet Stowarzyszenia. Przypominam, że wszyscy współautorzy książki zrezygnowali z honorarium autorskiego na rzecz Stowarzyszenia Mieszkanicznik. Miłej i – mamy nadzieję – bardzo inspirującej lektury :-) 