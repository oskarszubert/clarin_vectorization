Ciekawa historyjka i scenka z życia dzikich zwierząt. Tym razem z Zambii. Oto link: http://www.grindtv.com/outdoor/nature/post /young-elephant-gets-surprise-bite-from-crocodile/ Dziwne, że ten młody słonik sam się udał nad wodę. Zwykle słonie chodzą całymi stadami co onieśmiela potencjalnych napastników. Ciekawy jest też dla mnie morał tej historyjki. Jak się ma odpowiednią moc, odpowiedni power, to i krokodyl nie jest groźny. Gdyby w paszczę krokodyla dostało się mniejsze zwierzę, to pewnie stałoby się jego lunchem. A tak młode słoniątko strąciło napastnika ze swojej trąby i … odtrąbiło sukces:-) Dobrze jest być większym od swoich problemów:-) Wszystkim zainteresowanym przypominam. W 2022 roku, czyli za 9 lat, Klub Fridomii, czyli klub osób, które do tego czasu osiągną 100%-ową wolność finansową, zaprasza na wspólny, kilkumiesięczny wyjazd na safari do Kenii. Pojedziemy podglądać zwierzęta w kilkunastu parkach narodowych w Kenii. Mam nadzieję, że uda nam się być świadkami wielu tego typu scen  z życia dzikich zwierząt. Będziemy sobie gawędzić i popijać piwo przy ogniskach w obozowiskach w parkach narodowych. Wejdziemy na Kilimandżaro oraz na Mt. Kenya. Pojedziemy na pustynię na północy Kenii.  Popływamy i ponurkujemy w podwodnym parku narodowym oraz w innych miejscach rafy koralowej na Oceanie Indyjskim. Spędzimy trochę czasu w cichym Lamu, mieście bez samochodów. Pobyczymy się na plaży. Odwiedzimy dzieci w domach dziecka. Zobaczymy jak rosną kawa, herbata czy ananasy. Spędzimy trochę czasu (kilka dni, tydzień, może więcej) w typowej wiosce w okolicach równika i poznamy jak wygląda tamtejsze życie codzienne.  Może zasponsorujemy powstanie pomnika Chopina przed filharmonią w Nairobi? Może przyłączymy się jako wolontariusze do jakiegoś projektu pomocowego? Odwiedzimy lokalnych deweloperów oraz agencje nieruchomości. Spotkamy lokalnych Fridomiaków i Fridomiaczki. Opowiemy mediom o Polsce. Może opowiemy o naszym kraju również kenijskim organizacjom biznesowym, czy w lokalnych szkołach średnich. Spędzimy ze sobą parę miesięcy. Dobrze się poznamy. I jeśli okaże się, że będziemy się dobrze bawić w swoim towarzystwie, to wspólnie zadecydujemy – pod koniec wyjazdu – czy Klub Fridomii ma się przerodzić z jednorazowego wspólnego wypadu w coś bardziej trwałego:-) A jeśli tak, to w co… Zapraszam do Klubu Fridomia. Wyjazd już w październiku lub w listopadzie 2022 roku. Macie jeszcze prawie 9 lat na zbudowanie swojej wolności finansowej:-) Osoby, które wówczas jeszcze będą pracowały na etatach, z powodu przymusu ekonomicznego, niestety nie będą mogły z nami pojechać:-) Czy są już jacyś chętni, którzy już osiągnęli 100%-ową wolność finansową? Albo osoby, które chcą już teraz zadeklarować, że będą gotowe do wyjazdu Klubu Fridomii? 