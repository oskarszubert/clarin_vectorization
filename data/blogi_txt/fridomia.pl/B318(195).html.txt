Fridomiacy, Dziękuję za pozytywny oddźwięk na moją propozycję spotkań face-to-face w Gadańsku, Poznaniu i Wrocławiu (faktycznie, trzeba też pomyśleć o Warszawie….). Odpowiadając na kilka komentarzy hurtowo: 1. Na spotkaniach będę najprawdopodobniej sam. Współautor książki, który początkowo pomagał również w Fridomii, od marca ubiegłego roku zajmuje się wyłącznie pomocą rozwojową w Kenii i bloga „ciągnę” od tego czasu z moją żoną, Anią 2. Postaram się zagaić rozmowę na początku tak, aby mniej doświadczeni Fridomiacy nie mieli poczucia „wykluczenia” z dyskusji, ale chyba największa wartość będzie z luźnej dyskusji. Chciałbym każdej osobie pomóc w przejściu na kolejny poziom „wtajemniczenia”, a trudno byłoby to osiągnąć ex-katedra. Poza tym – zupełnie szczerze – obawiam się trochę nakładów czasowych niezbędnych od strony logistycznej do przeprowadzania „szkolenia” (rezerwacje sali, sprzętu, itd). Może kiedyś w przyszłości? 3. Czymś „pomarańczowym” na spotkanie może być – podpowiadam nieśmiało – książka „Wolność finansowa…”. Wprawdzie ma biało-pomarańczową okładkę, ale myślę, że ujdzie 4. Dziękuję za podpowiedź dotyczącego miejsca spotkania w Poznaniu. Czekam też na ewentualne dalsze zgłoszenia chętnych 5. I wreszcie chciałbym powiedzieć, że za każdym razem z radością, wzruszeniem i pokorą przyjmuje słowa o tym, że książka lub blog pomagają Wam podejmować ważne decyzje życiowe. Po to zadałem sobie ten trud i Wasze osobiste sukcesy będą dla mnie ogromnie satysfakcjonującą zapłatą za godziny, które poświęcam popularyzacji idei wolności finansowej. A  jestem przekonany, że Wasza satysfakcja po kilku-kilkunastu latach będzie równie duża. 6. Trzymam z życzliwością kciuki za każdą Fridomiaczkę i Fridomiaka (oraz oczywiście  „Fridomianiaków” – spodobało mi się to określenie:-)   Tagi: rozwój osobisty , wolność finansowa 