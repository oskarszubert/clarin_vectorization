Ogromne dzięki mav3 za komentarz. Postanowiłem zrobić z tego komentarza oddzielny wpis, aby historia 14-latki, która przez 1,5 roku zbierała wyrzucaną na ulicę elektronikę, niepotrzebne inwestorom meble, wyposażenie i inne dobra i sprzedawała je na Craigslist (amerykański pierwowzór allegro) nie zginęła w czeluściach tysięcy komentarzy. Co dziewczynka zrobiła z zarobionymi pieniędzmi? Nie, nie wydawała ich na kosmetyki, kosmetyczki, fatałaszki czy na komputer. Zarobioną kasę oszczędzała i w wieku 14 lat kupiła swój pierwszy … dom na wynajem. Więcej możecie przeczytać tu: http://www.geoarbitraz.pl/2012/05/14-latka-kupia-dom-na- florydzie-za.html. Obejrzyjcie też krótki filmik na YouTube oraz artykuł o Willow. Niesamowita historia! Jeśli znacie jakąś 14-latkę (w Waszej rodzinie, czy córkę Waszych znajomych), to prześlijcie jej ten wpis jako pewną inspirację. Myślę, że Willow może być inspiracją nie tylko dla swoich rówieśniczek, ale też nawet dla wielu osób w wieku jej rodziców. Go girl! Go! Skoro Willow zaczęła w tak młodym wieku, to jeśli będzie kontynuować swoją pasję, to w jakim wieku osiągnie wolność finansową? Może jeszcze przed pójściem na studia? Wyobraźcie sobie co to mogłoby oznaczać. Nie musiałaby wybierać kierunku studiów myśląc o przyszłej karierze, tylko wybrać naprawdę to co ją najbardziej interesuje, bo finansowo jest już wolna:-) A jakich Wy znacie najmłodszych mieszkaniczników w Polsce? Ja znam pewną 19,5 – latkę, która pierwsze mieszkanie – małą kawalerkę – kupiła (z pomocą taty i brata) już w wieku 18 lat. Wynajmuje ją (zarządzanie powierzyła firmie Mzuri:-),  nie rusza nic z konta, na które spływa comiesięczny czynsz anjmu, a teraz dodatkowo dorabia sobie na studiach i oszczędza by kupić kolejną kawalerkę na wynajem jeszcze w tym roku kalendarzowym.   Tagi: czas , dobra okazja , Fridomia , Inwestowanie , kobiety inwestują , oszczędzanie , wolność finansowa , Wynajem 