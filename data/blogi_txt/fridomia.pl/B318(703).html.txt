Mega-gwiazdami wśród menadżerów zarządzających funduszami są menadżerowie funduszy typu hedge fund. Kilkaset osób zarządza – według danych The Economist – aktywami wartymi ponad USD 2 tryliony (nie pamiętam ile to jest zer, ale z pewnością sporoJ; chyba 12, czyli trylion to milion milionów). Są tak znani i cenieni, że zarabiają miliardy. Stać ich na ogromne prestiżowe rezydencje w londyńskim Mayfair czy the Hamptons. Wynika to m.in z tego, że za zarządzanie pobierają prowizję rzędu 2% rocznie, oraz 20% nadwyżki ponad określoną stopę zwrotu. Wielu z nich stało się miliarderami. A co z ich klientami? Czy również się aż tak wzbogacili? Niestety nie. Pomimo swoich fenomenalnych zarobków, menadżerowie hedge funds nie zarobili – na przestrzeni ostatnich 10 lat – więcej dla swoich klientów niż wzrost indeksów giełdowych i nawet nie pokryli inflacji. Po uwzględnieniu prowizji, klienci hedge fundów, na przestrzeni ostatnich 10 lat uzyskali zwrot rzędu 17%. Jeśli przyjmiemy, że wartość giełdowych indeksów 1 stycznia 2003 roku wyniosła 100, to dziś wartość aktywów hedge funds wynosi 117, a wartość indeksu akcji giełdowych wynosi prawie 200. Za co więc się płaci takie wysokie prowizje menadżerom funduszy hedge? The Economist konkluduje, że chyba za samo … gwiazdorzenie. Biznes hedge funds upodobnił się do Hollywood czy do profesjonalnej piłki nożnej – są to biznesy dużo bardziej lukratywne dla osób będących wewnątrz niż dla opłacających ich fanów. The Economist, „Rich managers, poor clients”, December 22nd, 2012 