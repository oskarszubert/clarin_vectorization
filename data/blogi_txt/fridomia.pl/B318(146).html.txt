Quizz – bez odpowiedzi[1] Kilkanaście dni temu obchodziliśmy z żoną XX-lecie naszego ślubu. Ta okrągła rocznica była okazją do tego, aby dokonać pewnych podsumowań. I to nie tylko tego co się zmieniło w naszym życiu, a co pozostało niezmienne, ale także tego, jak duuuuuże zmiany dokonały się w Polsce i w Europie. Z tej okazji zaprosiliśmy do nas naszych gości weselnych sprzed 20 lat. Przygotowując się do tej imprezy, udałem się do biblioteki gdzie sięgnąłem do gazet i czasopism, które ukazały się w okolicach 27.X.1990 roku. Na tej podstawie opracowałem quizz. Był on – obok oglądania filmu i zdjęć sprzed 20 lat – jedną z atrakcji wieczoru.  Składa się z pytań w 4 kategoriach: polityka; ile kosztowało…?; obyczaje oraz sport. Goście dostali swoją „klasówkę”, długopisy i obietnicę wysokoprocentowych nagród na wynos. Było bardzo wesoło. Często okazywało się, że lepiej znamy polityków czy mistrzów sportowych sprzed lat niż ich dzisiejszych następców (co świadczy o wysokim stopniu szumu informacyjnego jakim jesteśmy dziś bombardowani).   Jeśli macie ochotę rozwiązać ten quizz, to znajdziecie go powyżej. Czujcie się naszymi gośćmi:-). Jak się ma ten wpis do Fridomii? Chciałem coś tu mądrego napisać o tym, że 20 lat to czas, który powinien wystarczyć na zbudowanie wolności finansowej, ale Ania powiedziała, abym tym razem dał spokój:-). Jak gody, to gody… Tagi: czas 