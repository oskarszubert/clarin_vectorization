To szalenie ważna informacja dla wszystkich właścicieli mieszkań na wynajem, zarówno tych, którzy przykładnie płacą podatki, jak i dla tych, którzy wciąż tkwią w szarej strefie.  Od 1 stycznia 2010 opodatkowanie ryczałtowe ulega znacznemu uproszczeniu, ponieważ podatek  będzie się płacić zgodnie z jedną stawką procentową – 8,5%, zamiast dwóch – 8,5% i 20%, które obowiązywały w roku 2009.  W zawiązku z tym wielu właścicieli, którzy płacili dotąd podatek według innych zasad (zasady ogólne) powinno przemyśleć, czy podatek ryczałtowy nie będzie bardziej opłacalny. Czasu na taką decyzję jest niewiele, ponieważ o zmianie formy opodatkowania należy powiadomić swój urząd skarbowy do 20 stycznia bieżącego roku.  Zagadnieniu temu poświęcił dziś swój dodatek Dziennik Gazeta Prawna, którego przejrzenie gorąco polecamy, jeśli nie w całości, to przynajmniej na  http://podatki.gazetaprawna.pl/artykuly/389619, najem_2010_jak_najkorzystniej_opodatkowac.html Uproszczenie ryczałtu podatkowego jest zachętą dla tych wynajmujących, którzy dotąd nie deklarowali  swoich dochodów z najmu urzędowi skarbowemu. My także namawiamy do płacenia podatków tym bardziej, że stała stawka 8,5% wydaje się wreszcie odpowiadać oczekiwaniom właścicieli.   Tagi: mieszkanie , podatki , Wynajem 