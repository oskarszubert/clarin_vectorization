„Krócej pracujesz, więcej dostajesz. Najszybciej na emeryturę przechodzą żołnierze – już po 25 latach służby. Zaraz po nich górnicy. Choć mają najkrótszy staż, dostają najwyższe emerytury – dwukrotnie wyższe niż nauczyciel czy fryzjer”. Oto wstęp do jednego z wielu ostatnio artykułów prasowych bębniących w alarm niewydolności polskiego systemu emerytalnego, tym razem autorstwa Leszka Kostrzewskiego oraz Piotra Mączyńskiego. GW zdobyła najnowsze dane – z 2009 oraz 2010 roku – o tym, w jakim wieku Polacy przechodzą na emeryturę i ile jej dostają. Żołnierz po średnio 25 latach pracy otrzymuje średnio PLN 2885 miesięcznie brutto; górnik – odpowiednio 30 lat i PLN 3148; nauczyciel – 36 i PLN 1761; a najmniej przedsiębiorca – PLN 1300, mimo, że średnio pracuje najdłużej bo 39 lat. Są to dane stojące w sprzeczności z założeniami zreformowanego systemu emerytalnego. Czy w roku 2030 już będzie bardziej normalnie i ludzie, którzy więcej lat przepracowali i zgromadzili wyższy wkład rzeczywiście będą otrzymywali wyższe emerytury? Jeśli w ciągu najbliższych 20 lat któryś z Premierów odważy się na wyeliminowanie ewidentnie niesprawiedliwych przywilejów, to może tak będzie. Ale nie jest to w najmniejszym stopniu pewne. Natomiast mogę zapewnić – z pełnym przekonaniem – że osoby, które wcześnie zaczną budować swoją wolność finansową dzięki inwestowaniu w nieruchomości będą w stanie „pracować krócej i więcej dostawać”. Więc może ten polski absurd emerytalny, wcale nie jest aż taki absurdalny? Więcej w GW z dnia 10 grudnia 2010 roku : http://wyborcza.pl/1,75248,8795952,Krocej_pracujesz__wiec ej_dostajesz.html   Powodzenia.   Tagi: emerytura 