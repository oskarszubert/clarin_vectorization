Będąc niedawno w Azji, natknąłem się na magazyn Forbes Asia, a w nim na listę 50 najbogatszych Indonezyjczyków. Nie rozpoznałem chyba ani jednego nazwiska, ani nazwy lokalnej firmy, oprócz low-costowej linii lotniczej Lion Air założonej przez Braci Kirana (z majątkiem wartym miliard dolarów na 29. miejscu listy). Zainteresowało mnie na czym najbogatsi Indonezyjczycy się dorobili. Tylko dwóch dorobiło się na bankowości (ale jeden z nich – Bracia Hartono, którzy założyli Bank Central Asia – zajmują pierwsze miejsce na liscie z majątkiem wartym USD 15 miliardów, a więc więcej niż najbogatszy Polak).  Za to aż piątka dorobiła się fortun na oleju palmowym:-) Większość wzbogaciła się na różnych gałęziach przemysłu (aż 21), o wiele mniej na usługach (głównie handel detaliczny i media). Na liście jest mało reprezentantów wysokich technologii, ale za to aż ósemka dorobiła się fortun na … nieruchomościach:-) (głównie deweloperzy). Mam nadzieję, że część z Was pójdzie śladami Anthoniego Salim (nr 2 z 6,3 mld), Mochtar Riady (nr 9; 2,5 mld), Tahir (12; 2,05 mld), Muradaya Poo (16; 1,75 mld), Ciputra (nr 23, 1,3 mld), Eka Tjandranegara (26; 1,15 mld), Alexander Tedja (44; 670 mln), Trihatma Haliman (48; 450 mln) czy wreszcie Sutjipto Nagaria (50; 390 mln). Powodzenia:-))) PS Przepraszam za seksistowsko brzmiący nagłówek, ale na liście nie rozpoznałem ani jednej kobiety. Być może jakieś panie przeoczyłem, ale przyznam, że indonezyjskich imion nie znam. Na żadnej z kilkunastu fotografii nie ma ani jednej kobiety. Taki to niestety los (dyskryminowanych) kobiet, Widać na całym świecie:-( 