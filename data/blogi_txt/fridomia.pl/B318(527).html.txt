Iwona przesłała mi dziś linka do ciekawego artykułu na portalu interia.pl. Dzięki Iwona! Oto link: http://biznes.interia.pl/nieruchomosci/news/najem-tanszy-od- zakupu-o-400-zl-ale-nie-buduje-majatku,1797553 Do argumentów rozważanych w tym dość obszernym artykule dołożyłbym argument, że własne M jest też czasami postrzegane jako niepotrzebny balast dla młodych ludzi. Najpierw trzeba się wyzbyć oszczędności zamieniając je na wkład własny. Potem jest się przywiązanym do banku (spłacanie kredytu przez połowę lub więcej życia) i do mieszkania (ciężko jest się przeprowadzić gdzieś na drugi koniec kraju czy Europy za ciekawszą pracą). Gdy popsuje się dach trzeba ponieść koszty remontu, itp. Wynajem – o ile jest powszechnie dostępny i przewidywalny – daje większą swobodę i elastyczność. Jeśli spadną komuś dochody, może zmienić mieszkanie na mniejsze i tańsze. Jeśli wypali się zawodowo w swojej korporacji, to może zostać nauczycielem w wiejskiej szkole. Nie musi tkwić w sytuacji depresyjnej, z której chciałby się wyzwolić tylko z powodu łańcucha, który wiąże go do banku oczekującego regularnych spłat kolejnych rat kredytowych. W Stowarzyszeniu Mieszkanicznik postawiliśmy sobie za jeden z głównych celów działania Stowarzyszenia, zwiększenie dostępności najmu, tak by stał się realną alternatywą dla własności. 