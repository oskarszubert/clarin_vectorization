Artykuł znaleziony w dzisiejszym serwisie informacyjnym Yahoo o mało w Polsce znanym amerykańskim milionerze, Elon Musk (założycielu kilku bardzo udanych firm w epoce bańki internetowej, w tym m.in PayPal) jak ulał pasuje do wyjaśnienia różnicy między bogactwem a wolnością finansową. Staraliśmy się wyjaśnić tę istotną różnicę w naszej książce, a także odpowiadając na pytania dziennikarzy. Jeden z filmików z seii wystąpień w bankier.tv (znajdziesz go w sekcji „Multimedia”) też jest temu zaganieniu poświęcony. Elon, imigrant z RPA, swoją pierwszą dużą firmę sprzedał za ok USD 300 mln w wieku 38 lat. Obecnie ma udziały w firmach, które na papierze są warte setki milionów czy nawet miliardy dolarów, lata swoim prywatnym odrzutowcem, „na życie” wydaje ok USD 200 tys. miesięcznie, więc spełnia wszelkie społeczne kryteria „bogactwa”. Zaskakuje to, że jak sam przyznaje, żyje za pieniądze pożyczone od … swoich znajomych. Po prostu nie ma wogóle gotówki, ani też źródła stałego dopływu gotówki. Wg tego artykułu, w podobnej do Elona sytuacji znajduje się wielu innych (nawet bardziej w Polsce znanych) amerykańskich bogaczy, założycieli takich firm jak Google czy Oracle. Więcej szczegółów na http://finance.yahoo.com/news/Elon-Musk-PayPal-Pioneer-Is- nytimes-3147541066.html?x=0 Czy wolałabyś być bogatym bankrutem czy może lepiej osobą „tylko” wolną finansowo? Ja wybrałem to ostatnie. Zawsze i wszędzie postawiłbym na wolność finansową ponad bogactwo. Oczywiście można sobie też wyobrazić kogoś bajecznie bogatego, który nie ugania się już za pomnażaniem swojego majątku i wystarcza mu czerpanie pasywnych przychodów ze swoich inwestycji, tak aby rozkoszować się życiem, aby mieć czas robić coś społecznie pożytecznego na bardzo dużą skalę. Mam wrażenie, że do tej kategorii awansował np Bill Gates, który wydaje się więcej czasu poświęcać swojej Fundacji, która walczy m.in z malarią w Afryce, niż zarządzaniu Microsoftem, którego był założycielem i wieloletnim prezesem.   Tagi: bogactwo , wolność finansowa 