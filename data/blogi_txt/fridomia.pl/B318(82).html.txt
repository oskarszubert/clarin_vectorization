Miło nam poinformować że książka „Wolność finansowa dzięki inwestowaniu w nieruchomości” doczekała sie decyzji o dodruku przez jej wydawcę i to po pół roku od jej ukazania się na rynku! Nadal są to niewielkie  ilości (choc podobno nie najgorsze biorąc pod uwagę niskie czytelnictwo książek w PL), ale i tak bardzo się cieszymy. Dziękujemy naszym czytelnikom za zakup i mamy nadzieję, że zainwestowane 34 złote zwróci się w najbliższej przyszłości z nawiązką. Dziękujemy także za wiele pochlebnych opinii, jakie docierają do nas różnymi drogami. Przy okazji prośba: jeśli książka spodobała Ci się – wyślij informację o niej do 5 swoich znajomych lub kup im książkę w prezencie. Chcemy, aby nasze wysiłki inspirowały do przemyśleń, a potem do działania jak najwięcej, zwłaszcza młodych osób. Jeśli ktoś jednak pomyślał, że „zbijamy na książce kasę”, to musimy od razu rozwiać te wątpliwości. Pisanie książek w Polsce, zwłaszcza o tak mało ”sensacyjnych” treściach jak: oszczędzanie, planowanie, inwestowanie jest działalnością hobbystyczną. Jednak to nas nie zraża – wszak ludzie wolni finansowo nie kierują się w swoich działaniach chęcią zysku! Oni robią to, co sprawia im przyjemność i dlatego my także nie ustajemy w naszych wysiłkach! Albowiem zabieramy się do napisania zapowiadanej już wcześniej książki o zarządzaniu portfelem nieruchomości. Stąd prośba: jeśli ktoś ma swoje doświadczenia, jakieś ciekawe historyjki, przykłady i chciałby, żeby zaistniały w książce – zapraszamy! Na pewno imię i nazwisko autora takich fragmentów zostanie umieszczone w książce. Za kilka dni zaprezentujemy planowany spis treści książki. Chcemy zaprosić naszych czytelników do dyskusji, czy będzie dostatecznie wyczerpujący temat.   Tagi: książka 