W październikowym wydaniu Magazynu Forbes ukazał się ciekawy artykuł Grzegorza Urazinskiego :”Do akcji, obywatelu” http://www.forbes.pl/artykuly/sekcje/strategie/do- akcji–obywatelu,7379,1) , w ktorym opisuje ideę akcjonariatu obywatelskiego jako kontrpropozycję do konsumpcyjnego stylu życia Polaków.   Artykuł przytacza dane GPW oraz Ministerstwa Finansow, z których wynika, że w Polsce zarejestrowanych jest 1,37 mln rachunkow umożliwiajacych inwestowanie na giełdzie. Aktywnych – czyli takich, na których przynajmniej raz w roku zawierane są jakieś transakcje – jest od 250 do 300 tysięcy. Prawdopodobnie drugie tyle jest rachunków, na których są papiery wartościowe, którymi inwestorzy nie obracaja, czyli w sumie można oszacować, że w Polsce mamy okolo 500-600 tysięcy akcjonariuszy. Czyli niewielki procent Polaków, bo tylko 1,5% całej populacji.   Tymczasem – jak wynika z raportu „One-half bilion shareholders and counting: determinants of individual share ownership around the world” autorstwa Paul Grout, William Megginson oraz Anny Zalewskiej – światowa średnia to 5,3%, a tylko dla krajow rozwiniętych - to 13,5%. Na świecie są 142 giełdy, na których inwestuje okolo 231 milionow indywidualnych inwestorów. Najwyższym odsetkiem osób fizycznych bezposrednio mających akcje może sie pochwalić Arabia Saudyjska – 38,2%, Tajwan – 34,8%, Japonia – 30% i Hong Kong – 29,1%. Jednym z głównych determinantow posiadania akcji jest zamozność spoleczenstwa liczone PKB na głowę.   Wedlug firmy Analizy Online oszczędności gospodarstw domowych na koniec pierwszego kwartalu 2010 roku wynosily 835,9 mld zlotych (łącznie z OFE). Z tego 47,3%, czyli 395,6 mld złotych, zdeponowanych było w bankach. Na GPW gospodarstwa domowe ulokowały 42,3 mld zlotych. Ciekawe, jaką kwotę Polacy zainwestowali w nieruchomosci na wynajem? Jesli ktoś ma jakieś dane, to będę bardzo wdzięczny… Tagi: długoterminowo , Inwestowanie , oszczędzanie , strategia inwestowania 