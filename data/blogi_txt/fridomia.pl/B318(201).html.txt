Zapowiada się bardzo ciekawy rok dla kupujących mieszkania na wynajem. W dużej mierze można mówić o roku, który wiele kwestii określi na dłuższy czas na rynku mieszkaniowym w Polsce i nie tylko. Rzeczy, które określą ceny w terminie 2-3 lat to wg. mnie: Dalsze domykanie okna z kredytami walutowymi. Nie jest tajemnicą ,że komisja nadzoru finansowego nie jest instytucją ,która sprzyja kredytom walutowym. Obecnie trwają prace nad kolejną rekomendacją ,która ograniczy drogę do kredytów walutowych. Proces ograniczania ilości kredytów w walutach w mojej opinii będzie postępował, czy to w skutek zwiększonych wahań kursów walut czy w skutek kolejnych regulacji Komisji Nadzoru Finansowego. Wiele osób będzie zmuszonych urealnić swoje marzenia o zakupach nieruchomości i kupować mniejsze mieszkania, przedstawiać wyższy wkład własny lub płacić wyższe raty. Opcją jest też np. wziąć kredyt wraz z rodzicami czy znajomymi. To dobra wiadomość bo oznacza to ,że rynek nieruchomości uodporni nieco na wahania kursów walutowych. Zablokowane zostaną złe praktyki „wciskania” przez „sprzedawców” nie do końca uświadomionym na ryzyko klientom kredytu walutowego w pakiecie z 30 letnim planem inwestycyjnym agresywnie inwestujące w akcje. Oznacza to ograniczenie dostępu do ryzyka dla kupujących nieruchomości ale i większe uodpornienie rynku na ewentualne kryzysy w przyszłości. Będzie więc nieco spokojniej. Duże budżety banków przeznaczone na kredyty hipoteczne Widać po ofertach ,że kurek z pieniędzmi dla kupujących nieruchomości w 2011 roku został w bankach odkręcony. Jest taniej niż w 2010 i 2009. Kredytów udziela się też szybciej bo w około 3 tygodnie. Mniejsza jest też ilość odmów udzielenia kredytu- osoby analizujące wnioski wyraźnie dostały polecenie ,żeby nie przesadzać z dokładnością, bo najważniejsza jest dobra sprzedaż. Rynek kredytów w walutach obcych nastawił się na Euro ale lwia część kredytów udzielana jest w Polskich złotówkach. Tak więc w tym roku nie będzie specjalnych problemów z udzieleniem kredytu hipotecznego dla osoby dysponującej zdolnością kredytową. Innymi słowy- nie ma strachu. można spokojnie szukać nieruchomości do kupienia pod wynajem. Ograniczenie a potem zamknięcie programu Rodzina na Swoim. Rada ministrów przyjęła projekt zmian w programie podtrzymującym wysokie ceny nieruchomości w wielu miejscach- Rodzina na Swoim. Obecnie musi on jeszcze przejść przez parlament i uzyskać podpis prezydenta, niemniej jednak nie spodziewam się tutaj perturbacji. Główne zmiany to ograniczenie wieku najstarszego kredytobiorcy do 35 lat, kredytowanie tylko rynku pierwotnego i obniżenie maksymalnej ceny m2 powierzchni nieruchomości o około 20%. Ta ostatnia informacja oznacza ,że max. cena m2 mieszkania objętego programem w Warszawie spadnie z 9.000 PLN na 7.000 PLN. A skoro tak to mieszkania w najlepszych lokalizacjach i najwyższych standardach nie będą dostępne w ramach tego programu, co osłabi popyt i otworzy drogę do spadków cen. W myśl nowelizacji program ma zakończyć się ostatecznie w 2012 roku. Nie zostanie również wprowadzony program dopłat dla tzw. singli. To wszystko są zmiany ,które sprawią ,że Rodzina Na Swoim straci na znaczeniu w najbliższym czasie. Główny czynnik ,który tamował obniżki cen najpierw zmaleje, aby później zupełnie zniknąć. Z dużą pewnością można powiedzieć ,że pojawi się nieco okazji na rynku najatrakcyjniejszych nieruchomości, w centrach miast, o wysokich standardach z których rozważny inwestor powinien korzystać. Te nieruchomości nie będą kupowane za bezcen, ale wartość ma swoją cenę. Pamiętajmy ,że najlepsze transakcje dokonują się po to by realizować zyski w długim terminie budując swoją wolność finansową. Prawdopodobna zmiana kierunku ruchów stóp procentowych w strefie Euro, Polsce, Szwajcarii i ogólny wzrost ryzyka walutowego. 20 stycznia miała miejsce podwyżka stóp procentowych w Polsce, pierwsza od dłuższego czasu. Wielu ekonomistów wieszczy kolejne podwyżki. Na skutek rosnących cen surowców przemysłowych, metali szlachetnych, ropy oraz żywności wzrasta inflacja (rosną koszty transportu i produktów niezbędnych do stworzenia żywności i innych dóbr ) ,która dotąd wymuszała podwyższanie stóp procentowych przez RPP jak i inne banki centralne. Wielu analityków uważa ,że możemy spodziewać się podwyżek stóp procentowych w drugiej połowie roku 2011. Nas oczywiście interesuje przede wszystkim strefa Euro i Szwajcaria ponieważ te dwie waluty odpowiadają za lwią część kredytów udzielonych w walutach obcych w Polsce. Dlaczego tak ważne są dla nas strefa Euro i Szwajcaria? W roku 2009 umocnienie się franków wobec złotówki o 1/3 zostało zbilansowane przez obniżenie stawki oprocentowań do minimalnego poziomu. Dlatego kredytobiorcy ,którzy mają kredyty w CHF, choć przestraszeni i poturbowani wyszli z tego starcia cało. Gdyby okazało się ,że oprocentowanie wzrośnie a kurs CHF/PLN pozostanie w okolicy 3 złotych wielu kredytobiorców mających kredyty w CHF z pewnością poczułoby się bardzo nerwowo. Wzrosłaby wtedy ilość nieterminowo spłacanych kredytów walutowych i przejęć nieruchomości przez banki co kazało uważnie monitorować rynek aukcji komorniczych w poszukiwaniu perełek wybudowanych w latach 2007-2008 do gotowych zakupienia i wynajmowania. Co to wszystko oznacza dla naszej wolności finansowej? Jeśli spojrzymy na powyższe dywagacje jako przyczynek do rozważań i dialogu myślę ,że będzie on sporą wartością dla tych ,którzy świadomie budują swoją wolność finansową. Oczywiście pamiętam ,że prognozowanie jest bardzo trudne, szczególnie jeśli chodzi o przyszłość. To co piszę, tyczy się czynników globalnych i wyłącznie makroekonomicznych. Należy pamiętać ,że nieruchomości są biznesem bardzo lokalnym, w związku z czym w różnych miejscach może to o czym piszę być bardziej lub mniej widoczne. Aby skutecznie działać lokalnie, warto widzieć szeroką, globalną perspektywę. A jak to wygląda w Państwa lokalizacjach? Bartosz Majewski tel: 504 206 158 e-mail: bartosz.majewski@hipotekaplus.pl www: www.hipotekaplus.pl Twój Osobisty Doradca Na Telefon  OBLICZ DOKŁADNĄ RATĘ KREDYTU  Tagi: finansowanie , kredyt 