W czwartek 30 czerwca odbyło się drugie spotkanie Fridomiaków w Pubie Lolek. Przybyło w sumie ponad 20 osób, a wśród nich trzy osoby z pierwszego spotkania w marcu br oraz jedna poznana przy okazji prezentacji idei wolności finansowej podczas Festiwalu Progressteron. Miło mi było rozpoznać znajome twarze Agaty, Karoliny, Pawła i Mariusza (opalonego mocno po powrocie z wakacji). Po raz pierwszy mogłem naocznie przekonać się o tworzeniu się „społeczności Fridomiaczek i Fridomiaków”. W spotkaniu uczestniczyli też członkowie trzech różnych klubów cashflow-owych. Wśród uczestników spotkania niemal połowę stanowiły osoby młode chcące zdobyć podstawowe informacje nt sposobu budowania wolności finansowej poprzez inwestowanie w nieruchomości. Druga połowa to osoby, które już pierwsze inwestycje w mieszkania czy lokale użytkowe na wynajem mają za sobą, a jeden z uczestników w pełni utrzymuje się z najmu nieruchomości. Gratulacje dla Pana Jacka !!! Mam nadzieję, że z biegiem czasu systematycznie przybywać będzie członków „Klubu” Fridomii. Miałem obawy dotyczące tego jak poprowadzić spotkanie, tak aby zarówno początkujący inwestorzy jak i doświadczeni Fridomiacy pożytecznie spędzili czas. Miałem nawet taką myśl, aby w przyszłości rozdzielić spotkania na dwie kategorie wtajemniczenia, co pozwoliłoby lepiej dostosować dyskusję do potrzeb uczestników, choć wtedy nieco zatracony zostałby efekt transferu wiedzy. Więc chyba lepiej pozostawić tak jak dotąd. Ale co Wy o tym sądzicie? Spotkań Fridomiaków odbyło się już kilka. Byłbym zobowiązany za wszelkie Wasze uwagi dotyczące tego jak mógłbym zwiększyć atrakcyjność naszych spotkań. Chciałbym, aby były one dla Was maksymalnie użyteczne. Dajcie proszę znać. Dyskutowaliśmy nieco ponad 3 godziny, m.in na temat:  W co inwestować: małe mieszkania czy większe? Czy inwestowanie w mieszkania na wynajem nie jest zbyt ryzykowne? Od czego zacząć? Zdolności kredytowej Programu Rodzina na swoim Zalet i wad spółek celowych Umów najmu Najmu okazjonalnego Unikania złych najemców Ankiety danych osobowych najemcy Pozbywania się kłopotliwych najemców Usług i procedur operacyjnych spółki Mzuri Katalogu obowiązków właściciela mieszkania na wynajem Zaletach powołania stowarzyszenia właścicicieli mieszkań na wynajem Pan Mariusz podzielił się raz jeszcze – w szerszym gronie – szczegółami planowanej przez niego inwestycji. Planuje wybudowanie budynku, który będzie mieścił oprócz jego mieszkania oraz biura jego firmy, prawie 40 małych kawalerek na wynajem. Swój pomysł opisał na fridomia.pl jakieś pół roku temu. Ale zawsze ciekawiej jest usłyszeć o nim bezpośrednio z ust autora pomysłu, zadać mu pytania. Jak zwykle ja również dowiedziałem się nowych rzeczy. Moja wiedza nt programu rodzina na swoim się zwiększyła. Z kolei Agata i Tomek podzielili się z nami informacją nt nowych interpretacji prawnych, z których wynika, że w zasadzie umowę o najem okazjonalny osoba fizyczna może zastosować tylko jeden raz, nawet jesłi jest szczęśliwym posiadaczem większego pakietu mieszkań na wynajem. To kolejny – niestety – przykład słabości polskiego prawodawstwa. W krajach prawdziwie praworządnych istnieje 5.000 regulacji prawnych, z czego 4.800 jest systematycznie egzekwowana na codzień. W Polsce mamy 10.000 regulacji, z czego 1.000 jest skrupulatnie egzekwowanych, 5.000 jest martwych, a 9.000 niejednoznacznych. Jacy posłowie, takie prawo (czytałem w tym tygodniu, że do Sejmu z list SLD może trafić mistrzyni Polski – z całym respektem dla tego zawodu – w … tańcu na rurze !!! A może od razu iść na całość i ograniczyć prawo wyborcze bierne do „najemców” cel zakładów karnych? Wiele osób sugerowało zwiększenie częśtotliwości naszych spotkań. Obiecałem, że będę zwoływał spotkania w Warszawie przynajmniej raz na kwartał. A więc następne spotkanie we wrześniu. Prawdopodobnie 9 września. Do zobaczenia i – jak zwykle – powodzenia w budowaniu wolności finansowej. 