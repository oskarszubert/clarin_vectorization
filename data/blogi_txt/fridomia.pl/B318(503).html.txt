W sobotę 14 kwietnia odbyło się w Łodzi spotkanie Liderów Mieszkanicznika. Liderzy to grupa składająca się z  (a) członków zarządu, (b) komisji rewizyjnej, (c) szefów oddziałów w poszczególnych miastach, (d) lokalnych rzeczników prasowych, (e) ekspertów tematycznych (np w/s najmu okazjonalnego, w/s wnętrzarskich, czy prawnych lub podatkowych), (f) ekspertów branżowych d/s relacji np z bankami czy z ubezpieczycielami. W sumie na 45 osób pełniących na chwilę obecną te role (nadal mamy wakaty! więc zapraszam do ich obejmowania), w dzisiejszym spotkaniu uczestniczyło ponad 30 osób. Szczególne słowa uznania i podziękowania chciałbym złożyć dla Jurka Sempowicza, który specjalnie na spotkanie przyjechał aż z Jeleniej Góry (dwie noce zawali w pociągach, bo nie jest w stanie zasnąć w podróży). Jurku pewnie jeszcze jedziesz w pociągu, mimo że ja już zdążyłem wrócić do Warszawy. Trzymaj się i szerokiej drogi!! Na spotkaniu omówiliśmy priorytety zadań dla poszczególnych grup liderów, krytycznie oceniliśmy komunikację wewnętrzną i podjęliśmy szereg uzgodnień co do sposobów jej poprawy. Ustaliliśmy priorytety w poprawianiu komunikacji zewnętrznej, czyli przede wszystkim zmiany, które zostaną wkrótce wdrożone na stronie internetowej Mieszkanicznika. Sporo czasu poświęciliśmy tez przygotowaniom do Kongresów Otwarcia oddziałów Mieszkanicznika w 6 największych miastach Polski. Szczegóły obok, z prawej strony. Mam przeświadczenie, że dzięki dzisiejszemu spotkaniu Liderów, Stowarzyszenie nabierze dodatkowej dynamiki. Zapraszam wszystkich na Kongresy Otwarcia w poszczególnych miastach. Już za tydzień, w sobotę 21 kwietnia, w godz 10-14:00 pierwszy lokalny Kongres w Gdańsku w Hotelu Oliwa przy Al Grunwaldzkiej 470. Spotkanie to będzie miało następującą agendę (podobnie będzie w kolejnych miastach) 1. Cele Stowarzyszenia Mieszkanicznik (misja, czemu ma służyć, jakie korzyści będzie przynosić, jak zamierzamy realizować misję, itp) 2. Integracja lokalnej społeczności Mieszkaniczników (aby się wzajemnie poznać, wymienić doświadczeniami, ustalić pożądaną częstotliwość spotkań, itp) 3. Prezentacja nt dobrych praktyk najmu Całość nie potrwa dłużej niż 3-4 godziny, w zależności od czasu potrzebnego na integrację:-) Organizatorem Kongresu w Gdańsku jest Mirek Żeromski (kontakt do niego to miroslaw.zeromski@gmail.com) W jego i swoim imieniu (bo też będę w Gdańsku obecny) bardzo gorąco zapraszam !!! 