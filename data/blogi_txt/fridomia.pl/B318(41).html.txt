W poprzednim miesiącu zapowiadaliśmy relację z imprezy Landlord Buy-to-Let Show zorganizowanej w Londynie i przeznaczonej dla właścicieli nieruchomości na wynajem w Wielkiej Brytanii. Ostatecznie wybrał się tam tylko Sławek (z żoną) i ostatni piątek i sobotę spędzili w hali Olimpia Conference Centre przysłuchując się  seminariom i poznajac oferty usługodawców obecnych na imprezie. Na konferencji nie brakowało wystawców, ani gości. Pierwsi pragnęli przedstawić i sprzedać właścicielom swoje produkty, drudzy pragnęli przede wszystkim ugruntować wiedzę o obowiązującym prawie i wynikających z niego przywilejach i obowiązkach landlordów.  Nasze zainteresowanie imprezą wynika z przekonania, że wiedza z dojrzałych rynków jest kluczem do sukcesu w rozwoju własnego portfela nieruchomości.  W porównaniu z ostatnim tego typu show, w którym uczestniczyliśmy w zeszłym roku  było więcej wystawców, więcej mówców, więcej osób spoza samego Londynu oraz  mniej narzekania na załamanie na rynku nieruchomości. Najważniejsi uczaestnicy to:  - kilka firm oferujących okazje do inwestowania i to pod różnymi kątami – wybrane regiony w Anglii, np. Blackpool             – nieruchomości, które zostały przejęte za długi             – nieruchomości zagranicą             – ziemia z ekologicznymi uprawami (m.in. na Ukrainie)   kilka firm oferujących usługi typu property management - i to zarówno w powiązaniu z oferowywanymi okazjami do inwestowania, jak i niezależnie (np. specjaliści od wynajmu krótkoterminowego)      kilka firm prawniczych              – wysiedlenie niepłacących czynszu najemców             – LandlordZone   kilka firm uruchamiających portale, które mają wyeliminować pośredników przy najmie – student.street.co.uk             – bump the agent.com   kilka firm ubezpieczeniowych             – ubezpieczenie dla właścicieli: budynku, od następstw nieszczęśliwych wypadków, od utraty przychodów z                  najmu             – ubezpieczenie dla najemców: od utraty zawartości mieszkania kilka firm oferujących wykończenie wnętrz/ meble      kilka firm oferujących usługi typu inwentaryzacja mieszkań pod wynajem – okazuje się, że wprowadzone niedawno systemy obowiązkowego deponowania kaucji  wymusiły popularyzację  marginalnej kiedyś usługi niezależnej inwentaryzacji wyposażenia mieszkania na początek oraz na koniec okresu najmu      kilka firm szkoleniowych pokreślających istotę nieustawicznego podnoszenia swojej wiedzy w zakresie inwestowania w ogóle, inwestowania w nieruchomości, kwestii prawno-podatkowych, aspektów praktycznego zarządzania czy marketingu oferowanych do najmu mieszkań Oczywiście wiele tematów było bardzo specyficznych dla rynku brytyjskiego – np. prawo związane z możliwościami wysiedlenia niepłacących najemców, czy też system socjalnego zabezpieczenia potrzeb mieszkaniowych (na ten temat przygotujemy oddzielny wpis), ale też wiele ogólnych, mających uniwersalne zastosowanie.   Tagi: Inwestowanie , nieruchomości za granicą , strategia inwestowania 