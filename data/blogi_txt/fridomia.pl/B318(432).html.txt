Niedawno natknąłem się na 5-stronicowy artykuł o Warren’ie Buffet, jednym z najbogatszych ludzi na świecie (majątek wart USD 45 mld, czyli 1/4 GDP Polski) w amerykańskim tygodniku Time (z 23 stycznia 2012). Autorka – Rana Foroohar – odwiedziła go w jego skromnym domu i w biurze w Omaha w Stanie Nebraska. Warren zaprosił ją też na lunch do lokalnej jadłodajni, w której lubi się stołować. Osiągnięcia Warrena Buffet są naprawdę imponujące. Ogromny majątek, na który składają się pokaźne udziały w największych spółkach, m.in ponad 8% akcji firmy Coca Cola, IBM i innych bluechipów. W 2009 roku kupił spółkę kolejową BNSF, za … USD 33 miliardy !!! Ostatnio w mediach było głośno o jego zakupach w Tesco, a właściwie o kupieniu części tej firmy:-) Większość z nas robi tam zakupy za PLN 100 czy 200:-). Do Omaha przyjeżdżają wszyscy wielcy nauczyć się czegoś od tego mędrca. Barack Obama potrzebuje jego pomocy do przeforsowania wyższych podatków dla najbogatszych. Pan Buffet hojnie wspiera akcje charytatywne – zamierza rozdać (i w dużej części już to zrobił) 99% !!! swojego majątku. Pomimo swoich gigantycznych osiągnięć, pozostał on bardzo skromnym człowiekiem. Jego skromny dom stoi przy zwykłej ulicy w Omaha. Jeździ starym, 6-letnim Cadillac’iem DTS (nie ma kierowcy). Stołuje się w podrzędnych knajpkach (w innym wywiadzie  czytałem, że zaprosił tam Bill’a Gates’a i jakiegoś rozsławionego rappera (Jay-Z?) i powiedział im, że lunch za USD 15 smakuje mu bardziej niż lunch za USD 150 :-). Jego jedyna ekstrawagancja to latanie własnym jet’em. A poza tym, na utrzymanie standardu życia do którego przywykł wydaje jakieś USD 150.000 rocznie. USD 150.000 rocznie, czyli PLN 40.000 miesięcznie to dużo dla większości z nas. Ale akurat tak się składa, że wczoraj byłem na filmie „Chciwość” polecanego mi przez kogoś z Was i tam jeden z bohaterów – bankowiec z Wall Street – przyznał że jakieś USD 75.000 rocznie wydaje na … dziwki. Całość jego wydatków to około USD 800.000 rocznie. Wiem, wiem, że to tylko film, ale realne życie Richistańców (książkę „Richistan” recenzowałem na blogu Fridomia kilka dni temu) niewiele odbiega od fabuły filmu „Chciwość”. Film był miejscami nudnawy – akcja rozgrywa się głównie (90% czasu) w biurach jakiegoś banku inwestycyjnego, jest powolna. Dramatyczna muzyka brzmi dość sztucznie, tak jak kreacje – skądinąd bardzo dobrych i sławnych – aktorów. Ale fascynujące dla mnie było zderzenie postaci tłustych kotów z Wall Street (będę ich nazywał WS) z kimś takim jak Warren Buffet (WB) . Niebo i ziemia! A z czego biorą się te różnice? Horyzont – WB myśli długoterminowo, jego horyzont inwestycyjny jest gdzieś między 10 lat, a wiecznością. Dla WS ważne jest tu i teraz Pragnienie/cel – WB motywowała chęć wolności finansowej i dzięki temu stał się bogaty. Dla WS ważne jest tylko bogacenie się i przez to rzadko osiągają wolność finansową. Preferencje inwestycyjne – WB woli „productive assets” czyli np firmy, które coś realnego produkują. Nade wszystko preferuje małe, ale stabilne i przewidywalne strumienie zysków. WS aby jak najwięcej zarobić gotowi są opakowywać g***o, byle by tylko mogli zatrudniać dobrych, agresywnych, tak samo jak oni chciwych, sprzedawców. Właściwie to jeśli nikt nie będzie rozumiał natury ich produktu inwestycyjnego, to wystarczy „inwestorom” dać obietnicę dużego zysku i … samo się będzie sprzedawać:-) Lewarowanie się – WB wszystko kupuje (łącznie z BNSF) za gotówkę. Jego lewar finansowy wynosi zero, czyli nie ma żadnych długów. WS wolą inną strategię – maksymalnego możliwego lewara i to chyba z co najmniej dwóch powodów. Kredyty są im potrzebne, bo muszą szybko budować swój majątek, zanim ktoś z ich klientów się zorientuje, że został nabity w butelkę. A drugi powód to taki, że gdy się już „inwestorzy” zorientują, to straty poniesie bank, który WS pieniędzy pożyczył, a nie oni sami. A banki w końcu i tak uratują podatnicy bo ktoś im wmówił, że upadek banku oznaczałby zgliszcza Integralność – WB kieruje się w życiu pryncypiami, których nauczył się od swojego wzorca, od swojego ojca. Ludzi traktuje uczciwie i z szacunkiem. Nie rozumiał dlaczego jeden z jego współpracowników robił jakieś lewe deal’e na boku. Coś takiego nie mieści się WB w głowie. WS kierują się tylko i wyłącznie zyskiem, kosztem wszelkich wartości, lojalności wobec klientów, pracowników Podlizywanie się – WB nie ma szefa, więc myśli, robi i mówi, to co uważa za słuszne. Inwestuje tylko w to do czego jest przekonany. Więcej, nawet w życiu osobistym nie słucha innych – WB codziennie pije 2 litry Coli, a brokuł czy innych warzyw nie jadł – jak sam przyznaje – już od lat:-) Twierdzi, że już w wieku 5 lat wykształtował swoje preferencje żywieniowe i od tego czasu ich w ogóle nie zmienił.  W świecie WS trzeba cały czas „zdobywać punkty” u przełożonych, bo inaczej mogą Cię w każdej chwili wylać z pracy bez żadnych emocji. Nie ważne czy jesteś w firmie od dwóch miesięcy, czy od 19 lat jak jeden z bohaterów filmu. Dodatkowo – jak się okazało na filmie – często przełożeni nie mają bladego pojęcia o tym co produkują i sprzedają ich mądrzejsi od nich podwładni. Ważne żeby kasa się coraz szybciej kręciła, a gdy „muzyka przestanie grać – bo zawsze w końcu prawda wypłynie na wierzch – to ważne by nie zostać z workiem wykreowanego g***a na własnych kolanach” (to mniej więcej cytat z filmu) Wstrzemięźliwość – WB żyje znacząco PONIŻEJ swoich możliwości finansowych. WS – pomimo swoich gigantycznych zarobków – żyją na kredyt. Jeden z nich – mimo, że miał dużą ochotę przeciwstawić się swojemu szefowi, który zadecydował by przerzucać g***o, które ich bank wytworzył na swoich klientów czy przyjaciół, posłusznie wykonał rozkaz – jak sam przyznał – dla pieniędzy. Widać USD 86 mln rocznie, które zarabiał nie było wystarczającą kwotą na przeżycie i zrobienie sensownych oszczędności, inwestycji na przyszłość… Osobowość – WB ją ma, a WS tylko pragną stać się kopiami swoich szefów, finansowych idoli. „Ile zarabia przełożony?” to obsesja jednego z bohaterów filmu. I to co w życiu każdej korporacji napędza wyścig szczurów. WB uważa że posiadanie wypasionej bryki czy kierowcy nie szło by w parze z jego osobowością. WS eksponują swoją osobowość (lub tuszują jej braki) Astonami Martin (jak w filmie „Chciwość”:-) Podsumowując, można by powiedzieć tak. Osobowość Warrena Buffeta przysparza mu fury pieniędzy. Ci z Wall Street rozumują odwrotnie. Żyją nadzieją, że to kasa, którą zarabiają zrobi z nich osobowości. Bądźcie wszyscy Buffetami !   Tagi: bogactwo , cel , długoterminowo , gotówka , Inwestowanie , ograniczenie konsumpcji , oszczędzanie , podatki , rozwój osobisty , strategia inwestowania , wolność finansowa 