Jednym ze statutowych celów Stowarzyszenia Mieszkanicznik jest dzielenie się praktyczną wiedzą i doświadczeniami w obszarach związanych z inwestowaniem w oraz zarządzaniem nieruchomościami na wynajem. Każdy z nas natrafia w naszej działalności na różne nieprzewidziane sytuacje, czasami trudne i nie wiemy jak rozwiązać stojący przed nami dylemat. I temu będą służyły dyżury ekspertów Stowarzyszenia Mieszkanicznik. Póki co czworo Mieszkaniczników zgłosiło swoją gotowość do pełnienia regularnych dyżurów na Skype. Będą to: 1. Łukasz Włodarczyk – finanse, kredyty      – wtorki w godz 19-20 2. Maria Semczyszyn – home staging              – co druga środa w godz 20-21 3. Grzegorz Grabowski – podatki                      – co druga środa w godz 20-21 4. Sławek Muturi – zarządzanie najmem – co czwartek w godz 19-20 Zachęcam też innych ekspertów do dzielenia się swoją wiedzą w ten sposób, a Was wszystkich do nieskrępowanego korzystania z ich dyżurowego czasu i wiedzy. Pierwszy dyżur Marii Semczyszyn już dziś, 4 lipca o godz 20. Ja zadebiutuję już jutro, w czwartek 5 lipca o godz 19:00. Mój login Skype’owy to SLAWEKUSZECZKA. Dzwońcie wtedy gdy macie jakieś nurtujące Was pytania lub nawet jeśli nie macie pytań, a chcecie się ze mną podzielić jakąś dobrą praktyką, którą Wy stosujecie w najmie nieruchomości – wiem, że nie mam monopolu na wiedzę i też chętnie skorzystam z dyżurów by pogłębić swoją wiedzę:-). Zapraszam! 