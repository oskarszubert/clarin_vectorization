Temat condohoteli pojawił się już w kilku komentarzach Fridomii, ale nie podejmowałem tematu, bo nigdy się nim nie zajmowałem i nie czułem się dość kompetentny. Aż tu wzięła sprawę w swoje ręce Fridomianka Kaludia zwana Specbabką i zaproponowała podzielenie się zebranymi na ten temat wiadomościami. Liczę na szczere reakcje tych, którzy już zainwestowali.   Specbabka Klaudia napisała tak:  W trakcie lektury FRIDOMII, jakoś po I rozdziale postanowiłam – ‚Tak, to moja droga do wolności finansowej’, zanim doszłam do ostatniego rozdziału udałam się na poszukiwanie nieruchomości w Warszawie. Zanim obejrzałam pierwsze mieszkanie, spotkałam ofertę zakupu pokoju hotelowego we Władysławowie. Podobno 2-krotnie lepsza rentowność, niż przysłowiowej kawalerki. Od razu postanowiłam umieścić zapis i wątek na forum na swojej stronie SpecBabka.pl – baza pomysłów na siebie. Znajome czytelniczki nie czekając natychmiast zaczęły szukać takich nieruchomości by zainwestować. Powstają one np. nad morzem – w Kołobrzegu, Władysławowie… aale od początku..  W Polsce od kilku lat, małymi kroczkami rozwijają się możliwości inwestowania w hotele. Fachowo są one zwane condohotelami lub aparthotelami. Mechanizm w uproszczeniu jest następujący: kupujesz pokój w tego typu inwestycji. Jest to umowa kupna- sprzedaży z inwestorem. Pokój jest Twoją własnością, dostajesz akt notarialny. Z inwestorem podpisujesz umowę dzierżawy z gwarantowaną kwotą wynajmu. Plusów jest wiele (zakładając, że umowa z inwestorem jest poprawnie sporządzona): - inwestycja, która regularnie wkłada Ci pieniądze do kieszeni, niezależnie od obłożenia hotelu - nie musisz się martwić o wynajem – jest to na głowie inwestora/zarządcy hotelu - wszelkie usterki, naprawy, wyposażenie są na głowie inwestora - rentowność wynajmu jest o wiele większa niż z wynajmu mieszkania Należy pamiętać, że powyższe aspekty muszą być zawarte w umowie. W przypadku zakupu tego typu nieruchomości można liczyć na zwrot podatku VAT. I można to zrobić w dwojaki sposób: 1. zarejestrowanie w US zamiaru rozliczania podatku VAT z tytułu uzyskiwania  przychodów z najmu lokalu w tymże  hotelu poprzez złożenie deklaracji VAT-R; 2. założenie działalności gospodarczej Rynek Condohoteli w Polsce jest jeszcze skromny, w USA jest to już 50%.  Metr kwadratowy takiego pokoju np nad morzem  wynosi od 10 do 14 tys. Gwarantowany czynsz dla Ciebie jest różny. Logicznym byłoby ocenić, ile będzie zostawać Ci w kieszeni po spłaceniu ewentualnego kredytu hipotecznego. Na SpecBabce opisałam także sytuacje, kiedy można odzyskać podatek VAT od US. Nie znam sie na tym, a uzyskane informacje pochodzą od inwestora. Próbowałam potwierdzić je w pierwszym lepszym US, ale nie jest to takie proste, nie wszystkie Urzędy Skarbowe mają w tym temacie doświadczenie. W każdym bądź razie.. cytuję: Zwrot podatku VAT następuje na następujących zasadach: - za dany miesiąc Kupujący jest zobowiązany złożyć deklarację VAT-7 najpóźniej do 25 dnia następnego miesiąca; - Urząd Skarbowy ma obowiązek zwrócić Kupującemu wykazany w deklaracji VAT-7 podatek VAT w terminie 180 dni od dnia, w którym złożył on deklarację – jeżeli dotyczy to zaliczek wpłacanych na zakup lokalu; - Urząd Skarbowy ma obowiązek zwrócić Kupującemu w deklaracji VAT-7 podatek VAT w terminie 60 dni od dnia, w którym złożył on deklarację – jeżeli dotyczy to zapłaty za lokal na podstawie faktury sprzedaży” Tagi: Inwestowanie , strategia inwestowania 