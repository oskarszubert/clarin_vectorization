Rosja, podbudowana przedturniejowym zwycięstwem nad Włochami (3:0!) rozgromiła Czechów (4:1), a Polska ledwo co, z ewidentną pomocą arbitra, zremisowała z Grecją.Jaki będzie wynik wtorkowego meczu Polski z Rosją? Mówi się, że gospodarzom pomagają ściany. Nie wiem czy aż ściany, ale z pewnością pomogą kibice. No i pomogą nam też … sponsorzy. No bo słuchajcie! przecież wiadomo, że jeśli Polska nie przejdzie do kolejnej rundy, to mniej kibiców się będzie pojawiać na stadionach i w strefach kibiców i tym samym mniej zarobią sponsorzy. A przecież nie sponsorują tego eventu z czystej miłości do piłki nożnej:-) Chcą jak najwięcej zarobić. Event musi się udać. Wszystkie elementy szoł’u zostały profesjonalnie dopracowane. Nie można niczego ważnego zostawiać przypadkowi. Więc ja już jakiś czas temu przewidywałem, że z naszej grupy wyjdzie Polska i Rosja no bo co mają do zaoferowania UEFA-ie biedni, pogrążeni w kryzysie Grecy czy malutkie i zbyt pragmatyczne Czechy? Co innego Rosja. Ma przecież wszechmogący gaz ! No i kibiców z dużym gestem i wypchanymi gazodolarami kieszeniami. Tak więc domyślam się, że z naszej grupy wyjdą Rosjanie i my. A jaki będzie wynik meczu? Rosjanie już mają 3 punkty, Polska tylko jeden. Zwycięstwo bardziej by się przydało Polsce (wtedy miałaby już 4 punkty), ale pewnie dumni Rosjanie powiedzą swoje pryncypialne (tak jak w sprawie interwencji w Syrii) „niet” i stanie na remisie. Jakim? Może takim na wiwat? Obstawiam wynik 2:2 ! Bramki Obraniak, Lewandowski oraz Arshavin i Pavluchenko. A Wy jak  obstawiacie? Zasady naszego konkursu bez zmian w stosunku do wcześniejszych ustaleń:-) 