Magazyn pomógł mi kupić ojciec w 2002r byłem młodym chłopakiem, a  nieruchomości były jeszcze stosunkowo tanie. Kupiłem go z myślą prowadzenia własnej działalności, później wyszło jednak tak iż został wynajęty. Generalnie z magazynami w miastach i miasteczkach sprawa wygląda  ciekawie, jednak głównie dla tych osób i firm którym udało się kupić taką nieruchomość jeszcze przed boomem w nieruchomościach. Najczęściej w drodze przetargu od GS, WZGS-ów i tych wszystkich dziwnych spadkobierczyń, spółdzielni pracowniczych które uwłaszczyły się na majątkach dawnych tworów, a nie potrafiąc zarabiać w nowych realiach, po kawałku by utrzymać się na powierzchni sprzedają kolejne nieruchomości. Jest tych przetargów coraz mniej i ceny już nie są tak atrakcyjne, ale zdarzają się jeszcze ciekawe oferty. Szczególnie w małych miejscowościach, takich  5-10 tyś mieszkańców, zauważyłem ciekawą tendencję do przekształcania starych magazynów, w duże sklepy spożywcze czy budowlane. Co myśle o inwestycji magazynowej pod wynajem w mieście, normalnych ludzi, nie duże firmy? Jeśli nie jest to okazja cenowa, pomysł niestety wydaje się słaby, kto nie załapał się na niskie ceny jeszcze przed wejściem do UE, ten rynek może sobie odpuścić. Przede wszystkim stosunkowo wysokie koszty zakupu takiej nieruchomości i niepewna rentowność. No bo czy wydanie 1,2mln zł za 650 m2 magazyn w dobrym stanie (taki przykład z mojej 60tyś miejscowości) i wynajmowanie go za 5- 6 tyś miesięcznie o ile znajdzie się ktoś chętny.. nie jest zbyt dużym ryzykiem? Wiadomo, trzeba zachować proporcje, większa miejscowość- nieruchomość będzie droższa a  cena wynajmu wyższa, podobnie z lokalizacją i profilem działalności tam prowadzonym. Pamiętać trzeba o tym co jest w tych inwestycjach bardzo odstraszające, to podatki od nieruchomości które są identyczne dla budynku przy głównej ulicy miasta jak i magazynu na peryferiach w przemysłowej części(chyba że miasta mają różne strefy podatkowe?). Jak wiadomo za m2 w dobrej miejskiej lokalizacji handlowo-usługowej, bierze się za wynajem kilkukrotnie czy pewnie nawet kilkunastokrotnie więcej w dużych miastach, niż za powierzchnie przemysłowe pod hurtownie, składy itp. U mnie podatek to 15 zł za m2 na rok i moim skromnym zdaniem jest to złodziejstwo..  na przykładzie wyżej wspomnianego magazynu,10 tyś zł rocznie trzeba oddać do UM, wiadomo wrzuca się to w koszty ale rentowność osłabia mocno. Jeśli chodzi o takie czysto techniczne kwestie, jakie przychodzą mi do głowy w pierwszej kolejności, najszybciej wynajmowane są magazyny ocieplone z rampami i dużymi utwardzonymi placami manewrowym z dobrym dojazdem. 