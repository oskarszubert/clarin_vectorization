W ubiegłą niedzielę odbyło się spotkanie londyńskich (i nie tylko) Mieszkaniczników. Wśród zebranych około 30-stu osób, pojawili się m.in. Ania i Tomek z Bournemouth, Mariusz z Derby oraz Michał, który na nasze spotkanie przybył aż z… Wrocławia! Gościliśmy też troje polonijnych dziennikarzy – z portali emito.net. londynek.net oraz polishproperty.eu. Rozmawialiśmy – jak zwykle – o tym od czego zacząć (około 3-4 osób dopiero zamierza stawiać swoje pierwsze kroki na drodze do budowania portfelu mieszkań na wynajem), o tym jak szukać okazji rynkowych; o selekcji najemców. Robert z emito.net podzielił się z nami swoimi doświadczeniami w wyprowadzaniu niechcianych najemców ze swojego domu. Tematami, które wymagają pogłębienia to inwestowanie w nieruchomości w UK oraz opodatkowanie w UK przychodów z najmu w Polsce. Sporo czasu poświęciliśmy omówieniu celów i zadań Stowarzyszenia Mieszkanicznik. Wśród obecnych tylko 3-4 osoby należą już do Stowarzyszenia i mam nadzieję, że po spotkaniu zapisze się więcej. Już po moim wyjściu (spieszyłem się do Parku Olimpijskiego na mecze turnieju piłki ręcznej, a i tak się spóźniłem:-), jeszcze przez godzinę trwała dyskusja nt przygotowań do kongresu otwarcia londyńskiego biura Miaeszkanicznika, który odbędzie się najprawdopodobniej w październiku br. Zostało zrobione kilka fotek. Gdy je otrzymam, to zamieszczę je na stronie. Dziękuję wszystkim za przybycie, za aktywną dyskusję oraz za wsparcie dla idei Stowarzyszenia. Życzę powodzenia w budowaniu Waszych portfeli inwestycyjnych i do zobaczenia – mam nadzieję – wkrótce w Łodzi podczas II Ogólnopolskiego Kongresu i/lub w Londynie. 