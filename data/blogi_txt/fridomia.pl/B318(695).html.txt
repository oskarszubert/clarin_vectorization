Wkróce (21 stycznia) mija termin złożenia deklaracji dotyczącej preferowanej formy rozliczania przychodów z najmu. Wspomni pewnie o tym dziś o godz 18:30 w Polsat News oraz w TV Biznes ekspert podatkowy Stowarzyszenia Mieszkanicznik. Bardzo się cieszę, że Grzegorz Grabowski, a.k.a „GG”, zgodził się wystąpić w programie pomimo swoich dolegliwości zdrowotnych. Jego grypie nie pomogły nawet antybiotyki łykane przez niego w zeszłym tygodniu. GG, jak wiecie jest jednym z założycieli i także bardzo aktywnym członkiem zarządu Stowarzyszenia Mieszkanicznik, a także naszym ekspertem od opodatkowania najmu. GG jest wieloeltnim praktykiem najmu oraz twórcą serwisu i bloga www.wynajmistrz.pl. Ostatnio napisał w temacie opodatkowania najmu e-booka, którego miałem przyjemność przejrzeć jeszcze na etapie pisania i podzielić się z autorem moim „doświadczeniem autorskim”. Tym bardziej jest mi miło polecić Wam ten poradnik. Pod koniec 2012 roku pod patronatem Stowarzyszenia „Mieszkanicznik” został wydany w formie e-booka, pierwszy w Polsce praktyczny poradnik dla właścicieli wynajmowanych mieszkań o tym, jak najlepiej rozliczać podatek od najmu i jak rozliczać się z najemcami. „Podatek od najmu i rozliczenia z najemcami. Poradnik w 100% praktyczny” prowadzi czytelnika krok po kroku przez cały proces rozliczenia podatku od wynajmu. Rozpoczyna od wyjaśnienia, dlaczego w ogóle warto rozliczać podatki od najmu, następnie pokazuje, jak wybrać formę opodatkowania (ryczałt, wg skali podatkowej, a może poprzez działalność gospodarczą), czy warto rozliczać ryczałt kwartalnie, a także, czy małżeństwo musi rozliczać przychody z najmu oddzielnie. Poradnik tłumaczy również, jak podpisać odpowiednią umowę najmu i określić kaucję. Dowiemy się również, jak dokumentować przychody i koszty (a także, co możemy uznać za koszty), obliczyć zaliczkę na podatek, a po zakończeniu roku dokonać rozliczenia rocznego. Poradnik zwraca uwagę i wyjaśnia wszystkie główne niuanse i zawiłości związane z rozliczaniem najmu: amortyzację „przyspieszoną”, rozliczanie kredytów, stratę na wynajmie, koszty w trakcie pustostanów, rozliczanie kaucji, rozliczanie opłat związanych z lokalem, wykaz i ewidencję środków trwałych i wartości niematerialnych i prawnych, wystawianie rachunków i wiele innych. Większość zagadnień w poradniku wyjaśniona jest na przykładach wziętych z życia. Oprócz samego poradnika, autor udostępnia również wzory wszystkich kluczowych dokumentów koniecznych do rozliczania najmu: oświadczeń do urzędu skarbowego, umowy najmu, rachunku, wykazu i ewidencji środków trwałych i wartości niematerialnych i prawnych, a także pliki z kalkulacjami ułatwiającymi wybór optymalnej formy opodatkowania. Poradnik można nabyć pod adresem: www.podatekodwynajmu.pl (uwaga, dokonując zakupu poprzez powyższy link, sprawiasz, że część przychodu trafia do Stowarzyszenia Mieszkanicznik, działającego na rzecz wszystkich mieszkaniczników) Uwaga! Poradnik koncentruje się na dwóch formach rozliczania podatku od najmu: według skali podatkowej (czyli na zasadach ogólnych) oraz poprzez ryczałt ewidencjonowany. Dla osób, które rozliczają najem poprzez zarejestrowaną działalność gospodarczą, wartościowe będzie około 50% zawartości poradnika. Rozliczanie najmu w ramach działalności gospodarczej będzie tematem oddzielnej publikacji. Gratuluję GG i czekam na publikację kolejnego e-booka (bo rozliczam się podatkowo na podstawie działalności gospodarczej). Zachęcam też innych ekspertów Stowarzyszenia do zaakcentowania swojej wiedzy, napisaniem książki i podzieleniem się swoimi doświadczeniami w sposób utrwalony słowem pisanym:-) Grzegorz Grabowski, „Podatek od najmu i rozliczenia z najemcami. Poradnik w 100% praktyczny”, e-book, Warszawa, grudzień 2012 