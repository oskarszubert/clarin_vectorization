Czas szybko leci. Ledwo odbył się II Kongres Mieszkaniczników w Łodzi, a już w tym tygodniu odbędą się kolejne spotkania Fridomiaczek i Mieszkaniczników. Spotkamy się w Londynie (czwartek 11.10), Leeds (piątek 12.10), Newcastle (sobota 13.10) oraz nieopodal Birmingham (niedziela 14.10.2012). Na prośbę organizatorów spotkań, oprócz przedstawienia misji i celów Stowarzyszenia Mieszkanicznik, opowiem też o idei wolności finansowej oraz podyskutujemy o praktycznych aspektach inwestowania w nieruchomości na wynajem w Polsce. Zapowiada się ciekawie. Gorąco zapraszam. Szczegóły logistyczne znajdziecie po prawej stronie bloga. Kolejnym portalem, który zamieścił informację o spotkaniach jest polnews.co.uk, portal Polaków mieszkających w NorthEast. Serdecznie dziękuję. Oto link: http://www.polnews.co.uk/index.php/co-gdzie- kiedy/1867-konferencja-w-newcastle.html. Do zobaczenia już wkrótce. 