W ubiegły piątek 19 listopada br, na zaproszenie Gazety Wyborczej, miałem przyjemność uczestniczyć w kolejnej debacie na temat rynku nieruchomości w Łodzi. W spotkaniu wzięło udział kilkudziesięciu praktyków reprezentujących różne środowiska związane z rynkiem nieruchomości: developerów, pośredników w obrocie nieruchomościami, zarządców nieruchomości, bankowców, a także przedstawicieli władz miasta oraz środowisk naukowych. Omawiano m.in bardzo ambitny projekt Nowego Centrum Łodzi (90 ha w samym centrum Łodzi, powstałego cżęściowo na terenach poprzemysłowych, a częściowo dzięki schowaniu pod ziemię torów kolejowych oraz całej stacji Łódź Fabryczna; na terenie tym mają powstać futurystyczne przestrzenie kulturowe oraz artystyczne, a także nowoczesne mieszkalno-biurowo-usługowe kompleksy). Dyskutowano o tym, co powinny zrobić władze miasta, aby w pełni wykorzystać ogromny potencjał tego projektu. Nowe Centrum Łodzi obok prac nad rewitalizcją reprezentacyjnej ulicy Piotrkowskiej z przyległymi ulicami oraz planowanym uruchomieniem koleji dużych prędkości (która ma skrócić czas przejazdu między Łodzią a Warszawą do 35 minut !!!) ma być impulsem do skokowego rozwoju miasta. Zwłaszcza, że w ostatnich latach duża część młodzieży – zniechęcona zbyt powolnym rozwojem miasta – zaczęła je opuszczać (w tej chwili szacuje się, że ludność Łodzi wynosi tylko 739 tysięcy).  Co do teraźniejszości, to choć wielu developerów chwaliło się, że sprzedaż im wzrasta, to jednak nie widać powodów do dużego optymizmu. Coraz więcej inwestorów obniża standard swoich inwestycji, aby zamykać poziom kosztów na poziomie akceptowalnym dla nabywców. Widać wzmożone zainteresowanie nabywania mieszkań w Łodzi przez inwestorów spoza Łodzi, zachęconych relatywnie niskimi cenami nieruchomości w tym 3-cim co do wielkości mieście w Polsce. Dyskutowano o wadach oraz zaletach Programu Rodzina Na Swoim oraz – szerzej – o braku politykli mieszkaniowej na szczeblu centralnym. Całość przebiegu debaty zostanie wkrótce wydrukowana przez GW Łódź. Postaramy się zamieścić linka gdy tylko to się wydarzy.   Tagi: Nieruchomości , rynek nieruchomości , zarządzanie 