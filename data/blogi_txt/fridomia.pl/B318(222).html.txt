﻿﻿﻿Tak jak niedawno pisaliśmy, zdecydowaliśmy się – zgodnie z sugestią Fridomiaków – uruchomić wkrótce Forum Fridomia. Chodzi o to, by forma bloga (z zatwierdzaniem przez nas komentarzy przed ich publikacją, z niemożnością uruchamiania nowych wątków dyskusji przez Fridomiaków, itp) nie stanowiły bariery dla swobodnego przepływu wiedzy i myśli pomiędzy uczestniczkami (i uczestnikami). Ponieważ Forum ma służyć nam wszystkim, chciałbym najpierw zebrać wasze oczekiwania co do funkcjonalności naszego Forum Fridomia. Nie chcielibyśmy tutaj narzucać swoich preferowanych rozwiązań. Zresztą nie czujemy się ekspertami od projektowania forum  dyskusyjnego. Czekamy zatem na Wasze sugestie. Sugestie te przekażemy potem zaprzyjaźnionemu z Fridomią informatykowi, który pomoże w zbudowaniu odpowiedniej platformy dyskusyjnej. W szczególności zależy nam na waszych opiniach w poniższych kwestiach:  Czy powinniśmy wymagać rejestracji dyskutantów, czy może zastosować w pełni otwartą formułę? Czy powinniśmy ustalić jakieś reguły uczestniczenia w forum? Jeśli tak, to jakie mielibyście sugestie? Czy jako administratorzy mamy mieć możliwość usunięcia jakiegoś wpisu/komentarza niezgodnego z regulaminem Forum? W jaki sposób zabezpieczyć się przed spamem? Czy powinniśmy od razu pomyśleć o wydzieleniu forum ogólnego i forów regionalnych? Bylibyśmy wdzięczni za podpowiedzi dotyczące tego jakie są najlepsze, najmniej kłopotliwe platformy software’owe do stworzenia forum dyskusyjnego Czy są jakieś „rodziny forumowe”, na którym warto by łoby zawiesić nasze Forum? Czy jesteście może uczestnikami jakichś fajnych, żywych i łatwych w użytkowaniu forów?  Prace nad stworzeniem ForumFridomia rozpoczną się ok 15 kwietnia br. Do tego czasu czekamy na wasze – liczymy bardzo na to – bardzo liczne uwagi i sugestie.  Będziemy ogromnie wdzięczni i zobowiązani.   Tagi: forum 