W dniu 4 marca, odbyło się kolejne spotkanie londyńskiego oddziału Stowarzyszenia Mieszkanicznik. Tym razem uczestniczyło w nim 25 osób. Na wstępie omówiliśmy sprawy organizacyjne oraz poinformowaliśmy zebranych o najbliższych planach. Co najmniej 6 osób wybiera się z Londynu na Kongres do Łodzi. Co cieszy, notujemy progres w stosunku do zeszłego roku :) [przyp SM: widać dotarły do Londynu pozytywne opinie z II Kongresu:-). Spodziewamy się też osób z Niemiec, ze Skandynawii oraz z innych części Europy. Na III Kongresie Mieszkaniczników w Łodzi w weekend 16-17 marca nie może zabraknąć ... CIEBIE. Rejestracja trwa na www.mieszkanicznik.org.pl] Część z Mieszkaniczników wybiera się również na angielskie targi Londlord Show, które w przyszłym tygodniu tj. 13-14.03 odbędą się w Londynie. Będzie wtedy możliwość podpatrzenia angielskich stowarzyszeń oraz całej gamy produktów i usług skierowanych dla osób, które zajmują się wynajmem nieruchomości. W kwietniu będziemy gościli na Naszym comiesięcznym spotkaniu Grzegorza Grabowskiego, który jest ekspertem od podatkowego rozliczania przychodów z najmu oraz członkiem zarządu Stowarzyszenia Mieszkanicznik. Autor poradnika „Podatek od najmu i rozliczenia z najemcami. Poradnik w 100% praktyczny” Natomiast 13 maja odwiedzi Nas Piotr Hryniewicz, inwestor z branży nieruchomości, przedsiębiorca i trener. Prowadzi Seminaria Inwestowania w Nieruchomości. Po przedstawieniu planów na najbliższy okres, Justyna oraz Sylwia przedstawiły Nam swoje dotychczasowe doświadczenia z inwestowaniem w nieruchomości. Justyna w ostatnim okresie zakupiła 2 mieszkania przeznaczone pod wynajem. Są to jej pierwsze inwestycje! Jak sama powiedziała, inspiracją do podjęcia konkretnych kroków były londyńskie spotkania Mieszkaniczników :) Jest to dobitny dowód na to, iż te Nasze comiesięczne „burze mózgów” przynoszą efekty. Warto przychodzić i czerpać inspirację od innych uczestników. Oby więcej takich pozytywnych działań! Sylwia natomiast ma już dosyć duże doświadczenie na rynku nieruchomości. Wraz z mężem skutecznie inwestują na rynku polskim oraz brytyjskim. Podzieliła się z Nami historią ich zakupu mieszkania w Londynie. Po kilku inwestycjach w nieruchomości, Sylwia wraz z mężem, postanowili zainwestować tym razem w „kapitał ludzki” :) Pod koniec maja spodziewają się narodzin ich pierwszego dziecka! Wszystkiego dobrego dla przyszłych rodziców! Przez dwa kolejne miesiące tzn. w kwietniu i maju spotkania londyńskich Mieszkaniczników odbędą się w innych niż wcześniej planowaliśmy terminach: 15 kwietnia spotkanie z Grzegorzem Grabowskim, a 13 maja z Piotren Hryniewiczem. Miejsce spotkań pozostaje bez zmian, czyli Restauracja Łowiczanka, POSK, godz. 19.00. W celu zapewnienia wystarczającej ilości miejsca, prosimy o potwierdzenie mailem chęci przybycia na ww. spotkania. Adres: zacharskipiotr@yahoo.co.uk Z pozdrowieniami Piotr Zacharski Lider oddziału Mieszkanicznika w Londynie 