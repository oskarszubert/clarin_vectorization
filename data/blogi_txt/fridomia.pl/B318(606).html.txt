Tak jak już wcześniej zapowiadałem, we wrześniu odbędzie się kilkanaście spotkań Mieszkaniczników w różnych miastach Polski. W ciągu najbliższego tygodnia będą to spotkania m.in: - w Łodzi (01.09) spotkają się Liderzy Stowarzyszenie (czyli władze statutowe oraz poza-statutowe) by podsumować pierwsze 6 miesięcy funkcjonowania Stowarzyszenia i uzgodnić plan na kolejne 6, a także omówić przygotowania do II Ogólnopolskiego Kongresu 6 października w Łodzi - w Szczecinie (02.09) odbędzie się Kongres Otwarcia lokalnego oddziału. Po raz pierwszy będę w Szczecinie miał okazję spotkać się z Fridomiaczkami i Mieszkanicznikami, więc liczę na dużą frekwencję, zwłaszcza że nie wiem kiedy się tam kolejnym razem wybiorę, po upadku OLT Szczecin znów stał się dla mnie odleglejszy logistycznie:-( - w Bydgoszczy (03.09) też jeszcze nie było spotkania (pamiętacie rok temu nie dojechałem bo na Rondzie Grunwaldzkim miałem stłuczkę). Mam nadzieję, że pomożecie rozwiać moje obawy o frekwencję (obawy spowodowane opóźnieniami logistycznymi w organizacji spotkania:-) - w Łodzi (04.09) będzie spotkanie merytoryczne nt kredytów BTL w siedzibie Banku PKO BP. Mam nadzieję, że osoby zainteresowane tematem przyjadą również spoza Łodzi. Z Warszawy wybiera się m.in przedstawiciel ZBP, który życzliwie kibicuje idei cywilizowania polskiego rynku najmu detalicznego. Wybiera się też Rafał z Konina, no i ja tym razem z Torunia:-) - w Warszawie (04.09) odbędzie się kolejne z cyklu comiesięcznych spotkań Mieszkaniczników warszawskich - we Wrocławiu (08.09) oraz w Zielonej Górze (09.09) Szczegóły logistyczne spotkań są zamieszczone w informacji obok z prawej strony. Na spotkaniach tych oprócz informacji o inicjatywach Stowarzyszenia, przedstawię też nową książkę „Pomysł do wynajęcia” autorstwa grupy 30-tu Mieszkaniczniczek i Mieszkaniczników z całej Polski. Opowiem też o bardzo ciekawie się zapowiadającym programie dyskusji merytorycznych w ramach nadchodzącego, II Ogólnopolskiego Kongresu Mieszkaniczników w Łodzi w sobotę 6 października. 