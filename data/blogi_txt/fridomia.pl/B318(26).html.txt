W naszej książce, wzorując sią na podziale zastosowanym przez Roberta Kiyosaki w jego publikacji Cashflow Quadrant, wyróżniliśmy podział społeczeństawa polskiego na 3 kategorie, w których:  - pierwsza charakteryzuje się niepewnością finansową: należy do tej kategorii około 70 – 90 %  populacji Polski. Ich byt zależy wyłącznie  od  bieżącego miejsca pracy. Ich dochody są niskie,  a kryterium tutaj zastosowane to nieprzekroczenie przez nich najniższego progu podatkowego. Do grupy tej należą również emeryci i renciści. Dla tej ogromnej rzeszy ludzi utrata pracy lub świadczeń oznaczałaby całkowitą niemożność utrzymania się. Nie mają prawie żadnych oszczędności i ledwo wiążą koniec z końcem; -druga charakteryzuje się bezpieczeństwem finansowym: są to osoby o wyższych kwalifikacjch, lepszych zarobkach, ale, co za tym idzie, większych potrzebach codziennych. Wśród tej grupy część zgromadziła oszczędności lub dokonała pewnych inwestycji. Tak więc są zabezpieczeni na wypadek utraty pracy lub upadku prowadzonej przez nich firmy i są w stanie utrzymać przez pewien czas swoją rodzinę na dotychczasowym poziomie życia. Są to umownie podatnicy z drugiego (ok. 6,5 % podatników) oraz z trzeciego (1,4% podatników) przedziału podatkowego. -trzecia charakteryzuje się wolnością finansową: te osoby mogą, ale nie muszą już pracować zarobkowo, ponieważ ich inwestycje pracują na nich. Uzyskiwane w ten spodób miesięczne dochody są nieco wyższe niż ich normalne comiesięczne wydatki, dlatego ich utrzymanie się nie zależy w żaden sposób od aktywności zawodowej. Osoby te mogą się też znacznie różnić poziomem życia, który jest ich świadomym wyborem.  Według naszej wiedzy takich osób jest w Polsce jeszcze bardzo niewiele.   Tagi: długoterminowo , Fridomia , Inwestowanie , książka , pasywny dochód , wolność finansowa 