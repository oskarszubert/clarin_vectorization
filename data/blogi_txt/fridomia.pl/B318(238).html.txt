﻿﻿﻿﻿﻿﻿﻿Gdy wpisze się w Google nazwę dowolnego banku i opinie, np. „PKO BP opinie” okaże się, że 70-80% opinii będzie negatywnych. Z przewagą skrajnie negatywnych, pełnych inwektyw. Opinie na temat banków w Internecie nie różnią się formą od komentarzy internautów na tematy takie jak polityka, życie gwiazd czy ekonomia. Oczywiście prawie wszystkie opinie są anonimowe, bo krytyka pod nazwiskiem może stanowić podstawę do roszczeń odszkodowawczych za niszczenie dobrego imienia banku lub pracownika bankowego, którego nazwisko pojawiło się na forum. Znam osoby, które zostały bardzo brutalnie i bezpodstawnie w ten sposób zaatakowane.  Ale wiele z tych opinii ma przecież szczegółowo opisany przebieg z którego jasno wynika, że klienci zostali ewidentnie oszukani, zlekceważeni albo wręcz naciągnięci. Z mojego doświadczenia tylko około 10- 15% opinii nt. banków ma rzeczywiste odzwierciedlenie i wynika z braku odpowiedniego przeszkolenia albo nastawienia pracowników banków lub głupich, nieżyciowych procedur. Skąd w takim razie fala krytyki pod adresem banków? Otóż z doświadczeń moich i bardzo wielu niezależnych doradców i bankowców z którymi rozmawiałem wyłania się dość zaskakujący obraz. Klienci, którzy dostali kredyty w rozsądnym czasie, na mniej więcej takich samych jak było umówione warunkach kredyty po prostu spokojnie spłacają raty. Ci, którzy mieli problemy, przekroczone terminy umów przedwstępnych, braki zdolności kredytowej po prostu wyładowują emocje na forach. Na ogół wynika to z tego samego źródła co problemy z najemcami. Przyczyną jest niedostateczna uwaga przy selekcji doradców na początku drogi. Jeśli się idzie po kredyt na kilkaset  tysięcy jak po bułki „za róg” bo „przecież nie będziemy jeździć” to nie trudno o kłopoty. Często po przedstawieniu ofert klientom słyszę, że bank „X”, „Y” i „Z” to przecież złodziejskie banki i jak ja mogę przedstawiać ich oferty w korzystnym świetle. Czasami tego typu sytuacja ma miejsce też po uruchomieniu kredytu. Gdy się dopyta, okazuje się, że opinie tego typu są zaczerpnięte z forów internetowych, nie z doświadczeń własnych lub znajomych. Jestem ostatnią osobą, która będzie bronić banków a w szczególności poziomu kompetencji przedstawicieli bankowych czy doradców finansowych. W Polsce ten rynek ma jeszcze dużo nauki przed sobą. Niemniej, rzeczywisty obraz rynku a to co dzieje się na forach internetowych to dwa różne światy. Czas robi swoje, po załamaniu roku 2009 nastąpiła selekcja doradców i firm. Ci, którzy nie potrafili sobie poradzić w gorszej koniunkturze są poza branżą. Jeszcze 1-2 dołki takie jak ten i mniej profesjonalne firmy i doradcy zostaną wymieceni z rynku przez bardziej kompetentnych i sprawnych.  Z korzyścią dla klienta. Nie wierzę, żeby lepszy poziom doradców sprawił, że opinie na forach będą bardziej przychylne. Dlatego też, gdy następnym razem wyczytacie o kolejnym przekręcie banku w którym macie kredyt- nie martwcie się.  Pozdrawiam Serdecznie. Bartosz Majewski tel: 504 206 158 e-mail: bartosz.majewski@hipotekaplus.pl www: www.hipotekaplus.pl Twój Osobisty Doradca Na Telefon  OBLICZ DOKŁADNĄ RATĘ KREDYTU  Tagi: kredyt 