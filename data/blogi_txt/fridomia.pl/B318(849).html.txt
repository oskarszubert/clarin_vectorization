Już za miesiąc odbędzie się w Las Vegas Freedom Fest 2013, największe spotkanie wolnych umysłów na świecie. Wśród prelegentów są bardzo znane osoby, m.in Charles Murrey, Grover Norquist, John Allison, Steve Forbes, Art Laffer i wielu innych (ponad 100 prelegentów i panelistów). W dniach 10-13 lipca odbędzie się kilkadziesiąt wykładów oraz sesji warsztatowych. Tematy są różne – od politycznych, ekonomicznych, biznesowych, społecznych, zdrowotnych, przyszłości kapitalizmu, po … wolność finansową. Nie byłem nigdy wcześniej na tym wydarzeniu organizowanym przez Marka Skousena, ale dużo sobie po nim obiecuję, a w szczególności liczę na poszerzenie swoich horyzontów myślowych. Wiem, że kilkanaście osób z Polski wybiera się do Vegas. Jeśli wśród Fridomiaczek i Fridomiaków również są osoby, które tam się wybierają, to może udało by nam się spotkać gdzieś na miejscu na chwilkę… 