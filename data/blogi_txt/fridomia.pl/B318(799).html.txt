Robert podesłał mi linka do artykułu na portalu ekonomia24, w którym analitycy Domiporta oraz OpenFinance wyliczają, że średnia rentowność z najmu wynosi 4,02%. Oto link: http://www.ekonomia24.pl/artykul/709852,1002762-Na-wynajmie- mieszkania-zarobisz-wiecej-niz-na-lokacie-w–banku.html Dzięki Robert!!! Nie wiem jak jest wyliczana ta rentowność, ale mam nadzieję, że Fridomiaczkom i Mieszkanicznikom udaje się korzystniej inwestować i wynajmować:-) Że osiągacie wyniki zdecydowanie powyżej „średniej”. Chciałem Was zapytać jak wygląda rentowność najmu u Was? Aby móc porównywać jabłka z jabłkami to proponuję następującą prostą metodologię liczenia rentowności. Rentowność = roczne przychody z najmu/koszt zakupu x 100%, gdzie roczne przychody z najmu = to co otrzymujesz od najemcy (pomniejszone o opłaty do administracji), za media, itp x 11 miesięcy (by uwzględnić pustostany) koszt zakupu = koszt zakupu bez uwzględniania kosztów transakcyjnych + ewentualnie koszty remontu Może podajcie też miasto, rok zakupu oraz typ nieruchomości. To zobaczymy czy uda się przeanalizować dane i znaleźć jakieś zależności/wzorce rentowności. 