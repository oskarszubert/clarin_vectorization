Wczoraj (niedziela, 11.12.11) na zaproszenie Kamila Cebulskiego oraz Dominiki Wach, miałem dużą przyjemność wystąpić przed 80-100 słuchaczami Kursu Podstawowego ASBIRO – Alternatywnej Szkoły Biznesu i Rozwoju Osobistego w Warszawie. Kamil miał fantastyczny pomysł – kursy są organizowane w formie comiesięcznych dwudniowych zjazdów, przyjeżdżają ludzie z całej Polski. Unikatowość kursów polega na tym, że 98% wykładowców to przedsiębiorcy, a nie profesjonalni wykładowcy – jednym z wykładowców (te brakujące 2%) jest ksiądz, misjonarz w Zambii:-). Dostałem aż 4 godziny czasu, więc wreszcie mogłem się – bez pośpiechu – wygadać nt. wolności finansowej:-). I chyba dało to dobry efekt, bo dłuższymi momentami była kompletna, głucha cisza. A może tylko mi się wydawało, bo nadal nie przeszło mi przeziębienie, które się do mnie przyczepiło po powrocie z Afryki – aż trudno uwierzyć, że wróciłem równo tydzień temu, tyle się już zdążyło wydarzyć. Jaki był efekt sami możecie ocenić. Wystąpienie zostało nagrane przez Janka Biernata, znanego mi z Radiostacji.com (dzięki Janku!) i będzie dostępne na stronach ASBIRO. Chciałem serdecznie podziękować słuchaczom ASBIRO za tak entuzjastyczne przyjęcie. Usłyszałem wiele, mam nadzieję, że w pełni zasłużonych przeze mnie pochwał pod adresem tematyki mojej prezentacji. Przerwa w wykładzie w zasadzie była kontynuacją serii pytań i odpowiedzi w prawie pełnym składzie słuchaczy kursu i tak samo na końcu wykładu, musiałem wyjść z sali by dać rozpocząć kolejnemu wykładowcy. W międzyczasie podpisałem bardzo wiele egzemplarzy książek (a nawet dałem pierwszy w życiu autograf nie na egzemplarzu swojej książki, ale w kalendarzu!) . Mam nadzieję, że nabywcy książek znajdą czas, by do nich zajrzeć:-) Dokonałem też swojego pierwszego zakładu w życiu ! Nie, nie, nikt się ze mną nie założył o to, że mieszkania będą w Polsce w 2026 roku tańsze niż są dzisiaj. Łukasz Gwardecki założył się ze mną o dwie skrzynki francuskiego szampana, że do 11 grudnia 2026 roku zgromadzi portfel co najmniej 10 mieszkań na wynajem i osiągnie wolność finansową. Mam na to wielu świadków, w tym jego śliczną Dziewczynę – Paulinę, no i zapisałem sobie ten zakład w kalendarzu. Jest to – jak już wspominałem – mój pierwszy zakład w życiu i to od razu taki, który bardzo chciałbym przegrać :-))). Na wiosnę wybieram się do znajomych w Eperney w rejonie Szampanii i od razu przezornie zaopatrzę się w dwie skrzynki Moet   Chandon:-). Łukasz, trzymam mocno kciuki za Twoją determinację! Chętnie napiję się z Tobą szampana 12.12.2026 (tak przy okazji, 12.12 będzie świętem narodowym Kenii! dziś mija 48 rocznica uzyskania niepodległości mojej drugiej ojczyzny) i w towarzystwie Pauliny i pozostałych świadków oblejemy Twój sukces. W międzyczasie zapraszam Ciebie oraz oczywiście wszystkich słuchaczy ASBIRO na łamy Fridomii oraz wkrótce również Mieszkanicznika.pl. Znajdziecie tu zawsze porady oraz życzliwe wsparcie. Wesprę Cię w wygraniu ze mną zakładu ! Powodzenia Wam wszystkim! 