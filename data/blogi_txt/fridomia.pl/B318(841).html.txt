Praha to jedno z moich ulubionych miast w Europie. Stare miasto ciągnie się kilometrami wzdłuż Wełtawy. Wiele malowniczych mostów i wysepek na rzece. Poza centrum domy tez są bardzo ładne. Piękna stara architektura. Dbałość o detale projektantów i budowniczych kamienic. Malownicze placyki. Górki i pagórki które dodają miastu uroku. Zamki w Hradczanach czy w Wyszogradzie. Sporo zieleni. Tysiące restauracji, barów i lokalnych knajpek. Setki hoteli i mnóstwo turystów. I pomimo braku dostępu do morza czy nawet jakiegoś większego jeziora, jest w Pradze spory … klub jachtowyJ  Niesamowite. Kilkanaście lat temu słyszałem jakiegoś amerykańskiego biznesmena, który powiedział, że gdyby stolicą Polski nadal był Kraków, to Polska przyciągnęłaby wówczas dużo więcej inwestycji zagranicznych. Jak to? – zdziwiłem się, a on wyjaśnił, że zagraniczni inwestorzy, którzy widzieli dla siebie szanse w otwieraniu się nowych rynków przyjeżdżali do Europy Środkowej na rekonesans. Ta część świata wydawała im się dość dzika. Większość robiła sobie wycieczkę do Warszawy, Pragi oraz Budapesztu. I wybierali jako miejsce siedzib swoich firm Budapeszt lub Pragę. Wcale im się nie dziwię. Ceny mieszkań w stolicy Czech, Pradze są zbliżone do cen w Warszawie. Czyli są drogie, bo ceny wszystkich innych rzeczy (piwa, restauracji, itp) są o wiele niższe niż w Warszawie. Może oprócz hoteli, no ale to też przecież są … nieruchomości. Średnie ceny mieszkań wahają się w przedziale od 42.000 do 70.000 koron czeskich (CZK), czyli od PLN 7 do 11 tysięcy za m.kw. Przy czym mediana wypada w okolicy PLN 8500 za m.kw. W samym centrum Starego Miasta zdarzają się oferty nawet powyżej PLN 16000 za m.kw Na przykład 46-metrowe mieszkanie za CZK 4,3 milionów lub 51-metrowe w cenie CZK 4,99 milionów. 1 PLN to 6 CZK. W Pradze jest bardzo wiele biur nieruchomości i widać, że są bardzo aktywne. Jest tam sporo oddziałów również zagranicznych sieci typu Century21 czy ReMax. Jedno z biur nieruchomości, Real-M przedstawiło bardzo ciekawą ofertę dla … mieszkaniczników. Chodzi o mieszkania w nowym budynku w dzielnicy Praha 4 Nusle czyli ok 4 km na południowy-wschód od Vaclavskiego Namesti. Są tam mieszkania 2-3 pokojowe o powierzchni od 40 do 60 m.kw w cenach od CZK 44.000 do CZK 57.000 za m.kw, czyli w cenie od 2 do 3 milinów koron czeskich. Mieszkania te można wynająć – według zapewnień pośrednika – za kwoty od CZK 7000 miesięcznie (CZK 84000 rocznie) do CZK 11.000 miesięcznie (CZK 132.000 rocznie). Daje to zwrot rzędu 3,8% do 5.5% rocznie.A więc nie tak dużo. I to przy założeniu zera pustostanów.   Ciekawostką jest to, że w Pradze biura nieruchomości mają już specjalne oferty dla inwestorów. A deweloperzy widać z myślą specjalnie o nich budują. Więc to co przewidywałem dla polskiego rynku podczas  niedawnej konferencji dla deweloperów w GW, u naszych południowych sąsiadów już się dzieje. A to znaczy, że i w Polsce ma szansę się wkrótce wydarzyć. Co z kolei spowoduje, że łatwiej będzie nam Fridomiaczkom i Fridomiakom znajdować ciekawe dla nas oferty. Polski rynek najmu szybko się ucywilizuje:-) Wraz ze wzrostem stopnia ucywilizowania się rynku, spadnie rentowność najmu. To też jest normalnym zjawiskiem biznesowym. Im większe ryzyko inwestycyjne, tym wyższe zwroty z inwestowania. Im rynek bardziej ucywilizowany, tym inwestorzy skłonni są zaakceptować niższe zwroty:-) I to też już widać po zwrotach w Pradze. 