Jutro, w środę 17 kwietnia w godzinach 10-16 odbędzie się Konferencja Deweloperska w siedzibie „Gazety Wyborczej”. Organizatorami są GW, serwis wyborcza.biz, Homebroker oraz NobleGetin Bank. Konferencję otworzy wystąpienie dr Leszka Czarneckiego nt „Rynek mieszkaniowy – droga wychodzenia z kryzysu”, a ja zostałem zaproszony jako jeden z 3 panelistów w panelu pt „Mieszkania na Wynajem jako nowy segment rynku developerskiego”. Czuję się szczególnie wyróżniony tym zaproszeniem biorąc pod uwagę, że dwaj moi współpaneliści to wiceminister Piotr Styczeń oraz Dyrektor PZFD p. Jacek Bielecki, a więc bardzo szacowne grono. Postaram się nie przynieść wstydu Mieszkanicznikom:-) Konferencja będzie częściowo transmitowana na żywo w serwisie wyborcza.biz, a obszerna relacja z Konferencji ukaże się w Gazecie Wyborczej. 