Do tej pory otrzymałem 9 potwierdzeń osób gotowych poświęcić trochę swojego czasu oraz nakładów finansowych na przygotowanie wizji naszego przyszłego Stowarzyszenia właścicieli mieszkań na wynajem. Bardzo dziękuję (w kolejności zgłoszeń): Grzegorzowi Grabowskiemu  (W-wa), Julii Stępińskiej (Gdańsk), Grzegorzowi Radzikowskiemu (W-wa), Patrycji Bystrosz (Łódź), Mariuszowi Szepietowskiemu (W-wa); Radkowi R (Katowice); Radkowi T  – tylko piątek – (Kraków/Oświęcim?); Jackowi Kuropatwińskiemu (Gdańsk), Jackowi Kusiakowi (W-wa); Sławkowi Muturi (W-wa). W sumie zebrało się już 10 osób. Myślę, że swobodnie mogłoby dołączyć do nas jeszcze 5-10 osób, więc liczę na kolejne zgłoszenia. W szczególności od Fridomiaczek (do tej pory tylko dwie się zgłosiły, choć na naszych spotkaniach fridomowych zauważyłem, że to często Panie mają więcej praktycznych doświadczeń w najmie niż Panowie), oraz od osób spoza Warszawy (W-wa jest już wystarczająco reprezentowana). Może Poznań, Wrocław lub Lublin, Rzeszów, czy Białystok lub Londyn, Leeds czy Berlin? Myślę też, że dobrze by się stało by wśród warsztatowców znalazł się też ktoś z małego miasteczka czy wsi. No i ktoś z umiejętnościami IT, graficznymi lub prawniczymi. Jednak jeśli nie spełniasz żadnego z powyżej wymienionych kryteriów, a czujesz dużą potrzebę przyczynienia się do ucywilizowania polskiego rynku najmu mieszkań, to oczywiście serdecznie zapraszam w dniach 21-22 października do Jabłonnej. Szczegóły we wpisie z dnia 26.09. Do zobaczenia ! 