Abraham Lincoln, jeden z największych prezydentów USA, ten, którego wizerunek widnieje na jedno-centówkach, jest często podawany jako przykład wytrwałości i determinacji. Nie było mu łatwo w życiu. Jednak nigdy się nie poddawał. Oto resume jego życia: 1809 – Lincoln urodził się w biednej rodzinie 1816 – rodzina straciła ziemię i dom i Abraham musiał rozpocząć pracę by pomóc utrzymać rodzinę 1818 – umiera jego matka 1831 – pada jego pierwszy biznes 1832 – startuje w wyborach stanowych i przegrywa 1832 – utrata pracy 1833 – pożycza pieniądze od przyjaciela by założyć biznes. Ten nowy biznes pada przed końcem roku i Lincoln bankrutuje. Przez następne 17 lat, Lincoln spłaca powstałe długi 1834 – ponowny start w wyborach stanowych. Tym razem wygrywa 1835 – zaręcza się, ale narzeczona umiera, co łamie mu serce 1836 – załamanie nerwowe. Lincoln spędza 6 miesięcy w łóżku 1836 – zdaje egzamin i zostaje dopuszczony do praktykowania prawa, mimo, że w dzieciństwie tylko przez jeden rok chodził do szkoły, a prawa nauczył się … sam, czytając podręczniki oraz orzeczenia sądowe 1838 – startuje do fotela marszałka izby i przegrywa 1840 – ubiega się o fotel elektora i przegrywa 1843 – startuje w wyborach do Kongresu i … przegrywa 1846 – ponowny start do Kongresu i tym razem wygrana 1848 – ubiega się o re-elekcję do Kongresu i … przegrywa 1849 – jego aplikacja na stanowisko „land officer” zostaje odrzucona 1850 – w wieku 4 latek umiera jego drugi syn 1854 – startuje w wyborach do Senatu i przegrywa 1856 – ubiega się o nominację na kandydata na wiceprezydenta USA i dostaje mniej niż 100 głosów 1858 – znów startuje w wyborach do Sentau i znów przegrywa 1860 – wybrany na 16-tego prezydenta USA 1864 – wybrany ponownie na prezydenta USA 1865 – zastrzelony przez aktora sympatyzującego z Konfederatami Jakie były osiągnięcia Lincolna jako prezydenta USA? Przeprowdził Stany przez okres poważnych kryzysów – politycznych, konstytucyjnych i etycznych. Po jego wyborze na prezydenta, wybuchła Wojna Secesyjna, bo Południowe Stany sprzeciwiały się zniesieniu niewolnictwa. Lincolnowi udało się zarówno znieść niewolnictwo jak i utrzymać integralność Stanów. 13-ta poprawka do konstytucji, którą w Kongresie przeforsował Lincoln, oficjalnie zdelegalizowała niewolnictwo w Stanach Zjednoczonych w grudniu 1865 roku (czyli niemal dokładnie 100 lat przed moimi urodzinami). Lincoln też wyprzedał duże połacie państwowej ziemii, wsparł budowę kolej transkontynentalnej. To Lincoln wsparł powstanie pierwszego parku narodowego – Yosemite i to za jego prezydentury przyjęło się jako święto narodowe, Święto Dziękczynienia (Thankgiving). Widać już 150 lat temu niejasna była granica pomiędzy Republikanami, a Demokratami, bo to Lincoln (republikanin) wprowadził pierwszy podatek federalny (w wysokości 3% dochodów) dla sfinansowania Wojny Secesyjnej. Lincoln często jest wymieniany w gronie 3 najwybitniejszych prezydentów USA – przez historyków obok Waszyngtona i Roosevelta, a przez opinię publiczną – obok Reagana i Clintona. Do historii przeszła jego definicja roli rządu – rząd wszystkich ludzi, przez ludzi, dla ludzi (government of the people, by the people, for the people). Nigdy się nie poddawał. Inspirujące, prawda? 