Mzuri otworzyło kolejne biuro, 10-te w Polsce. Tym razem w Radomiu, gdzie tak naprawdę od jakiegoś czasu (od kilku lat) Mzuri już … istniało. Tylko nie w pełnym zakresie oferty – mieliśmy tylko jednego klienta, który na dodatek częściowo obsługiwał swój portfel mieszkań samodzielnie. Teraz Marcin przekazał nam w pełni swój portfel mieszkań (swoich oraz swoich znajomych), a sam dołączył do Mzuri Investments. Poszukujemy też Opiekuna Portfeli Mieszkań w Radomiu. Radom to bardzo atrakcyjne cenowo miasto i już kupiliśmy dla naszych inwestorów 2 mieszkania w tym … tygodniu:-). Poniżej analiza potencjału rynkowego Radomia opracowana przez Marcina:-). Jeśli ktoś chciałby nam powierzyć swoje mieszkanie w Radomiu pod opiekę to proszę o kontakt z Marcinem – marcin.zdral (małpka) mzuri.pl. Radom – charakterystyka rynku nieruchomości na wynajem Główne wnioski Rynek mieszkań na wynajem w Radomiu jest bardziej atrakcyjny niż w wielu innych miastach Polski. Radom jest 14 miastem w Polsce pod względem liczby mieszkańców. Mieszkania na wynajem można kupić po bardzo niskich cenach (2000-3000 PLN za metr kwadratowy). Rynek sprzedaży wtórnej mieszkań jest stabilny i płynny tak jak w dużo większych miastach w Polsce. Rynek najmu jest stabilny i stosunkowo duży z powodu wyższej niż przeciętna migracji w Radomiu spowodowanej napływem ludności z okolicznych miejscowości i odpływem głównie do Warszawy i za granicę. Czynsze, które można uzyskać są atrakcyjne i dają zwrot na poziomie 6- 9% rocznie. Średni okres najmu jest stosunkowo krótki bo na poziomie 1,5-2,5 lat i może powodować nieznaczne podwyższenie kosztów „zarządu”, co przy korzystnej relacji ceny zakupu do uzysku z najmu nie zmienia istotnie  atrakcyjności inwestycji w mieszkania na wynajem w Radomiu. Kluczowym elementem, który może jeszcze dodatkowo podnieść atrakcyjność tej inwestycji jest umożliwienie dojazdu do Warszawy „do pracy” w ciągu 45 minut, poprzez zakończenie budowy drugiej nitki linii kolejowej z Radomia do Warszawy planowane na lata 2016-2017. Może to bardzo istotnie podnieść atrakcyjność rynku pracy w Radomiu, a co za tym idzie ceny  zakupu mieszkań i ceny najmu. Radom należy do 15 największych miast w Polsce Radom ma 220 tys mieszkańców i jest 14 co do wielkości miastem w Polsce.  Miasto leży na przecięciu głównych szlaków komunikacyjnych ze wschodu na zachód i z północy na południe, prowadzących do granic państwa. Krzyżują się tu drogi krajowe: o    droga nr E77, 7 (Gdańsk – Kraków), o    droga nr E371, 9 (Radom – Rzeszów), o droga nr 12 (Łódź – Lublin). Radom jest ważnym węzłem kolejowym, w którym krzyżują się linie Warszawa – Radom – Kraków i Radom – Dęblin oraz linia Radom – Tomaszów Mazowiecki – Łódź.   Główne czynniki wpływające na atrakcyjność rynku nieruchomości pod wynajem to: Niska cena mieszkań z potencjałem do wzrostu. · Stosunkowo niewielka liczba nowych mieszkań. Szacuje, że rocznie w Radomiu buduje się ok 250-500 nowych mieszkań (bez domków jednorodzinnych). Podaż jest dopasowana do popytu. Nowobudowane bloki są zasiedlane blisko w 100% w ciągu 6 miesięcy od ich oddania do użytku. ·          Ceny mieszkań nowych w stanie deweloperskim wahają się miedzy 3500 – 4000 PLN za metr kwadratowy.  ·          Segment Premium praktycznie nie występuje. AIG Lincoln wybudowało 3 apartamentowce  (ok 100 mieszkań) z mieszkaniami w cenie  450 – 650 tys w stanie deweloperskim. W ciągu 5 lat od ich wybudowania zasiedlenie nie przekracza 30%.  ·          Ok. 20-30% mieszkańców Radomia pracuje w Warszawie. Z reguły dojeżdżają, ale tylko do momentu ustabilizowania się lub wzrostu dochodów. Jak ich jest stać już na mieszkanie w Warszawie przeprowadzają się. Jeśli mieli mieszkanie w Radomiu sprzedają je. ·          Planowane a 2016-2017 zakończenie budowy drugiej nitki kolejowej do Warszawy skróci dojazd do Warszawy z prawie 3 godzin do ok. 45 minut. Spowoduje to z pewnością istotne zahamowanie „odpływu” mieszkańców do Warszawy i w konsekwencji wzrost liczby jak i zamożności ludności Radomia. Radom stanie się, trochę jak Piaseczno czy Skierniewice, sypialnią ludzi pracujących w Warszawie. Może to mieć w konsekwencji wpływ na wzrost cen mieszkań w Radomiu, ale również wzrost przychodu z najmu. Stabilny i płynny rynek sprzedaży wtórnej mieszkań · Wielkość mieszkań to głównie mieszkania małe i średnie (od 19 do 80m). Większych mieszkań jest mało, bo regułą w Radomiu jest to że bardziej opłaca się wybudować własny dom (koszt rzędu 350 tys PLN w stanie deweloperskim i placem w cenie) niż kupować duże mieszkanie.  ·          Ceny mieszkań w Radomiu są bardzo stabilne. Charakterystyczny jest fakt, że pomimo kryzysu trwającego od kilku lat ceny mieszkań w Radomiu utrzymują się na tym samym poziomie lub nieznacznie rosną. Dotyczy to zarówno mieszkań nowych jak i z rynku wtórnego. ·          Na bazie własnej analizy ofert na portalu anonse.com i tego jak szybko są nieaktualne oceniam, że średni czas zbycia mieszkania małego w atrakcyjnej cenie (10 – 20% poniżej średniej rynkowej) trwa od 1-4 tygodni.   Korzystna relacja wielkości czynszu do ceny mieszkań ·          Główna grupę najemców mieszkań najtańszych (kawalerki do 25m i mieszkania 2 pokojowe do 40m) stanowią młode pary (przed ślubem i po), studenci, pracujący single, młode rodziny z dziećmi, gdzie pracuje tylko jedna osoba (często za granicą).  ·          Ceny mieszkań z rynku wtórnego wahają się między 3000 a 4500 za metr kwadratowy w zależności od jego wieku i stanu zniszczenia. „Okazje” trafiają się stosunkowo często. Wtedy mieszkania do remontu kupuje się po 2100-2500 PLN  za metr kwadratowy. ·          Średnie ceny za najem mieszkań są bardzo zróżnicowane.  Dla kawalerek wahają się  od 700 PLN z czynszem do 1000 PLN z czynszem. Dla mieszkań 2-pokojowych od 850 PLN ( z czynszem)  do 1200 PLN ( z czynszem). ·          Czynsz do spółdzielni (bez mediów) oscyluje wokół 8 PLN za metr kwadratowy. Czyli w kawalerkach ok. 200 PLN, a w mieszkaniach 2 pokojowych od 250 do 400 PLN (w zależności od metrażu).  Różnice pomiędzy poszczególnymi spółdzielniami administrującymi są niewielkie. Stabilny i stosunkowo duży rynek najmu · stosunkowo duża i stabilna liczba mieszkańców Radomia, która utrzymuje się na stałym poziomie od ponad 40 lat.  · Stały napływ nowych mieszkańców Radomia z okolicznych miejscowości i wiosek. Szacuje, że jest to ok.3-8  tys nowych mieszkańców co rok. Wszyscy oni szukają mieszkań na wynajem · Stały odpływ młodych mieszkańców do Warszawy (oddalonej tylko o 100km), Krakowa i Wrocławia (ok. 3-8  tys rocznie) ·          W Radomiu jest 12 uczelni wyższych z największym Uniwersytetem Humanistyczno-Technologicznym. Szacuje się, że w Radomiu studiuje  ok 30 tys. Studentów.  Bardzo zróżnicowany standard i ceny najmu ·          Rynek najmu mieszkań  w Radomiu jest bardzo mało uporządkowany. Poza Mzuri nie ma firm zajmujących się tym profesjonalnie. Ze względu na niskie ceny najmu, agencje nieruchomości również nie mają „najmu” w swoich usługach. · Jakość mieszkań wynajmowanych jest z reguły bardzo niska. Wynika to z faktu, że nie jest to robione profesjonalnie. Mieszkania odnowione, po remoncie, zarządzane profesjonalnie są wynajmowane szybko. Trudno oczekiwać premii w postaci wyższego czynszu (bariera dochodowa najemców), ale przynajmniej można oczekiwać wysokiej „zajętości” mieszkań. Średnia portfela, którym zarządzam (14 mieszkań)  za ostatni rok to pow. 95%. · Zdarza się, że mieszkania zdewastowane, ale o stosunkowo dużej powierzchni są wynajmowane po bardzo niskiej cenie (nawet 600 PLN z czynszem za mieszkanie 2 pokojowe albo kawalerke). Nie jest to jednak konkurencja, gdyż najemcy to z reguły segment mający kłopoty z regularnym opłacaniem czynszu. Niezbyt długi okres najmu ·          Z doświadczenia wynika, że średni okres najmu to 1,5 do 2,5 lat.    Autor: Marcin Zdral – szef biura Mzuri w Radomiu. Od 4 lat kupuje, remontuje i zarządza portfelem mieszkań na wynajem w Radomiu 