Na zaproszenie red Grażyny Błaszczak miałem okazję odpowiedzieć na pytania Czytelników i Czytelniczek „Rzeczpospolitej” dotyczące kwestii związanych z najmem. Moje porady ukażą się w najbliższy poniedziałek 5 listopada 2012 roku. Mam nadzieję, że będzie to początek dłuższej współpracy z „Rz”. I trochę prywaty. Akurat tak się składa, że 5 listopada są moje urodziny. I imieniny. Skończę 47 lat. To oznacza, że mam jeszcze 3 lata przed 50-tką. Czyli pozostało mi jeszcze niespełna 1.100 dni by przekazać Wam całą swoją wiedzę i doświadczenie w zakresie budowania wolności finansowej, by wspólnie z Mieszkanicznikami cywilizować polski rynek najmu prywatnego oraz by wraz z moimi wspólnikami rozkręcić Mzuri tak, by w ogóle mnie nie potrzebowało po zakończeniu 50 roku życia. 1.100 dni to bardzo dużo – i biorąc pod uwagę skalę wyzwań przede mną – bardzo mało, ale mam determinację by jak najlepiej wykorzystać te 155 tygodni. By się dobrze przygotować , byczę się teraz w sanatorium na Krymie. Samo sanatorium jest trochę „sowieckie”, ale to mi nie przeszkadza w ładowaniu swoich baterii. Pomaga też temperatura ponad 20 st CJ A co potem? Potem kolejny etap mojego życiaJ 