Dostałem dziś od pewnego Fridomiaka zapytanie, a jednocześnie przestrogę na co trzeba uważać uczestnicząc w przetargach czy w licytacjach. Emocje z pewnością nie są dobrym doradcą o czym boleśnie przekonał się nasz Kolega. Moi współpracownicy z Mzuri już od jakiegoś czasu, pomagają co najmniej kilku osobom miesięcznie kupić mieszkanie na przetargu czy podczas licytacji. Czasami wręcz reprezentują Inwestora – działając na podstawie jego pełnomocnictwa – więc zainteresowany w ogóle nie jest obecny podczas przetargu. Dzięki temu nie zdarza nam się przekroczyć w licytacji górnej kwoty, którą wcześniej uzgodniliśmy z właścicielem. Tu nie ma miejsca na emocje – jest tylko wykonywanie poleceń:-) W zasadzie to nawet lepiej gdy Inwestor nie jest obecny w czasie przetargu, bo raz czy dwa zdarzyło nam się, że Inwestora poniosły emocje i licytował dalej już po osiągnięciu pułapu, który wcześniej uzgodniliśmy jako maksymalna sensowna cena:-)  W większości przypadków pomaga dyskretne kopnięcie w kostkę i powstrzymanie dalszych zapędów („lepiej poczekać na kolejną okazję niż przepłacić”), ale raz to nie pomogło („te kilka dodatkowych tysięcy to nic takiego”, „nie chce mi się jeszcze raz szukać, kupię i będę miał z głowy” padały argumenty). A z Waszego doświadczenia czego należy jeszcze się wystrzegać w sytuacjach przetargowych? A może macie jakieś konkretne rady dla naszego Kolegi? (ja już mu odpowiedziałem mailowo). Oto jego zapytanie: Witaj Slawku! mam pewien problem i mam nadzieje,ze taki guru nieruchomosci jak Ty udzieli mi jakiejs porady. Przystapilem do przetargu kawalerki majacej niecale 15m2.to byl 3przetarg,w 1 wyceniono ja na 44tys,w 2 na 32tys,a w 3na 25tys. wczesniejsze przetargi nie wywolaly mojego zainteresowania dopiero 3.mialem konkurenta ,ktory ostro licytowal,ostatecznie wygralem skonczywszy na 48tys minus uzytkowanie wieczyste gruntu wyszlo 44,7zl. Przed przetargiem zakladalem licytowac max. do 35tys,moja zona chciala do 42tys a skonczylismy pobijajac wygorowana jak sie nam wydawalo cene wyjsciowa.to byla pierwsza taka nasza licytacja i mozna powiedziec,iz poniosly nas emocje i mocno przeplacilismy w stosunku do ceny wywolawczej czy tej z poprzedniego przetargu.teraz zastanawiamy sie czy zrezygnowac z podpisania umowy kosztem utraty wadium -3tys i poczekac do nastepnego przetargu,w ktorym mieszkanko bedzie znowu za 25tys,ale moze juz bez konkurencji .wtedy moglibysmy zaoszczedzic nawet 20tys,musielibysmy poczekac ze 4miesiace na nastepny przetarg,ale chyba warto? mieszkanie jest w starym nieotynkowanym budynku 1km od centrum,kawalerka tez nie wymaga olbrzymich nakladow,szacujemy ze wystarczyloby max 7tys.co Ty radzisz w takiej sytuacji?pozdrawiam serdecznie 