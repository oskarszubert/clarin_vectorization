Jakiego zwrotu należy się spodziewać z inwestycji w nieruchomości pod wynajem? To pytanie często się pojawia. Od razu przyznajemy: nie lubimy tego pytania (dodajemy, że oczywiście lubimy wszystkich, którzy je nam zadająJ). Nie dlatego, że nie rozumiemy koncepcji zwrotu, czy nie potrafimy go wyliczyć, tylko że należy ono – wg nas – do innej perspektywy patrzenia na inwestowanie.  Jak to jest ze zwrotem z najmu? Przyjrzyjmy się kilku liczbom. Kupujemy mieszkanie za PLN 100.000, którego najem przynosi nam roczny przychód netto rzędu PLN 7000, czyli zwrot to 7%. Proste, prawda? Ale w międzyczasie wartość rynkowa mieszkania wzrosła – dostaliśmy poważną ofertę zakupu od naszego najemcy za PLN 110 tys. Czy teraz możemy uznać, że zwrot z naszej inwestycji to 17% (czyli 7000 przychodu netto z najmu + 10. 000 zysku kapitałowego)? A jeśli nie sprzedamy mieszkania najemcy, tylko dalej je będziemy wynajmować, to w kolejnym roku nasz przychód z najmu w wysokości PLN 7000 reprezentuje już tylko 6.36% od rynkowej wartości mojego aktywa. A jeśli mieszkanie warte PLN 100.000 kupiliśmy w kredycie 100% (czyli nie wkładając w to ani grosza swoich pieniędzy – ponieśliśmy jedynie PLN 1248 kosztów agencji nieruchomości) i płaciliśmy co miesiąc PLN 548 rat spłaty kredytu, a mieszkanie wynajmowaliśmy za średnio netto PLN 600, to okaże się że zarobiliśmy w ciągu roku na czysto PLN 624. Czyli wcale nie tak dużo. Ale ponieważ nasz wkład własny był również niski, to okaże się, że nasz zwrot był ….. aż 50% !!! I to bez uwzględnienia wzrostu rynkowej wartości mieszkania o PLN 10.000 (uwzględniając wzrost wartości aktywu zwrot byłby ponad 800%). Jeśli nasz bank zgodziłby się pokryć również koszta agencji nieruchomości, to nasz zwrot byłby wręcz nieskończony i to bez względu na to, czy wartość mieszkania wzrosła, czy pozostała niezmieniona. Gdyby jednak spadła o ponad PLN 624, to mielibyśmy nieskończony ujemny zwrot, czyli % nieskończoną stratę. Dla nas jednak zwrot jest pojęciem nieprzystającym do filozofii inwestowania dla zbudowania swojej wolności finansowej. W tej filozofii dużo ważniejszym od %-owego zwrotu z inwestycji jest kwota wolnej gotówki, którą będziemy mogli regularnie, co miesiąc otrzymywać w przyszłości, do końca życia, bez względu na naszą aktywność zawodową. Dlaczego? Dlatego, że to gotówka jest nam potrzebna do płacenia za rachunki, do pokrycia kosztów utrzymywania pożądanego przez nas standardu życia. Wróćmy jednak do zwrotu z inwestycji w nieruchomości pod wynajem. Jeśli kupione za PLN 100.000  mieszkanie stoi puste, bo nie mamy czasu zająć się jego wynajmem (wbrew pozorom, tego typu sytuacje są dość częste), to osiągniemy ujemny zwrot. Jeśli mieszkanie warte PLN 100.000 w Łodzi  uda nam się okazyjnie kupić za PLN 70 tys, to – przy jego ciągłym najmie – osiągniemy zwrot rzędu 10-12%. Prawdopodobnie bardziej realne będą – obecnie – zwroty rzędu 5-8%. Jaki my (Robert i Sławek) osiągamy zwrot z naszego portfela mieszkań? Nie wiemy, nigdy tego nie liczyliśmy, a mimo to i tak nam się udało osiągnąć wolność finansową. Tobie też tego życzymy !   Tagi: dobra okazja , długoterminowo , Fridomia , gotówka , Inwestowanie , pasywny dochód , wolność finansowa 