Podróże kształcą. Tyle się można za każdym razem nowego dowiedzieć. Gdy byłem w Anglii tydzień temu, to natrafiłem w jednej z gazet na zestawienie najbogatszych Brytyjczyków w 2012 roku. W sumie to ciekawe ilu z nich rzeczywiście ma brytyjski paszport:-) Pewnie wszyscy, bo wprawdzie nie wiem ile kosztuje brytyjskie obywatelstwo, ale miliarderzy dostają z pewnością zniżkę od Jej Królewskiej Mości :-)  Najbogatszym jest Alisher Usmanow, którego majątek jest wart GBP 13,3 mld. Ten 59-letni Rosjan jest właścicielem 30% Arsenalu Londyn, a fortuny dorobił się na wydobyciu metali, a także ostatnio na spółkach internetowych, m.in serwisie mail.ru, odnoklassniki, vkontakte. Z tego co pamiętam to ostatnio kupił też spore udziały w Google, czy w Yahoo, a może w obu? 2 na liście to Len Bravatnik – Amerykanin rosyjskiego pochodzenia, właściciel Warner Music. Ostatnio za GBP 2 mld sprzedał swoje udziały w spółce paliwowej TNK-BP. Majątek wart GBP 11 mld Nr 3 to Sri oraz Gopi Hinduja z majątkiem wartym GBP 10,6 mld. Bracia są właścicielami holdingu obejmującego wiele branż – ropa, finanse, zbrojenia, IT 4-ty na liście jest Lakshimi Mittal z majątkiem wartym GBP 10 mld. To znany również w Polsce magnat stalowy. Przez lata zajmował miejsce nr 1, ale ostatnio jego majątek się skurczył o GBP 2,7 mld. Bagatela Na miejscu piątym melduje się kolejny Rosjanin. Polacy to ponoć największa mniejszość na Wyspach, ale jakoś o dziwo nie stanowią jeszcze największej mniejszości na tej liście. Trzymam kciuki! Miejsce 5-te zajmuje Roman Abramowicz z majątkiem wycenianym na GBP 9,3 mld Może wreszcie jakiś rodowity Anglik? Nie, bo miejsce 6-te zajmuje Norweg, John Fredriksen (GBP 8,8 mld). Podobno uciekł z Norwegii do bardziej przyjaznego dla inwestorów … Cypru. Ciekawe ile stracił. Miejsce 7 zajmują bracia David i Simon Reuben, pierwsi rdzenni londyńczycy na tej liście. Majątku wartego GBP 8,3 mld dorobili się głównie na … nieruchomościach (zuchy!!!), a także na metalach. Czyli twardzi goście Szczęśliwa 8-ka przypadła pewnemu Duke of Westminster. Majątek wart GBP 7,8 mld to głównie nieruchomości, które w ostatnim roku nabrały ok GBP 450 milionów dodatkowej wartości. Anglicy jakoś widać dobrze czują nieruchomości :-)  Miejsce 9 przypadło włosko-brytyjskiej parze, Ernesto i Kirsty Bertarelli z majątkiem wartym GBP 7,4 mld. Dorobili się na farmacji, a swoją firmę Serono sprzedali w 2006 roku za GBP 8,7 mld. Ich majątek skurczył się w ciągu ostatnich 6 lat co najmniej o GBP 1,3 mld, czyli wygląda na to, że utrzymanie ich standardu życia pochłania jakieś GBP 217 mln rocznie, a więc GBP 18 mln miesięcznie lub GBP 600 tysięcy dziennie, lub nieco ponad 400 funtów na … minutę (licząc z czasem snu). Przy tym tempie kurczenia się ich majątku, zostało im jeszcze 34 lata życia w niewyobrażalnych dla mnie luksusach. Stawkę Top 10 zamykają Charlene i Michel de Carvalho (GBP 7 mld). Nie wiem skąd pochodzą, ale Charlene posiada kontrolny pakiet Heinekena, a Michel jest Prezesem Citi Private Bank na region EMEA. Mam nadzieję, że w którymś z kolejnych zestawień, do pierwszej 10-tki wskoczy dr. Jan Kulczyk. Gorąco mu tego życzę. No i oczywiście finansowych sukcesów życzę także brytyjskim Fridomiaczkom i Mieszkanicznikom. Jeśłi nie w rankingu najbogatszych, to z pewnością w Waszej drodze do wolności finansowej. Powodzenia! 