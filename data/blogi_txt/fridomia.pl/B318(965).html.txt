W Q3 2013 polskie banki udzieliły 45,773 kredytów hipotecznych, czyli – według moich wyliczeń – udziela się około 500 kredytów hipotecznych dziennie, wliczając w to weekendy i święta. Inaczej mówiąc, nieco więcej niż 1 na każdą minutę roboczego dnia!!!. Liczba kredytów wzrosła o 3,84% w porównaniu do Q2′ 2013. Wartość zawartych umów kredytowych (PLN 9 531 mld) wzrosła o 4,05%. Jednak w porównaniu do Q3 2012 roku, wartość nowo udzielonych kredytów jest niższa o 5%, a liczba o 9,7%.  Średnia wartość udzielonego kredytu wzrosła o 0,58% i wyniosła PLN 200 658. Wartościowy udział kredytów udzielonych w złotówkach wyniósł 99,35%, a wartość kredytów udzielonych w EURO (0,61% ogólnej wartości) spadła o 0,22% w stosunku do Q2. Przeciętny kredyt udzielony w zł miał wartość około PLN 200 000, natomiast średnia wartość kredytu walutowego to aż 521 416 zł. Skąd wiem to wszystko? Z ogólnopolskiego raportu o kredytach mieszkaniowych i cenach transakcyjnych nieruchomości AMRON – SARFiN nr 3/2013 z dnia 27 listopada 2013 roku. Czego jeszcze dowiedziałem się z Raportu? Że mamy w Polsce 1 813 923 sztuk czynnych kredytów mieszkaniowych. Czyli co dwudziesta osoba (włączając w to dzieci) ma kredyt mieszkaniowy. Ogólna kwota zadłużenia Polaków z tytułu kredytów mieszkaniowych to PLN 329 864 miliardy. Jaki to procent naszego PKB??? W raporcie są też dane o strukturze udzielonych kredytów ze względu na wskaźnik LtV. Jest też struktura geograficzna – 63,37% wszystkich kredytów zostało udzielonych w 9 największych miastach Polski. Udział samej tylko Warszawy to blisko 25%. Znalazłem też analizę struktury pod kątem okresu kredytowania czy średnich marż. Ale ani jednej statystyki dotyczącej liczby kredytów udzielonych inwestorom vs konsumentom. Bankom – jak widać – takie informacje są zbędne:-( 