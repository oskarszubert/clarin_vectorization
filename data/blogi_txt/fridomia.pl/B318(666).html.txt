Dostałem ciekawego maila od Mieszkanicznika z Norwegii. Zapytał mnie o inwestowanie w zdrowie. I nie chodziło Bartkowi o inwestowanie w akcje firm farmaceutycznych czy prowadzących szpitale czy przychodnie, ale o inwestowanie we własne zdrowie. Poniżej zamieszczam treść jego maila oraz moją odpowiedź. Bartku, dzięki za poruszenie tego ważnego tematu. A jak Wy inwestujecie we własne zdrowie? Jestem bardzo ciekaw… Dzien Dobry Panie Slawku, Jestem pelen podziwu dla Pana intelektu, zawzietosci i pomyslowosci w dazeniu do zalozonego celu. Gratuluje i zazdroszcze. Napomne, ze dopiero niedawno odkrylem Pana bloga i odsluchalem juz czesc Pana audycji w KonteStacji. Obecnie mieszkam w Norwegii i mam 2 nieruchomosci, niedlugo finalizuje zakup trzeciej, na razie tu ,ale mam zamiar wrocic do Polski za kilka lat. Chcialem wspomniec/ spytac sie Pana o jedna rzecz…. a mianowicie o szeroko pojeta wolnosc, ktora Pan propaguje.  Czy nie myslal Pan, ze wolnosc to takze wolnosc , w sensie fizycznym- tu zdrowotnym. Bo czlowieka chorego trudno nazwac wolnym, pomimo, ze ma pieniadze i czas  to i tak moze byc przykuty do lozka, uzalezniony od medykamentow czy zabiegow. Czy nie myslalm Pan o inwestowaniu we wlasne zdrowie, po to, by moc cieszyc sie zyciem do poznych lat ?  Moze opowiem Panu, jak robie to ja.  Otoz na zdrowie wg. mnie, ale nie tylko mnie, skladaja sie glownie 3 rzeczy…. ruch, dieta i zdrowie psychiczne (brak stresu- zdrowe zycie rodzinne). W wieku 32 lat zaczalem regularnie biegac (5 razy w tyg. 50 km tyg.) , rok potem przebieglem swoj pierwszy maraton, jestem weganinem, 70% mojego pozywienia to nieprzetworzona w zaden sposob zywnosc (nie gotowana)- czyli warzywa, owoce, ziarna kielkowane, orzechy. Reszta 30% to pelnoziarniste kasze, chleb na zakwasie. Na zycie rodzinne tez nie narzekam:-) Bardzo ciekawi mnie , jak w Pana ukladance, ten puzzel wyglada? Czy myslal Pan o tym? W jaki sposob Pan w to inwestuje ? Serdecznie pozdrawiam ze spokojnego , ale zimnnego kraju Pana wierny sluchacz Bartek _______________ moja odpowiedź na powyższego maila____________ Bartku, Dziękuję za maila oraz za bardzo ciepłe słowa pod moim adresem. Oczywiście zgadzam się, że zdrowie to jedna z najważniejszych jeśli nie najwazniejsza rzecz w życiu. I gratuluję Ci wytrwałości w dbaniu o zdrowie. Jak ja inwestuję we własne? Z trzech wymienionych przez Ciebie czynników: 1. Ruch – z tym jest u mnie najgorzej. Prawie w ogóle nic nie robię w tym kierunku. Zwłaszcza zimą. Może oprócz tego, że od czasu do czasu wchodzę pieszo na XI piętro. Robię to – póki co – bez wysiłku i bez zasapywania się. To wchodzenie to też mój swoisty „test” zdrowia. 2. Dieta – nie zwracam szczególnej uwagi na to co jem. Choć w naturalny sposób ograniczam cukier i sól (bo po prostu ich nie lubię). Nie lubię też kawy i rzadko pijam herbatę. Za to prawie codziennie wieczorem piję czerwone wino, piwo lub – najczęściej – cavę (hiszpańskie wino musujące) do kolacji. Rzadko zaglądam do fastfoodów, nie pijam w ogóle Coli czy innych słodzonych wód. Kiedyś zajadałem się ciastami (uważam, że w Polsce mamy najlepsze na świecie), ale teraz ograniczam swoje spożycie, by się zbytnio nie wyokrągląć, a poza tym wiele z nich zawiera zbyt wiele cukru jak na mój gust. 3. Stres – z tym najlepiej sobie chyba radzę. Po prostu staram się niczym nie stresować:-) I już. Przyznam, że osiągnięcie wolności finansowej i rezygnacja z korporacyjnego życia bardzo odstresowywuje. Nie mam tylu co kiedyś stresantów. W korporacjach mamy zbyt wiele zupełnie niepotrzebnego, destruktywnego stresu:-( Czy naprawdę świat staje się lepszy bo udało się osiągnąć mojemu zespołowi budżetowy cel sprzedażowy? Lub czegoś mu zabraknie, gdy tego celu nie uda nam się w jednym kwartale osiągnąć??? Czy rzeczywiście efektywniej pracujemy gdy cały czas czegoś musimy się obawiać – zwolnienia z pracy lub bycia zmuszonym do zwalniania swoich kolegów? Dodatkowo: 4. Leczenie i leki – gdy tylko poczuję się słabiej, idę od razu do lekarza, a gdy zaczyna mnie łapać grypa, to kładę się na kilka dni do łóżka. Nieważne ile mam niezałatwionych spraw i umówionych spotkań. Kładę się i już. Idę do lekarza by upewnić się, że nic poważnego mi nie jest. A potem NIE WYKUPUJĘ leków, które mi lekarze przepisują. Leków praktycznie w ogóle nie zażywam – żadnych tam przeciwbólowych, nasennych, na poprawę samopoczucia, czy do leczenia czegokolwiek. Nie pamiętam kiedy ostatnio cokolwiek łykałem. Leki to dla mnie przede wszystkim obca organizmowi chemia. Uznaję zasadę, że niech moje ciało powalczy z chorobą, a co nas nie zabije, to nas wzmocni:-)  Ostatnio zaczął mi się pogarszać wzrok (zbyt dużo siedzę przed komputerem). Okulistka zaleciła mi okulary, ale zwlekam, bo czuję – pewnie zupełnie nieracjonalnie – że jak już moje oczy „pójdą na łatwiznę” to wzrok będzie mi coraz szybciej się pogarszał. Często (raz w roku) chodzę też na kompleksowe badania kontrolne – ciśnienie, badanie krwi, moczu, prześwietlenia i inne. 5. Nauka języków – kiedyś sobie wymyśliłem, że potrzebuję stymulować swoje komórki mózgowe po to by spowolnić proces ich obumierania. Nauka języków to dla mnie najciekawszy sposób ćwiczenia mózgu. Poza tym, staram się sporo czytać, bo to też stymuluje mózg do wysiłku. I zmniejsza poziom stresu. Nie wiem czy ktoś robił na ten temat badania (pewnie tak), ale nie zdziwiłbym się, gdyby się okazało, że jedną z przyczyn tego, że kobiety żyją w Polsce dłużej od mężczyzn, jest to że kobiety więcej … czytają. Czytanie książek bardziej chyba stymuluje mózg niż łowienie ryb czy oglądanie meczów w TV. 6. Wyjazdy zagraniczne – podróże to dla mnie czas totalnego relaksu. Ryby lubią wodę, ptaki powietrze, gepardy sawannę, a niedźwiedzie góry, sarny las, a ja czuję że zostałem stworzony do … podróżowania. Podróże to najbardziej dla mnie naturalne środowisko. Wtedy się totalnie relaksuję. Dostaję kopa pozytywnej energii. Odnawiają się moje komórki mózgowe 7. Sanatoria – to może jedyna moja poważna i świadoma inwestycja w zdrowie. Co roku na przełomie października i listopada jadę do jakiegoś sanatorium na dwa tygodnie kąpieli, masaży i innych zabiegów. To tylko 3,8% roku, a tak dużo mi daje. Zacząłem jeździć do sanatoriów dopiero 3 lata temu i żałuję, że tak późno. Zamierzam co roku wyjeżdżać, do końca życia. Co roku do innego kraju – byłem już na Litwie, w Gruzji, na Słowacji oraz – w tym roku – na Krymie. Więc łączę przyjemne (podróżowanie) z pożytecznym (dbanie o zdrowie). Gorąco polecam sanatoria ludziom młodym – nie warto z tym czekać aż będziecie musieli się rehabilitować po jakiś ciężkich chorobach czy operacjach. Poza tym, sanatorium kojarzy mi się z ważną dla mnie wartością – prewencja jest lepsza i tańsza od leczenia:-) Bartku, dzięki za ciekawe pytanie, które zmusiło mnie do zastanowienia się. Jeśli nie masz nic przeciwko, to może opublikuję je też na łamach bloga. Gratuluję też inwestowania w nieruchomości. Gdybyś mógł coś więcej napisać o Twoich doświadczeniach na tym polu (jak wygląda proces zakupu w Norwegii, jakie są ceny, czym się kierowałeś wybierając nieruchomości, jakie masz doświadczenia z najmem, itp) to też bardzo chętnie bym to zamieścił na blogu. Nic tak do ludzi nie przemawia jak konkretne przykłady, a praktyki obowiązujące w Norwegii mogą też być dużą inspiracją dla Stowarzyszenia Mieszkanicznik w cywilizowaniu polskiego rynku najmu. Napisz proszę, daj się namówić:-) Pozdrawiam z pochmurnej, jesiennej Warszawy, Sławek 