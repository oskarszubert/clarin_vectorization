Chciałbym podziękować Piotrowi za przesłanie linka do ciekawego artykułu na serwisie Ekonomia 24 Rzeczpospolitej. W artykule tym cytowane jest zastawienie przygotowane przez moją byłą firmę Deloitte. Nie pamiętam czy miałem kiedykolwiek okazję poznać Michała Rokosza (mam słabą pamięć do nazwisk), ale być może uda mi się z nim porozmawiać w najbliższy czwartek przy okazji spotkania alumnów Deloitte’a (byli pracownicy spotykają się przy piwie z obecnymi). Zestawienie jest bardzo ciekawe i pokazuje – według mnie – przede wszystkim, że w Polsce ciągle zbyt mało zarabiamy. Mamy jeszcze sporo miejsca do rozwoju w tym kierunku:-) Oto link: http://www.ekonomia24.pl/artykul/707218,881750-Ile-pensji- trzeba-odlozyc–by-kupic-mieszkanie.html. Dzięki Piotrze! Inną ciekawostką, którą wychwyciłem z artykułu to to, że w Polsce na 1000 mieszkańców przypada najmniej mieszkań w Europie. W każdym mieszkaniu w Polsce mieszkają średnio ponad 3 osoby, a w UE są to średnio 2 osoby, czyli 50% mniej. Czyli czeka nas zatem dalsze „rozgęszczanie się”. Ciekawe czy kiedyś będzie tak z mieszkaniami jak jest z zegarkami, samochodami czy telefonami. Onegdaj wszystkie te przejawy luksusu były dobrami rzadkimi. Na ich zakup też trzeba było poświęcić wiele lat pracy. Teraz pewnie wielu z Was ma więcej niż jeden zegarek, telefon czy samochód. Czy w przyszłości będziecie mieć więcej niż jedno mieszkanie w celach konsumpcyjnych? Abstrahuję tutaj oczywiście od budowania portfela nieruchomości na wynajem… 