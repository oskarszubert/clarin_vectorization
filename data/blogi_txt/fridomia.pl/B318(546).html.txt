Kalimera ! We wczorajszym wpisie na blogu ze słowniczkiem języka greckiego przewidywałem wynik 2:1 lub 3:1 dla Polski.Tak naprawdę to spodziewam się wyniku 1:1. To jest mój oficjalny typ na dziś. Mam propozycję. Podajcie swoje typy wyniku meczu Polska-Grecja. Zobaczymy kto prawidłowo wytypuje. Co kilka dni powtórzymy zabawę i na koniec turnieju, zobaczymy kto był najbliżej ze swoimi prognozami. OK? A jaka nagroda w konkursie? Wiele rzeczy przychodzi mi do głowy, ale obawiając się tego, żeby nie zostać oskarżonym o organizowanie konkursów liczbowych bez zezwolenia Ministerstwa Finansów, spośród wszystkich pomysłów najbardziej sensowny wydaje mi się wspólne wyjście na lunch, na kolację lub na piwo czy kawę i rozmowa nt strategii zbliżenia się do wolności finansowej zwycięzcy konkursu. Mam nadzieję, że jest to wystarczająco atrakcyjna nagroda, aby wielu z Was przystąpiło do zabawy. Zapraszam! Regulamin konkursu? Aż się boję podawać jakikolwiek. Na marginesie: ostatnio jakaś kancelaria prawna z Poznania wyłudziła od firmy Mzuri PLN 1050 „ugody” w sprawach, które skierowała przeciwko nam do sądu za klauzule abuzywne w regulaminie promocji – 50% zniżki za przejęcie mieszkania w zarządzanie. Chcieliśmy dobrze, a tu proszę okazaliśmy się oszustami, których trzeba ukarać. Mam nadzieję, że tym razem żadnych klauzul abuzywnych się tu nikt nie doszuka:-) Proponuję: 7 punktów za podanie prawidłowego wyniku (czyli wytypowałem 1:1 i mecz zakończył się takim właśnie wynikiem); 4 punkty za podanie prawidłowego kierunku (mecz zakończył się innym wynikiem remisowym niż ten, który typowałem, np 0:0 lub 2:2); 2 punkty za nieprawidłowy kierunek (to taka tam nagroda pocieszenia:-) Typowanie do jutra, 8 czerwca do godz 17:59. Powodzenia !!! 