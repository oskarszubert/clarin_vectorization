Witaj Slawku, mam do Ciebie jak i Fridomiakow pytanie, bo nie wiem do końca, co mam zrobić. Otóż 180 km od Frankfurtu znalazłem dom wielorodzinny do sprzedania za około 80tys. EUR. Jest to budynek z lat 50-tych z ośmioma mieszkaniami po około 50m2. Większość mieszkań jest wynajętych i dochód roczny z najmu wynosi teraz 16.800 EUR, lecz możliwy jest około 22tys., ponieważ dwa mieszkania są puste. Chce tutaj przytoczyć, że w Niemczech można kupić domy razem z najemcami. W sumie myślę ze jest to niezły deal. Lecz tutaj pojawia się problem, ponieważ cały budynek nadaje się do generalnego remontu i obawiam się ze po zakupieniu tego budynku mogą nagle powstać mi bardzo duże koszty modernizacyjne – np. wymiana kotła gazowego, instalacji elektrycznej, hydraulicznej, nowa elewacja, ocieplenie itd. Wszystkie mieszkania są w okropnym stanie i potrzebują generalnych remontów. Nie chce od razu wykładać dużo pieniędzy na modernizacje, dlatego myślę o stopniowych remontach poszczególnych mieszkań i częściach budynku z zarobionego czynszu. Lecz po modernizacji nie będzie aż tak dużej możliwości podniesienia czynszów, ponieważ są one jak na tą okolice na maksymalnym poziomie. Jednak, jako właściciel nieruchomości, będę odpowiedzialny za stan techniczny budynku. Dodatkowo trzeba od dochodu odliczyć koszty utrzymania całego budynku (koszt na razie mi niewiadomy) i ubezpieczenia (koszt około 2500-3000 EUR na rok). Co myślicie o takiej inwestycji? Czy z Mieszkaniczników ma ktoś już cały budynek, którym zarządza i jakie problemy mogą z taką inwestycją powstać? Serdecznie dziękuje wszelkie porady i pozdrawiam serdecznie z Frankfurtu, Przemek 