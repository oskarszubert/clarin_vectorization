Po co żyjemy? To pytanie, które ludzie zadają sobie od zawsze. Czy Ty znasz na nie odpowiedź? Wiesz czemu służy Twoje życie? Według Cherie Carter-Scott, autorki książki  „If Life is a Game, These are the Rules. 10 Rules for Being Human”, życie to zindywidualizowany program nauczania. Każdy dostaje taki unikalny i niepowtarzalny program dla siebie I nie przejdzie do kolejnego etapu, dopóki nie zdobędzie zaliczenia z obecnej lekcji życia. Coś jakby gra. Tylko niestety w momencie narodzin nie otrzymujemy żadnych instrukcji, ani zasad tej gry. Po prostu zaczynamy w punkcie startu, przesuwamy się po planszy i mamy nadzieję, że dobrze rozgrywamy naszą partię. Nie do końca rozumiemy cel gry, ani co oznacza „zwycięstwo w grze”. 10 zasad Bycia Człowiekiem to wytyczne do gry zwanej życiem. Każda zasada przedstawia pewne wyzwanie, które z kolei wymaga opanowania kilku lekcji życia. Każdy musi przejść przez te lekcje zgodnie ze swoim „indywidualnym tokiem studiów”. Jeśli ktoś opanował już daną lekcję to może iść dalej. Ale dopóki jej nie opanuje, to życie będzie przed nim stawiało kolejno tyle wyzwań, aż daną lekcję w końcu opanuje. Dam przykład. Pierwsza zasada brzmi: „Otrzymasz ciało”. Nigdy tak wcześniej nie myślałem o swoim ciele, ale ciało to opakowanie dla twojego ducha i przez całą podróż życia będziecie podróżować razem – ty i twoje ciało. Wyzwaniem jest, żeby pogodzić się ze swoim ciałem, tak by się przekształciło ze zwykłego opakowania transportowego, w twojego partnera i sprzymierzeńca życiowego. Lekcje, które towarzyszą temu aspektowi życia to m.in (1) akceptacja – która spowoduje, że łatwiej będzie ci się żyło; (2) samo-ocena – wysoka samo- ocena jest konieczna by się mierzyć ze wszystkimi przeciwnościami losu; (3) respekt – szanuj potrzeby swojego ciała, (4) przyjemnosć – Twoje ciało może być źródłem wielu przyjemności; nie ograniczaj się w tym zakresie.  Niektórzy dobrze rozumieją swoje ciało i jego potrzeby. Inni nie zwracają na nie uwagi. Ciągle pędzą, mało śpią, palą i nadmiernie piją. Rodzina czy lekarze zwracają im na to uwagę, ale oni te dobre rady ignorują. Aż do momentu gdy serce odmówi posłuszeństwa. Zawał to dość duża cena za nauczenie się tej lekcji życia. Wyzwaniem zasady numer 6 jest żeby nauczyć się żyć w teraźniejszości, a zasady nr 8 to to by zrozumieć, że co zrobisz ze swoim życiem zależy tylko od Ciebie. Wszystkie zasady są bardzo mądrze przez Cherie opisane. Dla mnie osobiście największym wyzwaniem jest zasada nr 4 – „lekcje się powtarzają dopóki się ich nie nauczysz” a w szczególności lekcja związana z pokorą. Cherie mówi, że gdy się już myśli, że się wszystko w życiu osiągnęło, wszechświat wyczuwa arogancję i serwuje Ci dużą dozę pokory. Jest to lekcja, która mniej lub bardziej ukłuje. Ponieważ wszechświat lubi równowagę, to daje Ci tę lekcję po to, aby sprowadzić Twoje ego na ziemię.  Więc jeśli wyczuwasz w sobie arogancję, przypomnij sobie lekcję pokory, bo inaczej wszechświat to zrobi za Ciebie. I będzie bardziej bolało. Muszę sobie zapisać tę poradę gdzieś w widocznym miejscuJ Zapiszę sobie też kilka żłotych myśli. Np tę pochodzącą od libańskiego poety, pisarza i malarza, Kahlil Gibran: „And when you have reached the mountain top, then you shall begin to climb”. Tak, wszystko jest możliwe. Możesz osiągnąć każdy cel.  Limity i ograniczenia występują tylko w Twojej głowie. Albo cytat Roberta C. Savage: „Najbogatszy człowiek to ten, który jest usatysfakcjonowany tym co posiada”. Też tak czuję, że bogactwo to to co ma się w sobie, a nie to co ma się na sobie, czy wokół siebie. A jaki jest sens życia? Chyba taki by jak najlepiej wykorzystać swoje talenty, być otwartym na kolejne lekcje życia, przechodzić je z otwartością, z pokorą i z chęcią nauki. By ciągle się uczyć i by zwiększać swój potencjał. By ciągle się doskonalić. By osiągać mądrość i by się z nia dzielić z innymi. By się cieszyć każdą nową lekcją. Każdą chwilą:-) Czy ucieszyło Cię przeczytanie tego wpisu? Z okazji Nowego Roku życzę życia pełnego sensu !!! Dr Cherie Carter-Scott, „If Life is a Game, These are the Rules. 10 Rules for Being Human”, Braodway Books, New York, 1998 