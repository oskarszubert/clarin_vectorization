Wiele osób pytało mnie przy różnych okazjach czy planuję prowadzić jakieś szkolenia. Nie planowałem. Ale w ramach wspierania rozwoju serwisu związanego ze szkoleniami – Lerneo.pl – założonego przez jednego z Fridomiaków i aktywnego Mieszkanicznika – Grzegorza Grabowskiego,  zgodziłem się na poprowadzenie szkolenia pt. „Pierwszy krok do wolności finansowej przez nieruchomości”, czyli jak zdobyć wolność finansową dzięki nieruchomościom na wynajem, a przede wszystkim, jak skutecznie zrobić pierwszy krok (bo ten jest zawsze najtrudniejszy!). Mam nadzieję, że ta inicjatywa choćby częściowo odpowie na zgłaszane przez Was zapotrzebowanie. Szkolenie odbędzie się w środę, 15 lutego 2012 roku, w godz. 18.30 – 21.30, przy ul. Foksal 2 w Warszawie. Gorąco zapraszam. Szczegóły na: http://www.lerneo.pl/pierwszy-krok-do-wolnosci- finansowej-przez-nieruchomosci.html Jest ono skierowane do wszystkich, którzy szukają sposobów na osiągnięcie wolności finansowej lub ciekawej perspektywy patrzenia na inwestowanie w nieruchomości bądź inspiracji do tego, co zrobić ze swoim życiem. Nie ma ograniczeń co do wieku, wykształcenia ani zarobków. Podczas szkolenia dowiesz się m.in: - Co to jest wolność finansowa i dlaczego nie każdy bogacz jest wolny? - Dlaczego można i warto ją osiągnąć przez nieruchomości? - Jak określić swoją strategię „wejścia” w nieruchomości na wynajem? - W jaki sposób znaleźć swoje pierwsze mieszkanie na wynajem (jak szukać i ocenić okazje)? - Jak negocjować i sfinalizować transakcję nabycia? - Jak znaleźć (i wybrać) najemcę? - O czym pamiętać podpisując umowę najmu i oddając mieszkanie najemcy? - Jak zarządzać mieszkaniem podczas trwania umowy i zmiany najemcy? - Jak powtórzyć powyższy proces, żeby zbudować portfel nieruchomości zapewniający wolność finansową? A wszystko to w przyjaznej i nieformalnej atmosferze, nastawionej na maksymalne efekty w przekazywaniu wiedzy, bez stresu formalnego szkolenia. Uwaga: przychód ze szkolenia, po odjęciu kosztów (sali i obsługi płatności) zostanie przeznaczony w 100% na rozwój Stowarzyszenia Mieszkanicznik. Ja nie otrzymam z tego tytułu ani złotówki. Grzegorz i Mariusz (obaj są członkami Grupy Roboczej zakładającej Stowarzyszenie) planują również nagrać szkolenie i wykorzystywać nagranie w działalności Stowarzyszenia. Każdy uczestnik szkolenia przyczyni się więc do rozwoju Stowarzyszenia Mieszkanicznik:-) Do zobaczenia ! 