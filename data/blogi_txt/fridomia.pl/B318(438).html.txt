Drodzy Mieszkanicznicy, W sobotę odbyło się kolejne spotkanie grupy roboczej dopracowywującej program działania Stowarzyszenia na najbliższy okres. Pracujemy m.in nad 1. zatwierdziliśmy już logo Stowarzyszenia (wkrótce zaprezentuję na blogu ostateczną wersję) 2. ustaliliśmy zakres informacyjny strony www Stowarzyszenia (jutro będzie spotkanie podgrupy, która zweryfikuje nasze oczekiwania co do funkcjonalności strony z możliwościami technicznymi WordPressa) 3. uzgodniliśmy co każdy z Członków otrzyma „na dzień dobry” w momencie przystąpienia do Stowarzyszenia (tzw „Pakiet na Start”) 4. opracowaliśmy pełny katalog korzyści dla Członków, które będą realizowane przez Stowarzyszenie, a teraz pracujemy nad harmonogramem ich wdrożenia (nie wszystko da się osiągnąć jednocześnie, więc korzyści będą wdrażane sukcesywnie) 5. kontaktujemy się już z potencjalnymi partnerami Stowarzyszenia, którzy udzielą Członkom Stowarzyszenia zniżek na swoje produkty (np polisy ubezpieczeniowe). Przy okazji prosimy ich o sponsoring Kongresu Otwarcia 6. przygotowujemy Kongres Otwarcia, który będzie miał miejsce w połowie marca w Łodzi (o szczegółach poinformuję wkrótce w oddzielnym wpisie) 7. pracujemy nad funkcjonalnością „sklepiku” na stronie www Stowarzyszenia, w którym tuż po wybraniu władz Stowarzyszenia (podczas Kongresu Otwarcia) i zgłoszeniu działalności gospodarczej, Członkowie (ze zniżką) ale też i pozostałe osoby będą mogły kupować wzory dokumentów, książki, szkolenia i inne produkty przydatne do zarządzania najmem czy do budowania portfela mieszkań na wynajem 8. Zidentyfikowaliśmy już jednego kandydata na stanowisko Dyrektora Generalnego naszego Stowarzyszenia. Jeśli ktoś z Was zna jakąś młodą, prężną, pomysłową, przedsiębiorczą, skrupulatną, komunikatywną, gotową jeździć po Polsce  osobę, potrafiącą obsługiwać czy tworzyć bazy danych, strony internetowe oraz obsługiwać podstawowy pakiet programów komputerowych, znającą język angielski (znajomość branży nieruchomości nie jest wymagana, ale byłaby dodatkowym atutem), mieszkającą w Łodzi i gotową za skromne wynagrodzenie pomagać nam wszystkim w rozwijaniu Stowarzyszenia to prosimy o zgłoszenia kandydatów 9. wybraliśmy już bank, w którym założymy konto Stowarzyszenia 10. szukamy dobrego biura rachunkowego w Łodzi. Jeśli znacie, to przekażcie swoją rekomendację 11. powstała już profesjonalnie przygotowana strategia promocji Stowarzyszenia 12. opracowaliśmy program dotarcia do jak największej liczby osób potencjalnie zainteresowanych Stowarzyszeniem oraz udziałem w marcowym Kongresie Otwarcia (mailingi do znajomych, do różnych instytucji, info prasowe do dziennikarzy, patronaty medialne Kongresu Otwarcia, zaproszenie dziennikarzy na Kongres, itp) 13. uzupełniana jest baza dziennikarzy zajmujących się tematyką nieruchomości. Mamy już w tej bazie ok 150 dziennikarzy z różnych polskich miast. I tu znów prośba do Was. Jeśli znacie jakiegoś dziennikarza prasowego, radiowego, TV, czy internetowego to przekażcie nam proszę namiary 14. podjęliśmy decyzję o nie powtarzaniu konkursu wiedzy, który przeprowadziłem w Łodzi w grudniu podczas Spotkania Programowego. Więc ci z Was, którym się ten konkurs nie podobał, mogą odetchnąć z ulgą:-). Zostałem przekonany, żeby wykreślić go z agendy Kongresu Otwarcia:-))) Dzieje się sporo. Czas szybko leci. Postanowiliśmy, że będziemy się spotykać co dwa tygodnie w składzie grupy roboczej Stowarzyszenia (być może co tydzień w ostatnim okresie tuż przed Kongresem), aby dopracowywać poszczególne elementy. Spotkania będą – póki co – w Warszawie, bo tu mieszka najwięcej spośród członków tej grupy, choć są osoby dojeżdżające z Lublina, czy ostatnio 2 osoby z Krakowa. Gdyby ktoś chciał się przyłączyć to zapraszamy. Jest też możliwość uczestniczenia w spotkaniach poprzez Skype’a czy poprzez webinar (choć z technologią jest różnie; ostatnio Patrycja wszystko słyszała, ale my jej nie słyszeliśmy, więc pisała nam swoje uwagi). Kolejne spotkanie w sobotę 11 lutego od godz 13:30 do 16:30. Jeśli ktoś nie ma czasu przyjechać czy uczestniczyć przez Skype’a, a chciałby wnieść swoją wiedzę i doświadczenie do któregokolwiek z w/w tematów, to też gorąco zapraszamy. Jeśli macie jakieś pytania, lub uwagi, sugestie, to czekam. A na koniec jeszcze dwa „stare” materiały multimedialne o Stowarzyszeniu. Pierwszy to krótki filmik z mojego wystąpienia w Krakowie w listopadzie 2011 (jeszcze gdy nasze Stowarzyszenie nosiło inną nazwę roboczą:-). http://www.youtube.com/watch?v=Dpju5394BUs feature=related Drugi to trochę ucięty news z Radio Łódź, które zamieściło relację z naszego Spotkania Programowego Stowarzyszenia w Łodzi w grudniu w serwisie informacyjnym tego dnia. http://www.youtube.com/watch?v=QwU3R_sIBLo 