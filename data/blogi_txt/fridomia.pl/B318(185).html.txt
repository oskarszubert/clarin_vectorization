Od dzisiaj dostępny jest w kioskach praktyczny poradnik Dziennika Gazety Prawnej pod tytułem „Rozliczenie najmu 2010 i 2011”. Gorąco polecamy. Stanowi on kompendium wiedzy nt opodatkowania najmu w Polsce. W prosty, poparty licznymi przykładami sposób, autorzy poradnika wyjaśniają wszystkie kwestie związane z rozliczeniami z urzędem skarbowym.  Na 40 stronach poradnika znajdziecie m.in. - opis tego, co powinna zawierać umowa najmu oraz inne praktyczne informacje (np że umowy najmu nie trzeba rejestrować w US, ani płacić od zawarcia umowy opłaty skarbowej ani podatku od czynności cywilno- prawnych) - opis procedury wyboru najkorzystniejszej dla siebie formy opodatkowania (ryczałt w wysokości 8.5% jest w większości przypadków korzystniejszy niż rozliczanie wg skali podatkowej PIT, no chyba, że ktoś ponosi duże koszty związane z wynajmowanym mieszkaniem; dodatkową zaletą ryczałtu jest to, że przychody podlegające ryczałtowi nie zwiększają podstawy opodatkowania według skali podatkowej) - wzory niezbędnych pism kierowanych do US (m.in o wyborze ryczałtu opłacanego co kwartał) - zasady opłacania podatku w trakcie roku - opis zasad na jakich można rozliczać koszty najmu, dokonywać amortyzacji wynajmowanej nieruchomości, czy przenosić opłaty eksploatacyjne na najemców - informacje, kiedy w przypadku najmu trzeba płacić VAT (najem lokali na cele mieszkaniowe bez względu na osiągane obroty korzysta z przedmiotowego zwolnienia z PIT, w odróżnieniu od najmu na inne cele czy najem garażu; o wynajmie garaży była ostatnio mowa na łamach Fridomii) - szczegółowy instruktaż jak rozliczyć najem w formularzu PIT-28 lub PIT-36 (dodatkowe 20+ stron) Poradnik ten to praktyczne informacje, które – po prostu – powinnaś mieć. A ponieważ jest napisany wyjątkowo przystępnym językiem i kosztuje tylko PLN 14,90, to się nie ociągaj tylko idź do kiosku póki jeszcze jest w sprzedaży. NB: dla jasności informujemy, że nie mamy żadnej prowizji od sprzedanych egzemplarzy i to nie Fridomia  jest autorem poradnika ;) Po prostu uważamy, że Ci się przyda, aby sprawniej i pewniej poruszać się w zawiłościach prawa podatkowego. PRZYPOMNIENIE: jeśli w 2010 rozliczaliście swoje przychody z najmu na zasadzie ryczałtu, to ostateczny termin na wykazanie uzyskanych w całym 2010 roku przychodów z najmu na formularzu PIT-28 mija 31 stycznia, a więc za niecały tydzień. Powodzenia i jeszcze wyższych przychodów z najmu w 2011!   Tagi: PIT 28 , podatki , Wynajem 