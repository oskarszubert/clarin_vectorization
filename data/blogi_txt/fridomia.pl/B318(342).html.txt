Przed chwilą otrzymałem komentarz od Pana Adama (dziękuję), w którym opisuje on swoje doświadczenia życiowe otwarcie dzieląc się z nami swoimi osiągnięciami, ale także popełnionymi błędami i rozterkami. Pozwoliłem sobie przekształcić komentarz we wpis blogowy (mam nadzieję, że się Pan nie obrazi Panie Adamie), aby nie zaginął wśród innych komentarzy (jest już ich na blogu ponad 1400!). Oto wpis Pana Adama: Witam Wszystkich, Wczoraj koleżanka podarowała mi książkę  Wolność finansowa dzięki inwestowaniu w nieruchomości. Przeczytałem ją jednym tchem , ucieszyłem się nawet bardzo tym , ze lektura nakłania do czegoś co zacząłem realizować 15 lat temu. Ale z perspektywy moich doświadczeń chciał bym się podzielić z użytkownikami niniejszego forum pewnymi wnioskami. W wieku 22 lat rzuciłem studia (pierwszy błąd życiowy) i wyjechałem do pracy w Szwajcarii . Ciężko fizycznie pracowałem, mieszkałem w wynajętych mieszkaniach i wtedy postanowiłem, że zacznę kupować kawalerki w Polsce, że chce mieć taki dochód , który zapewni mi bezpieczeństwo – miałem nadzieje na takie życie jak właściciele mieszkań u których byłem najemcą. Dobrze zarabiałem, oszczędzałem i kupiłem w wieku 27 lat swoje 1 mieszkanie w rodzinnym 150 tysięcznym mieście – 120 m2( drugi błąd – duże mieszkanie dla kawalera to konsumpcja) .Wróciłem też na studia. Dumny właściciel mieszkania, ze znajomością języków skończyłem studia. I co się stało? nie miałem pracy w Polsce, ale miałem mieszkanie. Postanowiłem je sprzedać – i tu pierwsza nauczka – nie dało się , nawet nie przychodzili chętni by je oglądać, mimo że cena poniżej ceny rynkowej  to było tuz przed wejściem do UE, to były lata 2002-2003… Przy wielkim szczęściu i determinacji, po roku dostałem pracę w korporacji. Pierwsza pensja w tej firmie to 2 średnie krajowe, dziś po kilku latach to ich wielokrotność. I tu najważniejsze  -swój plan budowy wolności finansowej mimo, ze chciałem ją rozpoczac wiele lat wczesniej rozpocząłem dopiero gdy miałem stabilną i dobrze płatną pracę. Ale  – zacząłem – ale nie zbudowałem – nie zbudowałem bo to cięzkie zadanie. Choć z przekazu ksiązki można wywnioskowac ze to jest łatwe i osiągalne… Dziś dochód pasywny netto to ok 5000 pln z wynajmu 5 kawalerek na starym miescie we Wrocławiu, mam tez mieszkanie 65 m w którym mieszkam z zonka i dwójką dzieci – parę lat temu wziąłem kredyt hipoteczny ale zaraz go spłaciłem (sprzedałem wspomniane 120m2). Jestem pewien ze wolnosci finansowej nie zbuduje sie na kredytach, to potrafia nieliczni którzy są skłonni do ryzyka a, sama idea budowy wolnosci powinna wyeliminować ryzyko. Moje rozterki: czy mając 5000 dochodu pasywnego moge dzis zostawic prace, w której zarabiam wiele wiele wiecej? – nie bo to ona pozwoliła mi budowac wolnosc finansowa – dzięki zarobkom, skromnemu życiu, braku telewizora w domu zeby nie ogłupiał:) ale czy to nie nałóg- kolekcjonowanie mieszkań:) Czy wolnosc finansowa mozna zbudowac na kredytach ??? Tak – jesli się ma dużo szczęścia – pamiętamy że ci co kupili mieszkania w kredycie przed bomem cenowym na rynku nieruchomosci – zarobili  dzięki gwałtownemu wzrostowi cen miesdzkań po wejściu do UE ale czy takie coś sie powtórzy?? wolność finansowa to przeciez nie tylko dochód pasywny ale przede wszystkim brak zobowiązań!!! Czciałbym wszystkim polecic budowanie swojej wolnosci finansowej, ale niech jej fundamentem bedzie własna  wiedza, wykształcenie, oszczędnosci – a nie kredyty czy analizy „specjalistów” od rynku nieruchomosci. Kupujcie tylko to na co was stać, nawet garaze ale w rozwojowych miastach . Bierzcie pod uwagę demografie , realne spadki cen nieruchomosci . Banki kreowały popyt na mieszkania dziś go nie ma. Wróżenie, ze w perspektywie wielu lat wzrosną ceny to tylko wrózenie – ci co twierdzą, że wzrosną  jak i ci co twierdzą, że spadną – wszyscy posługuja sie racjonalnymi argumentami. Nie chcę już was zanudzć, ale prosic tylko byscie zaczeli budować swą wolnosc od rozwoju osobistego i bez emocji przygladali sie otaczajacej rzeczywistosci, podróżowali i wyciagali krytyczne  wnioski. W radiu leci taka reklama : czy dorosłes już do kredytu mieszkaniewego??? ha chcą cwaniaki z banków wywrzeć presję na młodych ludzi, że jesli nie maja własnego m to s ą niedojrzali!!! Niech biorą kredyt , wtedy nie rzucą pracy w firmie , której nienawidzą, zamiast żyć będą niewolnikami systemu, który im wmówił ze muszą mieć kredyt tak jak muszą miec inne gadżety czy proszek do prania, ze taki styl jest jedyny słuszny…!!!! Czasem warto isc pod prad a nie z pradem Ps. Kolezanka , która podarowała mi wczoraj ksiązkę poprosiła tez o pożyrowanie kredytu na zakup mieszkania na wynajem – odmówiłem w mojej ocenie dla jej dobra.     Tagi: cel , czas , dyskusja , długoterminowo , gotówka , Inwestowanie , kredyt , książka , ograniczenie konsumpcji , oszczędzanie , pasywny dochód , rozwój osobisty , strategia inwestowania , wolność , wolność finansowa 