Piotr, Mieszkanicznik z Londynu, znany nam Fridomiakom jako założyciel BarometruNieruchomości, przesłał mi na maila super ciekawy artykuł serwisu Bloomberg dotyczący rynku nieruchomości u naszych zachodnich sąsiadów, a w szczególności opłacalności inwestowania w tzw wielką płytę. Jest to o tyle ciekawe, że odkąd zacząłem prowadzić bloga fridomia, już ze 3-4 razy wszczynana była żarliwa dyskusja nt tego czy warto inwestować w wielką płytę w Polsce, czy i kiedy nasze bloki zostaną wyburzone (ponoć tak jak w … Niemczech:-) Piotrze, ogromne dzięki, a wszystkim zainteresowanym życzę miłej i inspirującej lektury. Witaj Sławek, Dzisiaj w pracy wpadł mi w ręce ciekawy artykuł na temat tego jak duże fundusze inwestycyjne wykupują osiedla z wielkiej płyty w Niemczech: http://www.bloomberg.com/news/2012-08-28/ugly-no-barrier-for- apartment-sales-in-german-boom-mortgages.html Wydaje mi się, że tytuł artykułu dość dobrze oddaje charakter inwestowania w wielką płytę: wygląda okropnie, ale generuje dobre zwroty! Na szybko wynotowałem ciekawsze statystyki i obserwacje z artykułu: * Popyt na mieszkania w dużych miastach jest napędzany przemieszczaniem się ludzi z obszarów wiejskich do miast w poszukiwaniu pracy. * Dodatkowo, pomimo spadku populacji, liczba osób mieszkających w miastach rośnie bo rośnie liczba osób mieszkających samotnie. * Liczba gospodarstw domowych wzrosła o 5.8% we Frankfurcie, i o 6.4% w Kolonii w ciągu ostatniej dekady. * Średnia cena metra kwadratowego mieszkania w Berlinie to 2000 euro a w Monachium to 3600 euro. Dla porównania, w Paryżu trzeba zapłacić 7000 euro a w Londynie 9500 euro. * Ceny najszybciej rosły w Berlinie i Monachium: 16.8% w ostatnich 12 miesiącach. * Rośnie liczba osobo zainteresowanych zakupem mieszkań z powodu obaw o wzrost inflacji. * Odsetek osób mieszkających we własnych mieszkaniach jest w Niemczech jednym z najniższych w Europie – 46%. Dla porównania w Hiszpanii to jest 84% a w USA 65.5% * Bezrobocie w Niemczech jest najniższe od 2 dekad i gospodarka rośnie w tempie 1% rocznie. * Typowy zwrot z wynajmu mieszkania w Berlinie to obecnie 6% (dla porównania zwrot z 10-letnich obligacji rządowych w Niemczech to 1.35%) * Budowa nowych mieszkań nie nadąża za popytem bo koszty budowy są za wysokie w stosunku do osiąganych zwrotów * W Berlinie czynsze wzrosły o 8.3%, a o 6.4 w Hamburgu w ciągu ostatnich 12 miesięcy * Wraz z rosnącą popularnością nieruchomości na wynajem rośnie krytyka inwestorów (zarzuca się im np. łamanie praw lokatorskich, podnoszenie czynszów i zmniejszanie wydatków na remonty) * Naukowcy obawiają się, że napływ kapitału inwestycyjnego do Niemiec może prowadzić do wzrostu zawirowań na rynku nieruchomości i może to być początek banki cenowej * Czynnikami, które powodują wzrost cen nieruchomości to strach przed inflacja, dostęp do tanich kredytów oraz brak alternatywnych inwestycji Pozdrawiam, –Piotrek    Tagi: Inwestowanie , nieruchomości za granicą , rynek najmu , rynek nieruchomości , trendy w nieruchomościach , Wynajem 