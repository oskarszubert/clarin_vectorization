W połowie kwietnia minęło 30 lat od wybicia pierwszej monety 1-funtowej w Anglii. Monety zastąpiły szybko niszczejące banknoty o tym nominale. Żywotność tych monet, w 70% składających się z miedzi, to średnio aż 40 lat. Od wybicia pierwszej monety wizerunek Królowej na awersie zmieniony został 2 razy. Początkowo mało lubiane (wiadomo, Brytyjczycy uwielbiają tradycje), jednofuntówki się przyjęły i jest ich obecnie w obiegu ponad 1,5 miliarda. Natomiast najciekawsze była dla mnie informacja, że dzisiejszy funt w cenach z 1983 roku wart byłby aż GBP 2,98, czyli niemal 3 razy więcej. Inaczej mówiąc inflacja w tym czasie wyniosłą aż 198%. W 1983 roku za jednego funta można było kupić: paczkę 20 papierosów (ile kosztują dziś?). Albo 5 opakowań (pint) mleka. Albo 2,5 litra benzyny (w kwietniu br płaciłem GBP 1,65 za litr ropy, benzyna była odrobinę tańsza). 18 jajek. 5 kg ziemniaków. 1,5 pints of beer. I najciekawsza informacja – aż 30 minut meczu pierwszej ligii, w którym grał Manchester United. Czyli bilet na mecz kosztował 3 funty!!! Czy dziś można znaleźć bilet, który kosztowałby tylko GBP 9??? Ciekawostką z mojego życia jest to, że w roku 1986 lub 1987 (nie pamiętam dokładnie kiedy) pracowałem w Anglii. Zbierałem truskawki na międzynarodowej farmie pracy w okolicy Norfolk. Spotkałem tam młodych ludzi z całej Anglii i z całej Europy. Płacono mi gotówką za każdą zebraną łobiankę truskawek. I dobrze pamiętam jak te jednofuntówki ciążyły mi w kieszeni. System płatności jak i sama wysokość pensji  były dużo mniej korzystne niż w Szwecji (gdzie poprzedniego lata też zbierałem te owoce) więc zamiast pracować wolałem się zająć pewną Francuzką, która przyjechała na ten obóz doskonalić swój angielski. A że ja akurat uczyłem się francuskiego, to rzadko nas widywano na mokrym, zarosionym polu truskawkowym:-) Ciekawe ile w 1983 roku kosztowały w Londynie mieszkania i jakie były wtedy ceny najmu. Podejrzewam, że ceny były co najmniej 3-krotnie niższe niż dzisiaj. Czy ktoś z londyńskich Mieszkaniczników byłby w stanie to sprawdzić? 