Taki tytuł nosi cykliczna, 2-dniowa konferencja organizowana przez Kamila Cebulskiego, jednego z założycieli Radia Kontestacja.com, pasjonata kształcenia przedsiębiorczości. Fundacja Kamila prowadzi m.in ASBIRO (uniwersytet na którym wykładają tylko przedsiębiorcy), kursy przedsiębiorczości wśród licealistów, młodzieżowe kampingi w lecie, gdzie młodzież uczy się przedsiębiorczości, czy wreszcie cykliczne konferencje „Myśleć jak milionerzy”. W ciągu dwóch dni weekendowych (10-11 września) 10 przedsiębiorców różnych branż i różnej wielkości firm opowie słuchaczom o tym w jaki sposób dotarli do punktu, w którym się obecnie znajdują. Wśród zaproszonych gości znalazłem się również ja… Udział w konferencji to koszt jedynie 94 złotych, więc chyba warto. Sam nie miałem jeszcze okazji uczestniczyć jak do tej pory, ale dwoje z warszawskich Fridomiaków – Agata i Paweł – są zafascynowani tym jakich ludzi mają okazję poznać na wydarzeniach organizowanych przez Kamila. Nie wiem czy są jeszcze miejsca (trochę się zagapiłem z tym komunikatem, sorry), ale dla osób chętnych podaję namiary: Daty: sob (10) i niedz (11) września w godz 10:00-16:00 Miejsce: Uczelnia Łazarskiego, ul. Swieradowska 43, Warszawa. Sala 38, sektor C (parter) Więcej info: http://www.myslecjakmilionerzy.pl Gorąco  zapraszam na to wydarzenie. 