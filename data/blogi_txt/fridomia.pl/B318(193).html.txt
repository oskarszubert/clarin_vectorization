Wychodząc naprzeciw sugestiom kilkoro Fridomiaków o potrzebie spotkań na żywo, chciałbym zaproponować Wam następującą formułę. 1.      Raz w miesiącu ruszę się z Warszawy i spotykamy się gdzieś w realu: żeby się osobiście poznać, pogadać, pokonsultować w sprawach dotyczących Fridomii, powymieniać doświadczeniami, wiedzą o rynku, itp 2.      Nie proponuję żadnej agendy spotkania. Myślę że najbardziej odpowiednia będzie luźna rozmowa, zobaczymy w którą stronę się każdorazowo potoczy. 3.      Jeśli ktoś miałby specjalne życzenie dotyczące tematu rozmowy, to proszę je wcześniej podesłać, abym mógł się przygotować (np zabrać ze sobą jakieś materiały) 4. Spotykamy się w czwartki wieczorem (od 18:00) 5.      Gdzieś  w kawiarni w centrum miasta 6.      Liczę na to, że za każdym razem dostanę od Tubylców jakąś propozycję fajnego miejsca spotkania (w centrum, nie za głośne miejsce, żeby można swobodnie porozmawiać, najchętniej miejsce w jakiś sposób szczególne dla danego regionu, itp). Jeśli nie dostanę propozycji, to sam coś zaproponuję, ale mój wybór może nie być najtrafnijeszy. 7.      O spotkaniu uprzedzam z odpowiednim wyprzedzeniem na łamach bloga 8.      Osoby zainteresowane przychodzą, ewentualnie zawiadamiają też znajomych, którzy mogliby być zainteresowani tematem Fridomii 9.      Nie ma konieczności wcześniejszego potwierdzania przyjścia na spotkanie (choć byłoby to dla mnie miłe, bo jeśli ani jedna osoba nie ma zamiaru przyjść, to wtedy wolę przyjechać do danego miasta w innym terminie) 10.     Ponieważ nie wiemy ile osób ostatecznie przyjdzie na spotkanie danego dnia, to nie robimy jakichkolwiek rezerwacji 11.     Przyjmujemy formułę, że każdy płaci za zamówione przez siebie napoje czy jedzenie 12.     Gdyby się okazało, że wybrane miejsce jest niedostępne (impreza zamknięta, remont, okropny tłok, itp) lub że jest nas zbyt dużo (oj, chciałbym:) to zmieniamy lokal na jakiś pobliski 13.     Kupię sobie kartę SIM z jakimś numerem telefonu i podam go wcześniej na blogu. I wtedy jeśli zajdzie okoliczność z 12 powyżej, to wiecie gdzie zadzwonić, aby otrzymać rzeczywiste miejsce spotkania. 14.     Zakładamy lub mamy w ręku coś pomarańczowego, aby się łatwiej odnaleźć Czy ktoś ma może jakieś sugestie dotyczące powyższej formuły? Obiecuję, że nie będę próbował narzucać jakichkolwiek formuł samych spotkań, natomiast teraz zależy mi na tym, abyśmy się spotykali często i licznie, bez zbędnego szumu logistyczno-organizacyjnego. Stąd ta długa lista zasad. Proponuję następujący kalendarz najbliższych spotkań (ponieważ w Łodzi i w Warszawie bywam często to póki co pomijam te miasta z harmonogramu): Marzec  10 (czwartek)  – Gdańsk, Restauracja Velevetka (http://www.velevetka.pl), ul Długa 45 Kwiecień                       – Poznań Maj – Wrocław Pozostałe miasta, które również chętnie bym odwiedził (Białystok, Bydgoszcz, Katowice, Kielce, Kraków, Lublin, Olsztyn, Opole, Radom, Rzeszów, Szczecin, Toruń, itd) ewentualnie ustalimy, jeśli ktoś zgłosi w tych miastach potrzebę takiego spotkania. Nie mam pojęcia co z tej inicatywy wyniknie. Może po pierwszej serii okaże się, że spotkania coś Wam dają i podczas drugiej tury będą jeszcze ciekawsze. A może się okaże, że tracę na „atrakcyjności” przy spotkaniach face-to-face i lepiej żebym pisał niż jeździł po Polsce i zabierał Wam czas. A może wręcz przeciwnie zdecydujemy wspólnie, że warto się spotykać gdzieś wspólnie bo podczas takich spotkań nawzajem się inspirujemy. W każdym bądź razie cieszę się na myśl o spotkaniach z Wami. Będzie mi niezmiernie miło. Chcę Was też zapewnić, że nie mam żadnej ukrytej agendy (tak jak to często bywa w otaczającym nas mocno skomercjalizowanym świecie). Nie będę Was namawiał do kupna czegokolwiek ode mnie, nie będę chciał organizować płatnych szkoleń, ani w żaden inny sposób „komercjalizować” naszej znajomości. Jedyne do czego będę namawiał – lojalnie uprzedzam – to podjęcie konkretnych działań na rzecz zbudowania przez każdego z Was waszej wolności finansowej. I do dzielenia się z innymi Waszymi osobistymi doświadczeniami. Do zobaczenia wkrótce. W Twoim mieście. P.S. Jeśli ktoś z Was wybiera się w najbliższym czasie do Kenii …. to proponuję również spotkanie w czwartek 17 lutego br o 18:00 w Java Coffee House, Mama Ngina Street w centrum Nairobi. Proszę założyć lub mieć w ręku coś pomarańczowego :-)   Tagi: Fridomia , rozwój osobisty 