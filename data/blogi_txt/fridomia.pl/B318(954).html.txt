Od połowy września za każdym razem gdy na stacji benzynowej tankuję swój skuter (pomimo tytułu tego wpisu, który mógł Wam narzucić takie skojarzenie, nie chodziło mi o to, że skruszony postanowiłem przestać pić i zapisać się do Klubu AA:-) zastanawiam się czy to już ostatnie w tym roku tankowanie skutera. Wiadomo w polskich warunkach pogodowych już od kilku tygodni jestem przygotowany na to, że po przebudzeniu się zobaczę śnieg leżący na ulicach. A śnieg oznacza dla mnie definitywny koniec sezonu jednośladowego. Na szczęście w tym roku aura jest wyjątkowo dla mnie łaskawa. Prawie połowa listopada, a ja dalej cieszę się z wolności, którą oferuje mi jazda skuterem.  Dziś znów zatankowałem skuter po prezentacji na SGH. I mam nadzieję, że to nie było ostatnie moje tankowanie w tym roku… :-) Czy ktoś z Was też jeszcze o tej porze roku jeździ jednośladem? 