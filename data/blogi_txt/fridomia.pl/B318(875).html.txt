Za nami pierwszy – bardzo intensywny dzień – FreedomFest 2013. Mnóstwo wrażeń. 13 różnych prezentacji, Dziesiątki spotkanych nowych osób spośród 1500 uczestników. Wiele nowych myśli i ciekawych faktów. Tematem przewodnim konferencji jest pytanie „Czy USA wkrótce upadnie tak jak upadło Imperium Rzymskie?” Wysoki dług publiczny, koncentracja rządzenia i władzy, rosnący stopień regulacji oraz podatków, erozja wartości to tylko niektóre z podobieństw w sytuacji dzisiejszych Stanów oraz Imperium tuż przed jego spektakularnym i nagłym upadkiem. USA dusi się pod ciężarem zbyt wielu regulacji, zbyt wysokich podatków, zbyt wysokiego poziomu zadłużenia. Dlatego też wiele prezentacji dotyczyło tego jak można uniknąć upadku. Art Laffer udawadniał na licznych przykładach liczbowych porównujących Kalifornię oraz Texas, że wyższe podatki wcale nie prowadzą do lepszej jakości usług publicznych. Pomimo tego, że Kalifornia ma więcej nauczycieli na 10.000 mieszkańców (345 vs 231 w Teksasie) i płaci im więcej, to uczniowie uzyskują o wiele gorsze wyniki w egzaminach (Kalifornia jest 4-ta od końca). Jednocześnie w ciągu ostanich kilku lat w Kalifornii odnotowano 140 strajków nauczycieli, a w Teksasie ani jednego (bo strajki są tam zabronione). Ciekawe jest to, że w Stanach – dzięki dużemu stopniowi autonomii poszczególnych stanów -  możliwe jest porównywanie efektów różnych polityk na osiagane wymierne rezultaty. Travis Brown, autor książki „How Money Walks” przeanalizował dane z urzędów skarbowych i prześledził kierunki migracji wśród amerykańskich podatników.  Od 1995 roku, ponad 35 milionów Amerykanów zmieniło stan zamieszkania. 9 stanów, które mają najwyższe stanowe podatki PIT straciło miliony swoich mieszkańców (a wraz z nimi ponad USD 100 mld przychodów podatkowych) na rzecz stanów z niskimi podatkami PIT oraz takich, w których w ogóle nie płaci się PIT . Stan Nowy Jork traci w ten sposób USD 7400 przychodów z podatku co … minutę. Największymi beneficjentami są m.in Floryda, Teksas czy Nevada. Na stronie whynotmove.com zamieszczony zostanie wkrótce kalkulator ile dana rodzina może zaoszczędzić na podatkach przeprowadzając się do sąsiedniego stanu. Kalkulator ma pomóc stanowym władzom w lepszym kształtowaniu polityki podatkowej. Była mowa o różnych formach inwestowania w akcje, w surowce, w złoto. To ostatnie jest szczególnie  popularne wśród libertarian. Natomiast z ciekawości poszedłem też na warsztat poświęcony okazjom inwestycyjnym w nowym biznesie, zalegalizowanej marihuany. Bardzo dobrze przygotowany warsztat, może nawet najlepszy z tych 5-6 w których miałem okazję uczestniczyć. Najpierw mówił facet z fundacji lobbującej w poszczególnych stanach na rzecz dekryminalizacji, a potem legalizacji uprawiania, handlu i zażywania marihuany. Przedstawiono nam techniki lobbyingu oraz budżet (USD 39 milionów na najbliższe 4 lata). Potem mówił facet, który specjalizuje się w pozyskiwaniu inwestorów dla przedsiębiorców chcących zaistnieć na tym rynku. Rynek jest niebagatelny. Wartość legalnego obrotu marihuaną szacuje się już teraz (choć tylko garstka stanów zalegalizowała ten biznes) USD 1,5 do 2 mld, a jego potencjał – po zalegalizowaniu – jest  USD 30-80 mld !!! Tworzy to ogromne szanse zarówno bezpośrednio dla producentów, dystrybutorów, detalistów, jak i dla dziesiątków rodzajów firm wspierających ten rynek. Firmy sprawdzające standardy, analityków rynku, agencji reklamowych, itd itp Na koniec wypowiedział się przedstawiciel kancelarii prawniczej specjalizującej się w rynku legalnej marihuany. Widać że Amerykanie podchodzą bardzo systematycznie i kompleksowo do obsługi tego nowopowstającego rynku:-) Była jeszcze mowa o gazie łupkowym, o sytuacji gospodarczej w różnych częściach świata, o prognozach na najbliższe lata, o blogowaniu (chyba najsłabszy z dzisiejszych warsztatów, mimo że prowadzony przez bloggera, którego blog odwiedza 100.000 ludzi dziennie!!!), o energii, o myśleniu poza utartymi ścieżkami. Uczestniczyliśmy też w nakręcaniu relacji z FreedomFest do kolejnej audycji jednej z gwiazd amerykańskiej stacji TV Fox Business News, Johna Stossel. Dużo się działo. A to dopiero pierwszy z 3 dni Konferencji. Konferencja zrobiona z typowym dla USA rozmachem, choć muszę przyznać że jednak mniejszym niż podobne konferencje, w których miałem okazję poprzednio uczestniczyć, czy to w Arthurze Andersenie, czy Banking Association Institute czy też konferencje nieruchomościowe Inman’a. Za to miałem okazję spotkać całkiem sporą grupkę Polaków – grupę która przyjechała z Kamilem Cebulskim, a także kilka osób spośród amerykańskiej Polonii:-) W Las Vegas mamy bardzo wysokie temperatury – coś grubo ponad 40 stopni C. Ale też trochę deszczu. Nie wiem ile tu jest deszczowych dni w roku, ale chyba niezbyt wiele:-) 