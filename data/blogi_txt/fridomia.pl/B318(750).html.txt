Zostaliśmy dziś jako Mieszkanicznik zaproszeni do wystąpienia podczas prestiżowej konferencji w Warszawie poświęconej rynkowi nieruchomości (szczegóły podam wkrótce, gdy się już na 100% potwierdzą). Moje wystąpienie ma odpowiedzieć na pytanie „Jakie warunki muszą zostać spełnione by polski rynek najmu był taki jak na Zachodzie?” Gorąca prośba do Was o pomożenie mi w przygotowaniu się do tego wystąpienia. W szczególności zależy mi na wszelkich artykułach, raportach mówiących o tym A) jak wyglądają rynki najmu w Niemczech, Francji, Skandynawii, UK, Irlandii, Włoszech, Hiszpanii, itp (czyli m.in. jaki jest udział mieszkalnictwa czynszowego; kto jest właścicielem mieszkań czynszowych; jakie są stawki najmu w porównaniu do stawek rynkowych; jak zapewniane są mieszkania młodym, bezrobotnym lub innym nie do końca radzącym sobie grupom społecznym, itp) B) co przyczyniło się do ich rozwoju (np zachęty podatkowe, dofinansowanie czynszów, regulacje prawne, inne czynniki) Jeśli ktoś natknął się na takie opracowania lub może natchnie, to będę bardzo wdzięczny za każdą informację. 