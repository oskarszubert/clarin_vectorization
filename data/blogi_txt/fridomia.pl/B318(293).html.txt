Przypominam o naszym spotkaniu w piątek 26 sierpnia od godz 18:00. Miejsce: ogród (tak jak sugerował Pan Łukasz i dzięki zaproszeniu Pana Jacka). Adres: ul Sebastiana KLONOWICZA 8 (wejście od tyłu budynku). Jeśli będzie padać, to przeniesiemy się do biura Pana Jacka, 50 m dalej, też przy ul Klonowicza. Podobnie jak Pan Daniel też liczę na obecność Pani Julii i Moniki, wszystkich osób, które były na pierwszym spotkaniu, a także tych, które z różnych przyczyn na pierwszym spotkaniu być nie mogły. Będę wdzięczny za potwierdzenie intencji przybycia na spotkanie. Dziękuję za komentarze odnośnie struktury spotkania. Kilka osób zasugerowało wybranie jakiegoś tematu wiodącego (w pierwszej części spotkania) oraz sesji pytań i odpowiedzi w drugiej. Proponuję zatem, aby tematem wiodącym była tym razem „SELEKCJA NAJEMCÓW”. Jest to według mnie najważniejsze zagadnienie w obszarze zarządzania najmem, którego w Polsce prawie w ogóle nie robimy jako właścicielki i właściciele mieszkań na wynajem. Poproszę też kogoś z obecnych na spotkaniu, aby zrobili w miarę szczegółowe notatki, tak abyśmy mogli relację zamieścić na blogu. Dziękuję za wszystkie sugestie i czekam na kolejne. Konkurs trwa i szybkimi krokami zbliżamy się do 1000-ego komentarza od momentu założenia blogu ponad półtora roku temu. Do wygrania „Zarządzanie najmem. Poradnik dla właścicielek mieszkań na wynajem” z autografem autorów. 