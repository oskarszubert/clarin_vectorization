Wojtek przesłał mi linka do solidnie wyglądającego raportu Domiporta oraz Open Finance (dzięki Wojtku). Wynika z niego, że średnie ceny najmu rosną. Dla mnie ciekawostką jest to, że te średnie poziomy są ogólnie rzecz biorąc tak niskie, ale mnie to aż tak bardzo nie dziwi. Po prostu wiele osób popełnia błędy przy kupnie, które mają przełożenie na niższe stopy zwrotu.Gdy się przepłaci za mieszkanie to potem ciężko znaleźć najemcę gotowego przepłacić za najem:-) Według raportu, najwyższe stopy zwrotu są w Łodzi (Katowice nie zostały – po raz kolejny – uwzględnione w raporcie), co akurat pokrywa się z moimi doświadczeniami. Oto link do raportu: http://www.open.pl/news/wy najem_mieszkan_bardziej_rentowny_niz_rok_temu.html Nasze doświadczenia ze stopami zwrotu są nieco inne, bo zwracamy większą uwagę na znajdowanie okazji rynkowych. Poniżej studium przypadku z Łodzi, dotyczącego kawalerki, którą Mzuri pomogło kupić dla jednego z naszych Klientów, Polaka pracującego i mieszkającego w Londynie. Mieszkanie zlokalizowane jest w Łodzi na Widzewie przy ul. Gorkiego na 11 piętrze wieżowca z wielkiej płyty  i jest to kawalerka o pow.26,6 m. Do centrum komunikacją miejską można dostać się w 20 min. Mieszkanie zostało kupione w grudniu 2011 roku w drodze przetargu spółdzielczego. Cena wywoławcza wynosiła 69 275 PLN, postąpienie wynosiło 500 PLN. Oprócz naszego Klienta nikt więcej nie przystąpił do przetargu, więc udało się mieszkanie kupić za kwotę 69 775 PLN.  Kupno w drodze przetargu wiąże się z niższymi kosztami transakcyjnymi (m.in brak 2% podatku od czynności cywilno-prawnych, czy też brak VAT-u) więc koszty transakcyjne, łącznie z wynagrodzeniem za doradztwo Mzuri wyniosły niecałe PLN 3000. Stan mieszkania- do generalnego remontu. Dlatego w mieszkaniu został przeprowadzony gruntowany remont, który kosztował łącznie ok. 24 000 PLN (wymiana stolarki okiennej, gładź na ścianach, malowanie, położenie paneli, glazura, terakota, biały montaż, wymiana szafek kuchennych, zakup lodówki, kuchenki gazowej, firanek, sofy, komody, 10% prowizji Mzuri za nadzór nad remontem). Czas trwania remontu wyniósł około 4 tygodnie. Mieszkanie zostało wynajęte już po 3 dniach od pojawienia się ogłoszenia za kwotę 830 zł + 270 zł opłaty do administracji. Podsumowując liczby: Cena zakupu PLN 69 775 Koszty transakcyjne PLN    3 000 Nakłady na remont PLN 24 000 ŁĄCZNE NAKŁADY                                PLN 96 775 Comiesięczne przychody z najmu      PLN       830 Minus prowizja Mzuri (11%)                 PLN          91 Comiesięczny dochód                             PLN        739 Roczny dochód (11 miesięcy)              PLN    8 126  (założono 1 m-c pustostanu) Zwrot z najmu                             8,4% Gorąco zachęcam Was byście podzielili się z nami Waszymi przypadkami. Wiem, że wielu osobom udaje się uzyskiwać dużo lepsze stopy zwrotów niż te podawane w raportach o średnich zwrotach. Kluczem jest – niezmiennie – dobrze okazyjnie kupić. A potem systematycznie i z zachowaniem dużej dyscypliny wynajmować. Bez tego, to choćby Excel wykazał bardzo wysoki zwrot, dochody mogą wynieść zero, lub wręcz być ujemne. Powodzenia w znajdywaniu okazji oraz w skutecznym najmie! Tagi: dobra okazja , Fridomia , Inwestowanie , Nieruchomości , rynek najmu , wolność finansowa , Wynajem 