Ostatnio w onet.pl ukazał się artykuł o tym, że na Mazowszu i w Małopolsce jest za mało miejsc w akademikach, bo tylko ok 20 tysięcy. To wystarcza dla 10% warszawskich i 6% krakowskich studentów. Podobnie ma się sytuacja w innych ośrodkach akademickich. Uczelnie rzadko decydują się na budowę nowych akademików i pewnie słusznie, bo działalność developerska czy zarządzania najmem nie jest przecież dla uczelni akademickiej kluczową kompetencją. Więcej na http://wiadomosci.onet.pl/219685 0,11,za_malo_mieszkan_dla_studentow,item.html Podobnie jak dla armii, która jest od tego aby bronić granic Polski, a nie żeby zarządzać nieruchomościami. Wg Gazety Wyborczej z dnia 29 czerwca br, od 1 lipca weszły w życie przepisy, na podstawie których każdy żołnierz będzie mógł dostać „mieszkaniówkę”. Jest to kwota, którą dostanie każdy żołnierz, który wybierze mieszkanie poza bazą mieszkaniową Wojskowej Agencji Mieszkaniowej. Wysokość kwoty będzie wyliczana specjalnymi przelicznikami uwzględniającymi ceny na lokalnych rynkach nieruchomości i będie wynosić od 300 złotych miesięcznie (kwota bazowa) do 430 zł w Bartoszycach, do 600 zł w Kielcach. W Warszawie, Krakowie, Poznaniu, Gdańsku czy Szczecinie wynosić będzie 900 zł. Stawka bazowa i przeliczniki dla miast będą aktualizowane co roku. Żołnierze będą mogli swoją „mieszkaniówkę” przeznaczyć albo na wynajęcie mieszkania na mieście, albo na spłatę kredytu mieszkaniowego, który zaciągną lub już zaciągnęli. Rozwiązanie to wpłynie na większą mobilność wojska, bo z gotówką w kieszeni łatwiej będzie się przenosić z miejsca w miejsce. Opustoszeją też wojskowe internaty. Wojsko będzie je mogło sprzedać, a pieniadze przeznaczyć na fundusz modernizacji armii. Więcej w artykule Marcina Górki,  GW, „Wojsko dokłada do mieszkań” : http://wyborcza.pl/1,75478,807504 1,Wojsko_doklada_do_mieszkan.html) Spodziewam się, że w ślad za tymi instytucjami pójdą inni „kwatermistrzowie”. Nie ma powodu dla których dyrekcje szpitali, szkół czy przedsiębiorstw (jak choćby PKP) miałyby się rozpraszać „mieszkaniówką”. Lepiej będzie gdy ich pracownicy będą zarabiać na tyle dużo aby ich było stać na indywidualny wynajem, niż tolerowanie sytuacji gdzie z jednej strony niewiele zarabiają, a w formie dodatku do płacy oferuje im się mieszkania w standardzie często odbiegającym od średniego rynkowego. Fridomiacy, weźcie się za oszczędzanie, inwestowanie i przejmowanie obowiązków od różnych „kwatermistrzów”.   Tagi: długoterminowo , pasywny dochód , Wynajem 