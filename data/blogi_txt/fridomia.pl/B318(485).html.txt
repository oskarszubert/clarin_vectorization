Jeszcze raz chciałbym serdecznie podziękować wszystkim osobom, które przybyły na Kongres Otwarcia w ubiegłą sobotę do Łodzi. Wiem, że wielu z Was pokonało setki kilometrów, a część musiała wstać już o 3-ej nad ranem! Mam nadzieję, że z waszej perspektywy było warto dokonać tego poświęcenia. Dostałem linka z relacją TVP 3 (serdecznie dziękujemy łódzkiemu oddziałowi TVP za zainteresowanie naszym Stowarzyszeniem!) z naszego Kongresu Otwarcia w sobotę w Łodzi. Oto link: http://www.tvp.pl/lodz/info rmacja/lwd/wideo/17032012-1830/6775025 Mam nadzieję, że się odnajdziecie gdzieś w polu widzenia kamery, choć nie było łatwo wychwycić wszystkich z około 175 uczestników (opłaca się założyć coś pomarańczowego:-). Jak widzicie sporo się działo na Kongresie. W relacji z Kongresu zobaczycie też wypowiedź mec Rafała Fabisiaka, który zamierza się specjalizować w kwestiach prawnych związanych z najmem detalicznym i który po południu udzielał uczestnikom Kongresu rozmaitych porad z zakresu tej tematyki. Liczymy na to, że w miarę jego specjalizowania się w tej dziedzinie prawa, jego praktyczna znajmość problemów, które pojawiają się przed Mieszkanicznikami i w ten sposób będzie on dla nas coraz cenniejszym wsparciem. Kolejny Kongres Mieszkaniczników już na jesieni. Będzie on zdecydowanie mniej ogólny (bo już znacie wizję Stowarzyszenia) i formalny (bo nie przewidujemy wyborów już po pół roku), ale za to bardziej merytoryczny. Po krótkiej prezentacji spraw bieżących oraz osiąganych postępów  w cywilizowaniu rynku najmu, poprowadzimy warsztaty tematyczne (prawdopodobnie dwie lub trzy równoległe sesje po cztery tematy do wyboru przez każdego z uczestników). Tematy, które będą pogłębione na warsztatach to m.in selekcja najemców, umowa najmu, negocjowanie kupna, jak budować portfel mieszkań na wynajem, jak rozliczać podatki, najem okazjonalny, homestagging i inne. Kolejny Kongres będzie zamknięty tylko dla Członków oraz Sympatyków, więc zachęcam do przystępowania do Stowarzyszenia. Szczegóły na www.mieszkanicznik.pl W międzyczasie planujemy też odbyć szereg spotkań z Mieszkanicznikami w największych miastach Polski (Kraków, Gdańsk, Poznań, Wrocław, Katowice, Warszawa). Ale jeśli chciałbyś by takie spotkanie służące m.in budowaniu lokalnej społeczności Mieszkaniczników odbyło się też w Twoim mieście, to też może na nie przyjechać ktoś z zarządu Stowarzyszenia. Wystarczy tylko, że zgłosisz taką potrzebę – najlepiej obejmując funkcję lidera Stowarzyszenia w swoim mieście. Szczegóły na stronie www.mieszkanicznik.pl. Do zobaczenia ponownie! 