Otrzymałem dzisiaj na maila taki oto wpis od Polaka mieszkającego w Norwegii. I chcę tutaj na niego odpowiedzieć. Oto otrzymany mail: Witam, W nawiazaniu do czwartkowej audycji w Kontestacji – mialem przyjemnosc zadzwonic i zadac pytanie ale nie uzyskalem odpowiedzi ktora by mnie satysfakcjonowala. Chodzi tutaj o problem czy wynajem mieszkan wogole bedzie oplacalne za 30- 40 lat. Z moich obserwacji w kraju nieco bardziej rozwinietym jak Norwegia przecietny obywatel zarabia 300 000 NOK rocznie. przecietne domy i mieszkania kosztuja od 1mln do 3 mln. Szacuje sie ze w przeciagu 10 lat srednie zarobki wzrosna 3 razy czyli 900 tys a mieszkania zdrozeja tylko 2 razy. Sam pracuje w branzy budowlanej i wiem technologia bardzi sie zmienia, teraz budowla domu trwa okolo miesiaca, buduje sie domy i bloki prefabrykowane, materialy sa coraz tansze to wszystko sprawia ze dzisiaj norwego na dom o wartosci 2mln musi pracowac 7 lat a za 10 lat tylko 4 lata. a co bedzie za lat 20,30? Poprostu mieszkania i domy tanieja w stosunku do sily nabywczej pracy kazdego czlowieka. Tutaj naprawde ciezko znalesc norweska pare ktora wynajmowala by mieszkanie czy dom, tutaj kazdy kupuje na kredyt a banki chetnie je udzielaja no bo to zawsze hipoteka a kredyty nie sa na caly zycie tylko na 10 20 lat. Moj znajomy norweg ma 8 mieszkan na wynajecie i wszystkie wynajmuje obcokrajowca. Miedzy innymi dlatego tutaj jeszcze wynajem mieszkan jest oplacalne bo jest cala masa obcokrajowcow ktorzy wynajmuja te mieszkania. Mysle za analogiczna sytuacja bedzie w polsce jesli tak to poprostu nikt juz nie bedzie chcial wynajmowac mieszkan tylko bedzie je kupowal. A co ty o tym myslisz? Kilka wątków odpowiedzi: Po pierwsze, nie wiem czy za 20-30 lat wynajem mieszkań będzie „opłacalny”, zresztą nie wiem jak zdefiniować ową „opłacalność”. Pewnie będą istniały bardziej rentowne instrumenty inwestycyjne. Natomiast wiem, że wynajem mieszkań jest jednym z nielicznych źródeł pasywnej comiesięcznej gotówki. Więc jeśli ktoś chce POMNAŻAĆ MAJĄTEK, niech analizuje „opłacalność” i szuka lepszego sposobu inwestowania. Natomiast jeśli ktoś chce zbudować WOLNOŚĆ FINANSOWĄ, to jest chyba skazany na mieszkania na wynajem (no chyba, że wie jak napisać ponadczasowy przebój muzyczny, stworzyć ponadczasową technologię i żyć z opłat licencyjnych, czy stworzyć jakąś nową ponadczasową odmianę róży). Po drugie, jeśli obawia się ryzyka spadku cen najmu, to niech kupi … większą liczbę mieszkań na wynajem:-)) tak aby zagregowane przychodu z najmu pokrywały koszty utrzymania standardu życia, do którego się przyzwyczaił. Jeśli masz rację twierdząc, że za kilka lat ceny mieszkań spadną, to może warto poczekać i wtedy kupić mieszkania na wynajem. Będziesz je taniej kupował i możesz je wtedy taniej wynajmować. A jak będziesz wynajmować tanio, to z pewnością chętni się znajdą. Po trzecie, nie wiem czy rzeczywiście wszyscy Norwegowie są właścicielami swoich mieszkań. Ale nawet zakładając, że tak jest, to tak jak wspominałeś jest wielu cudzoziemców, którzy wynajmują mieszkania. W Polsce póki co cudzoziemców jest mało, ale będzie więcej gdy Polska będzie się stawała coraz bogatsza. Poza tym wraz z rozwojem gospodarczym ludzie, których dziś nie stać na samodzielne mieszkanie (pielęgniarki, nauczyciele, policjanci, itp a jest ich po kilkaset tysięcy w każdej z tych grup zawodowych), będą coraz więcej zarabiali i będzie ich stać. Będzie też istniał jakiś margines społeczny, za których wynajem mieszkania będzie opłacała gmina czy miasto (tak się dzieje nawet w najbardziej liberalnej gospodarczo Wlk Brytanii). Dodatkowo młodzi ludzie jadą gdzieś na studia, pracownicy przemieszczają się za pracą, ogólnie mobilność ludzi wzrasta. Zmienia się też model rodziny: jest coraz więcej singli, młodzi nie chcą zbyt długo mieszkać z rodzicami, itp Po czwarte, rzeczywiście ciekawe będzie zobaczyć co by się wydarzyło gdyby ludzie mogli kupić dom czy mieszkanie za ekwiwalent swojej rocznej pensji. Nie mam pojęcia co by się tak naprawdę wydarzyło. Ale nie musi to automatycznie oznaczać śmierci najmu. Pewna analogia. Dziś jeżdżąc po Polsce widzę setki firm wypożyczających samochody, choć prawie każdego pracującego stać na kupno samochodu. Jakiś czas temu, gdy samochód był „luksusem” wypożyczalni samochodów prawie w Polsce nie było. Ciekawe dlaczego? Ale czy mam rację, czy nie mam racji, tego nie wiem. Jestem świadom tego, że istnieją rózne ryzyka. Natomiast wiem, że dla osób chcących osiągnąć WOLNOŚĆ FINANSOWĄ, lepszej drogi niż najem nieruchomości po prostu nie ma. Twój znajomy Norweg wynajmujący 8 swoich mieszkań cudzoziemcom pewnie by się ze mną zgodził. A tak przy okazji: czy wiesz może ile kosztuje w Norwegii wynajęcie przeciętnego mieszkania? Natomiast jeśli uświadomisz mi istnieje takiej drogi, to przestanę namawiać ludzi do budowania swojej wolności finansowej w oparciu o mieszkania na wynajem. Czy tym razem udało mi się satysfakcjonująco odpowiedzieć na Twoje pytanie? Jeśli nie, to dopytuj się proszę dalej. A może ktoś jeszcze włączy się do dyskusji? Zapraszam.   Tagi: czas , Fridomia , nieruchomości za granicą , pasywny dochód , rynek najmu , rynek nieruchomości , trendy w nieruchomościach , wolność finansowa , Wynajem 