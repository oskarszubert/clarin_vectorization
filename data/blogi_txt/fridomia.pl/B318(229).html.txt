Moja dobra koleżanka ze studiów jakiś czas temu założyła przestrzeń o nazwie Babska Dżungla. Babska Dżungla powstała z myślą o kobietach, które pragną żyć piękniej, pełniej i bardziej świadomie. Odpowiada na potrzeby kobiet, które wierzą, że mają lub mogą mieć wpływ na siebie i otaczający je świat. Babska Dżungla ma dawać kobietom narzędzia, które pomogą im się rozwijać i odważnie stawiać czoła wszelkim przeciwnościom. W program ten doskonale wpisuje się koncepcja wolności finansowej. I stąd pomysł na serię warsztatów poświęconych Fridomii. Pierwszy warsztat odbędzie się już w sobotę 9 kwietnia w Warszawie. Być może część uczestniczek i uczestników (bo warsztaty są otwarte dla obu płci) zechce kontuunować spotkania w postaci comiesięcznych sesji coachingowych poświęconych omawianiu kolejnych kroków na drodze do budowania i osiągania wolności finansowej. Zobaczymy. jak to się rozwinie. Więcej szczegółów na temat warsztatów znajdziecie na stronie Babskiej Dżungli:  http://babskadzungla.pl/warsztaty/pokaz/1/29/. Warsztaty są płatne, ale chcę podkreślić, że moje ewentualne wynagrodzenie za prowadzenie warsztatów zostanie przekazane bezpośrednio na konto Forum Kenijsko-Polskiego. Gorąco zapraszam ! Sławek Muturi   Tagi: warsztaty 