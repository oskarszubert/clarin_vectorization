Dharm przesłał na Fridomię linka do bardzo ciekawego artykułu. Jest to wywiad z przedsiębiorcą budowlanym, który postanowił być pierwszym, który wypowie posłuszeństwo wobec nałożonego – jak argumentuje niezgodnie z Konstytucją RP – przymusu ubezpieczeń społecznych. Dzięki Dharm. Ciekawe jak się sprawa rozwinie i czy rzeczywiście działanie Pana Sowy uruchomi lawinę, która wymusi kompleksową zmianę systemu ubezpieczeń na bardziej sprawiedliwy. Np na taki, który Pan Grzegorz Sowa (bardzo elokwentny jak na – nie chcę tu nikogo obrażać posługując się stereotypami – budowlańca) przedstawia pod koniec wywiadu. Jeśli udało się znieść niewolnictwo, upadł kolonializm, potem komunizm, zlikwidowano apartheid ( a wszystko to były systemy chyba równie zakorzenione, stały za nimi potężne siły i trudno było sobie wyobrazić ich koniec), to może doczekamy się też radykalnej reformy systemu ubezpieczeń społecznych, a nie tylko kosmetyki w postaci wydłużenia wieku emerytalnego? Zresztą nawet ludzie stojący na straży status quo (vide niedawna wypowiedź Premiera Pawlaka) otwarcie przyznają, że nie wierzą w obecny system emerytalny. Więc może opór nie będzie aż tak ogromny:-) W każdym razie, prosiłbym o update’y w/s Pana Sowy z Piotrkowa Trybunalskiego, za którego mocno trzymam kciuki. Wolność to przecież również wolność od przymusów. Zwłaszcza jeśli te przymusy są niekonstytucyjne. Mam nadzieję, że Pan Sowa – tak jak kiedyś Pan Lech Wałęsa – trafi do podręczników historii oraz otrzyma pokojową nagrodę Nobla. Oto link do wywiadu: http://wiadomosci.nf.pl/News/32725/Wypowiedzialem-umowe-ZUS-owi /jak-nie-placic-skladek-wypowiedzenie-umowy-ZUS/?utm_source=SARE  amp;utm_medium=email amp;utm_campaign=Wypowiedzia%C5%82em+umow% C4%99+ZUS- owi+|+Polscy+przedsi%C4%99biorcy+rezygnuj%C4%85+z+biznesu Jak sądzicie, czy działanie Pana Sowy jest (a) zasadne, (b) może przynieść realną zmianę dotychczasowego systemu?   Tagi: emerytura , Fridomia , Inwestowanie , oszczędzanie , wolność , wolność finansowa , Wynajem 