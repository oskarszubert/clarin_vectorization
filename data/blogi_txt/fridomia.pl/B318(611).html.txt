Od pewnej zaprzyjaźnionej młodej Mieszkaniczniczki otrzymałem (dzięki Magda!!! i czekam też na informacje z Portugalii:-) informacje dotyczące rynku nieruchomości w Murcia, 7-mym największym mieście Hiszpanii. Murcia liczy około 450.000 mieszkańców, czyli mniej więcej tyle co Gdańsk. Oto informacje pozyskane u jednego z lokalnych pośredników nieruchomości. Średnia cena mieszkań w centrum Murcii to 200.000 euro – mieszkanie o średnim standardzie i wielkości około 80 m.kw. Ceny mieszkań nadal powoli spadają. Mieszkanie można wynająć średnio za 500 euro miesięcznie. A więc zwrot nie jest jakiś oszałamiający (ok 3%). Właściciel szuka najemcy średnio przez 2-3 miesiące. A jak sytuacja wygląda na rynkach nieruchomości w krajach, które mieliście okazję niedawno odwiedzić? Czy w miastach w których mieszkacie w Europie czy na świecie? Jestem ogromnie ciekaw. 