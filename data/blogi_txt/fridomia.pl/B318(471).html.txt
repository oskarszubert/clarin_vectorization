Czy pamiętacie jeszcze może jakąkolwiek piosenkę z przedszkola? Ja pamiętam niestety już tylko tę jedną: „Mało nas! mało nas! do pieczenia chleba! …. Więcej nas! więcej nas! do tego potrzeba!” I to właśnie ta piosenka mi się przypomniała w kontekście Kongresu Otwarcia naszego Stowarzyszenia Mieszkanicznik. Im nas będzie więcej w sobotę 17 marca w Łodzi, tym silniejszy damy sygnał otoczeniu (tj. ogółowi społeczności właścicieli nieruchomości na wynajem; potencjalnym partnerom Stowarzyszenia – np bankom, ubezpieczycielom, dostawcom mediów, kancelariom prawnym i podatkowym; mediom; decydentom; itp), że zależy nam na cywilizowaniu polskiego rynku najmu detalicznego, prywatnego. Pokażemy, że jest nas wielu i że jesteśmy zdeterminowani. Pokażemy, że nie zamierzamy tylko utyskiwać na ustawę o ochronie praw lokatorów, na ograniczanie dostępności kredytów hipotecznych, na niejasne przepisy podatkowe, na nieuczciwych najemców, ale że chcemy wziąć współodpowiedzialność za rozwój naszego segmentu rynku. Pokażcie tę determinację i zarejestrujcie się już teraz na Kongres i przyjedźcie do Łodzi. Wiemy, że to trudniejsze od utyskiwania i to wbrew naszemu wygodnictwu, ale bardzo liczymy na Waszą obecność. Przyjedźcie żeby pokazać, że zależy Wam na powstaniu Stowarzyszenia oraz na jego prężnym działaniu. Link do formularza rejestracyjnego tutaj: https://docs.google.com/spreadsheet/viewform?hl=en_GB for mkey=dHo3Q0MyUGl5MjdXRmQ0R2NOZmpubkE6MQ#gid=0 A gdy już się zarejestrujecie, to koniecznie zaproście na Kongres Otwarcia tych spośród Waszych znajomych, którzy mają lub planują mieć nieruchomości na wynajem.  Dziś kolejny artykuł (wprawdzie z nieprawidłowo podaną – zawyżoną – liczbą posiadanych przeze mnie mieszkań:-) z informacją o Kongresie Otwarcia, za który jesteśmy wdzięczni wyborczej.biz. Oto link: http://wyborcza.biz/finanse/1 ,108340,11281017,Powstala_organizacja_skupiajaca_indywidualnych_ wlascicieli.html Apel do Was: nie zostawiajmy tego ważnego zadania zapraszania na Kongres Otwarcia naszych Koleżanek i Kolegów po fachu tylko mediom. Pamiętajcie …. więcej nas! więcej nas! do cywilizowania-polskiego-rynku-najmu potrzeba !!! 