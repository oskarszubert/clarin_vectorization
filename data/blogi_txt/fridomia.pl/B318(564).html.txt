Ile kosztuje m.kw. kawalerki w Oslo? „Ile powiedziałaś?” … „Więcej!!!” Oto ciekawy wpis otrzymany od Ani O, liderki norweskiego biura Mieszkanicznika dotyczący cen mieszkań w Oslo, gdzie Ania mieszka. „W Oslo srednia cena m2 waha sie od 22 000 NOK  do 79 000 NOK (centrum) w zaleznosci od lokalizacji. Z tym, ze ciezko kupic mieszkanie za cene wywolawcza, gdyz kupujacy podbijaja na licytacji ceny o okolo 20%. Wszystkie mieszkania, ktore ostatnio ogladalam zostaly sprzedane za 300 000 – 600 000 NOK wiecej niz cena wywolawcza. Ceny wywolawcze zazwyczaj ustalane sa na poziomie wartosci rynkowej. W niedziele ogladalam mieszkanie 37 m2, w odleglosci 4 km od centrum, wystawione bylo za 1 690 000 NOK, w poniedzialek zostalo sprzedane za 2 150 000 NOK. Drugie, ktore widzialam w podobnej lokalizacji, 33 m2, wystawione za 1 590  000 NOK, poszlo za 1 975 000 NOK. W Oslo ciezko teraz mowic o jakichkolwiek okazjach, gdyz jest deficyt na rynku mieszkaniowym. Cudem bedzie jesli uda sie kupic mieszkanie w dobrej lokalizacji, przeplacajac za niego tylko 10%. Czekam teraz na lipiec, gdyz wiekszosc Norwegow wyjezdza na wakacje, wiec konkurencja powinna byc mniejsza.” ______ Dzięki ogromne Aniu. Zajmuję się rynkiem nieruchomości od wielu lat i podróżuję trochę po świecie, ale licytacjami cen mieszkań nie spotkałem się od lipca 2006 roku w Łodzi, gdzie miałem wątpliwą przyjemność bycia wciągniętym w impromptu licytację zorganizowaną przez właścicieli pewnej kawalerki w Łodzi. Inna rzecz, która zwróciła moją uwagę, to oczywiście ceny tych mieszkań w Oslo. Oczywiście pamiętałem, że Oslo to jedno z najdroższych miast na świecie – ostatnio byłem tam w 2005 czy 2006 roku i za 6 pocztówek ze znaczkami do Polski i Rumunii zapłaciłem coś koło 50 euro:-) 1 NOK = PLN 0,5652, a więc 37-metrowe mieszkanie sprzedane zostało za około PLN 955.000, a to mniejsze, 33-metrowe za PLN 900.000. Wychodzi po PLN 32.800 – 33.300 za metr kwadratowy, a więc … sporo! Przy czym Ania pisze, że górna granica to prawie PLN 45,000 za m.kw. Pamiętam Fridomiaka z Oslo, który jakieś rok – półtora roku temu argumentował, że ceny mieszkań w Oslo są niższe niż w Polsce. Owszem są w Warszawie mieszkania po ponad PLN 40.000/m.kw, ale chyba tylko w 2-3 apartamentowcach wykończonych pod klucz, projektowanych przez znanych architektów (np Liebeskind), na najwyższych kondygnacjach drapaczy chmur typu Złota 44 czy Cosmopolitan. A Ania opisuje mieszkania ok 4 km od centrum Oslo, co jak na Oslo – o ile dobrze pamiętam – to dość daleko, bo to przecież niespełna 600-tysięczne miasto. Aniu, a za ile można potem wynająć takie 33- 37-metrowe mieszkania? 