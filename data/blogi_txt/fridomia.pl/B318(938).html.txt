Hej, Najbardziej rentowną moją inwestycją są blaszane garaże do wynajęcia. Nie wchodząc w szczegóły, bo musiałbym napisać 10 stron, mam obecnie pozwolenie na budowę 90 garaży. Jednak popyt nie jest aż tak duży i obecnie postawionych mam ok 70 szt. Poziom wynajęcia zimą sięga 100 % i sukcesywnie dostawiam nowe garaże jednak wiosną wiadomo jest gorzej( ok 80 % zajętych garaży) i dlatego nie dostawiam garaży na maksa. Garaże mam w kilku lokalizacjach w moim mieście. 2 działki udało mi się kupić kilka lat temu za dobre pieniądze i to akurat klucz do rentowności, która tam wynosi koło 30 % rocznie, czyli mniej więcej po 3 latach mam zwrot całej inwestycji. Obecnie z racji wyższych cen nieruchomości nie da się takiej rentowności uzyskać poprzez zakup ziemi i wybudowanie garaży. Jednak znalazłem sposób na świetną rentowność. Otóż szukam nie samych pustych działek, a działek z domami, które zazwyczaj są stare i do remontu. Inwestycja początkowo jest większa, jednak po wydzieleniu placu na garaże i oddzieleniu domu wystawiam właśnie dom na sprzedaż. Zamrażam kapitał na kilkanaście miesięcy, jednak po tym jak sprzedam dom,wtedy rentowność na garażach znów sięga 30 % rocznie. Rekordowo udało mi się uzyskać rentowność na poziomie zbliżonym do 45 %, ale uznaję to za fart:) Oczywiście nie wszędzie jest to możliwe i trzeba mocno się naszukać, ale myślę, że warto. Co do mieszkań sytuacja u mnie jest zdecydowanie lepsza niż u Ciebie. Bezrobocie na poziomie 21 %, średnio ok 45 mieszkań do sprzedania na aukcjach. Cena metra to ok 2 200-2 500, jednak można kupić mieszkanie za 1 600. Miasto jest coraz biedniejsze i posiadając gotówkę można znaleźć fajne okazje. Wymaga to współpracy z agentami nieruchomości i poruszeniem wielu moich znajomych, jednak jakoś się tak dzieje, że te okazje mi się trafiają. Rentowność z najmu mieszkania mam u siebie na poziomie 7-12 %. Obecnie nie mam problemu z wynajmem bo na 1 ogłoszenie mam 100 telefonów, jednak obawiam się co będzie za 10 lat, jak populacja miasta zmniejszy się o kolejne kilka tysięcy z powodu braku pracy i perspektyw. Lokali komercyjnych na tą chwilę mam dość bo mam z nimi same problemy. Długie przestoje, problemy z uzyskaniem dobrej ceny za wynajem. Jestem zdania, że tak niestety będzie się działo coraz bardziej, gdyż cały handel koncentruje się w galeriach, przy których pewnie powstawać będą centra usługowe, bo tam jest coraz większy przepływ klienta. Wyciąganie ludzi z miast do galerii jest tendencją coraz bardziej zauważalną i uważam, że komercyjne lokale to zbyt wysokie ryzyko. Obecnie planuję inwestycję deweloperską, jednak mam wiele obaw gdyż przerasta to moje możliwości kapitałowe i jeśli nie znajdę wspólnika z kapitałem to chyba się tego nie podejmę, mimo, że gdyby projekt udał się w połowie założeń to zysk powinien wynieść ok 25-30 %. Optymistycznych założeń nie przyjmuję bo już nieraz przekonałem się, że jak coś może się nie udać to tak właśnie się stanie :) 