W zglobalizowanej gospodarce, Polacy i Polki coraz częściej wyjeżdżają za granicę. Na kontrakt dla dużej międzynarodowej korporacji. By poszukać zwykłej pracy w lepiej płatnym kraju. Po to by poduczyć się angielskiego lub innego języka. W roczną podróż dookoła świata. Do męża cudzoziemca (rzadko- nie wiem czemu – spotykam się z sytuacją, w której to Polak poślubia cudzoziemkę:-). Bo się obrazili na zbyt wysokie podatki w Polsce. Z innych przyczyn. Składają wymówienie w swojej dotychczasowej pracy. Sprzedają swoje samochody. Zbędną odzież oddają do PCK. Książki do pobliskiej biblioteki. Stare zdjęcia i inne pamiątki oddają na przechowanie swoim rodzicom. Powstaje pytanie co zrobić ze swoim mieszkaniem? Można je sprzedać. Ale po pierwsze rynek teraz jest nie najlepszy do sprzedaży. Po drugie, może kiedyś zdecydują się powrócić do Polski, więc lepiej zostawić sobie bazę w razie czego. Można je wynająć. Ale, kto będzie doglądał najmu? Rodzice? Są zbyt starzy, a poza tym mieszkają w innym mieście. Znajomi? Są wiecznie zabiegani i nie chcemy im robić kłopotu. Agencja nieruchomości? Owszem pomoże znaleźć najemcę, ale już o zepsuty kran, czy problemy z zaległościami w płatnościach będziemy się musieli martwić sami. Poza tym, najem w ogóle wydaje się być ryzykowny – te wszystkie zasłyszane historie o niepłacących najemcach, dewastujących mieszkanie i nie chcących się wyprowadzić bo zasłaniają się ustawą o ochronie praw lokatorów nie nastrajają optymistycznie. Lepiej więc niech mieszkanie stoi puste. Tak decyduje spora część osób wyjeżdżających za granicę na dłużej. Tylko czy rzeczywiście jest to najlepsze rozwiązanie? Za puste mieszkanie nadal trzeba płacić comiesięczne opłaty do administracji – w zależności od powierzchni mieszkania oraz od efektywności administracji może to być kwota od kilkudziesięciu do nawet kilku tysięcy złotych. Poza tym, nadal trzeba opłacać ubezpieczenie, a jeśli mieszkanie zostało zakupione w kredycie hipotecznym, to nadal trzeba co miesiąc regulować raty kredytowe. Nieużywane pralka rdzewieje. Nieużywane mieszkanie niszczeje. Stojące pusto mieszkanie nie brzmi jak dobra opcja. Co zatem można zrobić ze swoim mieszkaniem wyjeżdżając za granicę? Tak, dobrze odgadliście :-) Najlepiej je oddać w zarządzanie profesjonalistom. Wprawdzie jest to dość nowa usługa na polskim rynku, ale pojawiła się już w Polsce firma Mzuri, wzorowana na brytyjskich firmach typu „property management”. Mzuri jest obecna w wielu miastach Polski (aktualna oferta na stronie www.mzuri.com.pl oraz mzuri.pl) i planuje dalszą ekspansję geograficzną. W profesjonalny sposób zaopiekuje się Twoim mieszkaniem. Od przygotowania go do wynajęcia (drobne remonty czy naprawy najczęściej na koszt poprzednich najemców, sprzątanie, itp), poprzez poszukiwanie najemców (ogłaszanie na portalach, pokazywanie mieszkania, weryfikacja najemców, podpisanie umowy najmu), bieżąca obsługa (monitorowanie płatności, windykacja należności, odwiedzanie mieszkania, reagowanie na awarie, itp), rozliczanie płatności oraz – w końcu – rozwiązywanie umów najmu i rozpoczynanie nowego cyklu procesu najmu. Nie obawiaj się. Firmie Mzuri zawierzyło już setki osób. M.in Polaków mieszkających w USA, w Anglii, w Irlandii, w Szkocji, w Niemczech, w Hiszpanii, w Luksemburgu, w Skandynawii, a nawet w Katarze, w Arabii Saudyjskiej czy w Singapurze. Dzięki powierzeniu swojego mieszkania profesjonalistom unikasz pustostanów. Twoje mieszkanie zarabia zamiast generować koszty. Profesjonaliści dzięki swojemu doświadczeniu, zminimalizują ryzyko „złych najemców”. A ty będziesz mieć spokojną głowę i móc się cieszyć pobytem za granicą. Skupić się na pracy, na poznawaniu języka, na poznawaniu nowego kraju. A zarabiane na wynajmie mieszkania w Polsce pieniądze albo zasilą Twój domowy budżet, albo będziesz je odkładać na kupno kolejnego mieszkania na wynajem, tak aby powiększać obszar twojej wolności finansowej. A może ktoś z Was zna lepsze opcje dla osób wyjeżdżających za granicę?   Tagi: emerytura , gotówka , pasywny dochód , Wynajem , zarządzanie 