We wczorajszym numerze francuskiego Le Figaro (5 października 2010 roku) ukazał się artykuł poświęcony średnim kosztom kredytów hipotecznych we Francji na przestrzeni ostatnich dziesięcioleci. Otóż okazuje się, że według badań Credit Logement/CSA  we wrześniu średni koszt wynosi 3,3%, a więc istotnie mniej niż 5,15% w grudniu 2008 roku i są obecnie najniższe od …. 65 lat!!! W sierpniu br średnia stawka wynosiła 3,4%. Miesięczna rata spłacana przez kredytobiorców jest obecnie ok 10% niższa niż przy kredycie tej samej wysokości zaciągniętym w grudniu 2008 roku. Pomimo systematycznego spadku średniego rynkowego oprocentowania, poziom łącznych kredytów hipotecznych zaciąganych przez Francuzów nie rośnie tak szybko jakby się można spodziewać. W tym roku łączna kwota kredytów sięgnęła EURO 140 miliardów, co stanowi 17%-owy przyrost. Ceny nieruchomości – pomimo kryzysu – pozostają wysokie. Ciekawa informacja: od 1964 roku średnie ceny mieszkań we Francji wzrosły 22-krotnie !!! Inaczej mówiąc, podwajały się co 9-10 lat na przestrzeni ostatnich 46 lat. Jakie z tego wnioski dla Fridomii?  Dobrze byłoby abyśmy w Polsce doszli do poziomu 3,3% kosztów kredytu hipotecznego Czy mamy na to szanse? Pewnie trudno będzie oczekiwać aż tak niskiego oprocentowania, ale spodziewam się skokowego spadku gdy Polska wreszcie wejdzie do strefy EURO Francja jest stabilnym rynkiem, a mimo to ceny nieruchomości wzrosły tam 22-krotnie. Czyli coś co kiedyś kosztowało równowartość EURO 4 tyś, dziś jest warte EURO 100 tyś. Jestem przekonany, że w 1964 roku Francuzi również wówczas narzekali na absurdalnie wysokie ceny nieruchomości, a one mimo to rosły sobie dalej. Czy ceny będą rosły w Polsce? Znów jestem przekonany, że tak. Rośnie cena ziemii, rośnie cena robocizny oraz materiałów budowlancyh (powodujących wzrost cen odtworzeniowych), rośnie standard życia, jest coraz więcej singli, będzie coraz więcej immigracji (co powoduje wzrost popytu), itd Jeśli ktoś myśli o osiągnięciu wolności finansowej, to im wcześniej zacznie tym lepiej. Tak aby po 20 latach nie żałował, że zaczął 20 lat za późno.  Dodatkowy – osobisty – wniosek dla mnie to to, że się cieszę, że pomimo wielu lat braku ćwiczenia się w języku Balzaca, byłem w stanie przeczytać i zrozumieć ten ciekawy artykuł J   Tagi: cel , czas , długoterminowo , Fridomia , nieruchomości za granicą , strategia inwestowania 