W ubiegłą sobotę (21.04.2012) odbył się pierwszy z planowanych na najbliższe dwa miesiące regionalnych Kongresów Otwarcia Stowarzyszenia Mieszkanicznik. W hotelu Olivia w Gdańsku zebrało się kilkadziesiąt osób. Dziękujemy OpenFinance za zasponsorowanie wynajmu sali. Wśród zebranych 2/3 stanowili mieszkańcy Gdańska, 1/5 to Gdynianie, nie było nikogo z Sopotu:-( Ale za to pojawił się m.in. Łukasz, który specjalnie na Kongres przyjechał aż z Elbląga. Po prezentacji idei oraz sposobów działania Stowarzyszenia nastąpiła żywa dyskusja w podgrupach.  Trójmiejscy Mieszkanicznicy postanowili, że będą się regularnie spotykać raz w miesiącu i w ten sposób budować lokalną społeczność Mieszkaniczników. Niniejszym oficjalnie powstał trójmiejski/pomorski oddział Stowarzyszenia Mieszkanicznik. Osobami koordynującymi jego dalszy rozwój są: Mirek Żeromski, Kasia Neumann oraz Piotr Szmidt. Osoby pragnące dołączyć do Stowarzyszenia Mieszkanicznik (z Pomorza, ale nie tylko) zapraszam do złożenia deklaracji członkowskich na stronie www.mieszkanicznik.pl. Powodzenia w cywilizowaniu trójmiejskiego rynku najmu detalicznego !!! 