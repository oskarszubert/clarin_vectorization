” Lokalizacja, lokalizacja i jeszcze raz lokalizacja” Nieruchomościowym milionerem  udało mi się zostać dzięki temu, że koncentrowałem się na kupowaniu w odpowiedniej okolicy zanim została odkryta przez innych. Lokalizacja jest niezmiernie ważna kiedy kupuje się jakąkolwiek nieruchomość, a jest jeszcze ważniejsza, kiedy nabywana nieruchomość jest inwestycją. Jeśli kupujesz ją na wynajem, pamiętaj, że to nie ty będziesz tam mieszkał, tylko twoi najemcy. Więc jeśli sam jesteś zwolennikiem mieszkania za miastem, daleko od głównych dróg i transportu publicznego, musisz to przemyśleć, poniewa taka lokalizacja niekoniecznie przemówi do twoich najemców. Kupowanie nieruchomości bardziej jak dla siebie  niż jak dla najemców jest powszechnym błędem niedoświadczonych inwestorów. Czasami takie patrzenie na nieruchomość przybiera niespotykane rozmiary, bo inwestorzy także wyposażają i meblują je po swojemu, nierzadko o  wiele za drogo, podczas gdy wystarczy trzymać się zasady czysto i prosto, która sprawdza się najlepiej. …Gazety są pełne podpowiedzi, która okolica powinna się rozwinąć. Niektóre z nich okażą się słuszne. Jednak jeśli dziennikarz pisze już o jakiejś dzielnicy, prawdopodobnie pewne symptomy rozwoju są po prosu widoczne, co oznacza, że już nie okazałeś się pierwszy. …Żeby zdobyć taką informację staraj się być na bieżąco co się dzieje w twojej okolicy. Dobrym źródłem informacji są plany zagospodarowania przestrzennego (w gminie), lokalne gazety i lokalne agencje nieruchomości. Rozmawiaj z mieszkańcami. Powiedzą ci o lokalnych szkołach, przestępczości i aktywności urzędu gminy. Przypatrz się terenowi o różnych porach dnia i nocy. Czy po nocach nie włóczą się pijani chuligani, a w dzień nie widać szczurów? Czy nad głową nie przelatują nisko samoloty, albo o czwartej rano nie jeżdżą tiry z dostawami do pobliskiego składu celnego lub  hurtowni? Czy nie jest za blisko od stadionu sportowego, co niesie za sobą problemy z parkingiem i wysypiskiem śmieci w dniu meczu? Spróbuj wyobrazić sobie, jak badana okolica będzie wyglądała w przyszłości, ale pomyśl też o ryzyku nadpodaży. Jakie są plany gminy w zakresie budownictwa mieszkaniowego? Twoje nowe 3-pokojowe mieszkanie z ładnym widokiem na rzeczkę może być wartościowe dla najemców w nowym atrakcyjnym „centrum” miasta tylko wtedy, gdy takich mieszkań będzie tam dwieście. Jak będziesz konkurował z innymi właścicielami mieszkań na wynajem , jeśli takich samych mieszkań powstanie dwadzieścia  tysięcy?” David Lawreson, Successful Property Letting, London 2008, tłumaczenie własne   Tagi: dobra okazja , długoterminowo , Inwestowanie , mieszkanie , Nieruchomości , strategia inwestowania , Wynajem 