Według mnie najważniejszą wiadomością ostatnich kilku dni nie jest (mimo wszystko) ogromny sukces III Kongresu Mieszkaniczników. Ani inauguracja nowego Papieża (choć to niewątpliwie budząca wiele sympatii swoją skromnością i prostotą osoba). Ani tym bardziej atak zimy i fatalne jej skutki (łącznie ze śmiertelnymi, choć to oczywiście tragedie dotkniętych katastrofami osób). Najważniejszą wiadomością, choć nie mającą – według mnie – wystarczającego nagłośnienia w mediach, jest sprawa skoku na oszczędności osób oszczędzających w cypryjskich bankach. Dowiedziałem się o tym od Cremastera i wiadomość ta głęboko mnie poruszyła, mimo, że nie mam oszczędności w cypryjskich, ani w polskich czy innych bankach. Oto komentarz Cremastera sprzed kilku dni: „Nie w temacie ale w glowie sie nie miesci: http://www.pb.pl/3043899,64863,cypr-panika-zlosc-i-run- na-bankomaty „Nie ma takiego okrucieństwa ani takiej niegodziwości, której nie popełniłby skądinąd łagodny i liberalny rząd, kiedy zabraknie mu pieniędzy.” A co Wy o tym sądzicie? 