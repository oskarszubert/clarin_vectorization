Ostatnio na spotkaniu Fridomiaków we Wrocławiu jedna z Mieszkaniczniczek opowiedziała nam o tym jak kupiła z mężem 13-metrową kawalerkę i jak ją zaaranżowali. Załączam otrzymanego linka do wczorajszego materiału w Dzień Dobry TVN dotyczącego aranżacji małych mieszkań,o którym wspomniała pomysłowa Mieszkaniczniczka. http://dziendobry.tvn.pl/video/kuchnia-salon- lazienka-i-sypialnia-na-13m2-to-mozliwe,1,newest,38075.html Ich inwestycja to ta w trakcie aranżacji (od około 01:55 minuty materiału). Uwaga: na początku filmiku jest też 30 sekundowa reklama. Widać z tego materiału, że możliwości inwestowania na rynku najmu mieszkań jest wiele. I sporo jest też nisz do zagospodarowania. Mam nadzieję, że nasi wrocławscy Mieszkanicznicy szybko dokończą remont i jeszcze szybciej znajdą sensownych najemców w sensownej cenie. Trzymam kciuki! Byłbym wdzięczny za dalsze relacje z postępów w najmie. PS Ciekawostka. Ten wpis jest jubileuszowym – 500-tnym !!! – na tym blogu, od czasu jego powstania w listopadzie 2009, czyli jakieś 28,5 miesięcy lub jakieś 860 dni temu. Czyli nowy wpis pojawia się na Fridomii średnio co 1,72 dnia. Nie wiem czy to dużo czy mało, ale tak właśnie jest. Nie wiem czy ktokolwiek z Was dał radę przeczytać wszystkie wpisy, które się tu dotąd  pojawiły. Ale wiem, że jest spora grupa osób, która towarzyszy Fridomii od samego początku, za co jestem Wam bardzo wdzięczny. Systematycznie wzrasta też liczba osób zaglądających na Fridomię.W tym tygodniu liczba osób odwiedzających Fridomię systematycznie przekraczała 500 osób ( a rekordowy był wtorek z 642 odwiedzinami). Dostałem też kolejną ofertę reklamy na stronie, za którą grzecznie odmówiłem. Mam nadzieję, że moje wpisy pomagają Wam uważniej przyjrzeć się swoim własnym zwyczajom, założeniom, które poczyniacie. Pomagają Wam nabrać dystansu do otaczającej nas rzeczywistości i lepiej zrozumieć Wasze własne, prawdziwe potrzeby. Wiem, że dzięki wpisom na blogu wielu z Was postanowiło wejść na ścieżkę do własnej Fridomii i mam nadzieję, że kolejne wpisy będą Wam pomagały na tej ścieżce pozostać – nie poddawać się pomimo chwilowych przeciwności oraz pomimo momentów zwątpienia. Trzymam za Was życzliwie i mocno zaciśnięte kciuki. Zaglądajcie tutaj częściej, dzielcie się proszę swoimi doświadczeniami i komentujcie moje wpisy. Nie zawsze mam przecież rację, czasami o czymś istotnym zapomnę, czasami napiszę coś w mało zrozumiały sposób. Dzięki Waszym komentarzom i wpisom ten blog staje się bardziej użyteczny dla innych Fridomiaczek i Fridomiaków. Dziękuję Wam za to i czekam na więcej. Do kolejnego kamienia milowego 1.000 -cznego wpisu:-) Sukcesów i wolności !   Tagi: kobiety inwestują , zarządzanie 