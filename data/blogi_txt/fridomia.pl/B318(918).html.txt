W zeszłym tygodniu nie było dnia, w którym liczba unikalnych wejść na bloga fridomia.pl byłaby niższa niż 1000 osób. Jest nas zatem już całkiem sporo. Jakiś czas temu myślałem o zrobieniu ankiety, która pozwoliłaby nam się lepiej poznać i zrozumieć kim jesteśmy. Jednak ze względu na mój antytalent technologiczny, nie jestem w stanie samemu takiej ankiety przygotować. Dostałem nawet jakieś instrukcje, ale brakuje mi cierpliwości. W związku z tym proponuję „ankietę” mniej zaawansowaną technologicznie. Odpowiedzcie po prostu proszę na kilka poniższych pytań. Zapewniam, że celem ankiety nie jest wprowadzenie na naszego bloga reklamodawców. O, nie! Kieruje mną czysta ciekawość. A przy okazji liczę też na otrzymanie od Was wskazówek co zmienić by fridomia była dla Was bardziej ciekawa i pożyteczna:-) Oto pytania: 1. Profil: płeć, wiek (wystarczą przedziały typu 25-30), miejsce zamieszkania, zawód, czy masz już jakieś nieruchomości na wynajem 2. Fridomia: od jak dawna zaglądasz, skąd się dowiedziałaś o tym blogu; jak często odwiedzasz fridomię 3. Co zmienić: co lubisz na fridomii; który wpis był wg Ciebie najlepszy; czego tutaj brakuje; jakich tematów nie poruszać 4. dokończ proszę zdanie: „Wchodzę na fridomię, bo…. ” Liczę na Twój głos:-) To nic, że im więcej będzie głosów, tym trudniej będzie mi zrobić jakąś statystykę. Jak mówiła moja babcie, kto nie ma w głowie, ten musi mieć w nogach…. Spośród respondentów wylosuję kilka osób, którym podaruję egzemplarze mojej nowej książki – „Mieszkania na wynajem. Moja droga do wolności finansowej” ze specjalną dedykacją. Pierwsza książka zostanie wysłana do osoby, która odpowie na tę ankietę jako pierwsza:-) Więc nie zwlekaj:-) 