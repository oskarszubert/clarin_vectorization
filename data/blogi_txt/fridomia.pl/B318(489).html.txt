Miło mi zapowiedzieć, że wkrótce ukażą się kolejne publikacje prasowe propagujące idee stojące za Stowarzyszeniem Mieszkanicznik. Już w piątek 23 marca ukaże się pierwszy z serii artykułów poświęconych dobrym praktykom najmu w Gazecie Finansowej, pt „Jak przygotować mieszkanie do wynajęcia”. W poniedziałek 26 marca w dziale Nieruchomośći dziennika Rzeczpospolita ukaże się wywiad ze mną w cyklu „Gość Tygodnia”, w którym będę radził m.in jak szukać najemcy, jak unikać kłopotów z najemcami, jak minimalizować przestoje w najmie, jak się rozliczać z fiskusem. Wspominam też o Stowarzyszeniu Mieszkanicznik – ilu nas jest i jakie są nasze cele. Trzecią z kolei publikacją w najbliższym czasie będzie bardziej obszerny wywiad na łamach portalu internetowego PolishProperty.eu, który zainteresował się powstałym Stowarzyszeniem. Zostałem też zapytany o osobistą drogę do wolności finansowej. Wywiadu udzieliłem wczoraj, ale nie wiem jeszcze dokładnie kiedy się ukaże… Zapraszam do lektury! A jeszcze lepiej do dzielenia się z mediami Waszymi własnymi doświadczeniami w najmie i w ten sposób edukowania innych (jest to jeden z naszych celów działania) oraz – przy okazji – promowania Stowarzyszenia Mieszkanicznik. W naszym Stowarzyszeniu nikt nie powinien mieć monopolu na bycie „twarzą” Mieszkanicznika. 