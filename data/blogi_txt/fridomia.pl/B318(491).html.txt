Robert podesłał mi na maila ciekawy artykuł z portalu sport.pl Dzięki Robert. Okazuje się, że spośród setek czy tysięcy najlepiej zarabiających amerykańskich sportowców (a wielu z nich zarabia średnio po USD 3-5 milionów rocznie!) tylko nielicznym udaje się zachować i pomnożyć swoje fortuny. Większość je głupio i szybko marnotrawi, a ponoć aż 78% futbolistów ogłasza bankructwo w ciągu 2 lat od zakończenia sportowej kariery. Szokujące! Oto link: http://www.sport.pl/hokej/1,64952,11401727, Oliwa_i_inni_sportowi_bankruci.html Przyczyn takiego stanu rzeczy jest pewnie wiele, ale najważniejszą jest według mnie brak umiejętności życia PONIŻEJ swoich możliwości finansowych. Jest to – wbrew pozorom – bardzo, bardzo trudna umiejętność, która wymaga od nas dużego stopnia auto-świadomości oraz samoakceptacji. Jeśli liczysz na to, że to zegarek wart USD 20 tysięcy ma ci poprawić twoją samoocenę (tylko dlatego, że wszyscy wiedzą, że jest drogi), albo jakaś luksusowa willa, albo yacht, albo brylantowa kolia itp, to wolności finansowej – według mnie – nigdy nie osiągniesz, nawet jeśli będziesz zarabiać USD 5 milionów rocznie. Zachęcam cię do pracy nad kontrolą twoich potrzeb oraz do rozwijania twojej umiejętności życia PONIŻEJ twoich możliwości finansowych.  Gdy już zapanujesz nad swoimi potrzebami i nabierzesz tej ważnej umiejętności, będziesz mogła zacząć przybliżać się do swojej fridomii. Powodzenia! 