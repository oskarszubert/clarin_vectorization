W październiku 2013 roku pod patronatem Stowarzyszenia „Mieszkanicznik” pojawiła się druga edycja (2013/2014) pierwszego w Polsce praktycznego poradnika dla właścicieli i właścicielek wynajmowanych mieszkań o tym, jak najlepiej rozliczać podatek od najmu i jak rozliczać się z najemcami. Druga uaktualniona edycja uwzględnia stan prawny na 2013 rok i opisuje, w stosunku do pierwszej edycji, wiele dodatkowych zagadnień.  „Podatek od najmu i rozliczenia z najemcami. Poradnik w 100% praktyczny” prowadzi czytelnika krok po kroku przez proces rozliczenia podatku od wynajmu. Rozpoczyna od wyjaśnienia, dlaczego w ogóle warto rozliczać podatki od najmu, następnie pokazuje, jak wybrać formę opodatkowania (ryczałt, wg skali podatkowej, a może poprzez działalność gospodarczą), czy warto rozliczać ryczałt kwartalnie, a także, czy małżeństwo musi rozliczać przychody z najmu oddzielnie. Poradnik tłumaczy również, jak podpisać odpowiednią umowę najmu i określić kaucję. Dowiemy się również, jak dokumentować przychody i koszty (a także, co możemy uznać za koszty), obliczyć zaliczkę na podatek, a po zakończeniu roku dokonać rozliczenia rocznego. Poradnik zwraca uwagę i wyjaśnia główne niuanse i zawiłości związane z rozliczaniem najmu: amortyzację „przyspieszoną”, rozliczanie kredytów (także tych w walutach), stratę na wynajmie, koszty w trakcie pustostanów, rozliczanie kaucji, rozliczanie opłat związanych z lokalem, wykaz i ewidencję środków trwałych i wartości niematerialnych i prawnych, wystawianie rachunków i wiele innych. Podejmuje również próbę wyjaśnienie, kiedy najem należy rozliczać w ramach działalności gospodarczej. Większość zagadnień w poradniku wyjaśniona jest na przykładach wziętych z życia. Oprócz samego poradnika, autor udostępnia również wzory kluczowych dokumentów koniecznych do rozliczania najmu: oświadczeń do urzędu skarbowego, umowy najmu, rachunku, wykazu i ewidencji środków trwałych i wartości niematerialnych i prawnych, a także pliki z kalkulacjami ułatwiającymi wybór optymalnej formy opodatkowania. O autorze: Grzegorz Grabowski – wieloletni praktyk najmu, ekspert w obszarze rozliczeń z najemcami i rozliczeń podatku od najmu. Jest autorem bloga www.wynajmistrz.pl, za pośrednictwem którego pomaga czytelnikom w problemach związanych z podatkami od wynajmu, rozliczeniami z najemcami i w innych kwestiach. Twórca serwisu www.wynajmistrz.biz, przeznaczonego dla właścicieli wynajmowanych mieszkań, służącego do samodzielnego rozliczania podatku od najmu i rozliczeń z najemcami. Członek założyciel i członek Zarządu Stowarzyszenia Nieruchomości na Wynajem „Mieszkanicznik”, ekspert Stowarzyszenia od rozliczeń podatku od najmu i rozliczeń z najemcami. Poradnik można nabyć pod adresem: www.podatekodwynajmu.pl (uwaga, dokonując zakupu poprzez powyższy link, sprawiasz, że część przychodu trafia do Stowarzyszenia Mieszkanicznik, działającego na rzecz wszystkich mieszkaniczników) 