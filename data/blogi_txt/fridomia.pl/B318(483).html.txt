Tak, tak, to już jutro. Do licznego – mam nadzieję – zobaczenia! Do tej pory zarejestrowało się 173 uczestniczek i uczestników z następujących miast: Łódź – 43 (w Łodzi mieszka około 740 tyś mieszkańców, w tym ok 20.000 potencjalnych Członków Stowarzyszenia); Warszawa – 33 (stolica – mam nadzieję – nie pęka!); Poznań – 12 (miał być autobus, a nie mikrobus:-) czekamy na więcej zgłoszeń!); Wrocław – 10 (Piastowcy dajcie czadu!); Kraków – 9 (co tak oszczędnie???); Częstochowa – 6 (bierzcie ze sobą jeszcze swoich braci i siostry); Gdańsk – 6 (spodziewałem się liczniejszej reprezentacji z Wolnego Miasta); Katowice – 4 (mam nadzieję, że Ślązaków będzie jednak w sumie kilkakrotnie, lub kilkunasto-krotnie więcej!); Lublin – 4 (w Stowarzyszeniu Mieszkanicznik chcemy zadać kłam stereotypom nt tzw „ściany wschodniej” – przyjeżdżajcie liczniej!). Pozostałe 46 osób jeszcze zwołuje – jak się domyślam – kompanów na drogę do Łodzi. Jest jeszcze na to 17 godzin !!! Widać, że wyłonili się już pewni liderzy, ale tak ostatecznie to policzymy się dopiero jutro o 10:00 rano w Łodzi. Jako długodystansowiec z Kenii, wiem, że nie jest tak istotna kolejność 20 km przed metą. Ważne kto dobiegnie do mety !!! A na mecie jutrzejszego odcinka specjalnego czeka nas wszystkich atrakcja. Narodziny Stowarzyszenia Właścicieli Nieruchomości na Wynajem Mieszkanicznik. Chodźcie świętować z nami. „Mieszkanicznik się rodzi. Zapraszamy do Łodzi !” Jeśli ktoś po raz pierwszy czyta to zaproszenie, to więcej szczegółów oraz formularz rejestracji znajdzie na www.mieszkanicznik.pl. Jeśli ktoś z Was się waha, niech przeczyta poprzedni wpis na tym blogu (Liczba powodów uczestniczenia w Kongresie Otwarcia wciąż rośnie !) P.S. Dla Waszej ciekawości: 36 osób zadeklarowało brak posiadania nieruchomości na wynajem (to Sympatycy Stowarzyszenia); 110 osób posiada ich od 1 do 5 sztuk; kolejne 15 osób – od 6 do 10. Spośród jutrzejszych uczestników 12 osób jest już dalece zaawansowana na drodze do wolności finansowej ze stanem posiadania więcej niż 10 mieszkań każda. Przyjedź i dowiedz się od nich jak oni to robią:-) 