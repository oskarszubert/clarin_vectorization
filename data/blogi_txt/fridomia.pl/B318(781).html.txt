Okazuje się, że jednak ogladanie tv ma swoje plusy. W ciagu kilku minut od Familiady, pojawił się kolejny temat na fridomię. Tym razem w dość sensacyjnym magazynie „Teraz Polska” w TVN24 (bo taki kanał też mam:-) 85-letni Mieczysław z Bronowic (pólnocnej dzielnicy Krakowa) został ponoć oszukany przez Pawła S., … pośrednika nieruchomości. 2 działki leżaće w terenie intensywnie zabudowanej okolicy mają wartość około PLN 2 miliony. W akcie notarialnym umowy przedwstępnej sprzedaży, Pan Mieczysław zobowiazał się do sprzedaży 23 arów jednej działki oraz 12 arów wraz z rodzinnym domem (w dość kiepskim wprawdzie stanie) za łączną kwotę … PLN 150.000. Pikanterii dodaje fakt, że notariusz – Piotr P, – ten sam notariusz który uczestniczył w transakcji z rodziną Szymulów, którzy podstępnie – pod pozorem umowy pożyczki – sprzedała komuś dom w Krakowie za 1/10 wartości. Co dokładnie się wydarzyło pomiędzy Panami Mieczysławem, a Pawłem, nie wiemy i nie wiem czy się dowiemy. Natomiast dziwne rzeczy dzieją się w Mieście Królów Polskich… Mam nadzieję, że Stowarzyszenie Mieszkanicznik przyczyni się do szybkiego ucywilizowania się polskiego rynku nieruchomości. Po to zostało ponad rok temu powołane. Wyłączyłem już całkiem TV. Nie chcę spedzić reszty słonecznej niedzieli przed telewizorem, ani nabrać nowego nawyku:-) 