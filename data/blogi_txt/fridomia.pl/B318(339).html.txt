Rodzina na Swoim Cios zadany przez ustawę okazuje się nie być ostatnim, który spotka umierający program dopłat rządowych. Od 1 października obowiązują nowe limity cenowe na IV kwartał 2011 roku. W aglomeracji warszawskiej odnotowano najwyższy spadek maksymalnej ceny metra kwadratowego: 1)      W Warszawie nie może być wyższa niż: ·         6 435 zł  / m2 na rynku pierwotnym ·         5 148 zł / m2 na rynku wtórnym, w pozostałych lokalizacjach woj. mazowieckiego: ·         3 636 zł / m2 na rynku pierwotnym ·         2 909 zł / m2 na rynku wtórnym Obniżka limitów oznacza dalszy spadek dostępności mieszkań. Na warszawskim rynku pierwotnym znajduje się obecnie mniej niż 15 inwestycji, które spełniają warunki „Rodziny na Swoim”. Jeżeli chodzi o rynek wtórny, to liczba dostępnych ofert spadła o ponad połowę. PLN Inflacja na poziomie akceptowanym przez Radę Polityki Pieniężnej, powoduje, że stawka WIBOR 3M pozostaje na niezmiennym poziomie. Z dużym prawdopodobieństwem ten stan utrzyma się do końca roku. Pod względem marżowym banki nie wykazały się przez ostatni miesiąc znaczącą kreatywnością. Z początkiem przyszłego roku wojna cenowa w tym segmencie może się jednak zaostrzyć. Spadek dostępności kredytów walutowych zmusi bank ido uatrakcyjnienia ofert, aby utrzymać wygórowane cele sprzedażowe. EUR Wstrzymanie do 13 paździenika decyzji o wypłacie kolejnej transzy pomocy dla Grecji oraz wcześniejsze zawieszenie prac MFW, EBC oraz Komisji Europejskiej nad raportem na temat postępów tego kraju we wdrażaniu planu oszczędnościowego, mocno osłabiło naszą rodzimą walutę. Rynkowa niechęć do walut krajów średnio rozwiniętych w dalszym ciągu więc pozostaje. Trendowi starały się przeciwdziałać BGK oraz NBP upłynniając część aktywów, ich działania poskutkowały jednak jedynie w krótkim terminie. Od strony ofertowej, widoczny jest nieznaczny spadek marż (rzędu 0,1 p.p.) i zaostrzanie się konkurencji pośród czołówki instytucji finansowych. Ograniczenie ofert w CHF może skutkować w przyszłości dalszymi obniżkami pod warunkiem, że banki zgodzą się w dalszym ciągu obniżać swoją rentowność na produktach hipotecznych. CHF W dalszym ciągu szwajcarska waluta utrzymuje wysoki kurs w stosunku do złotówki i zaczyna przyzwyczajać rynek do takiego stanu. Dalsze silne zwyżki są raczej mało prawdopodobne, ale CHF w okolicach 3,50 to przez najbliższe tygodnie poziom standardowy. Kredyty hipoteczne we frankach dostępne są obecnie na jedynie dla osób zarabiających min. 15.000 netto. Pozostali niestety nie mogą skorzystać z wysokiego kursu i musza się zadowolić kredytem w EUR lub rodzimych PLN. Jan Bijas Dyrektor Generalny Salomon Finance Tel. +48 791 577 882 jan.bijas@salomonfinance.pl   Link do tabeli: http://fridomia.pl/wp-content/uploads/2011/10 /Najlepsze-oferty-5-października-2011.jpg    OBLICZ DOKŁADNĄ RATĘ KREDYTU  Tagi: finansowanie , Inwestowanie , mieszkanie , Nieruchomości , trendy w nieruchomościach 