Podaję za dzisiejszym Pulsem Biznesu, że szacowny niemiecki tygodnik Der Spiegel rozpływał się ostanio w komplementach pod adresem Polski. Wg Spiegla symbolem zmiany jaka dokonała się w Polsce na przestrzeni ostatnich 23 lat jest Stadion Narodowy, który stanął na ruinach poprzednika z czasów komunizmu, kóry to po upadku komunizmu stał się symbolem bezładnego kapitalizmu czasu transformacji. Teraz stał się twarzą nowoczesnej Polski. „Polacy są już mistrzami Europy” – napisał tygodnik – mistrzami Europy pod względem wskaźników wzrostu w minionej dekadzie. Aż serce się raduje słysząc takie słowa uznania dla Polski. I to ze strony poważnego tygodnika kraju, który – pierwszy raz w historii – zaoferował zerokuponowe dwuletnie obligacje skarbowe. Niemiecki rząd planuje – jak podaje dzisiejszy Parkiet – pożyczyć dziś na rynku 5 mld EURo za darmo. Obligacje będą oprocentowane na 0% !!! „W tak niepewnych czasach inwestorom bardziej zależy na tym, aby odzyskać kapitał, niż aby na nim zyskać” – mówi jeden z analityków banku Lloyd’s. Czyż to nie cud? Czy jest szansa by oprocentowanie niemieckich obligacji spadło poniżej 0% ? Ciekaw jestem Waszych opinii? 