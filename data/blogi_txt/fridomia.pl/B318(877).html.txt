W dzisiejszej GW ukazał się artykuł red Marka Wielgo pt „M na wynajem od rządu”, w którym opisuje on projekt utworzenia rządowego Funduszu Mieszkań na Wynajem, który w ciągu 4 lat lat ma zainwestować 5 mld zł w czynszówki. Zamieszkałoby w nich ponad 20 tys rodzin za czynsz nawet o połowę niższy od rynkowego! Oto link do artykułu. http://wyborcza.pl/1,75248,1429 4963,Rzad_chce_wybudowac_czynszowki_dla_20_tys__rodzin.html Ogólnie jestem za promocją najmu jako realnej alternatywy dla własności. Doceniam to, że rząd dostrzegł segment najmu. I widzę wiele sensu w tych propozycjach, oprócz jednej, zasadniczej. Rząd powinien sterować, a nie wiosłować.  Powinien ustalać regulacje, system zachęt, ustalać komu należy się dopłata do mieszkania, ale samo inwestowanie i zarządzanie portfelami mieszkań na wynajem powinien pozostawić rynkowi, prywatnym inwestorom. Zamierzam napisać swój komentarz do tego artykułu, który mam nadzieję, GW zechce opublikować. Część swoich komentarzy do owych propozycji rządu przedstawiłem na antenie Polskiego Radia RDC. Jeśli komuś udałoby się znaleźć linka do tej audycji, to będę wdzięczny. 