W związku z trwającym na rynku nieruchomości wzmożonym ruchem spowodowanym zbliżającym się rozpoczęciem roku akademickiego Stowarzyszenie Mieszkanicznik (a konkretnie lider jego krakowskiego oddziału, Paweł Tor, dzięki Pawle!!!) stworzyło krótki przewodnik dla najemców-studentów, dzięki któremu dowiecie się na co zwracać uwagę podczas wynajmowania mieszkania. Przewodnik ma charakter skrótowy, wskazujący najważniejsze aspekty na które przyszli najemcy powinni zwrócić uwagę. Lokalizacja:  Sprawdź jakie jest otoczenie budynku w którym chcesz zamieszkać, czy jest ono spokojne i bezpieczne Zorientuj się gdzie znajdują się najbliższe sklepy i inne potrzebne Ci punktu usługowe sprawdź gdzie znajdują się przystanki komunikacji miejskiej i czy komunikacja miejska gwarantuje Ci komfortowe połączenie z uczelnią i centrum miasta. Budynek:  spróbuj ocenić stan techniczny budynku w którym chcesz wynająć mieszkanie ( czy nie wygląda na zaniedbany, czy został poddany termomodernizacji) – świadczy to o zamieszkujących go ludziach, Twoich przyszłych sąsiadach. Jeśli mieszkanie które planujesz wynająć znajduje się na wysokim piętrze, dowiedz się czy jest w budynku sprawna winda Zorientuj się kim są zamieszkujące budynek osoby, czy są to starsze osoby i rodziny z małymi dziećmi, z którymi możesz mieć odmienne tryby życia, które mogą ze sobą kolidować, czy może są to również studenci, z którymi łatwo nawiążesz porozumienie.  Mieszkanie  Na początku zwróć uwagę na pierwsze wrażenie jakie zrobiło na Tobie mieszkanie, jeśli było pozytywne najprawdopodobniej będzie Ci się w nim dobrze mieszkać, jeśli negatywne to będziesz musiał się do mieszkania przekonać, co może nigdy nie nastąpić. Oceń ogólny stan techniczny mieszkania, będzie on wpływał na przyszły komfort mieszkania oraz koszty utrzymania (np. nieszczelne, stare drewniane okna mogą znacznie podnieść koszty związane z ogrzewaniem) dowiedz się o dokładne rozliczenie wszystkich opłat związanych z użytkowaniem mieszkania (gaz, prąd, woda, ogrzewanie, czynsz administracyjny, fundusz remontowy, internet) na przestrzeni całego roku kalendarzowego Zwróć uwagę na sposób ogrzewania mieszkania (najbardziej korzystne jest ogrzewanie centralne z sieci miejskiej lub lokalnej kotłowni, następnie własne ogrzewanie gazowe, a zdecydowanie najmniej korzystne ogrzewanie elektryczne) Sprawdź czy osoba wynajmująca jest właścicielem mieszkania lub ma do tego prawo zawsze spisuj umowę najmu sporządź protokół zdawczo-odbiorczy, określający stan techniczny mieszkania w momencie rozpoczęcia najmu ( załącz do niego fotografie )  MIŁEGO MIESZKANIA :) !!!  Więcej informacji o Stowarzyszeniu, którego misją jest cywilizowanie polskiego rynku najmu na stronie www.mieszkanicznik.pl. 