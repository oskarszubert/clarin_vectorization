Liga Mistrzów to genialny biznes. UEFA z czegoś co było zwykłym przedłużeniem rozgrywek ligowych uczyniła bardzo efektywną machinę do zarabiania gigantycznych pieniędzy. Nawet nie wiem jaki jest budżet wpływów UEFA z tytułu Ligi Mistrzów, ale domyślam się, że jest …. gigantyczny. Nie miałem do tej porzy okazji kibicować na jakimkolwiek meczu Ligi Mistrzów na żywo. Okazja nadarzyła się w Maladze, gdzie lokalny klub dostał się – po raz pierwszy w historii – aż do ćwierćfinału Ligi Mistrzów, gdzie grali przeciwko tzw Polonii Dortmund. Bilety w kasach były wyprzedane. Pytaliśmy też w barze niedaleko stadionu, ale wszyscy twierdzili, że będzie ciężko znaleźć bilet na ten mecz. Udało się kupić bilet od konika. Początkowo chcieli aż Euro 200 od osoby. Ale następnego dnia udaje mi się kupić bilet za Euro 120. A właściwie to nie bilet, tylko karnet kibica, tzw Euroabono 2012-13, czyli Euro Season Ticket. Zgodnie z wejściówką nazywam się Antonio Aguillar. Cena karnetu to Euro 55 i może być ważny aż do półfinału o ile Malaga ogra Borussię. Mam trochę niepokoju kupując od konika. Czy nie okaże się, że kupiłem kawałęk plastiku z logami sponsorów Ligi Mistrzów? Jonatan zachęca – możesz zrobić zdjęcie mojego dowodu osobistego. Idę z nim do jego domu po karnet. Mieszka tuż obok stadionu. Dzwonię do niego by zapisać sobie numer jego komórki. Chyba starczy tych zabezpieczeń zwłaszcza, że wygląda na solidnego chłopaka. Mówi, że w ten sposób sobie dorabia w kryzysie. W dniu meczu parkuję tuż obok stadionu. Spotykam pod nim Jonatana. Stadion jest jeszcze zamknięty więc idę do pobliskiego baru – Nataly – na piwo. Chyba wszyscy kibice tam właśnie są. Niesamowity tłok. Strzelają głośno race. Nad nami lata policyjny helikopter. Ale ogólnie jest bardzo spokojnie. Pada znów lekki deszczyk. Właściwie pada od rana. I to dość mocno. Koryto rzeczki Guadalmina, która przepływa tuż obok stadionu jeszcze w niedzielę i w poniedziałek było całkiem pozbawione wody, dziś pędzi nim rwąca rzeka. Boję się czy nie zmoknę na stadionie. Ale co tam! W oddali słychać ze stadionu hymn ligi mistrzów, dramatyczne „we are the champions, the champions!” Wejście na stadion bez problemu. Karta sezonowa zadziałała i pojawiło się zielone światełko w kołowrotku. Uffff! Nie ma specjalnej kontroli osobistej. Stewardka pyta tylko o to bym wyjął z kieszeni kurtki butelkę. Gdy mówię jej, że to parasol, to …ok. Bez sprawdzania! Gdy Już jestem na stadionie, to widzę, że wszyscy mają białe lub niebieskie kartki formatu A3. Wracam na bramkę po swoją. Niebieską, bo siedzę na górnym sektorze. Stadion powoli się wypełnia. Najmniej wolnych miejsc jest w sektorze gości i to kibice Borussi teraz dominują – śpiewają, klaszczą, skaczą. Robią niezłe show. Ciekawe czy będą wolne miejsca? Jonatan mi mówił, że miał jeszcze 2 niesprzedane bilety. Ktoś mi też oferował bilety po Euro 120. Ale to było na dość długo przed rozpoczęciem meczu. Rozgrzewka piłkarzy. Niemcy wydają się bardziej do tego przykładać. Choć Lewandowski tylko sobie truchta. Nie widać pełnego zaangażowania. Tuż przed rozpoczęciem meczu pojawiły się 3 wielkie sektorówki. Europa es blanguiazul, czyli Europa jest w kolorach drużyny Malagi – to jedna z nich. Hymn Malagi głośno odśpiewany przez tysiące gardeł. Białe i niebieskie kartki pojawiły się we wszystkich sektorach. Jedną z nich trzymałem ja. Niebieską. I miło było czuć się częścią większej całości. Wielkiej rodziny kibiców Malagi, reprezentacji Andaluzji w Champions League. Podczas hymnu UEFA „We are the champions, the champions!” drużyny stoją na wpraost trybuny głównej. Ja ich widzę w jednej linii dokładnie z boku. I widzę, że ta linia jest strasznie wykrzywiona. W telewizji oczywiście tego nie widać. Wszystko jest ładniejsze w … telewizjiJ Kibice z kartek papieru, które dostali przy wejściu robią sobie albo confetti (choć nie tak dużo tego rzucają w powietrze jak w Argentynie czy w Kolumbii) albo samolociki, które rzucają w kierunku murawy boiska. Już w pierwszym ataku piłkarzy Borussi, jeden z nich, Mario Gotze, prawie się poślizgnął na samolociku rzucnym na murawę przez starszego faceta siedzącego tuż przede mną. Mario dwa razy pudłuje w sytuacji sam-na-sam z bramkarzem Malagi. Borussia strzela bramkę, ale ze spalonego, więc nie jest zaliczona. Dobry strzał Reussa. Dużo się dzieje pod bramką Malagi, przy której akurat siedzę. Bardzo blisko mnie biega Lewandowski. Nigdy go aż z tak bliska nie widziałem, no może tylkow meczu z Rosją podczas EURO 2012. Jakić czas temu, gdy wracałem Lufthansą z Kolumbii lub z RPA, to widziałem filmik w samolocie Lufthansy, w którym pokazywano 2 gwiazdy Borussi. I nie byli to Kuba i Lewy, tylko właśnie Gotze i Reuss, bo to oni – a nie Polacy – są chyba gwiazdami w Dortmundzie. Ostatni kwadrans pierwszej połowy jest bardzo emocjonujący, szkoda tylko że bez bramek. Śpiewy i oklaski jak do flamenco kibiców Malagi. „Si se puede!” Czyli coś w rodzaju obamowskiego „Yes, we can!” brzmi bardzo głośno i mocno. Akcja przenosi się szybko z jednej strony pod drugą bramkę. Raz Lewy słabo strzela bo jest popychany w polu karnym, a zaraz potem cała drużyna i Lewy bronią swojej bramki. Gwizdy bo rzut wolny z linii pola bramkowego za faul na Lewy’m. Strzał tuż obok słupka, po mojej stronie. Komu kibicuję? Nie wiem. Chyba jest mi obojętne kto wygra. Wiem, że w Polsce większości kibicuje Borussi. Ale dlaczego miałbym im kibicować? Nie lubię robić tego co większość. Poza tym, co z tego że gra tam 3 Polaków? Jeszcze więcej Polaków gra w Koperniku Toruń czy w Łodziance Łódź. Zresztą mam takie wrażenie, że Lewy, Kuba i Piszczek nie angażują się zbytnio w grę dla reprezentacji – nie potrzebują jej jako trampolin dla swoich karier, bo już mają ugruntowane pozycje na rynku UEFA. Gdyby nie ten marketing wokół „Polonii Dortmund” w polskich mediach, to nigdy bym im nie kibicował i chyba większość Polaków też nie. Mi bliższy jest Bayern Monachium czy FC Koln, bo w tych miastach mieszkała moja Mama i często tam bywałem. Poza tym w latach 70- czy 80-tych bardzo mi się podobał Hamburger SV, ale Bo – Russia?! Z drugiej strony, dobrze życzę tym polskim chłopakom w Dortmundzie. Malaga z kolei bardzo mi się spodobała jako miasto. Stare centrum, nowoczesne obiekty, morze, plaże i góry wokół, Zto wszystko tworzy niesamowitą oprawę do panującego w Maladze (i ogólnie w Hiszpanii, pomimo panującego kryzysu gospodarczego) poczucia joi-de-vivre. Poza tym, fajnie, by w futbolu hiszpanskim pojawiały się inne kluby niż Real (którego nie lubię z powodu „galaktyzmu”) czy Barca. Wogóle dobrze życzę klubom hiszpańskim – może ich sukcesy podniosą na duchu Hiszpanów pogrążonych w kryzysie? Przerwa. Hiszpanie na stadionach strasznie śmiecą. Przynoszą z domów siatki pełne ziaren dyni, których łuski wypluwają wprost na podłogę. Tworzy się z tego cały dywan śmieci. Dodatkowo przynoszą z domów kanapki, które pałaszują w przerwie meczu. Nie wiem czy to kwestia kryzysu, czy było tak zawsze, ale na stadionach (podobnie było w poniedziałek w Sewilli) są większe kolejki do toalet (tutaj kolejka była niesamowicie długa) niż do kiosków ze sprzedażą jedzenia czy picia. Po przerwie więcej się dzieje pod bramką Borussi, przy której znów siedzę. Teraz mam blisko Piszczka, który gra na prawej obronie. Właściwie jego najbardziej szanuje spośród całej tróki Polaków w Borussi. Wydaje mi się, że najmniej gwiazdorzy. Gra i robi swoje i tyle. Choć w drugiej połowie psuje kilka piłek wykopami wprost pod nogi przeciwników lub w out. Tymczasem Lewy strzela z okolic 11-stki wprost w … out. Moja część sektora, to stali kibice z abonamentami. Panuje tu dość rodzinna atmosfera. Ktoś mnie zapytał gdzie jest dziś … Antonio. Nie wiem – pewnie ogląda mecz w barze obok stradionuJ  Palą. Ale mniej niż na stadionie w Sewilli. Ludzie się znają. Łapią się za bary i całymi rzędami robią raz lewo-raz prawo zupełnie jak na OktoberFest w Monachium. Dziewczyna siedząca obok mnie częstuje mnie chipsami. Zresztą je i pije prawie bez przerwy, zupełnie nie zważając na swoje dość … obfite kształty. Nagle wszyscy się podrywają do kibicowania. Si! Se puede! Ma-la-ga! Ma-la-ga! Rzut rożny, wywlaczony przez lubianego Totulan, wykonuje równie lubiany Isco. Niestety bez efektu bramkowego. Pojawia się informacja na telebimie, że Real prowadzi z Galatasaray Istambuł już 3:0. A tu niestety wciąż 0:0… Pamiętam jak kiedyś byłem z synem na meczu Polska- Armenia na Łazienkowskiej. Bilety były wg mojego syna dość drogie, bo po PLN 60 od osoby, czyli w sumie PLN 120. Ale w którymś momencie syn stwierdził, że to wcale nie drogo, bo wyszło tylko po PLN 20 … za każdą bramkę (wynik był 6:0 dla Polski!). Tym razem – na stadionie Rosaleda w Maladze – wyszło nieskończenie dużo Euro za każdą bramkę. Może padnie ich więcej w rewanżu 9 kwietnia na Signal Iduna Park w Dortmundzie. 