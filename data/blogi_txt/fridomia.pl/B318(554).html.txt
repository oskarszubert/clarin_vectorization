Minął już półmetek mistrzostw – z 31 meczów, rozegrano już 16. Padło w nich 46 bramek, czyli średnio po 2,875 bramki na mecz. Więc całkiem przyzwoicie. Gdyby w Grupie B padły  dwie bramki więcej, to mielibyśmy średnią dokładnie 3 bramki na mecz (w grupach A, C i D padło w sumie po 12 bramek). Nie padło dotąd ani jeden bezbramkowy remis. Meczów, które zakończyły się strzeleniem tylko 1 bramki dotąd było tylko dwa. I oby tak dalej, bo to przecież dla bramek ogląda się głównie mecze piłki nożnej. To o to chodzi w tej grze. Niektóre mecze były bardzo widowiskowe – dużo strzałów na bramkę, wiele pieknych akcji, mało fauli, dramatyczne zmiany na prowadzeniu choćby tak jak we wczorajszym meczu Anglia – Szwecja. Każdą z drużyn mieliśmy okazję zobaczyć już w dwóch meczach fazy grupowej. Nie było chyba jakiś większych sensacji. Niespodziankami było to, że Dania pokonała Holandię, a Rosja tak wysoko ograła Czechy. Powyżej oczekiwań zagrali też Włosi z Hiszpanami. Żadna z drużyn nie może być jeszcze pewna awansu do fazy pucharowej i tylko dwie – Irlandia oraz Szwecja – już wiedzą, że nie przejdą dalej. To świadczy o dużym wyrównaniu poziomów gry poszczególnych drużyn. Tylko Niemcy wygrali oba swoje mecze, a i oni mogą jeszcze odpaść – choć to mało prawdopodobne – z turnieju w fazie grupowej. Pytanie konkursowe za 25 punktów brzmi – kto wygra cały turniej? Głosowanie do czwartku 21 czerwca do godz 20:45, czyli do zamknięcia fazy grupowej. 