Dziś jest kumulacja w Lotto. Jest to niezły trick marketingowy, bo dzięki takim kumulacjom kolejki przed kolekturami trafiają na czołówki doniesień medialnych. Wiadomo, że szansa trafienia szóstki jest jak 1 do ponad 13 milionów, a trafienia szóstki gdy akurat jest mega-kumulacja są odpowiednio niższe. Ale nie zniechęca to wielu z nas do spróbowania naszego szczęścia. Raz na jakiś czas ktoś wygrywa i staje przed sympatycznym dylematem. Co zrobić z wygraną? Zmienić samochód na nowszy, kupić mieszkanie, a może nawet luksusowy apartament lub dom? Podróż dookoła świata? Ustawić finansowo dzieci? Operacja plastyczna dla teściowej? Założyć własny sklep? Rozdać biednym? Zainwestować? no chyba warto, tylko w co? Szczęśliwczyni znajdzie – bez wątpienia – tysiące usłużnych doradców. Obligacje! Akcje! Lokata bankowa! Fundusze inwestycyjne! Polisy ubezpieczeniowe! Nieruchomości! I ja właśnie w sprawie tej ostatniej z wyżej wymienionych opcji. Gdybym ja wygrał owe PLN 30 milionów z dzisiejszej kumulacji (choć mam chyba małe szanse, bo jeszcze nie kupiłem losu:-), to oczywiście część z pozostałych po podatku od wygranych (tak, tak, jest i taki podatek od podatku od nadzieji – jak się często nazywa kupowanie losu na loterię) 27 milionów wydałbym na cele doraźne – jednorazową konsumpcję, darowizny, pożyczki dla najbliższych (tak, tak, pożyczki, nie prezenty; np pożyczkę na kupno mieszkania na wynajem!). Ale nie byłoby to więcej niż 2-3 miliony. Za całość kwoty PLN 24-25 milionów kupiłbym mieszkania na wynajem. W kilku różnych dużych miastach Polski. Udałoby mi się zapewne kupić około 200 kawalerek na wynajem, z czego miałbym około PLN 140,000 przychodów … co miesiąc. Miesiąc w miesiąc. Co dawałoby ponad 1,5 mln złotych rocznie. A więc co roku gwarantowana „szóstka w totka”:-) Do końca mojego życia. A przecież nawet po mojej śmierci te kawalerki nadal przynosiłyby przychody z najmu. Mógłbym je zostawić swoim spadkobiercom, lub choćby częściowo przeznaczyć na dobroczynność. Może założyć fundację dla edukacji finansowej dziewczynek z domów dziecka lub na instytut naukowy wspierający innowację czy walkę z rakiem. W zależności od tego ile dzisiaj masz lat, miałabyś jeszcze co najmniej 85 minus dzisiejsze lata by zastanowić się nad tym dla kogo twój portfel mieszkań ma pracować w przyszłości. Poza tym dysponując kwotą PLN 140,000 miesięcznie mogłabyś jeszcze za życia poeksperymentować z filantropią i przekonać się gdzie tak naprawdę twoja wygrana może przynieść najlepszy efekt. Życzę Ci byś wygrała dzisiejszą kumulację i miała ten przyjemny dylemat. Powodzenia !!! A jeśli skorzystasz z powyższych rad, to mogę Ci pomóc znaleźć te mieszkania do kupienia :-), Mzuri pomoże Ci zarządzać ich najmem :-), a ja Ci podpowiem, jak bezproblemowo rozstać się z pracą:-), jak kontrolować swój styl życia; które miejsca na świecie są warte odwiedzin :-) i jak korzystać z uroków fridomii :-))) Jeden z tysięcy usłużnych doradców :-), Sławek   Tagi: bezpieczny zakup , bogactwo , cel , długoterminowo , kobiety inwestują , wolność finansowa 