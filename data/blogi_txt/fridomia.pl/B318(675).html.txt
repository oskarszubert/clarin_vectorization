Kiedy człowiek osiągnie coś wielkiego, ludzie przypisują jego wyczyn talentowi i uznają, że to wszystko wyjaśnia. Ale to fałszywy sposób patrzenia na sukces, wyjaśnia John C. Maxwell, autor książki „Talent is Never Enough”. Uzdolnionych ludzi kusi by pójść na łatwiznę i jechać na talencie jak samochód na wolnym biegu. Nie zdają sobie sprawy, że jeśli ograniczą się do szybowania, inni – machając skrzydłami – szybko ich wyprzedzą. Tym co odróżnia utalentowanego człowieka od człowieka sukcesu, jest mnóstwo ciężkiej pracy. Autor przedstawia 13 kluczowych opcji, które można wybrać, by do maksimum wykorzystać swój talent: (1) wiara wzmaga twój talent – większość ludzi wykorzystuje swój potencjał w zaledwie 10-ciu procentach. Kiedy ludzie uwierzą w siebie, uwalnia się w nich moc, a wokół nich zasoby, które przenoszą ich na wyższy poziom (2) zamiłowanie pobudza twój talent – pasjonat o ograniczonym talencie osiągnie więcej niż osoba bierna, która dysponuje większym talentem. Dlatego, że pasjonaci działają z bezgranicznym entuzjazmem i nigdy nie zabraknie im energii (3) inicjatywa aktywuje twój talent – jeśli podejmiesz działanie, to możesz odnieść sukces lub porażkę. Ale ten kto nie podejmie inicjatywy niemal z pewnością poniesie porażkę. Pomimo, że to jedna z najtrudniejszych rzeczy na świecie, to zacznij przekładać pomysły na działania (4) skupienie ukierunkowuje twój talent – utalentowany człowiek, któremu brakuje koncentracji jest jak ośmiornica na wrotkach: ruchu jest dużo, ale w jakim kierunku? Skup się na tym co naprawdę ważne. Jeśli będziesz gonił dwa króliki na raz, to oba ci uciekną (5) przygotowanie ustawia twój talent – żeby odnieść sukces, trzeba się do niego przygotowywać długimi latami. Muzycy czy sportowcy do swojego najważniejszego startu ćwiczą latami. Przygotowanie ustawia ludzi na właściwej pozycji startowej. Abraham Lincoln kiedyś powiedział: „Gdybym miał 8 godzin na  ścięcie drzewa, spędziłbym 6 na ostrzeniu siekiery” (6) trening wyostrza twój talent – istnieje mit o geniuszach, że oni po prostu się tacy rodzą. A jest tak, ze to tylko utalentowani ludzie, którzy ciągle dążą do doskonałości. Jeśli nie dążysz do doskonałości (poprzez trening), wkrótce zadowolisz się tym, co akceptowalne. Następnym krokiem jest „przeciętność”. (7) wytrwałość podtrzymuje twój talent – talent daje nadzieję na sukces, ale to wytrwałość jest jego gwarancją. Tylko dzięki wytrwałości jesteś w stanie doprowadzić swoje inicjatywy do końca. Nie przestajesz kiedy się zmęczysz, tylko kiedy zadanie zostanie wykonane (8) odwaga wystawia twój talent na próbę – ludzie gotowi podejmować ryzyko, wytyczać nowe drogi, narazić się na krytykę, stawiać czoło swoim wadom i niekiedy doświadczyć porażki, zajdą dalej niż ci, którzy nieśmiało drepczą bezpieczną i przewidywalną ścieżką (9) zdolność do uczenia się rozwija twój talent – zwycięzca wie, jak wiele się jeszcze musi nauczyć, nawet jeżeli przez innych jest uznawany za mistrza. Przegrywający chce być uznany za mistrza, zanim nauczy się dość, by wiedzieć, jak niewiele wie. (10) charakter chroni twój talent – ludzie z charakterem robią to co słuszne, niezależnie od sytuacji. Kiedy cżłowiek nie ma dość charakteru, marzenia się rozpryskują, możliwości zostają utracone, firmy które założyli się rozpadają, a ludziom dzieje się krzywda (11) związki z ludźmi wpływają na twój talent – jeśli otoczysz się ludźmi, którzy będą cię zachęcali, twój talent będzie się rozwijał. Spędzaj czas z ludźmi, którzy nieustannie cię wyczerpują, ciągną cię w złą stronę albo próbują cię zniszczyć, a niemal uniemożliwisz tym swojemu talentowi rozpostarcie skrzydeł (12) odpowiedzialność wzmacnia twój talent – jeśli chcesz by twoje życie przypominało wspaniałą opowieść, to przyjmij do wiadomości, że sam jesteś jej autorem. Odpowiedzialni ludzie doprowadzają do końca to, co zaczną. (13) praca zespołowa pomnaża twój talent – praca zespołowa daje ci najlepszą możliwość przeobrażenia swojej wizji w rzeczywistość. Bez współpracy koni, wóz pełen marzeń nigdzie nie dojedzie Każdy z nas dysponuje talentem. Jaki jest Twój talent? Niezależnie jakim talentem dysponujesz. możesz stać się lepsza. To tylko kwestia wyborów jakich dokonasz w każdej z powyższych 13 opcji, które albo twój talent rozwiną, albo go zdławią. Życzę Ci setek dobrych, często drobnych, ale systematycznych, dobrze ukierunkowanych wyborów. Bo sukces to nie jakieś wydarzenie, ale długi, powolny proces, w którym natkniesz się na setki wyborów każdego dnia.   John C Maxwell, „Talent nie wystarczy. Odkryj możliwości tkwiące w Tobie, może ważniejsze niż talent”, Studio Emka, Warszawa 2008 