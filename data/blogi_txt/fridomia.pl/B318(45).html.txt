Czytelnicy książki, widzowie Bankier.TV, czytelnicy naszych artykułów często podnoszą wątpliwość dotyczącą tego, czy przy obecnej relacji cen zakupu mieszkania, wysokości stawek najmu oraz wysokości oprocentowania kredytów, w ogóle możliwe/opłacalne jest inwestowanie w nieruchomości pod wynajem. Podawane przykłady dotyczą kawalerki na warszawskich Kabatach w cenie PLN 300 tys, którą można wynająć za PLN 1600, a sam koszt miesięcznej spłaty kredytu z odsetkami wynosi PLN 1700. Inwestycja przynosi ujemny cashflow, a więc – pada argument – jest nieopłacalna.  Czy budowanie portfela mieszkań na wynajem jest opłacalne? Mimo, że takie postawienie sprawy jest dla nas zrozumiałe, nie do końca zgadzamy się z takim ujęciem tematu w kontekście budowania wolności finansowej. Jeśli chcemy w perspektywie 15-20 lat zbudować sobie wolność finansową (tj osiągnąć stan w którym nasze pasywne comiesięczne wpływy gotówki są wyższe niż poziom wydatków związanych z utrzymaniem pożądanego przez nas standardu życia), powinniśmy patrzeć na nasze inwestowanie w dłuższej perspektywie. W roku 2030 Pani Kowalska chce dostawać 10.000 złotych pasywnych wpływów gotówki co miesiąc. Może jej to zapewnić portfel 12 kawalerek w Kutnie. Ale dzisiaj nie stać jej na kupno owych 12 kawalerek. Ze zgromadzonych oszczędności mogłaby kupić najwyżej 3 lub 4. Decyduje zatem zaciągnąć kredyt bankowy i kupić 12 kawalerek. I co się dzieje wtedy? Od samego początku staje się właścicielką 12 kawalerek (aczkolwiek w KW jest wpisana hipoteka banku który udzielił jej kredytu). Przez 20 lat będzie spłacać kredyt, który zaciągnęła. Ale na szczęście w spłacie kredytu pomagać jej będą najemcy jej mieszkań. W zależności od relacji stawek najmu do kosztów spłaty kredytu, najemcy będą spłacać kredyt Pani Kowalskiej albo w 100%, albo w 90%, albo jeśli będą sprzyjać okoliczności w 110% (tzn że po spłaceniu rat kredytu, Pani Kowalskiej zostanie jeszcze lekka nadwyżka gotówki). Tak czy inaczej, przez 20 lat, zakup owych 12 kawalerek będzie oscylował wokół zerowego cashflow.  To po co w ogóle inwestować?  Ano po to aby od roku 2030 Pani Kowalska mogła w wieku 47 lat (przepraszam, że wypominam wiek kobiecieJ), cieszyć się wolnością finansową: zmienić pracę na mniej stresującą, albo po prostu bardziej satysfakcjonującą, albo móc przenieść się na wieś; albo pomagać swojej córce w wychowaniu wnuków, albo zająć się swoim schorowanym ojcem, albo …. robić dokładnie to na co będzie miała ochotę. Co zrobić aby najemcy jednak spłacali 100%, a nie 90% czy 80% zaciągniętego przeze mnie kredytu?  Tutaj należy dołożyć wszelkiej staranności, aby:  dobrze kupić mieszkania. Im drożej kupimy, tym większe będzie obciążenie comiesięczną spłatą kredytu. Najemca  nie zapłaci nam wyższego czynszu tylko dlatego, że przepłaciliśmy za mieszkanie i kupiliśmy je za cenę wyższą niż średnia cena rynkowa. Dobrze kupić oznacza m.in. szukać okazji (o tym więcej w książce). Ale może też rozważyć kupno mieszkań w Kutnie, Płocku czy Radomiu, a nie w Warszawie czy w Gdańsku jeśli tu nasz biznes case się nie dopina. Nikt nie powiedział, że wolność finansową można zbudować tylko w stolicy. Z drugiej strony, comiesięczny koszt spłaty kredytu w wysokości PLN 100tys będzie identyczny za mieszkanie kupione czy w Warszawie czy w Płocku negocjować jak najkorzystniejsze warunki kredytu zwiększyć poziom swoich oszczędności, aby powiększyć wkład własny i zmniejszyć wysokość i – co za tym idzie – koszt obsługi kredytu zanim się podejmie decyzję o kupnie mieszkania, zastanowić się dla jakiego segmentu rynku najemców będzie ono atrakcyjne i za jaką cenę realnie będzie można je wynajmować sumiennie i konsekwentnie zarządzać wynajmem. Spośród osób wyrażających wątpliwości nt opłacalności inwestycji nikt jeszcze nie wspominał o ważnej zmiennej jaką jest współczynnik pustostanów. W naszym przekonaniu współczynnik ten ma o wiele istotniejsze znaczenie dla powodzenia przedsięwzięcia niż samo oprocentowanie kredytu.  Ponadto, spodziewamy się, że sam upływ czasu będzie działał korzystnie dla Pani Kowalskiej. Mianowicie:  sądzimy, że z czasem stawki czynszów najmu będą rosły wraz z inflacją oraz ze wzrostem zamożności społeczeństwa z drugiej strony, spodziewamy się, że mogą spadać koszty kredytu. Dziś oprocentowanie jest ustalane jako WIBOR + marża banku. Ale co się stanie z WIBOR-em gdy Polska już wejdzie do poczekalni EURO? Może będzie niższy. A gdy Polska już oficjalnie wejdzie do strefy EURO, to stopy procentowe powinny się zbliżyć (zrównać?) ze stopami w innych krajach strefy EURO, a tam oprocentowanie kredytów jest dużo niższe dzięki temu, że najemcy systematycznie pomagają Pani Kowalskiej w spłacaniu jej kredytu bankowego, z upływem każdego roku saldo kredytu pozostającego do spłaty spada (no chyba, że Pani Kowalska zaciągnęła kredyt w walucie, której kurs istotnie wzrósł w stosunku do złotówki, co życzliwie odradzamy) z kolei, wartość zakupionych mieszkań systematycznie rośnie – inflacja znów działa na korzyść Pani Kowalskiej. Wartość mieszkań rośnie, a przecież kredyt pozostaje nadal wyrażony w wartościach z 2010 roku gdy go zaciągnęła. Pani Kowalska będzie mogła ewentualnie w roku 2017 czy 2024 sprzedać 1 lub 2 mieszkania i w istotnej częśći spłacić pozostały kredyt, przyśpieszając swoją drogę do wolności finansowej.  No dobrze, ale co jeśli Pani Nowakowska nie ma oszczędności na zakup 3-4 mieszkań? Trudno jest odpowiadać na pytania dotyczące każdej z 19 milionów Polek. Nie twierdzimy, że zjedliśmy wszystkie rozumy, niemniej dostrzegamy szereg możliwości:  może Pani Nowakowska mogłaby zrewidować w dół swoje oczekiwania odnośnie pożądanego przez nią standardu życia w 2030 roku. Nie każdy przecież musi osiągać PLN 10 tys miesięcznie pasywnego wpływu gotówki. Jeśli potrzebowałaby powiedzmy PLN 3 tys, to wtedy do zbudowania wolności wystarczyłby jej portfel 4 kawalerek. dla zdobycia swojego wkładu własnego może sprzedać jakieś swoje aktywa. Ostatnio mój Przyjaciel wspominał, że pod wpływem lektury naszej książki, jego siostra – samotna matka utrzymująca się z pensji nauczycielskiej – zdecydowała się sprzedać  kawałek ziemi, który odziedziczyła i kupić (bez kredytu bankowego!) kilka kawalerek w swoim niedużym mieście a może Pani Nowakowska powinna poszukać dodatkowego zajęcia i dodatkowe przychody oszczędzać na zgromadzenie wkładu własnego a może Pani Nowakowska mogłaby – biorąc pod uwagę swój słabszy punkt startu – określić sobie dłuższy horyzont budowania wolności finansowej  Powyżej przedstawiłem kilka argumentów przemawiających za tym, że jeśli Panie Kowalska i Nowakowska chcą osiągnąć swoją wolność finansową w ciągu 15-20 lat, będą to w stanie uczynić rozumnie inwestując w mieszkania pod wynajem. Jesteśmy przekonani, że prawdziwe jest hasło Polka potrafi i że nasze Czytelniczki – jeśli tylko będą zdeterminowane – znajdą jeszcze dziesiątki innych pomysłów na zbudowanie trwałego strumienia pasywnych dochodów. Na czym polega wartość fridomii? Fridomia to stan ducha (oraz wspierający go stan materialny bazujący na stałych wpływach pasywnej gotówki), który daje poczucie niezależności, wolności, swobody, wyboru. Ile to jest warte? Z punktu widzenia finansowego, wartość fridomii polega na tym, że posiłkując się kredytem bankowym, Pani Kowalska może wejść w posiadanie większego portfela aktywów, niż byłaby w stanie kupić za własne oszczędności. Musi spłacać bankowi zaciągnięty na 15-20-30 lat kredyt, ale pomagają jej w tym najemcy mieszkań, których jest właścicielką. Przez wiele lat przychody z najmu ledwie pokrywają raty spłat kredytu, aczkolwiek czas działa tutaj na korzyść Pani Kowalskiej. Oczywiście Pani Kowalska (dysponująca większymi przychodami z pracy na wysokim stanowisku), może sobie pozwolić na spłatę 10-15 czy nawet 20% swojego własnego kredytu bankowego. Jej budżet domowy nie odczuje dodatkowego obciążenia. Natomiast w przypadku Pani Nowakowskiej (która ma niższe uposażenie z tytułu stosunku pracy) zalecamy większą ostrożność, bo skąd weźmie pieniądze na dorzucanie się do rat kredytu spłacanych przez najemców jej mieszkań, jeśli pojawiłaby się taka potrzeba. Pani Nowakowskiej potrzebna jest większa poduszka bezpieczeństwa, bo samo wynagrodzenie z pracy takiego bezpieczeństwa finansowego jej nie daje. Obie panie Kowalska i Nowakowska powinny zgromadzić wkład własny na poziomie dającym im bezpieczeństwo finansowe, nie powinny zadłużać się pod korek swoich zdolności kredytowych, nie powinny brać kredytów w obcych walutach, powinny brać pod uwagę realne poziomy stawek czynszów (a nie np. zapewnienia pośredników, że w tej lokalizacji kwota X to kwota minimum) itp. środki ostrożnościowe. Po całkowitej spłacie kredytu, obie Panie cieszyć się będą nieobciążonym spłatami kredytu strumieniem gotówki z najmu. Co więcej mieszkania, które w 2010 roku kupiły za X, będą warte wielokrotność X i nadal będą miały potencjał generowania pasywnych przychodów. Do końca ich życia, a nawet dłużej – dla ich dzieci i wnuków. A czy to się będzie Panu opłacało? To już sam Pan musi dla siebie, na własny użytek ocenić, Panie Iksiński. My na to pytanie nie potrafimy Panu udzielić prawidłowej odpowiedzi.   Tagi: dobra okazja , długoterminowo , Fridomia , Inwestowanie , Nieruchomości , pasywny dochód , strategia inwestowania , wolność finansowa 