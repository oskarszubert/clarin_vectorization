Ostatnio pojawiły się w mediach artykuły o tego typu tytułach, m.in w Pulsie Biznesu czy w portalu Bankier.pl. Dzięki Valdiemu oraz Pawłowi za przesłąnie linków. Oto one: http://nieruchomosci.pb.pl/3289264,36214,zyski-z-wynajmu-duzo- wyzsze-niz-na-lokatach oraz http://www.bankier.pl/wiadomosc/Zyski-z-wynajmu-duzo-wyzsze-niz- na-lokatach-i-obligacjach-2919114.html Oba artykuły omawiają raport sporządzony przez serwis Domiporta.pl. Oczywiście zgadzam się z główną tezą tego raportu, choć mogę mieć wątpliwości co do pewnych wyliczeń. Natomiast arytmetyka, z której wynika że najem daje średnią rentowność rzędu 4%, czyli dwukrotnie wyższą niż rentowność lokaty bankowej nie jest dla mnie jedynym argumentem za najmem. Widzimy w spółce Mzuri, że ten argument działa na wyobraźnię, bo coraz więcej naszych Klientów systematycznie rozbudowuje swoje portfele mieszkań na wynajem, wycofując środki z lokat bankowych i przeznaczając je na zakup kolejnych mieszkań. W chwili obecnej pomagamy naszym Klientom w zakupie 15-20 mieszkań miesięcznie. I skala tych działań ciągle rośnie. To dlatego kilka miesięcy temu stworzyliśmy odrębną spółkę – Mzuri Investments – której celem jest doradztwo oraz pomoc w inwestowaniu w nieruchomości na wynajem. Mzuri skupiać się będzie dalej wyłącznie na obsłudze najmu. Prezesem Mzuri Investments jest Jan Dziekoński, który dołączył do naszego zespołu z dużej międzynarodowej firmy konsultingowej, Roland Berger. Kontakt do niego to: jan.dziekonski@mzuri.pl Według mnie jednak najważniejszą przewagą inwestowania w najem jest to,  że pomoże on w osiągnięciu wolności finansowej. Zyski z lokaty bankowej pozwolą co najwyżej zredukować nieco efekty inflacji. Realna wartość przychodów z lokat będzie systematycznie spadać. Wpłacając milion na konto bankowe, dziś osiągniemy około PLN 2000 dochodu miesięcznie. Ile będzie warte owe PLN 2000 miesięcznie za 10, 20 czy 40 lat? Natomiast wartość zarówno najmu jak i samych mieszkań dających comiesięczny przychód będzie rosnąć wraz z inflacją.  Czasami szybciej, czasami wolniej, czasami będzie wręcz spadać gdy będą miały miejsce jakieś korekty rynkowe. Natomiast długoerminowo będzie rosnąć wraz z inflacją. Przeznaczając milion złotych na zakup 6 do 15 kawalerek (w zależności od lokalizacji) osiągniemy dziś dochód rzędu PLN 7 – 10 tysięcy miesięcznie (Klienci Mzuri raczej nie zadowalają się zwrotami na poziomie 4%:-), ale co ważniejsze nawet po 10, 30 czy 50 latach mogą się spodziewać comiesięcznego dochodu, który będzie reprezentował podobną (do dzisiejszej) moc nabywczą. O innych zaletach, takich jak m.in. możliwość lewarowania się, możliwość zwiększenia rentowności poprzez tańsze zakupy, możliwość trwałego podniesienia wartości mieszkania na wynajem, korzyści podatkowe i innych nawet nie wspomnę. Tak więc zgadzam się z tezą artykułów, natomiast zabrakło mi bardziej holistycznego spojrzenia na tytułowe porównanie:-) 