Na prośbę Piotra z Anglii, zamieszczam opis mieszkania, które kupiłem na przełomie stycznia i lutego br. Wystąpiłem w roli rezerwowego kupującego, bo jedna z Klientek Mzuri, która była już zdecydowana kupić mieszkanie, musiała się wycofać z powodów technicznych (przelew z banku w Portugalii nie dotarłby na czas). Mieszkanie to kawalerka (21 m.kw) na katowickim Załężu, kilka przystanków tramwajowych od Dworca PKP i rynku starego miasta. Jest to dzielnica familoków, czyli stuletnich, poniemieckich bloków dla górników i choć dziś miejscami jest mocno zaniedbana, widzę w niej ogromny potencjał. I tanie mieszkania, bo Ślązacy prędzej pukną się mocno w głowę kilofem, niż zainwestują w Załęże czy w Zawodzie. A to tworzy okazje dla takich obcych jak ja, co to nie wiedzą, że na Załężu po prostu „się nie inwestuje”. Uff, widzicie zdradzam kolejne swoje „sekrety”:-) Cena wyjściowa była PLN 65.000, a ostateczna wyniosła PLN 61.000. Mieszkanko na II p, było po generalnym remoncie. Nowe drzwi, okna, instalacje. W łazience brakowało tylko deski klozetowej oraz lustra. W aneksie kuchennym pozostał komplet mebli i sprzętu kuchennego, a za dopłatą PLN 300 pozostała też praktycznie nowa pralka. W pokoju brakowało jedynie mebli. Łączny koszt doposażenia wyniósł PLN 1400. Opłaty do administracji budynku wynoszą PLN 150 przy jednej zamieszkałej osobie. Mieszkanie udało się wynająć za PLN 650 + 150 zł opłat do administracji + media. A najważniejsze, że od momentu podpisania aktu notarialnego (Tomek miał już wcześniej – na wszelki wypadek – moje notarialne pełnomocnictwo do zakupu), do momentu wynajmu upłynęło tylko … 6 dni. Albo aż 6 dni, bo czasami zdarzają się w Mzuri jeszcze krótsze okresy pustostanów, a także – niestety – dłuższe. W ciągu tych 6 dni udało się też mieszkanie doposażyć. Jeśli mielibyście jakieś dodatkowe pytania, to zapraszam do komentarza na łamach fridomii lub do kontaktu bezpośrednio z Tomkiem z katowickiego biura Mzuri – tomasz.adamus (at) mzuri.pl lub tel 796 218 012. Tomek wie więcej o tym mieszkaniu niż ja, bo ja go jeszcze nawet nie widziałem. I oprócz tego, że otrzymałem od Tomka pocztą (nie, nie listem poleconym:-) akt notarialny i teraz otrzymuję na koncie bankowym dodatkowe PLN 650 (minus 11% prowizji dla Mzuri), mógłbym się nie zorientować, że mój portfel mieszkań na wynajem się powiększył. Czego i Wam serdecznie życzę. Sukcesów i wolności !   Tagi: bezpieczny zakup , dobra okazja , Inwestowanie , mieszkanie , Nieruchomości , pasywny dochód , rynek nieruchomości , wolność finansowa , Wynajem , zarządzanie 