Po to by poprawić jakość obsługi swoich Klientów, Mzuri się wciąż rozwija. Już jakiś czas temu nastąpiło formalne oddzielenie doradztwa i obsługi inwestorów od bieżącej obsługi mieszkań powierzonych Mzuri w zarządzanie. Powołaliśmy w tym celu nową spółkę – Mzuri Investments.  Teraz miło mi poinformować, że zespół MI ostatnio mocno się powiększył. Dołączyły trzy nowe osoby (ich profile poniżej), a to jeszcze nie koniec rozbudowywania zespołu. Wkrótce dołączą do MI kolejne osoby. Mzuri Investments w październiku kupiło lub pomogło Inwestorom kupić około 40 mieszkań  na wynajem:-) To rekordowy – jak dotąd – wynik. W poprzednich trzech miesiącach pomogliśmy naszym Inwestorom w sumie kupić około 40 jednostek:-) Janek Dziekoński i jego zespół przygotowuje się do tego by móc skutecznie obsługiwać jeszcze więcej transakcji. Wielu naszych Klientów dość długo zwleka z podjęciem decyzji o inwestowaniu, ale gdy tylko ją podejmą, to chcieliby od razu, bez zwłoki, móc nabyć jakieś mieszkanie w okazyjnej cenie. A potem by ich mieszkanie jak najszybciej zostało wyremontowane i wynajęte. Bo po co zbyt długo mrozić kapitał?! My to oczywiście doskonale rozumiemy i dlatego rozbudowujemy nasze „moce przerobowe”. Poniżej profile 3 nowych współpracowników Mzuri Investments. Janek Dziekoński, prezes MI, który w ostatnich 4-5 miesiącach pomógł w zakupie kilkudziesięciu mieszkań będzie koordynował i blisko nadzorował ich pracę. Ja pozostaję w odwodzie w razie jakichś trudnych decyzji do podjęcia. Mam nadzieję, że Ci z Was, którzy już współpracują z MI lub zdecydują się na taką współpracę już wkrótce odczują poprawę standardów obsługi. A Sylwii, Bartkowi i Kasi życzę sukcesów w wynajdowaniu okazji rynkowych i skuteczności w ich pozyskiwaniu. Sylwia Pękała Tematyka nieruchomości od lat przewija się w jej życiu w różnych wydaniach, administracji, remontowania, jak i nabywania mieszkań. Lubi być w ruchu i aktywnie spędzać czas: jogging kilka razy w tygodniu, spinning, pływanie, taniec.  Sylwia będzie pracować jako Specjalista ds. Inwestycji na terenie Katowic/GOP.   Bartek Dąbrowski Z rynkiem nieruchomości Bartek ma do czynienia od ponad 7 lat. Dotychczas głównie zajmował się wyszukiwaniem i adaptacją lokali dla różnych sieci handlowych. Teraz dzięki zdobytemu doświadczeniu będzie pomagał w znajdowaniu lokali mieszkalnych pod wynajem. Bartosz będzie pracować jako Specjalista ds. Inwestycji na terenie Łodzi. Kasia Rogalska Fascynacja tematem nieruchomości zakiełkowała w niej już ponad rok temu wraz z lekturą książek Roberta i Kim Kiyosaki, a na ‚poważnie’ rozpoczęła się kilka miesięcy temu. Od tamtej pory chłonie jak najwięcej wiedzy. Jest osobą ciekawą świata i ludzi, dlatego przez ostatnią dekadę mieszkała w kilku miastach/ państwach realizując pasję podróżowania. Prywatnie – świeżo upieczona mama! Kasia będzie wspierała zespół jako Specjalista ds. Poszukiwania Ofert. Jeśli ktoś z Was znajdzie jakąś dobrą okazję rynkową do kupna mieszkania albo nawet całej kamienicy, a nie będzie w stanie w danym momencie z niej skorzystać samodzielnie, to gorąco zachęcam do kontaktu z Jankiem (jan.dziekonski@mzuri.pl). Jestem pewien, że Janek będzie mógł albo zaproponować wspólne zainwestowanie albo jakąś atrakcyjną rekompensatę finansową:-) A z kolei takie rekompensaty mogą się okazać pomocne w gromadzeniu wkładu własnego na Wasze własne zakupy mieszkań na wynajem. Zapraszam do współpracy z Mzuri Investments. Oczywiście zespół Mzuri, kierowany przez Piotra Biernackiego również nadal się rozwija. Obsługa najmu to przecież serce działalności Mzuri. Na przykład, w Warszawie mamy już czworo Opiekunów Portfeli Mieszkań. Dzięki temu mogą być bliżej mieszkań, którymi się opiekują i skuteczniej o nie dbać. Wkrótce będziemy powiększać zespoły OPM- ów również w innych miastach, m.in w Trójmieście czy w Katowicach. Ostatnio zespół specjalistów w centrali Mzuri w Łodzi powiększył się o trzy nowe osoby. Są to osoby wspierające wszystkich OPM-ów we wszystkich miastach, w których działa Mzuri. Dalsza specjalizacja – jesteśmy o tym przekonani – pozwoli na podniesienie jakości obsługi naszych klientów. Mzuri będzie jeszcze skuteczniejsze w swoich działaniach. 