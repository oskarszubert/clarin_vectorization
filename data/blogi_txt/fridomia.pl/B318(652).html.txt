W grudniowym numerze National Geographic Traveler oprócz „Podróżniczej Listy Przebojów 2013″, znalazły się m.in porady jak można tanio odwiedzić – co mnie ogromnie cieszy – Kenię, informacje o hotelu Krasickim, który – tak się składa – odkryłem w tym roku w Lidzbarku Warmińskim oraz obszerny artykuł z pewnym Polakiem kenijskiego pochodzenia „opętanym przez podróże”. Pani Redaktor Julia Lachowicz próbowała odkryć sens mojej pasji podróżowania. Nie wiem czy jej się to udało, zwłaszcza, że ja też do końca jej nie rozumiem:-) Podróżowanie jest dla mnie zaspakajaniem ciekawości życia. Czy jest w tym jakikolwiek głębszy sens, tego sam nie jestem pewien:-) Kolejna moja podróż już … jutro rano. Tym razem tylko do Londynu (będę tam prezentował ideę wolności finansowej:-), ale już cieszę się na wyjazdy: świąteczny (nie wiem jeszcze dokąd), do RPA (na mistrzostwa Afryki w piłce nożnej) oraz do Chin (chyba na początek nauki języka chińskiego, choć decyzję o tym jakiego języka będę się uczyć w przyszłym roku podejmę dopiero w sylwestra:-) Jeśli podróżowanie to lekcja życia, to widzę, że mam jeszcze przed sobą sporo pracy domowej :-) 