W ostatnim numerze Gazety Finansowej (16-22 listopada) ukazał się artykuł mojego autorstwa, któremu redakcja nadała powyższy tytuł. Być może nie trzeba być ekspertem od zupełnie „wszystkiego” wynajmując swoje mieszkania, ale z pewnością przydatna byłaby mieszanka umiejętności interpersonalnych, marketingowych, księgowo-prawnych, technicznych, manualnych, zarządczych, a do tego dyspozycyjność, dyscyplina i gotowość ciągłego uczenia się. W poprzednich numerach GF pojawiły się moje artykuły nt sposobów na trwałe podniesienie wartości swojego mieszkania na wynajem („Możesz mieć więcej” w numerze 9-15 listopada) oraz sposobów zmniejszania kosztów utrzymania mieszkań na wynajem („Lepiej zapobiegać niż … płacić” w numerze 2-8 listopada). Zapraszam do lektury. Więcej pożytecznych – mam nadzieję – informacji znajdziecie też oczywiście w książce „Zarządzanie najmem. Poradnik dla właścicielek mieszkań na wynajem”, którą możecie zakupić w sklepiku na stronie www.mzuri.com.pl (chwilowo nie działa sklepik na stronie Stowarzyszenia Mieszkanicznik). Poradnik ten jest bardzo praktycznym zbiorem konkretnych wskazówek i myślę, że mógłby być dobrym prezentem pod choinkę:-) A co tam! Reklama jest dźwignią … rozprzestrzeniania się wiedzy:-) A przy okazji, serdecznie dziękuję Gazecie Finansowej za goszczenie moich cotygodniowych felietonów na szpaltach tygodnika już od ponad pół roku. Jest to dla mnie doskonała platforma do propagowania dobrych praktyk najmu. Ze swojej strony jestem gotów do wypełniania powierzanego mi cyklu felietonów treścią, aż do listopada 2015 roku lub do momentu wyczerpania się całej mojej wiedzy związanej z najmem mieszkań. W zależności od tego, które z tych wydarzeń nastąpi wcześniej:-) 