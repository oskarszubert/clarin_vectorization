W zeszłą sobotę odbył się Kongres Otwarcia warszawskiego oddziału Stowarzyszenia Mieszkanicznik. Pomimo pięknej, słonecznej pogody oraz odbywającego się tej soboty Dnia Matki, na spotkaniu pojawiło się około 60-70 osób. O ile niewiele pytań pojawiło się podczas prezentacji celów i sposobu organizacji prac Stowarzyszenia, o tyle mieliśmy dość żywiołową dyskusję podczas panelu poświęconego kredytom typu buy-to-let. W panelu tym oprócz ekspertów Stowarzyszenia uczestniczyli przedstawiciele Związku Banków Polskich (doradca Zarządu Pan Bolesław Meluch), grupy Banku BRE (Paweł Bąk, szef wydziału ryzyka kredytów zabezpieczonych) oraz doradców kredytowych (Pani Katarzyna Dmowska, prezes spółdzielni ANG). Była mowa m.in o tym czym są kredyty typu buy-to-let, jakie są ich zalety i wady, jak wygląda ich dostępność na polskim rynku oraz co musiałoby się zmienić by stały się one bardziej dostępne. Korzystając z ogromnej wiedzy Pana Melucha ze ZBP, rozmawialiśmy też o polityce budownictwa czynszowego i możliwościach udziału Mieszkaniczników w tym przedsięwzięciu.  Na koniec była jeszcze krótka prezentacja Marii Semczyszyn nt klubów inwestycyjnych. Niniejszym uznaliśmy warszawski oddział Mieszkanicznika za oficjalnie otwarty. Postanowiliśmy się spotykać co miesiąć, zaczynając od września br. _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _  _ _ _ _ _ _ _ KILKA POWODÓW, DLA KTÓRYCH WARTO PRZYJECHAĆ NA KONGRES OTWARCIA DO SOSNOWCA W SOBOTĘ 2 CZERWCA :-) Dla tych, co pierwszy raz… - można zapoznać się ideami, które stoją za Stowarzyszeniem Mieszkanicznik. Jak i dlaczego chcemy cywilizować polski rynek najmu, - można dowiedzieć się jak i czy w ogóle możliwe jest, by uzyskać wolność finansową dzięki inwestowaniu w nieruchomości na wynajem, - można poznać ciekawych ludzi, którzy już parają się najmem i podpytać – od czego zacząć, - można wstąpić w szeregi Stowarzyszenia i aktywnie działać na jego rzecz Dla tych, co już mieszkanicznikują  - pokażemy ciekawą prezentację jednego z naszych ekspertów – o zarządzaniu pustostanami. Co robić, żeby nie występowały i jak ich unikać - kolejny ekspert zaprezentuje świeżo opracowane i jeszcze ciepłe narzędzie upraszczające życie każdego Mieszkanicznika – kalkulator opłacalności inwestycji Ponadto – dla wszystkich uczestników: - wśród wszystkich zarejestrowanych uczestników Kongresu rozlosujemy UWAGA: 2 kubki termiczne sygnowane logo EURO 2012. Przydadzą się w sam raz w drodze na stadion, do strefy kibica, czy do znajomych – na kawę, herbatę, coś zimnego. Wedle uznania… - z kolei wśród tych, którzy w czasie kongresu zapiszą się do Stowarzyszenia – rozlosujemy jedno BEZPŁATNE, DWUOSOBOWE ZAPROSZENIE na dowolny seans filmowy do kina HELIOS w Katowicach. Do wykorzystania w dowolnym terminie, do końca 2012 roku! Teraz już nie pozostaje nic innego, jak tylko zarejestrować się na stronie www.mieszkanicznik.pl i przyjechać. Poniżej – raz jeszcze – szczegółowe info:  CO? GDZIE? KIEDY?   2 czerwca 2012, pomiędzy 10.00 – 13.00 Centrum Targowo -Konferencyjnego Expo Silesia Sala konferencyjna nr 2  Adres: ul. Braci Mieroszewskich 124 Sosnowiec Dojazd: www.exposilesia.pl/dojazd/pl/ 