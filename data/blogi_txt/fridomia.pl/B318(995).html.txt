W ostatnim, weekndowym, wydaniu Dziennika Gazety Prawnej ukazał się sporej objętości wywiad z prof Leszkiem Balcerowiczem, w którym stara się zachować wysoki standard dyskusji publicznej. Zależy mu na dyskusji merytorycznej, najlepiej opartej na empirycznych dowodach, a nie na licytowaniu się na populizm czy etykietki ideologiczne i emocje. Wytyka dziennikarzom prowadzącym z nim ten wywiad błędy w konstruowaniu pytań czy formułowaniu dylematów. Jednym z takich schematów myślowych, którym prof Balcerowicz próbuje zadać kłam, to dość powszechne myślenie, że aby naprawić sytuację w polskiej służbie zdrowia, należy zwiększyć budżet wydatków na ochronę zdrowia. Twierdzi, że nie ma żadnych empirycznych dowódów, przykłądów innych krajów, które potwierdzałyby zależność pomiędzy procentem PKB przeznaczanym na ochronę zdrowia, a długością kolejek do lekarzy. Natomiast są empiryczne dowody na to, że kolejki się skracają po wprowadzeniu częściowej (choćby niewielkiej) odpłatności za wizytę u lekarza. Częściowa odpłatność powoduje, że część spośród osób nie potrzebujących wizyty u lekarza po prostu nie przychodzi. Niestety w przestrzeni debaty publicznej ta prawdziwa zależność jest skutecznie wypierana przez fałszywą tezę o wszechmocy budżetowej złotówki. Ciekawe dlaczego. Jak myślicie z czego to wynika? 