Zapraszam na spotkania w lipcu skandynawskich (sobota 7 lipca w Kopenhadze) oraz brytyjskich (niedziela 29 lipca w Londynie) Mieszkaniczników. Szczegóły obok po prawej stronie. W Kopenhadze będzie to nasze pierwsze  spotkanie więc proponuję byśmy porozmawiali o wolności finansowej, o inwestowaniu w nieruchomości oraz o misji i celach Stowarzyszenia Mieszkanicznik. Na razie mam tylko potwierdzenie od Ani, która specjalnie na to spotkanie przyleci z Oslo, ale liczę na dużą frekwencję Mieszkaniczników i Fridomiaczek z Danii, a może też z południowej Szwecji:-). Dla Waszej informacji, nasze spotkania są darmowe (każdy płaci tylko za to co zamówił u kelnera), otwarte dla wszystkich chętnych, mają charakter nieformalny (nie ma żadnej sztywnej agendy czy oficjalnych prezentacji) i służą przede wszystkim poznaniu się i wymianie wiedzy i doświadczeń. Na spotkaniu w Londynie porozmawiamy o tym co Was będzie interesowało, ale również o Waszych oczekiwaniach wobec Stowarzyszenia Mieszkanicznik i zaplanujemy kongres otwarcia londyńskiego oddziału Mieszkanicznika, który odbędzie się prawdopodobnie we wrześniu br. Gorąco zapraszam wszystkich zainteresowanych! Oczywiście jeśli ktoś z osób mieszkających na stałe w Polsce akurat będzie w tym czasie w Kopenhadze czy w Londynie, to też serdecznie zapraszam. Obecność Mieszkaniczników i/lub Fridomiaków z Polski wzbogaci naszą wymianę doświadczeń. Będę wdzięczny za potwierdzenie intencji przybycia na spotkanie, po to bym wiedział jak duże mam zarezerwować stoliki na nasze spotkania. Do zobaczenia już wkrótce:-) 