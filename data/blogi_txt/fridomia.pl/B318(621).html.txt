Od Piotra Zacharskiego, lidera londyńskiego oddziału Mieszkanicznika: „W dzisiejszym wydaniu papierowym Gońca Polskiego oraz na ich stronie www ukazała się informacja na temat planowanej konferencji. Link poniżej: http://wiadomosci.goniec.com/wielka-brytania/9476,jak- inwestowac-w-nieruchomosci-w-polsce-konferencja/ Kilka osób już do godz. 11 dzwoniło do mnie z zapytaniem o więcej szczegółów i sposób rejestracji :). Wkrótce też Londynek.net powinien wrzucić na swoją stronę zapowiedź konferencji. Dodatkowo mam podesłać materiały o Stowarzyszeniu do Gońca Polskiego do artykułu, który ukaże się w przyszłym tygodniu.” Ogromne dzięki Piotrze! Cieszy mnie duże i żywe zainteresowanie brytyjskiej Polonii cywilizowaniem rynku najmu prywatnego w Polsce. Większość emigrantów pracując na Wyspach, wynajmuje mieszkania czy domy. A jednocześnie spora część pozostawiła swoje mieszkania w Polsce, które teraz wynajmują i dostrzegają ogromną różnicę w standardach najmu obowiązujących na tych dwóch rynkach. Polonia jest zdeterminowana by pomóc w stopniowym podnoszeniu standardów najmu obowiązujących na polskim rynku. Jestem też wdzięczny polonijnym mediom za życzliwe zainteresowanie naszym Stowarzyszeniem. Oprócz Kongresu Otwarcia londyńskiego oddziału Stowarzyszenia Mieszkanicznik, który odbędzie się w czwartek 11 października w Londynie, zapraszam też na mniej formalne spotkania Mieszkaniczników i Fridomiaków w Leeds (12.X) i w Newcastle (13.x), a także na moją prezentację w ramach seminarium organizowanego przez Midlands Polish Business Club w Birmigham w niedzielę 14.X. Szczegóły logistyki spotkań obok z prawej strony bloga. Zapraszam gorąco wszystkich zainteresowanych udziałem w którymś z planowanych spotkań. Oczywiście jeśli ktoś z Mieszkaniczników mieszkających na co dzień w Polsce będzie w tym czasie odwiedzał Anglię, to również będzie bardzo mile widziany. Do zobaczenia – mam nadzieję – wkrótce! 