Dostałem od Pana Andrzeja link do ciekawego artykułu. Dzięki! „Panie Sławku, Podsyłam ciekawy link re najem vs. kredyt przy aktualnej sytuacji rynkowej. Założenie mocno naciągnięte, jednak artykuł warty przeczytania. http://www.ekonomia24.pl/artykul/707218,914012-raty-czy-czynsz- do-zaplaty.html Pozdrawiam, Andrzej” Mnie się wydaje, że o tym czy lepiej wynająć czy kupić mieszkanie nie powinno przesądzać jedynie porównanie kosztów obsługi kredytu do kosztów najmu. Pewnie że jest to ważny czynnik i jedyny, który daje się łatwo skwantyfikować. Natomiast wydaje mi się, że są jeszcze inne, mniej wymierne, „miękkie” aspekty związane z celami i planami życiowymi, z preferencją wolności i niezależności vs preferencją posiadania,  z niechęcią do kilkudziesięcioletnich kredytów konsumpcyjnych. Źródłem wolności dla jednych może być wolność od kredytu, od obciążeń, od przywiązywania się do jednego miejsca, od balastu i obowiązków związanych z posiadaniem. Dla innych będzie to „wolność Tomku w swoim domku” :-) Czy uważacie, że ludzie podejmują tę decyzję w 100% w oparciu o porównanie kosztów „buy vs rent”? 