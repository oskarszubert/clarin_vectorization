Poniżej załączam korespondencję jaką niedawno wymieniliśmy z Panią Anną chcącą się dowiedzieć więcej nt doświadczeń Mzuri w adaptacji strychów. Wiem, że to temat, który może zainteresować większą liczbę osób, bo dzięki adaptacji strychu można pozyskać tanio nawet do kilku mieszkań na wynajem, stąd pozwoliłem sobie przytoczyć  tutaj część tej korespondencji:-) A jakie są Wasze doświadczenia z adaptacją strychów? Witam , piszę w związku z Pani pytaniami o strych do zakupu które przesłała Pani do Sławka Muturi. Moje odpowiedzi i dopiski umieściłem poniżej na niebiesko. Będę wdzięczny za przesłanie wszystkich materiałów o tej ofercie jakimi Pani dysponuje co pozwoli mi ją dokładniej przeanalizować. Czy chodzi może o strych przy Polnej 44 lub na Świętojańskiej ?  Pozdrawiam Maciej Nowak   Telefon: +48 501-949-747 www.mzuri.com.pl ——————————– Warszawa*Łódź*Katowice*Poznań Kraków*Wrocław*Trójmiasto Treść wiadomości:Witam serdecznie, Poszukując okazyjnej oferty kupna mieszkania natknęłam się na ogłoszenie o adaptacji strychu na cele mieszkaniowe. Oto szczegóły tego ogłoszenia: Forma zakupu: przetarg. Cena podana w ogłoszeniu: 300 tyś zł. Czy te 300 tys są wpisane w ogłoszeniu o przetargu jako cena wywoławcza ? Kim jest sprzedający ? Powierzchnia strychu to 120 m2 (mierzona po podłodze). Wysokość od 80cm do 400 cm. Z pozoru cena wydaje się bardzo atrakcyjna. Bo jedynie 300 tys. zł  za 120 metrowe mieszkanie w Warszawie to niewiele. Nawet kupno na kredyt jest korzystne, gdyż rata wyniosłaby zaledwie 1600 zł http://najnizszeraty.pl/kalkulator- kredytowy/30000000/500/360/equal#wynik , czyli mniej niż cena najmu 40 metrowego mieszkania.         Wątpliwe jest by stopy procentowe utrzymywały się długo na tak niskim poziomie, jeżeli oprocentowanie wzrośnie o 1 punkt procentowy , rata się zwiększy już do 1800zł.  przyjmując koszt adaptacji umeblowania i wyposażenia na 1500 zł / m2 , remont wyniesie 180 tys zł, czyli kredytując całość, rata to 2880 na 6% i 2580 na 5% I tu pojawia się moje pytanie gdzie jest haczyk? Wprawdzie strych jest pod nadzorem konserwatora zabytków, ale dach jest po remoncie. Właściciel zapewnia, że istnieje możliwość doświetlenia strychu oknami połaciowymi aktualnie są lukarny. Ponadto w lokalu istnieją podłączenia kanalizacyjne, CO, prąd i gaz.        Czy lokal był wcześniej wykorzystywany w celach mieszkalnych lub gospodarczych ?        Nurtujące mnie pytania: 1.    Jak wygląda procedura przetargowa? Czy przetarg może mnie do czegoś zobowiązywać? Na co zwrócić szczególną uwagę? To zależy od konkretnego przetargu i jego regulaminu. Czy może Pani przesłać dokumenty przetargowe ?        2.    Jakie są uregulowania prawne nabycia takiej nieruchomości? Czy taki strych stanowić będzie moją własność?        Jeżeli sprzedaje wspólnota mieszkaniowa jako część wspólną, odbywa się to na ogół w następujący sposób: Kupujący podpisuje umowę przedwstępną która zobowiązuje jego do prac adaptacyjnych, a wspólnotę do sprzedaży po wyremontowaniu, jako lokal mieszkalny. Inwestor przeprowadza również procedurę formalną przekształcenia strychu w mieszkanie. Zdarzają się również strychy które są już wyodrębnionymi lokalami niemieszkalnymi, wtedy może przejść na własność przed adaptacją.        3.    Czego może zabronić mi konserwator zabytków?        To zależy od konkretnego budynku. W ekstremalnych przypadkach może zabronić praktycznie wszystkiego lub nakazać spełnienie nierealnych warunków.        4.    Jaki jest przybliżony koszt remontu strychu?        Zakładając że dach nie wymaga remontu, to ok 1200 – 2000 zł za m2 ( zależne od wielu czynników )        5.    Co należy zrobić w pierwszej kolejności? Remont dachu, okna, ocieplenie?        1. remont dachu 2 okna 3 instalacje 4 ocieplenie 5 ściany i podłogi  i dalej tak jak przy wykańczaniu standardowego mieszkania 6.    Jakie jeszcze inne problemy mogę napotkać w związku z zakupem takiej nieruchomości?        Naprawdę wiele ich jest a z pewnością nie znam wszystkich możliwych. Dla przykładu, jeżeli sprzedaje wspólnota, lub zgoda wspólnoty w jakimś aspekcie warunkuje powodzenie przedsięwzięcia, warto odczekać 6 tygodni od podjęcia uchwały w tej sprawie przez wspólnotę jest to czas kiedy każdy członek wspólnoty może zaskarżyć uchwałę a sąd może nakazać wstrzymanie jej obowiązywania do czasu rozpatrzenia pozwu. Może się pojawić konieczność ekspertyz budowlanych różnego rodzaju , szczególnie w budynku zabytkowym, które są drogie i nie muszą być pomyślne. Z góry dziękuję za pomoc Anna 