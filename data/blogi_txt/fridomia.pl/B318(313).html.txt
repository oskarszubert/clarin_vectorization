Węgry już od kilku dobrych lat (jeszcze przed wybuchem ogólnoświatowego kryzysu zapoczątkowanego 3-4 lata temu) utrzymują się w ciągłym kryzysie. Kraj, który na początku transformacji początku lat 90-tych stał w dużo lepszej pozycji wyjściowej niż Polska i który dzięki większej atrakcyjności Budapesztu niż Warszawy przyciągał o wiele więcej inwestycji międzynarodowych korporacji niż Polska, a jednocześnie będąc mniejszym terytorialnie i ludnościowo i mogącym się dzięki temu dynamiczniej rozwijać, kilka lat temu stanął jak wryty. Nie wiem czy pamiętacie te fale ulicznych protestów, które przelewały się głównymi ulicami Budapesztu, gdy wyszło na jaw, że rząd systematycznie i z pełną premedytacją oszukiwał swoich obywateli? Oczywiście Budapeszt jest teraz zupełnie spokojny i poza tym, że setki czy tysiące sklepów i lokali użytkowych pozostaje od dawna pustych (nawet przy głównych ulicach miasta), to nie widać śladów kryzysu gospodarczego. Widzi się też sporo (choć nie więcej niż w Warszawie czy w innych europejskich stolicach) wywieszek w oknach domów „Elado” (na sprzedaż), czy „Kiado” (do wynajęcia). Nie mniej dla mnie, liczba pustych, nie wynajętych sklepów, jest widocznym dowodem na to, że lokale użytkowe są bardziej podatne na dekoniunkturę gospodarczą czy też zmiany w atrakcyjności lokalizacji niż mieszkania. To tak, a propos dyskusji, które czasami pojawiają się na łamach Fridomii. Według mnie, lokale użytkowe mają wiele zalet (są bardziej dochodowe, najem trwa zwykle dłużej i jest mniej kłopotliwy), ale są mniej stabilne jeśli chodzi o bazę dla wolności finansowej. Ale wracając do pięknego Budapesztu. Byłem tam tylko w weekend, dodatkowo jest tam o wiele mniej biur nieruchomości niż w Warszawie, więc trudno było mi znaleźć informację nt dynamiki tamtejszego rynku nieruchomości. Z witryn zaledwie 4-5 biur nieruchomości, na podstawie ogłoszeń zamieszczonych w gazetce „expressz” (język węgierski nie należy do najłatwiejszych:-) ale przy słowach „ingatlant kinal” znalazlem symbol domku:-) oraz z rozmów z kilkoma osobami udało mi się ustalić co następuje: 1. W Peszcie jest większa oferta mieszkań w cenach do HUF 8 milionów (około PLN 120.000) niż w Buda. W Buda ogólnie jest mniej ogłoszeń, a te które są wydają się być droższe. 2. za mieszkanie 1-. 1,5- lub 2-pokojowe w Peszcie trzeba zapłacić w granicach od 50 do 150 tyś złotych 3. ogłoszenia w gazetce „expressz” były istotnie tańsze od ogłoszeń prezentowanych w witrynach biur nieruchomości (być może tam trafiają tylko te droższe nieruchomości, na które właścicielom trudno jest znaleźć amatora). 3. cena za m.kw mieszkania w gazetce kształtuje się na poziomie od PLN 1750 do PLN 3000/m.kw. W witrynach było to PLN 2000 do PLN 5800 przy czym widziałem tylko 3 mieszkania z cenami powyżej PLN 5000 za m.kw. Bardziej reprezentatywny wydaje się przedział PLN 2000 do PLN 4300.  W Budapeszcie chyba bardzo mało się teraz buduje nowych mieszkań – widziałem tylko jedno ogłoszenie nowobudowanego budynku niedaleko centrum miasta gdzie ceny zaczynają się od PLN 4300 za m.kw. Nie byłem w stanie ustalić tego, jak się kształtowały ceny mieszkań w Budapeszcie przed 2006 rokiem, ale wygląda na to, że Budapeszt ominął okres dynamicznego wzrostu cen z lat 2006-2008, który miał miejsce w większości krajów Europy, a dodatkowo ceny spadły (choć podobno nie tak dużo) po roku 2008. Wygląda mi więc na to, że Budapeszt to dobre miejsce do inwestowania w nieruchomości. Choć obecny poziom czynszów nie jest zbyt atrakcyjny dla inwestorów…. w gazetce „expressz” znalazłem w sekcji „Ingatlant kiad” ok 30 ogłoszeń „do wynajęcia” w Budzie i 3x tyle w Peszcie. W Budzie ceny najmu mieszczą się w przedziale od HUF 25000 (PLN 380) do HUF 170.000 (PLN 2600) za miesiąc, przy czym najwięcej (połowa) mieszkań  kosztuje w przedziale od HUF 50 do HUF 75 tysięcy za miesiąc najmu. W Peszcie koszt najmu waha się pomiędzy HUF 20 do 80 tys, przy czym najwięcej (około połowa) jest ogłoszeń z cenami w przedziale HUF 40000 do HUF 60.000 za miesiąc (PLN 600 do PLN 900). … to przewiduję, że ceny zarówno sprzedaży jak i najmu mieszkań w Budapeszcie istotnie wzrosną. Stanie się to gdy wreszcie węgierska gospodarka wyjdzie z obecnej zapaści. Czego oczywiście naszym Bratankowym Fridomiakom serdecznie życzę.   Tagi: Fridomia , Inwestowanie , Nieruchomości , nieruchomości za granicą , rynek najmu 