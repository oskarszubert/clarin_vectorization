Tak jak pisałem w książce „Moja droga do wolności finansowej”, strategii budowania portfela nieruchomości na wynajem jest bardzo wiele. W książce szczegółowo opisuję swoją, ale wcale nie uważam by była jedyną możliwą czy nawet najlepszą. Oto mail, który dziś otrzymałem wraz z moją nań odpowiedzią. Załączam go, bo nie niesie żadnych osobistych tajemnic, a wydaje mi się, że temat może być interesujący dla innych osób:-) I przy okazji, ponawiam moją gorącą prośbę do Was. Gdy chcecie mi zadać jakieś pytanie natury ogólnej, to korzystajcie proszę z fridomii,  a nie z mojego maila. Odpowiadam na wszystkie pytania mimo, że czasami dostaję ich naprawdę mnóstwo, o wiele więcej niż typowy emeryt:-) Natomiast pytania się często powtarzają i wolę odpisywać na nie raz niż wielokrotnie. Poza tym zadając je na łamach fridomii nie ułatwiacie życia tylko mi, ale też i … sobie samym. W jaki sposób? Choćby w taki, że ja nie mam monopolu na wiedzę. Zadając pytanie na fridomii jest wysoce prawdopodobne, że w odpowiedzi otrzymacie nie tylko moją perspektywę, ale też perspektywę innych Fridomiaczek i Fridomiaków. Odpowiedź będzie bogatsza, pełniejsza, bardziej zrównoważona dzięki różnicom zdań, które mogą się pojawić. I wzbogacicie całą społeczność Fridomiaków:-) Ale do rzeczy. Oto zapytanie Wojtka: Sławku, Dziękuję za odpowiedź… kupiłem Twoja polecaną przez Ciebie książkę i… bardzo rozbawił mnie wstęp gdzie odnosisz się do książki Kiyosakiego (w kontekście tego co napisałem w mailu poniżej J  - widzę spore analogie w odczuciach po lekturze)… doceniam też rady które udzielasz ale wydaje mi się, że ja nie jestem w stanie zastosować „Twojego modelu” opartego na zakupach za gotówkę małometrażowych kawalerek. Po pierwsze mimo ze wchodzę w 2gi próg podatkowy i mam odłożone jakieś pieniądze to w większości jest to social lending - www.kokos.pl (też dobre źródło pasywnych dochodów , mankamentem jest to, że tej kasy nie wyciągnę z dnia na dzień) stąd będę się lewarował kredytem (to jeśli chodzi o finansowanie). Jeśli chodzi o mieszkania które ewentualnie biorę pod uwagę to są to mieszkania 3-4 pokojowe. Na mieszkanie patrzę raczej jak na akademik/miejsce do spania dla młodych ludzi (studenci lub ktoś kto zaczyna prace) wtedy mamy część wspólna – korytarz, łazienka, kuchnia i oddzielne pokoje dla każdego z mieszkańców -  zastanawiałem się nad Twoja koncepcją budowania portfela nieruchomości składającego się z kawalerek – motywujesz to najkorzystniejszym zwrotem z inwestycji… ale w warszawie trudno kupić kawalerkę poniżej 150 K a 4 pokoje można kupić za 260 K… (znalazłem taka ofertę i wydaje się być bardzo intersująca… ) Przyjmując prosta (excelowa J ) kalkulacje  Jeśli mamy kawalerkę powiedzmy za 170 K pln, finansowana wkład własny 30 k pln kredyt 140 to rata kredytu zakładając 30 lat i obecne oprocentowanie wyniesie 700 pln + 300 pln czynszu + 200 jakiś opłat licznikowych – wychodzi 1200 pln + jeszcze ryczałtowy podatek i prawdopodobnie musze znaleźć kogoś kto za to zapłaci 1500 pln miesięcznie - mam wtedy dość wąska grupę odbiorców (to ktoś kto pewnie jest singlem lub w związku bez dzieci, nie stać go na kredyt vide ma takie sobie dochody)… generalnie 1 pokoj kupujemy za ww. cene    Taki ktoś prędzej zapłaci 600 pln za swój własny pokój + dyskomfort (a może wcale nie ) dzielenia kuchni, łazienki i przedpokoju z innymi (przypadkowymi bądź nie) ludźmi - z ekonomicznego punktu widzenia gdybym był młodym człowiekiem i singlmem to właśnie szukałbym takiego mieszkania. Przy 4 pokojach kapujemy jeden za 300/4 czyli za 75 k pln - przy czym rata kredytu zakładając, że wkładam 30 k a kredyt na 2200k  wyniesie 1050, czynsz 500 oplaty podobne 300 razem 1850 na 4 - 450 pln , wynajmując za 600 / osoba miesięcznie jestem na lekkim plusie (zakładam brak konieczności robienia kosztownego remontu).     W książce piszesz, że Twoja strategia jest jedna z wielu i nie koniecznie trzeba się na niej wzorować… chciałbym się natomiast dowiedzieć czy widzisz istotne mankamenty stawiania na mieszkania wielopokojowe.    Trochę się rozpisałem:-) przepraszam Pozdrawiam Wojtek 