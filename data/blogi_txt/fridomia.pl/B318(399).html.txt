Rynek kredytowy – informacje i najnowsze trendy   EUR Grudzień przyniósł dalsze pogłębienie trendu marginalizacji walut obcych na rynku kredytowym. Kolejne banki wycofały się z finansowania w EUR, a pozostałe podwyższyły marże kredytowe. Przy LTV=100% finansowania na konkurencyjnych warunkach udzielają obecnie dwa banki. Przy LTV=80% lista powiększa się do zaledwie 5-ciu, więc wybór nie jest imponujący. Jest to o tyle zaskakujące zjawisko, że stoimy w obliczu nowelizacji  rekomendacji S, która ograniczy zdolności kredytowe w kredytach walutowych o jedną piątą, co samo w sobie skutecznie powinno poskromić apetyty kredytobiorców.   Rodzina na Swoim Marże kredytowe w Rodzinie na swoim uległy dalszej korozji. Oprócz wciąż wyśmienitej oferty BnP Paribas pozostałe banki w ramach programu mocno sobie odpuściły. Oferty kształtują się na poziomie 1.3-1.7%, co w porównaniu z marżami rzędu 1% sprzed dwóch miesięcy nie wydaje się już tak korzystne. Warto jednak zaznaczyć, że kto jest w stanie załapać się na obecne limity nie powinien się wahać – kalkulacje wskazują, że kredyt RnS jest najkorzystniejszym kosztowo z wszystkich rozwiązań dostępnych na rynku.   PLN Kredytom w złotówkach udzieliła się świąteczna atmosfera. Radośnie pląsają między poziomem 1.0, a 1.5% i nie wykonują zbyt pochopnych ruchów, oczekując Nowego Roku. Czas Świąt radzimy na ich miejscu wykorzystać na słodki odpoczynek – początek roku szykuje się naprawdę ciekawie. Dodatkowo banki szykują się na wielką kampanię szukania rentowności w sprzedaży produktów regularnego oszczędzania. Bankowym klientom również polecamy skorzystanie z chwil ciszy – 2012 rok będzie Rokiem Telefonów od Banku.   CHF Dostępność franka szwajcarskiego jest obecnie tak niewielka, że w Salomon Finance zastanawiamy się nad zlikwidowaniem niniejszej sekcji. Tymczasem ostatni z „rozsądnych” banków udzielających kredyty w CHF na grudzień postanowił… wstrzymać wypłaty w walutach obcych. W dalszym ciągu zainteresowanych helwecką walutą zapraszamy do Deutsche Banku – minimalne dochody: 50.000 PLN netto.   Jan Bijas Dyrektor Generalny Salomon Finance Tel. +48 791 577 882 jan.bijas@salomonfinance.pl  OBLICZ DOKŁADNĄ RATĘ KREDYTU 