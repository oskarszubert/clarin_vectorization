Dzięki uprzejmości redaktora Radosława Omachela, zostałem zacytowany w artykule „Dla kogo są mieszkania dla młodych?”. Jest mi niezmiernie miło. O programie MdM wypowiadam się – jak możecie się domyślać – krytycznie. Dla uściślenia dodam, że część danych, które pojawiły się w tym artykule, np te dotyczące liczby mieszkań obsługiwanych przez Mzuri szybko się dezaktualizuje. Dopiero teraz patrząc na cytat sprzed około półtora roku (bo wtedy chyba podawałem Newsweekowi liczbę 170 obsługiwanych przez Mzuri mieszkań), dostrzegam jak szybko Mzuri się rozwija. Nie obsługujemy 170-ciu, tylko dokładnie 603 mieszkania, domy i lokale użytkowe na wynajem. A rośniemy tak szybko dzięki zaufaniu naszych Klientów. Będziemy pracować nad tym by to zaufanie podtrzymywać i umacniać. 