Co kraj to obyczaj. Z wpisu na blogu pana Olgierda Rudaka (który otrzymałem od Pana Roberta z Poznania; dziękuję!) wynika, że nowojorscy najemcy bardzo się obawiają wpisu na czarną listę złych najemców. Każdy landlord przed wynajęciem swojego mieszkania sprawdza – za określoną opłatą – czy nazwisko osoby zainteresowanej najmem jego mieszkania nie widnieje przypadkiem na tej liście. Czasami rodzi to komplikacje prawne (o tym jest przytaczany wpis), ale ciekawostką jest to, że w USA – wygląda na to – nie istnieje GIODO.  Oto link do wpisu: http://olgierd.b blog.pl/wpis,o;ochronie;danych;osobowych;najemcow;w;nowym;jorku, 59945.html Mam nadzieję, że ktoś w Polsce zechce wkrótce stworzyć firmę, która działając w ramach przepisów o ochronie danych osobowych, będzie udostępniać Mieszkalnikom dane najemców, którzy dopuścili się we wcześniej wynajmowanych mieszkaniach jakichś nieregularności. Powstające Stowarzyszenie Właścicieli Nieruchomości na Wynajem – jestem przekonany – ułatwi powstanie takiego biznesu, który stanie się jednym z elementów infrastruktury rynku najmu detalicznego. Infrastruktury, która na rynku najmu detalicznego (w odróżnieniu od najmu komercyjnego) jest nadal w Polsce bardzo, bardzo uboga. 