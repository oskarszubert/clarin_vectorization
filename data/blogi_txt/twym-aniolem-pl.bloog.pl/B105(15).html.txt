W twego ciała przecudownej czarzeżycie kipi jak złociste wino:trzykroć, trzykroć ten będzie szczęśliwy,komu dasz się nim upić, dziewczyno.W twego ciała przecudownej głębioczy toną jak w jeziora falii powrócić na słońce nie mogąz ławic pereł i ławic korali.Ust twych więc usta nie tknęły niczyje ?Nikt nie uścisnął twojej drżącej ręki ?Nikt się nie oplótł w twoich włosów pęki ani się wessał w twoją białą szyję ?Nikt się nie wsłuchał, jak twe serce bije,jak omdlewają słów błękitne dźwięki,a ciała twego kształt smukły i miękkizdrój tylko widział i wodne lilije ?I nigdy dumne to królewskie ciałow niczyich ramionach uścisku nie drżało ?Pragnienie twoje jest jak blask o wschodzie ?Nigdy w twych oczu słonecznym ogrodzieNie trysła rozkosz kwiatami złotemi ?Pójdź ! Tyś jest szczęściem najwyższym na ziemi !K.P.Tetmajer 