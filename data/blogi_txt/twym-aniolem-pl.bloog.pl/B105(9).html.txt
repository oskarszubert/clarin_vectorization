Drobnomieszczańskie nasze róże,Różyczki raczej lub różęta,Tak jak je widzę i pamiętam,Z barwy przyrównałbym tynkurze Na siódmej wodzie po purpurze.Coś miały z barszczu i coś z malinRosnących dziko śród rozwalin,Gdzie żużel, cegły, osypiskaI złom kredowy w słońcu błyska,I rozpalony wielki kamieńI błyski lśniącej miki na nim.    Ogrodnik, czuły na harmonięI rozkład sił między barwami,Rezedę przypiął pod różami.Poeta dałby tu piwonie,Lewkonie albo pelargonie,     Żeby słuchowi było radość,By rymem wzmocnić tę harmonię-Lecz on, kwiecistej znawca flory,Patrzącym oczom czyniąc zadość,Dbał nie o rymy, lecz kolory.     Posłuszny tedy barw naturze,Kępką rezedy podparł róże.Bo jeśli czerwień róż naocznaJakaś barszczowa jest, uboczna To zieleń, tutaj mu niezbędna,Też musi w tonie być podrzędna ,Inaczej-zginą biedne róże...Przez zieleń brnąc i jej odcienieMożna, jak wiemy, nieskończenie. Julian Tuwim 