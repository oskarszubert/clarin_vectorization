OfiarowanieU nóg twych kładę: O ! żałosna wdowoPolskiego ludu ! O ! Matko w żałobieTych co śpią w krwawym pochowani grobie,I tych, co wierzą, że wstaniesz na nowo:O ! ty gotowa twą krew Chrystusową,Rzucić na twarze wątpiące i blade,Warszawo ! tę pieśń ci pod nogi kładę,I nóg skrwawionych twoich sięgam głową.Bo ja nie wierzę, żebyś ty się zlękłaCarskiego czoła i carskich rycerzy:A gdy mówiono, żeś przed nim uklękła,Tom był jak człowiek, gdy grom weń uderzy:Potem schyliwszy czoło zamyślone,Rzekłem: żeś klękła ty po tę koronę,co spadła z głowy, i u nóg ci leży.Juliusz Słowacki (1809-1849) 