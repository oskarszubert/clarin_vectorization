Zdając sobie sprawę, że wypiekanie pieczywa, stanie się moim "chlebem powszednim", postanowiłam uprościć tę procedurę na tyle, ile jest to możliwe. Ponieważ do tej pory nie weszłam w posiadanie kamienia do pieczenia czy koszyka do wyrastania, wykorzystuję swoje własne patenty. Pomyślałam, że to ośmieli tych, którzy do tej pory nie przełamaili się w kwestii chlebowej. Z mojej prywatnej "taśmy" schodzą 2 chleby tygodniowo, a może być ich więcej, bo świeży chleb, posmarowany masłem i posypany solą, jest daniem samym w sobie. 