Podobno, nie należy robić zakupów na głodnego. W moim przypadku jest to niemożliwe. Do sklepu wpadam, wracając z pracy, wtedy zawsze jestem głodna. Staram się jednak używać rozumu, a nie żołądka, w doborze produktów. Czasem wychodzi. Prawdą jednak jest, że je się oczami, bo zawsze zabłądzę wśród półek z czasopismami kulinarnymi. W piątek też się zgubiłam, ale za to znalazłam inspirację na dodatek do herbaty. Dlatego w niedzielne przedpołudnie pachniało drożdżówkami. 