Biszkopt migdałowy Jaja utrzeć z cukrem. Dodać migdały, mąkę, proszek do pieczenia, wymieszać. Białka ubić na sztywno ze szczyptą soli i partiami dodawać do masy migdałowej, mieszać delikatnie. Masa migdałowa jest dość zbita, ale w końcu przyjmuje pianę z białek. Spód tortownicy o wymiarach ok 20 cm (moja była większa i tort był niewysoki, ale też niekarłowaty) wyłożyć papierem do pieczenia i wylać do niej ciasto.Piekarnik nagrzać do 180 stopni. Piec 30-40 minut aż biszkopt "wyschnie". Wyłączyć piekarnik jeśli ciasto nie klei się do patyczka. Zostawić do wystudzenia w uchylonym piekarniku. Przekroić na 2 krążki. Nasączyć słabą, posłodzoną herbatą. Krem jajeczno - maślany Podczas, gdy w piekarniku piecze się biszkopt, można przygotować krem jajeczno-maślany. Do rondelka wlać mleko, wsypać cukier kryształ i cukier waniliowy, wbić żółtka i podgrzewać na bardzo słabym płomieniu, nie przerywając mieszania. Do mieszania najlepsza jest trzepaczka. Krem doprowadzić do zagotowania i wkroić plastry masła i znów doprowadzić do wrzenia. Kiedy masło w całości się roztopi, odstawić z ognia i schłodzić. Podczas studzenia masa gęstnieje. Krem śmietanowy Do wrzątku wsypać żelatynę, dokładnie i energicznie pomieszać, zostawić do ostudzenia i całkowitego rozpuszczenia. Przechowywaną, co najmniej 12 godzin, w chłodziarce śmietanę ubić z cukrem pudrem. Delikatnie, łyżką dodać serek homo i rozpuszczoną chłodną żelatynę. Migdały Wrzucić na patelnię i na wolnym ogniu, uprażyć czyli doprowadzić do delikatnego zbrązowienia. Czekolada do polania Do rondelka wlać mleko, dodać połamaną czekoladę i na małym ogniu doprowadzić ją do rozpuszczenia, wystudzić. Przełożenie tortu Na pierwszy blat wyłożyć wystudzony krem jajeczny, przykryć go drugim blatem. Wierzch i boki wysmarować kremem śmietanowym. Na krem wysypać migdały i polać je chłodną czekoladą. Włożyć na noc do lodówki. 