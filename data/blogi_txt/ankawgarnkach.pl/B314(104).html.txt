Będę kontrowersyjna, ale tego smaku z dzieciństwa nie znam. Pamiętam za to makron z jabłkami, pyszny, ale od pewnego czasu wolę jabłka łączyć z ryżem. Wczoraj na kolację zapiekłam ryż z szarą renetą, ale moja mięsożerna rodzina zrobiła mi afront. Mikołaj owszem zjadł, bo bał się embarga na nowy zestaw policyjny. Alka wysepleniła, że woli „ebek i sinkę”. Dawid poprosił o małą porcję,  "nie jestem jakoś głodny" oznajmił demonstarcyjnie. Nabrał apetytu jak tylko wyszłam z kuchni. Przyłapałam go na tym, jak w pośpiechu wpychał do ust „ebek i sinkę”. Za to ja zjadłam zacną porcję, poprosiłam o dokładkę i kulturalnie pochwaliłam gospodynię. Bo przecież się postarała. 