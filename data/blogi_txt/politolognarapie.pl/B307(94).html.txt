U.O.E.N.O. (You Even Know It / Nawet o tym nie wiedziałaś) to nowy singiel Rick Rossa, którego tytuł oznacza ogłupienie kobiety narkotykami i wykorzystanie jej w wiadomym celu. Opublikowany krótko po wydarzeniach z Steubenville w Ohio (gdzie dwójka licealnych futbolistów odurzyła i zgwałciła 16-latkę) utwór wzbudził liczne dyskusje na temat przemocy wobec kobiet. W tekście kawałka właściciela Maybach Music Group pada nawiązanie do MDMA, powszechnie znanego jako ecstasy, ale często występującego w formie Methylone (działanie tripujące jest dużo mocniejsze). Wrzuciłem jej molly do szampana, nawet o tym nie wiedziała. Wziąłem ją do domu i byłem bardzo zadowolony, że nawet o tym nie wiedziała.  Słuchacze hip-hopu, blogerzy i aktywistki działające na rzecz praw kobiet za sprawą serwisów społecznościowych wyrażają swoje oburzenie na temat singla rapera. Platforma Change.org uruchomiła petycję, która wzywa muzyka do publicznych przeprosin za gloryfikowanie gwałtu. Podobny sprzeciw wyraził portal RapRehab.com, który chce zmusić Rossa do wzięcia odpowiedzialności za swoje słowa. Właściciel serwisu Paul Porter zwraca także uwagę rolę mediów: czas rozprawić się z ludźmi, którzy dają zielone światło dla nadawania takich projektów.  Co sam zainteresowany na to? Podczas rozmowy w radiu Q93.3 powiedział, że kobieta to największy dar znany mężczyznom, a cała sytuacja to nieporozumienie. Dodał także, że utworze nie padł termin gwałt. Nawet nie spróbował przeprosić.. Po raz kolejny dobitnie przekonuję się o tym, że Rick Ross jest synonimem wszystkich najgorszych trendów, które co rusz zyskują na popularności. Przykro mi to mówić, ale amerykański mainstream definitywnie odciął się od swoich korzeni (wręcz zaczyna je lekceważyć). Dyskusja o problemach Afroamerykanów została zastąpiona przez poddaństwo ekskluzywnym markom, w efekcie czego dostajemy tylko przepisy na mocno zakrapiane imprezy. Przepisy, które mają na YouTube po kilkadziesiąt milionów wyświetleń.. 