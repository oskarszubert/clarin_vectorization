Nie wydaje mi się, żeby nadmierna ilość zjedzonych pączków powodowała omamy wzrokowe. Wygląda więc na to, że Telewizja Polska postanowiła nawrócić się ze ścieżki, którą niechybnie podążała wzorem komercyjnych stacji i.. zaczęła realizować zapisaną w swoim statucie MISJĘ! Telewizja Polska zmienia oblicze audycji muzycznych. Po kilkunastu latach zdominowanych przez programy typu talent show powraca do transmisji koncertów. Projekt „Made in Polska”, przygotowany w koprodukcji z Narodowym Instytutem Audiowizualnym, ma na celu tworzenie i aktualizowanie audiowizualnej bazy danych rodzimej muzycznej popkultury. Na nasze szczęście będzie ona realizowana min. poprzez emisję hip- hopowych koncertów. Na pierwszy ogień pójdzie Molesta. Premiera 2 marca (sobota) o godzinie 0:15 (pora jest niestety dużym minusem). Kolejne ekipy, których koncerty będą wyemitowane to Abradab   Gutek oraz Hemp Gru. 