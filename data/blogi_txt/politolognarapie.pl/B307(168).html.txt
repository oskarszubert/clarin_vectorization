Krytyka Polityczna walczy jak może z wizerunkiem, który zaczął kształtować się na jej temat po wydarzeniach z 11 listopada. Wczoraj opublikowano list muzyków, którzy popierają działalność Centrum Kultury Nowy Wspaniały Świat. W gronie artystów znalazł się warszawski raper Vienio.  Jako przedstawicielki i przedstawicie polskiego świata muzycznego pragniemy zaprotestować przeciwko mającemu ostatnio miejsce przeinaczaniu rzeczywistości i kwestionowaniu dorobku Centrum Kultury Nowy Wspaniały Świat, jak i skupionego wokół niego środowiska Krytyki Politycznej.    Centrum Kultury Nowy Wspaniały Świat jest od samego początku miejscem przyjaznym twórcom. Najlepszym tego dowodem jest imponująco bogaty program, na który składają się nie tylko znakomite koncerty, ale także równie ciekawe pokazy filmowe, spektakle teatralne i debaty dotyczące najważniejszych zagadnień kulturalnych i społecznych.    Nowy Wspaniały Świat jest miejscem wyjątkowym w skali nie tylko warszawskiej, ale i ogólnopolskiej. Trudno nie docenić jak wielką i ważną kulturotwórczą rolę to Centrum Kultury odgrywa. Natomiast nie zauważyć jej można tylko przy złej woli.   Źródło: http://www.kr ytykapolityczna.pl/Serwiskulturalny/ListpoparciadlaKPodsrodowisk amuzycznego/menuid-305.html   Ciekawe jest to jak rozeszły się pod kątem światopoglądowym drogi Vienia z resztą składu Molesty. Pelson i Włodi w projekcie PARIAS to zupełnie inny klimat i przekaz niż ten, w którym nagrywa dziś Vienio.  Bardzo dziwi mnie, że w gronie popierających nie znalazł się Łona. Był przecież jednym z artystów wypowiadających się na temat polityki narkotykowej w wydanej przez Krytykę Polityczną książce “Odczarowanie”, a w swoich kawałkach nigdy nie ukrywał tego jakie ma poglądy. 