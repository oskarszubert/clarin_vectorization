Wkurwiłem się. Lubię czarny humor, ale to co dziś zobaczyłem jest poza wszelkimi granicami. Mam wrażenie, że dzieciarnia, która zamiast na podwórku, wychowuje się na Facebooku pozamieniała się na głowy z bohaterami memów. Rośnie pokolenie debili. Pokolenie umysłowych impotentów.  O czym mówię? O kolesiu, który na pewno nie jest już dzieciakiem (chyba studiuje) i  prowadzi fanpage Puchałke. Dziś na jego profilu pojawiła się grafika/nekrolog z Peją opisana w ten sposób: Jestem cały czas w ciężkim szoku… Właśnie dostałem telefon od przyjaciółki z Poznania, która widziała całe zajście… Udostępniajcie to proszę, niech wszyscy się dowiedzą o tej tragedii…  Efekt? Setki lajków i udostępnień przez  dzieciaki, które pewnie będą płakać z bólu oczu czytając ten tekst (więcej niż trzy zdania to za długa treść, żeby mogły  ją pomieścić). Potem pojawiło się jeszcze kilka innych postów na ten temat. Ostatnim był ten: Jak podaje TVN 24 doszło do napadu na lombard. Do zdarzenia doszło około godziny 10 na jednej z poznańskich dzielnic. Napastnicy oddali strzały, gdy 3 mężczyzn próbowało ich powstrzymać. 2 osoby nie żyją 3 są ranne, ale z nieoficjalnych źródeł otrzymano informację, że ich życiu nie zagraża niebezpieczeństwo. Jednym z zastrzelonych był słynny poznański raper Ryszard A. Kurwa! Czy naprawdę żyjemy w czasach, gdzie szczytem ambicji jest być coraz głupszym? Przecież oni nawet nie potrafią pisać! Celowe robienie błędów? Skracanie słów?  To niby takie śmieszne i zabawne? Gorzej jak trzeba będzie odejść od komputera i zacząć żyć w prawdziwym świecie, w którym mam wrażenie ciężko będzie im być tak przebojowymi jak w sieci. Skala tego zjawiska jest przeogromna. Uśmiercanie ludzi za życia to nie jest trolling, to nie jest zabawa. Szczególnie, jeżeli przedmiotem takich idiotyzmów są osoby, które przeszły w życiu cięższą drogę, niż te dzieciaki są sobie w stanie wyobrazić. Ludzie, którzy chcą i mają prawo być autorytetami, bo niosą na swoich plecach naprawdę niezły bagaż doświadczeń mają mierzyć się dziś z hordą rozwydrzonych bachorów? Na pewno nie. Śnieg spadł. Won na sanki debile! 