Kilka miesięcy temu Sokół informował o tym, że bierze udział w kampanii społecznej. Od wczoraj w Internecie i telewizji możemy zobaczyć jej pierwsze rezultaty. Raper pojawił się w teaserze filmu, którego fabuła oprawiona ekspresyjną, hiphopową ścieżką dźwiękową opowiada historię dwójki nastolatków, mających marzenia, zainteresowania, przeżywających przygody i pierwsze zauroczenie. Ich życie ma dwa, mocno skontrastowane oblicza - wirtualne i realne. Jak informuje strona uzaleznienie.com.pl: w pierwszym etapie kampanii skierowanym do jednej z najbardziej zagrożonych grup – uczniów gimnazjów – powstanie film edukacyjny, który trafi do szkół w całej Polsce. Jego skrócona wersja będzie dostępna w Internecie. Film ma być bazą do przeprowadzania w szkołach lekcji wychowawczej na temat uzależnienia od sieci i komputera oraz konkursu na plakat inspirowany tą tematyką.    Jak przystało na kampanie społeczne, akcja od samego początku spotyka się praktycznie z samym pozytywnym odbiorem. Cel uważam za utopijny, ale jeżeli ma choć w nikłym stopniu pomóc w przeciwdziałaniu negatywnym skutkom uzależnienia od Internetu to pozostaje przyklasnąć. Widać, że kampania jest przemyślana, tak aby skutecznie trafiła do grupy wiekowej 13-16 lat. Świadczy o tym także oczywiście obecność rapera, którego dojrzewający gimnazjaliści słuchają częściej niż rodziców. Czekam końcowy efekt. 