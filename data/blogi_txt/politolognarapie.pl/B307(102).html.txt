Wczoraj wszystkie serwisy internetowe obiegły informacje z wstępnymi wynikami wyborców prezydenckich we Francji. Według danych, które mogliśmy przeczytać z wynikiem 28 proc pierwszą turę wygrał kandydat socjalistów Francois Hollande.  Jak łatwo się domyślić Hollande zebrał wiele głosów wśród mniejszości narodowych i etnicznych oraz ludzi z niższych warstw społecznych.  Na dużo mniejszą skalę niż w USA, ale niewątpliwe dobrym i skutecznym zabiegiem było wykorzystanie rapu Jay’a i Kany’ego. Na pomysł wykorzystania  Niggas In Paris wpadła francuska ekipa 2H12CREW, która złożyła niezły klip z wizyty Hollande’a na przedmieściach Paryża i Lyonu.  Francuski dziennik Liberation poinformował, że kandydat socjalistów spędził 48 godzin na ulicach Vaulx-en-Velin, Creil, Clichy sous Bois i Aubervilliers z raperami, którzy podobno są ojcami pomysłu. Według wielu klip jest najlepszym, który ukazał się w obecnej kampanii. Wśród francuskich dziennikarzy padają liczne porównania do wyborów, które dały zwycięstwo Obamie (nawiązanie do Change).     Ciekawe co czeka  nas w drugiej turze.. 