26 czerwca w Londynie odbyła się debata o jakiej w Polsce możemy tylko pomarzyć. Bilety wstępu kosztowały od 10 do 40 funtów.. Może wydawać się, że to dużo, ale lista gości, dyskusja oraz jej przebieg na pewno były tego warte. Zebrani spotkali się aby dyskutować na temat wpływu kultury hip-hopowej na społeczeństwo. Teza debaty brzmiała: Hip-Hop nie angażuje społeczeństwa, degraduje je.  O tym czy rap jest sztuką, która daje głos ulicy czy też może jego przekaz to zwykły  konsumpcjonizm i materializm dyskutowali min. KRS One, Slaughterhouse, Estelle, Deeb czy Q-Tip. Bardziej imponuje mi jednak lista gości nie będących raperami. W debacie głos zabrali: Shaun Bailey – doradca Premiera Davida Camerona ds. młodzieży i przestępczości Jesse Jackson – prezes tęczowej koalicji PUSH, działacz na rzecz praw obywatelskich James Peterson – Profesor języka angielskiego na Uniwersytecie Lehigh, twórca hip-hopowych stypendiów Isaiah Tomas – był gracz NBA Toure – amerykański dziennikarz telewizyjny, pisarz Debata była transmitowana na żywo poprzez YouTube. Niestety nie mogłem jej obejrzeć live. Na szczęście organizatorzy udostępnili jej zapis, którym możecie cieszyć się poniżej:  To niesamowite jak media społecznościowe (google +) we współpracy z ludźmi mediów i kultury z całego świata są w stanie tyle zdziałać. Rewelacyjny pomysł i realizacja (chociażby oglądanie live przez internet). Niezła odskocznia od naszych mediów, które znowu karmią nas Katarzyną W i debatują sami ze sobą jak to poruszyli tą historią polaków. Aż się przykro robi patrząc jak dobrze mają mieszkańcy tego samego kontynentu.. Obiecuję, że jak odpalicie to nie będziecie chcieli wyłączać. Do oglądania! 