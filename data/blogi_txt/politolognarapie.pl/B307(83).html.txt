Gratuluję, właśnie zostaliście absolwentami jednego z najbardziej tragicznych systemów szkolnictwa na całym świecie. Tymi miłymi słowami Lupe Fiasco pogratulował absolwentom chicagowskich szkół ukończenia (dla wielu ostatniego etapu) edukacji. Znany ze swojego politycznego zaangażowania raper był prelegentem na wydarzeniu organizowanym przez Uniwersytet oraz organizację Black Star Project. W swoim wystąpieniu chwalił wysiłki uczniów nie szczędząc przy tym krytycznych słów wobec systemu. Złość Lupe wzięła się z największego w historii miasta zamknięcia kilkudziesięciu szkół z powodu problemów finansowych. Przerwanie edukacji wiąże się z różnymi konsekwencjami. Dla wielu Czarnych jest to zmiana, która wpędzi ich ponownie do gangów (Chicago stale notuje drastyczny wzrost przestępczości). Gratuluję, właśnie zostaliście absolwentami jednego z najbardziej tragicznych systemów szkolnictwa na całym świecie. Spędziliście 12 ostatnich lat otrzymując jedno z najgorszych wykształceń na ziemi. Jesteście co najmniej cztery, pięć lat za ludźmi w innych krajach, którzy są od Was młodsi.    Wejście w dorosłość jest najważniejszą rzeczą, która się teraz dzieje. Czapeczki, szaty i te honorowe bla bla bla nie znaczą nic. To tylko ubiór. To tylko ciuchy. Rzeczy niepotrzebne, ponieważ nie mają znaczenia w dalszym życiu. Nie ocieplą Was. Co zrobią? Pokażą, że coś osiągnęliście, kiedy spojrzycie w tył i zastanowicie się nad tym czego dokonaliście. Dla młodych, Czarnych mężczyzn jest to jedna z ostatnich rzeczy, które mamy i które możemy kontrolować.    Studenci otrzymali real talk, o który ciężko w szkołach. To dopiero początek ciężkiej drogi w zbieraniu życiowego doświadczenia. Docenić należy jednak władze Uniwersytetu, które zamiast suchej gadki uczelnianej kadry czy lokalnych polityków wolały zaprosić rapera, który według prasowych doniesień zrobił na uczniach ogromne wrażenie. To zrozumiałe, ponieważ stanowią oni docelową grupę jego fanów. Co również warte zauważenia, wszyscy absolwenci otrzymali od Lupe po 100$. Była to spontaniczna decyzja, ponieważ wcześniejszy plan zakładał ofiarowanie pieniędzy mniejszej liczbie studentów). Nie są to pieniądze, które pozwolą opłacić książki na studia, czy nadrobić braki w edukacji, ale mogą skłonić do przemyśleń na temat własnej wartości i dokonań. A czego Was nauczyła szkoła? 