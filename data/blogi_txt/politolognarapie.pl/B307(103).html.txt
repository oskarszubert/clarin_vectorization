Dziś odbędzie się ostatnia debata prezydencka Obama – Romney. W powszechnej opinii komentatorów politycznych, po dwóch pierwszych mamy remis. Z pewnością wynik dzisiejszej, która będzie dotyczyć polityki zagranicznej znacząco wpłynie na sondaże. Żaden ze sztabów nie może pozwolić sobie na porażkę. Do tej pory raperzy solidarnie stawali murem za Obamą, jednak niedawno w sieci pojawił się ironiczny klip białego (w końcu!) rapera RETSO, który krytykuje obu kandydatów nie stanowiących dla niego żadnej alternatywy. Mam w głowie bałagan, ale człowieku muszę się zająć bałaganem w gospodarce,  ponieważ.. cholera mnie to smuci, jesteśmy łatwym celem złapanym w sieć. Ale zanim zapomnę mam tu dobry towar więc zaczynajmy..  – Więc jaki jest następny logiczny krok?  - Cóż to zależy od tego, czy wygra Obama, czy Romney Pshhhh, obydwaj będą kosztować Cię skręta. Oni Cię rozbiorą, zmolestują i przywiążą do łóżka. To jak wybór pomiędzy pętlą a glockiem przystawionym do twojej głowy, chrzanić to, wolałbym skończyć w szpitalnym łóżku dostając elektrowstrząsy na moją klatę z nożem w tyłku, więc luz i niech się zacznie impreza!  Raper odnosi się także do spraw światopoglądowych. Łatwo można wywnioskować, że w tej dziedzinie nie jest liberałem: Czy muszę wbijać rozum do głowy każdego mężczyzny, dziecka, kobiety I hermafrodyty? Ameryka jest teraz gejo-centryczna, wszyscy się przebierzemy za dragqueen i uprawiajmy seks z mężczyznami. - Uhhhh ja pasuję! Jeśli mnie pytasz, to nie zgadzam się byś mógł mieć ośmioletnie dziecko z farbą na paznokciach . Klip przypomina mi niektóre produkcje Eminema. Jest zabawnie i z pomysłem. Bardzo prześmiewcze (szczególnie postaci Obamy i Romneya) robią dobrą robotę. 