600 dni – Napisaliśmy ten utwór, zwrócić Waszą uwagę na to jak naprawdę wygląda Świat, w którym żyjemy. Dosyć mamy przymykania oczu i udawania, że nic się nie dzieje. Kiedy Unia Europejska milionami euro wyciera sobie usta po obiedzie, media nawet nie wspominają o zbrodniach wojennych w Syrii. 35 000 ofiar śmiertelnych, ponad 110 000 uchodźców. Kałuże łez niewinnych ludzi reżim zamienił w morze krwi. Mamy nadzieję, że każdy kto to ogląda i czyta, podzieli się tym z najbliższymi i stanie w obronie dzieci, które są ofiarami militarnej przemocy pod reżimem prezydenta Bashar Al Assad’a. Teledysk poświęcony jest tysiącom Matek i Ojców, którzy za wolność swoją i swoich dzieci walczą już dłużej niż 600 dni. Jest to przerażający obraz, ale również nasza rzeczywistość. Zwracamy się do mediów i polityków, aby przerwały zmowę milczenia zwracając uwagę wszystkich Polaków na zaistniałą tragedię. W czasach niepewności … Klip jest naprawdę przerażający i nie powinny oglądać go osoby wrażliwe. W bardzo brutalny sposób pokazuje co dzieje się tak niedaleko nas (bo na granicy z Turcją, która ma być członkiem UE). Trafne wprowadzenie w postaci  dwuznacznego wywiadu z Baszarem Al Assadem Dobra zwrotka Hadesa przypomina, że nie reagując i odwracając głowę jesteśmy tak samo winni jak sprawcy. Kościoł palił domy, Islam burzył miasta, Żydzi sprzedawali swoich, dziś to robi demokracja. Powinno przemówić do tych, którzy uważają, że żyjemy w kraju bez niepodległości i wolności. Oczywiście, jeżeli nie zrozumieją tych słów dosłownie.  O Syryjskim rapie pisałem już wcześniej, sprawdź:  http://politolognarapie.pl /syria-rewolucja-hip-hop/ 