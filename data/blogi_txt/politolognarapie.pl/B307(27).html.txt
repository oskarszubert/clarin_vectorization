Chicagowski raper znany ze swojego zaangażowania w sprawy miasta, zabrał głos w sprawie ostatniej strzelaniny. Podczas swojej prelekcji na Chicago Summit (konferencja muzyczna organizowana przez lokalnych artystów) powiedział, że jego rodzinne miasto musi lepiej zrozumieć młodych ludzi, oraz być bardziej konsekwentne aby im pomóc. Policja twierdzi, że czwartkowa strzelanina jest związana z wojną gangów. Common podkreślił, że najnowsza generacja raperów dostarcza im nie tylko ścieżkę dźwiękową, ale także napędza ogień przemocy. Uważa także, że raperzy nie przyczyniają się jednak bezpośrednio do agresji na ulicach, tylko ją odzwierciedlają. Common twierdzi, że problemem są fani, którzy źle interpretują energię płynącą z tekstów. Nie do końca się z tym zgadzam i nie obwiniałbym za wszystko fanów. Mamy do czynienia z renesansem postaci rapera gangstera. Dla wielu dzieciaków jest to jedyna szansa, aby osiągnąć sukces (#FinallyRich). Zachęceni poziomem życia jaki udało się osiągnąć ich niewiele starszym kolegom, gotowi są podjąć wiele drastycznych decyzji. To nie jest poza i brak zrozumienia.  Warto także wspomnieć o próbie zmiany klimatu przemocy w Chicago. Common wyszedł z propozycją organizacji pokojowego szczytu, w którym partnerem do rozmowy miałby być Chief Keef: Czuję, że musimy usiąść i porozmawiać.  [...] To jest większe niż rap. Giną dzieci.  Coś w tej sprawie musi być zrobione. Jeżeli nowy nabytek Interscope Records podejmie rękawicę, będzie to bardzo dobry znak. Czas posłuchać starszych. PS. Wcześniej o Keefie wypowiadał się także Lupe Fiasco: Chief Keef przeraża mnie. Nie on osobiście, ale kultura, którą reprezentuje. Szczególnie w Chicago. Nie będę mówił o innym mieście, bo nie mam do tego prawa, ale moja rodzina pochodzi z Chicago. Moi siostrzeńcy, kuzyni i przyjaciele mieszkają na osiedlach, z którymi on się utożsamia. Kiedy jedziesz przez Chicago widzisz bandytów, którzy wzajemnie się mordują. Wskaźnik zabójstw ciągle szybuje w górę. Kiedy przyjrzysz się im, wszyscy wyglądają jak Chief Keef. Morderstw dokonują dzieci w wieku od 13 do 19 lat. Tak samo sytuacja wygląda w Nowym Orleanie czy Oakland. Oni wszyscy wyglądają tak samo. Więcej: Lupe Fiasco vs Chief Keef. 