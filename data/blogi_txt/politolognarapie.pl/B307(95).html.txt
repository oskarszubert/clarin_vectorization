Zmarł Nelson Mandela, pierwszy czarnoskóry prezydent Republiki Południowej Afryki. Człowiek, który poświęcił swoje życie i wolność na rzecz walki z polityką apartheidu. Walki, która kosztowała go 28 lat więzienia. Niedościgniony wzór i źródło inspiracji, szczególnie dla Afroamerykanów, którzy jeszcze 50 lat temu po swoją wolność musieli wybrać się do Waszyngtonu. Nie dziwne więc, że Mandela często pojawiał się w twórczości zaangażowanych politycznie raperów. Dwukrotnie hołd oddawał mu 2 Pac. Artysta wspomniał go w wierszu Wolność Potrzebuje Okularów, oraz zadedykował Oddech Wolności: Więzili cię za politykę Twoją duszę złamać chcieli Nakazali eksterminację Tych , którzy nie poddawali się kontroli To co cię spotkało było gorsze Niż gdyby cię od razu zabili Wrzucili cię do klatki jak zwierzę I na twoją powolną śmierć patrzyli Gdy zaczerpniesz swój pierwszy oddech wolności Tego dnia , kiedy wolnym człowiekiem się staniesz Unieś dumnie swoją królewską brew Od tej pory twój los w rękach Boga pozostanie Wielu życie oddało za to , by nadszedł kiedyś taki dzień , w którym rządzące demony w Pretorii zapłacą za zbrodnie swe Lista utworów, w których pojawia się nazwisko zmarłego prezydenta jest bardzo długa. Klasycy gatunku A Tribe Called Quest w utworze We Can Get Down porównują raperów do ludzi, którzy tak jak Mandela pragną wolności. Z kolei Immortal Technique sprzeciwiając się polityce rasowej, krytycznie odniósł się do policjantów, którzy chcą go więzić dłużej niż Mandelę (The Illest). Dalej poszedł Ice-T, który w Prepared To Die opisał cierpienia jakie przyniosła prawie 30 letnia niewola. Madbia dwukrotnie pojawiał się także u The Game’a. Raz w utworze Blood Diamonds (więcej o krwawych diamentach przeczytacie tutaj), a drugi raz w Letter To The King. W obydwu raper podziwiał go za lata spędzone w niewoli. Do sprawy z diamentami nawiązał także Nas, który nazwał działacza na rzecz praw człowieka czarnym Dalajlamą (Tribes At War). Ciekawie w opowiadaną przez siebie historię Mandelę wplótł Lupe Fiasco. W All Black Everything gdzie jest bardzo krytyczny wobec George’a Busha snuje wizję, w której prezydent gratuluje Ahmadineżadowi zdobycia pokojowej nagrody imienia Nelsona Mandeli. Całą akcję na żywo transmituje prawicowe Fox News. Wymieniać mógłbym jeszcze długo: Joey Bada$$, Lowkey, Soprano, Jadakiss, K’nann, Diddy, Reason, DJ Khaled, Ghosftace Killah, Cassidy czy Kool Savas. Oni wszyscy oddawali hołd Nelsonowi Mandeli. Na tej liście celowo nie umieściłem Kanyego, który ostatnio porównał się do południowoafrykańskiego polityka. Jego podejście coraz częściej zaczyna mnie irytować. Dużo nośnych słów i kontrowersyjnych czynów, które średnio przekładają się na jakiekolwiek zmiany. 