Sprawa kontrowersyjnego ubioru Kanye Westa, której poświęciłem ostatni wpis nabiera tempa. Organizacja, której dowodzi jeden z najbardziej charyzmatycznych i kontrowersyjnych liderów czarnej społeczności Al Sharpton, zapowiedziała bojkot rapera. Lider National Action Network podczas konferencji prasowej powiedział: Flaga Konfederacji  symbolizuje dehumanizację, niesprawiedliwość i ból. Jest brutalnym przypomnieniem pewnej epoki w naszej historii, którą charakteryzowały odrażające praktyki niewolnictwa.  Wtórował mu współpracownik, Najee Ali: Kanye ma kilka sztuk ubrań promujących trasę Yeezus, które są sygnowane kontrowersyjnym krzyżem południa w sklepie w Los Angeles. Nasza organizacja jest zdeterminowana aby zamknąć ten i każdy inny sklep, który zdecyduje się sprzedawać taki towar [...] Kiedy Kanye prezentuje flagę pokazuje, że ignorancja i rasizm idą razem z nim. Wzywam Kanye Westa, aby stworzył linię ubrań sygnowaną swastykami jeżeli jest szczery w swoich przekonaniach. Wszyscy jednak wiemy, że nie ma odwagi aby to zrobić. Społeczność żydowska wygoniłaby go z miasta, tak samo powinni zrobić Afroamerykanie. Warto dodać, że Al Sharpton już wcześniej wypowiadał się na temat afery z Barneys broniąc Jaya: Nie chodzi o niego, chodzi o Barneys. Wiemy, że Kanye zwykł przekraczać granice, a ostatnimi czas były to głównie granice artystyczne. Wygląda jednak na to, że tym razem przesadził.. Nawet pomimo tego, że broni go New Slaves.  Sharpton nie zwykł odpuszczać. Udowadnia to między innymi jego zaangażowanie w sprawę zabójstwa Trayvona Martina. Będzie ciekawie, szczególnie, z powodu błysku fleszy, które uwielbia wielebny, a gwarantuje je Kanye.. 