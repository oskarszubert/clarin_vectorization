Ostatnie dni w internecie kojarzą się wszystkim pewnie z jednym.. ACTA.    Zamknięcie Megaupload i odwet Anonymous w postaci blokady strony FBI i Universal Music to zapewne dopiero początek wojny (więcej na ten temat przeczytacie na prawo.vagla.pl – http://prawo.vagla.pl/node/9633)  W tej sprawie artyści mają bardzo różne zdania. Zdecydowanym przeciwnikiem nowego prawa jest angielski raper Dan Bull, który zaprotestował już w 2010 roku.   Kawałek powstał na bicie z Death of Autotune Jay Z. Oczywiście w przeciwieństwie do amerykańskiego rapera Dan nie zamierzał płacić francuskiemu koncernowi TF1 za wykorzystanie oryginalnego sampla pochodzącego z utworu In the Space Janko Nilovica, więc plik prędko zniknął z serwerów, na których był udostępniony. Statek w tle oraz koszulka rapera nawiązują oczywiście do największego serwisu z torrentami thepiratebay.org Dziś rekordy popularności w internecie bije nowy utwór rapera, w którym krytykuje on projekt ustawy SOPA. Klip jest złożony ze zdjęć fanów popierających walkę artysty z nowym prawem. 