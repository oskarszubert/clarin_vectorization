Wood Harris znany Wam pewnie bliżej jako Avon Barksdale z The Wire (pozycja obowiązkowa dla tych, którzy nie widzieli) podzielił się swoimi przemyśleniami na temat ostatnich wydarzeń w przemyśle muzycznym. Mimo, że Harris w wywiadzie dla AllHipHop.com był pytany głównie o swoją nową rolę w Dredd 3D oraz kondycję Czarnego Kina, to postanowił wypowiedzieć się też na temat przedwczesnej emerytury Lupe Fiasco oraz nagłośnienia sytuacji z Chief Keefem i jego kontraktem z Interscope. Fragment wywiadu, o którym mowa: AllHipHop.com: Co sądzisz o kondycji Czarnego kina? Wood Harris: Myślę, że ono ewoluuje. Myślę, że Tyler Perry ma z tym dużo wspólnego zarówno z dobrym, jak i ze złym efektem. Jego zdolności biznesowe są fenomenalne, po prostu fenomenalne. Czarne kino jest kontrolowane przez tego, kto ma w nim najwięcej pieniędzy. To jest właśnie Tyler. [...] Musimy być ostrożni, aby nie doprowadzić do upadku znaczenia artystów, ponieważ to oni będą misjonarzami, nośnikami wiedzy oraz aktywistami. Teraz ludzie stają się sławni dzięki robieniu głupich rzeczy w telewizji. Jestem artystą, nie obrażam NeNe Leakes [amerykańska celebrytka], ale myślę, że ponad połowa telewizji to teraz reality show. Jestem przyjacielem Mos Defa, chcemy porozmawiać o czymś sensownym..  To stało się kiedy odszedł 2Pac – nie ma już nikogo kto powie Dear Mama [tytuł utworu 2Paca] nie ma nikogo, kto byłby tak zróżnicowany. Kocham Lupe, to mój brat, mój chicagowski brat, ale on odchodzi, swoje odejście ogłosił jeszcze przed całym zamieszaniem z Chief Keefem. Sytuacja Chief Keefa też jest esktremalnie smutna. To co sprzedają jest smutne. Interscope sprzedaje smutne rzeczy. I nie obchodzi mnie co mówią teksty utworów. Naprawdę mnie to nie obchodzi. Po premierze Nad Obręczą [film], stawaliśmy w kręgu i rapowaliśmy; to nie były tylko teksty 2Pac’a. Myślę, że tym co straciliśmy po śmierci 2Pac’a jest to, że nie ma już przywództwa w Hip-Hopie, i nie ma go nigdzie indziej w Czarnej społeczności. Nie troszczymy się o to, ponieważ Jay-z nie mówi do nas wszystkich, nie troszczymy się także o to co powie Nas. Ja tak! Troszczę się o ich obu; Lubię ich obu jako ludzi. Dla zwykłych ludzi, którzy słuchają Lil Wayne’a czy Waka Flocka (nie jestem przeciwko nim); oni są bogatymi szmatami. AllHipHop.com: Myślisz, że ludzie zrozumieją swoje położenie? Wood Harris: Myślę, że je rozumieją, ale dla nich sensem rozumienia są pieniądze i władza. Kiedy będziesz jadł taki chleb jak oni i będziesz mógł mieć każdą dziewczynę, twój szacunek wzrośnie, ale tylko dzięki rzeczom, które posiadasz. Oni nie chcą widzieć, że upadają ściany, które ich otaczają. Lupe był odważny mówiąc o tym. Przykro się to wszystko czyta. Wood Harris ma niestety bardzo dużo racji i trafne spostrzeżenia. Połączenie biznesu z kulturą pozwala zaistnieć, ale często niszczy fundamenty budowane latami. W hip-hopie świat wartości od dawna przegrywa walkę ze światem pieniędzy. Dlatego ze zdwojoną uwagą i respektem podchodzę do artystów, którzy chcą przywrócić priorytety tej kultury na piedestał. I dlatego też niezmiernie smuci mnie koniec kariery muzycznej Lupe Fiasco, któremu udało się odnieść sukces jednocześnie mówiąc o rzeczach najważniejszych. 