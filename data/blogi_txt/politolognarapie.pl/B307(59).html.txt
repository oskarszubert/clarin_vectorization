Carterowie postanowili pomóc Prezydentowi i zorganizować zbiórkę pieniędzy na jego kampanię wyborczą. Impreza odbędzie się w hip- hopowym klubie Jay’a 40/40. New York Post informuje, że będzie to kameralne wydarzenie, które zgromadzi maksymalnie 100 gości. Koszt przyjemności jaką jest zjedzenie obiadu z Prezydentem wynosi 40,000 dolarów. Wcześniej tego samego dnia będzie można również zrobić sobie zdjęcie z Prezydentem. Oczywiście, jeżeli ma się luźne 12,500 baksów. Planowo jest to ostatnia wizyta Obamy w Nowym Jorku przed wyborami. Wychodzi więc na to, że nie pojawi się on na koncercie Jay’a na Brooklyńskim Barclays Center. 