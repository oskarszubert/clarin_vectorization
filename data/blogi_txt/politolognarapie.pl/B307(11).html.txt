ASAP Rocky to obecnie chyba jeden z niewielu raperów w USA, który zaliczył ogromny progres w tak krótkim czasie. Jego najbardziej popularne kawałki Peso i Purple Swag mają na YT już ponad 12 milionów odtworzeń.   23 letni raper wzbudza coraz większe zainteresowanie nie tylko poprzez swój wyjątkowy styl, ale też odważne tezy. Ostatnia kontrowersja dotyczy jednej z jego ostatnich wypowiedzi, w której stwierdził, że jeżeli hip- hop zamknie się na homoseksualistów, to tylko na tym straci:Lubię kobiety. Kocham kobiety. Nie ma dla mnie jednak znaczenia, czy Ty lubisz mężczyzn. Jeżeli jesteś wartościową osobą, nie denerwujesz mnie i nie sprawiasz, że czuję się niekomfortowo jesteś moim przyjacielem.  To nie ma znaczenia. Ludzie muszą zostawić gejów w spokoju. Jeżeli Ci to przeszkadza to powieś się jak reszta tych skurwieli z Ku Klux Klanu. Naprawdę! Kogo to obchodzi?  Nie mówię, że hip-hop potrzebuje gejowskich raperów, ale trzeba przestać być tak ograniczonym, ponieważ to tylko zaszkodzi gatunkowi. Spójrzcie na pop. Ludzie nie dyskryminują się wzajemnie. Spójrzcie na Lady Gagę i zrozumiecie o czym mówię. Kto do kurwy ustalił reguł hip-hopu? Kto do kurwy decyduje o tym, kto jest fajny, a kto nie? Przestań nienawidzić ludzi za to jakich dokonują wyborów. Każdy decyduje o sobie samym.  To popieprzone. Hip-hop jest opóźniony. Oni nie chcą niczego zaakceptować. Cholernie odważne podejście w tak konserwatywnym światku jakim jest hip-hop (i nie mam tutaj na myśli moralności, panienek czy ubrań, ale publiczne podejście do takich właśnie spraw). Będę dalej obserwował Rocky’ego w tym temacie i na bieżąco donosił Wam informację. Ciekawe, czy uda mu się zrewolucjonizować hip-hop.. Jego styl zgromadził już ogromną liczbę fanów, ciekawe czy pójdą za tym faktyczne zmiany. 