Podczas gdy Lupe Fiasco krytykuje system edukacji i dzieli na 150 absolwentów chicagowskich szkół 15 000$, Chris Brown rozdaje.. buty.  Akcja, która odbyła się trzy dni temu w Compton jest pierwszą z cyklu WE US: Walk Everywhere in Unity’s Shoes. Brown odwiedził Kalifornię by spotkać się z dzieciakami, które zamieszkują jedno z najpopularniejszych hip-hopowych miast i rozdać im 1000 par świeżutkich snikersów wyprodukowanych przez Reebok. Podczas spotkania Chris wspominał jak w dzieciństwie musiał pożyczać ciuchy od kuzynów, a dziś chce spełniać marzenia innych dzieci. Piosenkarz kładł nacisk na firmujące akcję zjednoczenie i podnosił temat wspólnotowości. Wiąże się to bezpośrednio z jego ostatnim utworem, który pokazuje zagrożenia jakie niesie członkostwo w gangu. 