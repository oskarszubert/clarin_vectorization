Pamiętacie przejażdżkę Jaya metrem po Brooklynie na koncert w Barclays Center? Jeżeli tak, to na pewno kojarzycie przemiłą starszą panią, która siedziała w pociągu obok Hovy. Elen Grossman, w pierwszej chwili nie miała pojęcia z kim rozmawia. Zdziwił ją tłum gapiów i ochroniarze.. Historia ma dziś swoją kontynuację. MTV zaprosiło ją do swojego programu i poprosiło o wyrażenie opinii o kilku utworach z Magna Carta Holy Grail. Artystka z Manhattanu przyznała, że może nie wyłapać niektórych słów i zrobiła wcześniej mały research. Przyznała, że Jay wchodzi w głąb swojego serca i ojcostwa, a nawet sensu sławy. On mówi, że pieniądze są w porządku, ale jest życie poza tym, które on poznaje. Zebrałam to z relacji prasowych, ale poczułam to w nim kiedy go poznałam. Miał w sobie głębię. O tym co sądzi na temat Holy Grail, BBC czy utworu z Beyonce dowiecie się z poniższego wideo. Bardzo pozytywny obrazek.      Get More: Jay-Z, Music News 