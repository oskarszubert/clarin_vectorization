Rządzący burmistrz Berlina, Minister Spraw Zagranicznych, Wicekanclerz, Kanclerz koalicyjnego rządu SPD-FDP oraz Laureat Pokojowej Nagrody Nobla w 1971 roku. Willy Brand to postać, której nazwisko nawet po śmierci wzbudza liczne kontrowersje. Jego działalność zapisała się na stałe na kartach powojennej historii Niemiec i Europy. Wspomnienia Brandta to pasjonująca publikacji ukazująca czytelnikowi nieznane dotąd fakty z życia kanclerza, świata polityki, pokazując inny punkt widzenia historii Niemiec i Europy, aż do upadku komunizmu na Starym Kontynencie. Autor wspomnień skupia się także między innymi na stosunkach niemieckich z Francją, Polską, Związkiem Radzieckim, nie zapominając chociażby o kwestiach Bliskiego Wschodu. Dla polskiego czytelnika z pewnością jednym z najważniejszych rozdziałów będzie ten poświęcony historycznej wizyty Brandta w Warszawie w 1970 roku. To wtedy Willy Brandt klęknął przed Pomnikiem Bohaterów Getta w Warszawie. Co ciekawe Brandt w swoich wspomnieniach odnosi się do tego jakże ważnego i przełomowego wydarzenia pisząc: „…Ciągle pytano mnie, co oznaczał ten gest? Czy był z góry zaplanowany?…”  „…W Republice Federalnej nie zabrakło ani złośliwych, ani głupich pytań, czy gest ten był naciągnięty. Polacy zareagowali….” Cytaty zawarte w publikacji z pewnością podnoszą jej poziom i oddają prawdę, co robił, myślał i w jaki sposób podejmował wówczas najważniejsze decyzje Willy Brandt. Omówienie najważniejszych kwestii politycznych czasów zimnej wojny z punktu widzenia autora, przybliżenie sylwetek i wpływu na sytuację międzynarodową najważniejszych polityków drugiej połowy XX wieku jest z pewnością ciekawym kompendium wiedzy dla każdego czytelnika. Wśród omówionych postaci pojawiają się takie nazwiska jak: Leonid Breżniew, Konrad Adenauer, Nikita Chruszczow, Charles de Gaulle, John Kennedy, Michał Gorbaczow czy Richard Nixon. Książka napisana przystępnym językiem, zawierająca wiele nieznanych faktów, które autor stara się dość dokładnie przedstawić odbiorcy. Niektóre z nich, jak między innymi sprawa opisana w rozdziale V, a poświęcona aresztowaniu referenta w Urzędzie Kanclerskim, oskarżonego o szpiegostwo, pokazuje jak z dnia na dzień legła w gruzach kariera polityczna Brandta. Publikacja z pewnością zainteresuje nie tylko historyków. Wspomnienia polityków są cennym źródłem wiedzy, bowiem wiele z nich zawiera nieznane dotąd czytelnikowi fakty z życia osobistego i politycznego, mające wpływ na podejmowane przez nich decyzje. Książkę wzbogaca wywiad z Autorem przeprowadzony przez tłumacza Andrzeja Kaniewskiego 3 lipca 1990 roku, na trzy miesiące przed zjednoczeniem Niemiec. Wspomnienia Willy’ego Brandta znakomicie dopełniają wydaną w Wydawnictwie Poznańskim przed dwoma laty biografię tego polityka, pióra Petera Merseburgera Willy Brandt (1913-1992). Wizjoner i realista. Willy Brand – kanclerz RFN w latach 1969-1974, Przewodniczący SPD w latach 1964-1987, laureat Pokojowej Nagrody Nobla w 1971 roku, wieloletni polityk, który na stałe zapisał się w kartach historii Niemiec i Europy. W 1970 roku został przez magazyn „Time” uznany Człowiekiem Roku. Tytuł: Wspomnienia; Autor: Willy Brand; Ilość stron: 384; Wydawca: Wydawnictwo Poznański, Poznań 2013; Cena: 49 zł; Więcej:  tutaj Gorąco Polecam!!! Tomasz Sanecki  Bytom, 16 grudnia 2013 r.  Powiązane notki:  Recenzja książki „Willy Brand. Wspomnienia” ”  Recenzja książki Marco Patricelliego „Umierać za Gdańsk” Recenzja książki Marka Łuszczyna „Igły. Polskie agentki, które zmieniły historię” Recenzja książki Bogdana Musiała „Wojna Stalina 1939-1945. Terror, grabież, demontaże Recenzja książki Tony Le Tissiera „Żukow na linii Odry” 