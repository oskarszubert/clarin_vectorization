Porywająca, wciągająca, niezwykle interesująca, czyta się ją jednym tchem. Taka jest najnowsza książka Iwony Kienzler. Monarchowie z Dynastii Wazów to: Zygmunt III Waza i jego dwaj synowie: Władysław IV i Jan Kazimierz. Do tej pory większość historyków opisując dzieje królów z dynastii Wazów skupiała się głównie na wątku polityczno-militarnym, pomijając zupełnie wątek życia codziennego i miłosnego. Dopiero publikacja Iwony Kienzler zmieniła to, uzupełniając biografię królów z Dynastii Wazów właśnie o aspekt ich życia miłosnego. Czytając książkę, Zygmunt III Waza, Władysław IV i Jan Kazimierz jawią się czytelnikowi jako ludzie z krwi i kości, którzy oprócz swych monarszych obowiązków mają czas także na zabawę, beztroskę i miłość. W publikacji poznajemy kobiety, którym przyszło dzielić życie z władcami z dynastii Wazów: ich żony, zarówno te kochane jak i te odwiedzane w sypialni wyłącznie z obowiązku oraz ich kochanki. I tak oto dowiadujemy się o dwóch żonach Zygmunta III Wazy: Annie Habsburżance – brzyduli, która mimo tego zawładnęła sercem króla i Konstancji Habsburżance, która także zdobyła miłość Zygmunta III Wazy. Ponadto jest tu także opisana postać tajemniczej Urszuli Meierin, która była domniemaną kochanką króla umilającą mu okres wdowieństwa po śmierci ukochanej żony Anny… Władysław IV jawi się jako człowiek wielbiący lud, bezpretensjonalny i niezwykle kochliwy. Największą miłością tego monarchy była bez wątpienia Jadwiżka, piękna lwowianka, która zdaje się na zawsze zawładnęła sercem Władysława IV. I nie zmienił tego nawet ożenek króla z Cecylią Renatą czy Ludwiką Marią, pomimo, iż relacje łączące króla z żonami były zupełnie poprawne, to jednak były to małżeństwa zawarte z obowiązku, a nie z miłości. Autorka podejmuje w książce także kwestię domniemanego homoseksualizmu króla, stwierdzając jednakże, iż mogły to być pomówienia mu współczesnych, aniżeli prawda… Jan Kazimierz poślubił wdowę po Władysławie IV – Ludwikę Marię. Ich małżeństwo można uznać za dziwne. Para niewątpliwie darzyła się uczuciem, ale nie przeszkadzało to królowi zdradzać żonę, a królowej to nie przeszkadzało bowiem chciała się realizować jako polityk. Najsłynniejszy romans króla to romans z Panią Radziejowską, który wpędził w kłopoty nie tylko samego Jana Kazimierza, ale i całą Rzeczpospolitą… Książka w sposób niezwykle barwny opisuje życie miłosne władców z dynastii Wazów, dokładnie opisuje życie codzienne monarchów, ich niecodzienne pasje i zainteresowania oraz upodobania modowe władców. Czyta się ją z zapartym tchem, czasy XVII wieku jawią się czytelnikom nie tylko jako czasy wojen, ale także jako czasy pełne uczuć i miłostek. Iwona Kienzler ma za sobą już napisanie ponad 80 książek – publikacje non-fiction, z zakresu historii, jak również leksykony i słowniki. Pisze także reportaże z podróży oraz artykuły dotyczące spraw gospodarczych i historii Polski. Jej pasją jest historia, a zwłaszcza rola kobiet i ich często zapomnianemu lub niedocenionemu wpływowi na losy i decyzje mężczyzn rządzących państwami, czy też będącymi wpływowymi politykami lub mężami stanu. Historie opisywane w jej książkach, to historie widziane oczyma kobiet. Do tej pory napisała m.in. historie takich władców: „Stanisław August. Mąż wszystkich żon”, Władysław Jagiełło. Wierny mąż niewiernych żon”, „Mocarz alkowy. August II Mocny i kobiety”. Tytuł: Życie miłosne polskich królów z dynastii Wazów; Autor: Iwona Kienzler; Wydawca: Bellona; Rok wydania: 2013; Liczba stron: 256; Cena: 19,60 zł;  Więcej tutaj Gorąco Polecam!!! Tomasz Sanecki,  Bytom, 17 lutego 2014 r. Powiązane notki:  Recenzja książki Iwony Kienzler „Życie miłosne Królów z Dynastii Wazów”   Recenzja książki Iwony Kienzler „Mroczne karty historii Polski” Recenzja książki Iwony Kienzler „Mocarz Alkowy. August II Mocny i kobiety”  Recenzja książki Iwony Kienzler „Mroczne karty historii Polski”   Recenzja książki Iwony Kienzler „Mocarz Alkowy. August II Mocny i kobiety” 