„Polska przegrała wojnę zanim jeszcze się rozpoczęła” Ten cytat z publikacji włoskiego historyka i dziennikarza Marco Patricelliego „Umierać za Gdańsk” powinien każdemu czytelnikowi dać do myślenia. Publikacja Patricelliego ukazuje nam nieznane fakty i wydarzenia przed i po rozpoczęciu II wojny światowej. Wysoce profesjonalnie przedstawiona sytuacja polityczna Europy przed 1939 rokiem, traktaty, sojusze, gra dyplomatyczna, historia Enigmy i przywrócenie należytego miejsca polskim matematykom oraz prawda o Katyniu, to największe atuty książki włoskiego historyka. Z drugiej strony publikacja zawierająca kontrowersyjne tezy, które mogą sugerować, że nieustępliwa polska polityka zagraniczna prowadzona przez Józefa Becka w końcu lat trzydziestych XX wieku przyczyniła się do wybuchu II wojny światowej. Obiektywnie jednak patrząc, Rzeczpospolita otoczona z obydwu stron wrogami: ZSRR i Niemcami, idąc na ustępstwa Hitlerowi skończyłaby podobnie jak Czechosłowacka w latach 1938-1939. Nasz kraj odbudowywany po 123 latach niewoli, scalający swoje ziemie, zamieszkiwane przez różne narodowości, ze słabą gospodarką, zniszczony, nie mógł sobie pozwolić na „drugie Monachium”. Polska wierząc w swych zachodnich sojuszników: Francję i Wielką Brytanię, przeliczyła się we wrześniu 1939 roku, co włoski historyk podkreśla na łamach swej publikacji. Znamienne słowa „Nikt nie będzie umierać za Gdańsk” dominowały wówczas w Europie. Ale to nie Gdańsk i nie Polska były przyczyną wybuchu II wojny światowej. To mocarstwowa polityka Hitlera i Stalina, bezczynność mocarstwa zachodnich, chęć odwetu za postanowienia traktatu wersalskiego, to były prawdziwie przyczyny tego konfliktu. Zarówno Adolf Hitler, jak i Józef Stalin przygotowywali się do wojny. Dążeniem pierwszego był tzw. „Lebensraum”, drugiego – przeniesienie komunizmu na zachód Europy. Polska po Austrii i Czechosłowacji była pierwszą krwawą ofiarą III Rzeszy Niemieckiej. Autor dokładnie relacjonuje wszystkie polityczne aspekty, które składają się na przyczyny wybuchu II wojny światowe. Sytuacja gospodarcza Niemiec, Polski, przygotowania do wojny, kulisy dyplomatycznych posunięć największych mocarstw europejskich, to wszystko znajdziemy w publikacji Marco Patricelliego. Historyk dość szczegółowo opisuje poszczególne etapy kampanii wrześniowej w Polsce, działania wojenne, stosunek sił i krwawe mordy popełniane na bezbronnych cywilach. Książka Patricelliego przedstawia również nikczemność polskich elit rządzących, które pozostawiły nasz kraj, walczących żołnierzy i bezbronnych cywili na pastwę losu.. Nie sposób nie zgodzić się z poniższym cytatem: „Ucieczka drogą na Zaleszczyki pozostała niezatartą plamą na polskiej historii: epizod, który skłonił niezwykle przenikliwego Churchilla do sformułowania opinii o Polakach, mówiąc, że: Są oni najdzielniejsi spośród dzielnych i prowadzeni przez najpodlejszych spośród podłych”. Ucieczka polskich władz, Naczelnego Wodza to czarna karta naszej historii. O tym autor skrupulatnie przypomina czytelnikom, nie tylko w Polsce. Bardzo ważne w publikacji włoskiego historyka jest oddanie hołdu pomordowanym Polakom w Katyniu. Autor ujawnia wszystkie kłamstwa jakimi posługiwali się Rosjanie, aby ukryć tą zbrodnie. W książce dostaje się również Anglikom za zapomnienie o polskich matematykach, którzy złamali kody Enigmy. Bez nich wojna – jak wskazuje Marco Patricelliego – trwałaby zdecydowanie dłużej, jednak dla Anglików polski ślad był całkowicie pomijany. Marco Patricelliego zastanawia się również, jak wówczas wyglądałaby Europa i jaki w niej udział miałaby Polska, gdyby Józef Beck podpisał pakt z Niemcami, oddając Gdańsk i korytarz oraz włączając się w konflikt na Wschodzie. Jak wówczas potoczyłyby się losy naszego kraju. To pytanie zadawać sobie będziemy już zawsze! Mimo kilku krytycznych uwag, publikacja Marco Patricelliego „Umierać za Gdańsk” jest doskonałą lekturą obrazującą genezę II wojny światowej. Książka zainteresuje nie tylko historyków, ale każdego, kto zechce poznać przyczyny wybuchu największego konfliktu w dziejach ludzkości. Wartą ją mieć, warto ją przeczytać! Autor: Marco Patricelli Tytuł: „Umierać za Gdańsk” Wydawnictwo: Bellona Liczba stron: 471 stron Cena internetowa: 31,20 zł Więcej:  tutaj  Gorąco Polecam!!! Tomasz Sanecki  Bytom, 16 września 2013 r.  Powiązane notki: Recenzja książki Marco Patricelliego „Umierać za Gdańsk” Recenzja książki „Kwatery wojenne Hitlera” Recenzja książki „Efraim Zuroff. Łowca Nazistów” Recenzja książki Iwony Kienzler „Mroczne karty historii Polski” Złowroga charyzma Adolfa Hitlera. Miliony prowadzone ku przepaści – zapowiedź książki 