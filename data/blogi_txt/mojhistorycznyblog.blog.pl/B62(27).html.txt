Unia polsko – saska mimo, że powstała w momencie wyboru Augusta II Wettyna na króla Rzeczypospolitej, to dopiero podczas sejmu niemego określono zasady funkcjonowania unii personalnej pomiędzy Rzeczypospolitą Obojga Narodów a Saksonią. Zasady te określały między innymi: zakaz decydowania o sprawach polskich urzędnikom saskim, wszystkie dokumenty dotyczące Rzeczypospolitej musiały być podpisywane na jej terytorium, ograniczały czas pobytu króla w Saksonii do trzech miesięcy w roku lub sześciu miesięcy na dwa lata. Ponadto określono również limit urzędników niemieckich, którzy mogą z królem przebywać w Rzeczypospolitej. Potwierdzono również prawa rad senatorskich wraz z obowiązkiem senatorów do podpisywania konkluzji. Kontrolę nad przestrzeganiem zasad i warunków traktatu unii polsko- saskiej mieli przestrzegać kanclerze i marszałkowie, którym szczegółowo określono ich obowiązki w tym zakresie. Traktat w Warszawie próbował odrestaurować starodawną administrację królestwa, nakazując rezydować na dworze, gdzie oprócz ministrów i senatorów rezydentów, mieli przebywać także sekretarzom wielkim, referendarzom, pisarzom oraz innym urzędnikom. Królowi zakazano wprowadzać wojska saskie na teren Rzeczypospolitej oraz wszczynać wojnę ofensywną. Tak sformułowane zasady w traktacie tworzyły tzw. system rządów państwa składanego, który przeważał w nowożytnej Europie. August II stawał się jedynym elementem łączącym Saksonię z Rzeczpospolitą Obojga Narodów, gdzie w każdym z państwa w których rządził, miał zakres władzy zgodny z obowiązującą w nim prerogatywą władcy. Artykuł powstał w oparciu o następujące publikacje: Bazylow Ludwik, Historia Rosji, wyd. 3, Wrocław, Warszawa, Kraków, Gdańsk, Łódź 1985; Jasienica Paweł, Rzeczpospolita Obojga Narodów – Dzieje agonii, Warszawa 1998; Kersten Adam, Historia Szwecji, Wrocław 1973; Kienzler Iwona; Mocarz alkowy. August II Mocny i kobiety, Warszawa 2013; Kraszewski Józef Ignacy, Hrabina Cosel, Warszawa 1968; Markiewicz Mariusz, Historia Polski 1492-1795 wyd. 2, Kraków 2002; Rostworowski Emanuel, Historia Powszechna. Wiek XVIII, wyd. 10, Warszawa 2002. Staszewski Jacek, August II Mocny, Wrocław – Warszawa – Kraków 1998. Tomasz Sanecki Bytom, 12 lutego 2013 r.  Powiązane notki:  Unia polsko-saska na Sejmie Niemym w 1717 roku  Sejm Niemy w 1717 roku – próby reformy Rzeczypospolitej. Znaczenie i rola Sejmu Niemego Sprawa elbląska i sytuacja na Litwie za czasów Augusta II Klęska wojsk szwedzkich pod Połtawą w 1709 roku Reakcja Augusta II na detronizację 