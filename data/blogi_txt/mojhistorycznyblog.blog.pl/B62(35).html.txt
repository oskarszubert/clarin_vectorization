Źródło: Fundacja Animacja Blisko 500 godzin zarejestrowanych rozmów z praskimi seniorami. Historie życia codziennego, dorastania, osobliwych praskich zwyczajów oraz epizody z życia mieszkańców prawobrzeżnej Warszawy od czasów międzywojnia do lat 60-tych XX wieku. To wynik pracy wolontariuszy i pracowników Fundacji „Animacja”, którzy od 2010 roku przemierzali prawobrzeżną część Warszawy w poszukiwaniu niepospolitych wspomnień, by potem zamieścić je na stronie  www.pragagada.pl Źródło: Fundacja Animacja Pomysłodawcą stworzenia Archiwum Historii Mówionej, czyli po prostu „Praga Gada” jest antropolog kultury i architekt krajobrazu – Przemysław J. Olszewski. Celem Fundacji „Animacja” jest propagowanie potencjału i solidnych kompetencji kulturowych, jakie posiadają osoby dorosłe oraz ocalenie od zapomnienia barwnych historii z ich życia. Historie wydobyte niczym prawdziwe skarby z pamięci rozmówców, fundacja chce przekazać szczególnie młodym odbiorcom w formach najbardziej dla nich atrakcyjnych, za pomocą: internetowego archiwum historii mówionej na stronie  www.pragagada.pl, festiwali, komiksu, którego premiera ma się odbyć w czerwcu 2013 roku oraz filmu animowanego – jego premierę zapowiedziano w 2014 roku. Źródło: Fundacja Animacja Spośród wszystkich zarejestrowanych rozmów z praskimi seniorami antropolodzy kultury zrzeszeni w Fundacji wybrali 150 najbardziej frapujących, krótkich fragmentów. Stanowią one zamknięte fabularne epizody z życia mieszkańców prawobrzeżnej części Warszawy. Wśród nich są relacje dotyczące między innymi: dziecięcych gier, zabaw i zabawek charakterystycznych dla prawobrzeżnej Warszawy w latach 1930-1959, sytuacji rodzin, które podczas okupacji hitlerowskiej lat 1939-1945 mieszkały w prawobrzeżnej Warszawie czy opowieści z życia codziennego, jakie mały miejsce na Pradze. Projekt Praga Gada to również spotkania, wykłady oraz pokazy. Wśród nich będą: · 6 kwietnia – „Polski komiks historyczny w PRL i współcześnie” – pokaz komiksu o Pradze Michała Śledzińskiego; · 20 kwietnia – „Historia w komiksach zagranicznych” – reportaż komiksowy; · 11 maja – „Propaganda w komiksie”; · 25 maja – „Antropologia i komiks. Obraz społeczeństwa i człowieka w historiach obrazkowych” – pokaz komiksu o Pradze Przemysława Truścińskiego; · 29 czerwca – „Światowa premiera antologii komiksowej PragaGada” – wspomnienia prażan zilustrowane przez najwybitniejszych komiksiarzy. Źródło: Fundacja Animacja W ramach projektu ma powstać także komiks, składający się z kilkunastu historii rozrysowanych na 4-6 planszach (stronach). Każda historia została zainspirowana epizodami na stronie www.PragaGada.pl. Obecnie trwa nabór prac komiksowych, na które organizatorzy czekają do 22 kwietnia. Szczegóły na  www.pragagada.pl/komiks.php Szczegółowe informacje dotyczące projektu „Praga Gada”, wydarzeń z nim związanych oraz regulamin konkursu na komiks na stronie  www.pragagada.pl Powiązane notki:  Posłuchaj, jak Praga Gada!  Góruje nad Bytomiem – Historia Szybu Krystyna i KWK „Szombierki” 