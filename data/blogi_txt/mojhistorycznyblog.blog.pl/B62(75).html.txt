Zwarta akcja, barwne opisy ludzi i miejsc, żywe dialogi składają się na niezwykle interesującą całość  książki Barbary Iskry Kozińskiej pt. „Maria”. „Maria” to kontynuacja powieści „Czerwone Niebo nad Wołyniem”. Z jednej strony szczegółowo przedstawia powojenne losy Marii Kozińskiej z domu Zawadzkiej, z drugiej zaś strony opowiada o wyjeździe w 1945 roku z Wołynia rodziny Kozińskich i Romaniewiczów oraz z Wileńszczyzny  rodziny Zawadzkich na Ziemie Odzyskane do Polski. Losy tych rodzin splatają się we wsi Kosarzyn położonej na skraju Polski Zachodniej tuż przy granicy niemiecko-polskiej. Od tej pory razem będą znosić trudy dnia codziennego, razem będą przeżywać rodzinne wzloty i upadki, razem będą się wspierać.  Ponadto w książce są opisane początki osadnictwa na terenach opuszczonych przez Niemców, kosarzyńskie przyjaźnie, miłości oraz wzajemne wsparcie i czysta sąsiedzka pomoc. Jest to książka niezwykle wartościowa ze względów historycznych jak i społecznych. Z jednej strony przedstawia fakty historyczne związane z wysiedleniem ludzi z Wołynia i Wileńszczyzny do Polski, zajmowanie przez nich opuszczonych gospodarstw należących przed wojną do Niemców, ale też tworzenie się  i funkcjonowanie pierwszych rolniczych spółdzielni po 1945 roku. Z drugiej strony książka pokazuje co tak naprawdę powinno liczyć się w życiu każdego człowieka, jakie wartości są najcenniejsze: zgoda między ludźmi, rodzina, miłość i przyjaźń. Publikacja bardzo interesująca i godna polecenia każdemu czytelnikowi. Barbara Iskra Kozińska to córka tytułowej Marii, właścicielka pensjonatu Sosnówka we wsi Kosarzyn. Pisarka, poetka. Autor: Barbara Iskra Kozińska Tytuł: Maria Wydawnictwo: Bellona Liczba stron: 392 stron Cena internetowa: 26,60 zł Więcej  tutaj  POLECAM! Tomasz Sanecki Bytom, 26 sierpnia 2013 r.  Powiązane notki:   Recenzja książki „Maria” Barbary Iskry Kozińskiej   Recenzja książki Iwony Kienzler „Mroczne karty historii Polski” Recenzja książki Jacka Mayera – „Życie w słoiku. Ocalenie Ireny Sendler” Recenzja książki Ryszarda Legutko – „Sokrates” Recenzja książki Piotra Gibowskiego – „Asymetria. Rosyjska ruletka” 