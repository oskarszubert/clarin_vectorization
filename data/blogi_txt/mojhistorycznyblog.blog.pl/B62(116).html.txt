Przez lata władze komunistyczne próbowały zatrzeć o nich pamięć. Choć byli bohaterami i walczyli o wolną i niepodległą Polskę w czasach reżimu komunistycznego, nie wolno było o nich nawet wspominać. Mowa o Żołnierzach Wyklętych. 1 marca w całym kraju uczcimy ich pamięć. Hołd oddadzą także bytomianie.  Miejskie obchody Narodowego Dnia Pamięci Żołnierzy Wyklętych rozpoczną się o 15.00 mszą św. w intencji Żołnierzy Wyklętych w kościele pw. Wniebowzięcia Najświętszej Maryi Panny przy ul. ks. Koziołka 3. Po nabożeństwie na Rynku przedstawiciele władz miasta, wojska oraz mieszkańcy wezmą udział w oficjalnej ceremonii. Będzie uroczyste wciągnięcie flagi na maszt, apel pamięci oraz pokaz musztry paradnej w wykonaniu Orkiestry Wojskowej w Bytomiu. Na zakończenie obchodów w Bytomskim Centrum Kultury o 17.00 będziemy mogli posłuchać okolicznościowego koncertu w wykonaniu historyczno-patriotycznego zespołu rockowego „Forteca”. „W hołdzie Żołnierzom Wyklętym – bohaterom antykomunistycznego podziemia, którzy w obronie niepodległego bytu Państwa Polskiego, walcząc o prawo do samostanowienia i urzeczywistnienia dążeń demokratycznych społeczeństwa polskiego, z bronią w ręku, jak i w inny sposób, przeciwstawili się sowieckiej agresji i narzuconemu siłą reżimowi komunistycznemu” – tak ustawa sejmowa z dnia 3 lutego 2011 roku określa obchodzony 1 marca Narodowy Dzień Pamięci Żołnierzy Wyklętych. Dzień ten ma przypominać i upamiętniać losy polskich żołnierzy, którzy nie godzili się na narzucone im siłą: rzeczywistość i nowy ustrój. Podejmując nierówną walkę, zostali „wyklęci” przez powojenny reżim komunistyczny, skazujący ich na tortury, wieloletnie więzienia, zsyłki oraz niejednokrotnie karę śmierci. Tą walkę „żołnierze wyklęci” toczyli wiele lat po zakończeniu II wojny światowej. Sejm ustanawiając 1 marca dniem pamięci o nich, oddał im tym samym hołd i wdzięczność za walkę i trud jaki wówczas podjęli. Narodowy Dzień Pamięci Żołnierzy Wyklętych jest oficjalnym świętem państwowym.  Powiązane notki: Kwatery wojenne Hitlera – to z nich Führer dowodził swymi armiami Pamięci pomordowanych Polaków na Kresach Wschodnich w latach 1939-1947 Kwatery wojenne Hitlera – to z nich Führer dowodził swymi armiami  Upokorzył Habsburgów i zagwarantował koronę Polską Zygmuntowi III Wazie. Zwycięstwo Jana Zamoyskiego pod Byczyną Bitwa, która zmieniła losy Europy. Wiktoria wiedeńska w 1683 roku 