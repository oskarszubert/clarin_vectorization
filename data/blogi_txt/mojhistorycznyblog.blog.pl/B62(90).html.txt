Przemilczane fakty z historii europejskiego futbolu Simon Kuper, brytyjski dziennikarz sportowy żydowskiego pochodzenia, omawia tragedię Holokaustu i jej późniejsze reperkusje z niespotykanej dotąd perspektywy – piłkarskiej. Najwybitniejszy holenderski klub piłkarski Ajax Amsterdam, od zawsze związany był z tamtejszą społecznością żydowską. Autor przedstawia więc zarówno wojenne losy Żydów działających w Ajaksie, jak i powojenne związki klubu z Żydami, a pośrednio także Izraela z Holandią. Wskazuje przy tym na zaskakujące powiązania: wielka (i jak wielu przyznaje, całkowicie irracjonalna) sympatia do Kraju Tulipanów panująca w Izraelu, uniemożliwienie arbitrowi z Izraela sędziowania finału Mistrzostw Świata 1978 ze względu na udział Holandii, współtworzenie potęgi „żydowskiego” Ajaksu przez ludzi, którzy wzbogacili się na kolaboracji z III Rzeszą, rzekoma żydowskość wybitnego piłkarza Johanna Cruijffa i wiele innych. Historia klubu Ajax Amsterdam stanowi dla autora punkt wyjścia do rozważań na temat niezwykłych faktów z historii europejskiego futbolu. Czytelnik pozna między innymi odpowiedzi na następujące pytania: Dlaczego Ernest Wilimowski, jeden z najlepszych strzelców w historii reprezentacji Polski, został wymazany z pamięci polskiego futbolu? Jak zakończył się jedyny mecz niemieckiej reprezentacji, na który pofatygował się Hitler? Jak wyglądały angielskie rozgrywki ligowe w czasie wojny? Dlaczego angielska reprezentacja przed meczem w Berlinie w 1938 roku przyłączyła się do gospodarzy w nazistowskim pozdrowieniu? Czy w latach 70. Diego Maradona mógł rozpocząć karierę w lidze holenderskiej? Tekst polskiego wydania został opatrzony przez Simona Kupera przedmową, w której autor odnosi się również do aktualnych problemów polskiego futbolu. Simon Kuper – brytyjski dziennikarz sportowy żydowskiego pochodzenia. Przyszedł na świat w Ugandzie, w młodości przeprowadził się z rodzicami do Holandii. Później mieszkał w RPA, Anglii, Niemczech, USA, Szwecji i na Jamajce. Studiował w Oxfordzie i na Harvardzie. Obecnie mieszka w Paryżu z żoną i dziećmi. Pisał dla „Observera” i „Guardiana”. Książka Simona Kupera Futbol w cieniu Holokaustu to zalążek nowej serii wydawniczej: WIATR HISTORII. Seria ma stanowić zbiór literatury non-fiction przedstawiającej najważniejsze wydarzenia ostatniego stulecia z niespotykanej dotąd perspektywy. Pomysłodawcą serii i autorem przekładów jest Łukasz Golowanow, tłumacz literatury faktu, wielbiciel historii i lotnictwa. Kolejną pozycją w serii non-fiction będzie książka „Kobiety w kokpicie”, przybliżająca losy bohaterskich lotniczek biorących udział w II wojnie światowej. Autor: Simon Kuper Tytuł: “Futbol w cieniu Holokaustu. Ajax, Holendrzy i wojna” Tytuł oryginalny: Ajax, the Dutch, the War Wydawnictwo: Wiatr od Morza Liczba stron: 352 Cena książki: 44 zł. Więcej na stronie Wiatr od Morza Planowana premiera: 21 października 2013 Gorąco Polecam! Tomasz Sanecki  Bytom, 14 października 2013 r. Powiązane notki:  Zapowiedź książki “Futbol w cieniu Holokaustu. Ajax, Holendrzy i wojna” – premiera 21 października 2013 roku Złowroga charyzma Adolfa Hitlera. Miliony prowadzone ku przepaści – zapowiedź książki   Złowroga charyzma Adolfa Hitlera. Miliony prowadzone ku przepaści – zapowiedź książki Recenzja książki Mario. R. Dederichsa „Heydrich. Twarz zła“ Recenzja książki Mario. R. Dederichsa „Heydrich. Twarz zła“ 