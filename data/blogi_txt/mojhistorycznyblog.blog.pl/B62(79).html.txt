Adolf Hitler był jednym z najbardziej mobilnych dyktatorów II wojny światowej. Biorąc aktywny udział w kampaniach wojennych swych wojsk, począwszy od 1939 roku, niezbędne do tego były kwatery wojenne, w których Führer III Rzeszy mógł obserwować, a później dowodzić swymi armiami. Owianą największą tajemnicą i najbardziej znaną była kwatera w Wolfsschanze (Wilczy Szaniec) w byłych Prusach Wschodnich. W publikacji czytelnik zapozna się nie tylko ze wspomnianą kwaterą, ale również innymi miejscami wykorzystywanymi przez wodza Rzeszy podczas prowadzonych działań wojennych w Europie, zarówno na zachodzie, jak i w tej najważniejszej kampanii wojennej, przeciwko Związkowi Radzieckiemu. W książce pojawiają się zarówno opisy kwater ruchomych, do której należał pociąg specjalny „Amerika”, przemianowany następnie na „Brandenburg”, jak również stałych kwater głównych, wśród których należy wymienić miedzy innymi: Felsennest w pobliżu Rodert w Niemczech, Wolfsschlucht (Wilczy Jar), Tannenberg, Frühlingsturm w Austrii, Wehrwolf (Wilkołak) w Dębowym Gaju koło Winnicy na Ukrainie i oczywiście ostatnia kwatera główna wodza „Tysiącletniej Rzeszy w bunkrze pod Kancelaria Rzeszy, gdzie Adolf Hitler wraz ze swoją żoną Ewą Braun popełnił samobójstwo. Książka w doskonały sposób prezentuje wszystkie kwatery wojenne Adolfa Hitlera, ich umiejscowienie, dokładny przebieg ich realizacji oraz szczegółowy plan usytuowania budynków. Publikacja w głównej mierze oparta na materiałach i zdjęciach z magazynu „After the Battle” pułkownika Apoloniusza Z. Siekańskiego przybliża czytelnikowi, w jaki sposób Führer brał czynny udział w najważniejszych kampaniach wojsk niemieckich, począwszy od kampanii wrześniowej w Polsce w 1939 roku, kończąc na ostatnich dniach III Rzeszy w kwietniu 1945 roku. Świetnie dobrane zdjęcia, szczegółowe opisy, mapy, plany zawierające rozmieszczenie budynków w kwaterach wojennych, sprawia, że publikacja jest doskonałym kompendium wiedzy na temat kwater wojennych Hitlera, ale także osób biorących udział w naradach, planów kolejnych kampanii i decyzji wojennych oraz codziennego życia żołnierzy i obsługi. Książka stanowi uzupełnienie publikacji dotyczących II wojny światowej i prowadzonych w latach 1939-1945 działań wojennych na wszystkich frontach Europy. Tytuł: Kwatery wojenne Hitlera Autor: praca zbiorowa; Liczba stron: 111; Cena: 19,90 zł; Wydawnictwo: Zysk i Spółka Więcej:  tutaj  Gorąco Polecam!!! Tomasz Sanecki  Bytom, 2 września 2013 r.  Powiązane notki:  Recenzja książki „Kwatery wojenne Hitlera”   Złowroga charyzma Adolfa Hitlera. Miliony prowadzone ku przepaści – zapowiedź książki   Złowroga charyzma Adolfa Hitlera. Miliony prowadzone ku przepaści – zapowiedź książki  Straty wojenne stron walczących we wrześniu 1939 roku Recenzja książki Iwony Kienzler „Mroczne karty historii Polski” 