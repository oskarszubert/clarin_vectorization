Henry Stevens – Tajny Arsenał Hitlera Niemieckie latające talerze, próby z bombą atomową, pociski V-1, promienie śmierci. To tylko niektóre przykłady broni nad którymi pracowali niemieccy naukowcy podczas II wojny światowej. Czy udało się je skonstruować? Co stało się z dokumentacją niemieckiej technologii? Czy Niemcy mogły wygrać wojnę? Na wiele z tych pytań do dziś nie ma odpowiedzi. Próbuje na nie odpowiedzieć w swojej książce „Tajny arsenał Hitlera” Henry Stevens. W wydanej przez wydawnictwo „Wołoszański” w 2009 roku książce, autor próbuje udowodnić, że w czasie II wojny światowej niemieckim naukowcom i konstruktorom, wspieranym przez całą hitlerowską machinę wojenną udało się stworzyć takie cuda techniki jak: broń rakietową, samoloty niewidzialne dla radarów, bombę atomową, pierwsze komputery, latające talerze czy supermetale. Prowadzone miały być również eksperymenty z czasem oraz stosowanie „promieni śmierci” na polach bitewnych, produkowano benzynę syntetyczną oraz supersmary. Dlaczego więc Niemcy przegrały wojnę oraz co stało się z dokumentacją po II wojnie światowej? Henry Stevens stawia śmiałą tezę, jakoby większa część dokumentacji trafiła w ręce Amerykanów i podobno znikła w Archiwach Państwowych. Część, jak dokumentacja dotycząca produkcji syntetycznych produktów naftowych, miała zostać wykorzystana po wojnie przez koncerny amerykańskie. Większość została jednak według Stevensa utajniona przez rząd amerykański. Jeżeli więc efekty niemieckich naukowców, ich wynalazki, rozwiązania i zaskakujące odkrycia wyprzedzające o całe dziesięciolecia swoją epokę do dziś nie ujrzały nigdy światła dziennego, dlaczego III Rzesza przegrała wojnę. Stevens twierdzi, że Niemcy z pewnością zakończyłyby sukcesem II wojnę światową, gdyby starczyło im czasu na dokończenie i wdrożenie w życie swych dokonań. Na te i inne pytania szczegółowo próbuje odpowiedzieć Stevens w swojej publikacji. Zachęcam do zapoznania się z tą niezwykle ciekawą i intrygującą książką. Publikacja Henry`ego Stevensa „Tajny arsenał Hitlera” to świetna lektura na wieczór, która od początku trzyma czytelnika w napięciu i nie pozwala mu oderwać się od niej. Tomasz Sanecki Bytom, 24 marca 2013 r.  Powiązane notki:  Tajny arsenał Hitlera. Czy III Rzesza mogła wygrać wojnę?  Bytom w latach I wojny światowej 1914-1918 Kształtowanie się Wielkiej Koalicji podczas II wojny światowej 