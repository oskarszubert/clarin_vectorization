II wojna światowa to nie tylko operacje militarne, walki żołnierzy i zmagania najwybitniejszych generałów. To także walka naukowców, którzy swoją wiedzę i doświadczenie poświęcili idei budowy broni, która zmieniłaby oblicze wojny na korzyść jednego z walczących państw. Sekrety II wojny światowej, sekrety naukowców oraz ich walkę z czasem, by osiągnąć zamierzony cel – budowę superbroni opisuje w rewelacyjnej publikacji Brian Johnson. W swej publikacji autor przedstawia czytelnikowi efekt swoich wieloletnich badań historycznych, które doprowadziły go do odkrycia wielu tajemnic II wojny światowej. Dowiemy się w jaki sposób Brytyjczycy skonstruowali radar, dzięki któremu w porę mogli wykrywać niemieckie samoloty zmierzające nad Wielką Brytanię, jak Niemcy precyzyjnie bombardowali Londyn oraz w jaki sposób konstruowano najbardziej niszczącą broń III Rzeszy Niemieckiej – pociski V1 i V2. Brian Johnson odkrywa przed czytelnikiem wszystkie mechanizmy powstawania supertajnych pocisków V1 i V2. Badania prowadzone przez Wernera von Brauna miały przybliżyć nazistowskie Niemcy do ostatecznego zwycięstwa. W jaki sposób je budowano, jak próbowali je zdobyć alianci, jakie informacje przekazała Armia Krajowa o V1 i V2 Brytyjczykom. Na te pytania próbuje odpowiedzieć Johnson. Barwne ilustracje, szkice, mapy i opisy pozwolą czytelnikowi na głębsze zrozumienie, jaką potężną broń mieli Niemcy podczas II wojny światowej. Kolejne rozdziały książki autor poświęca tematowi Bitwy o Atlantyk, walce U-Bootów z Royal Navy, tajnym wynalazkom, jak próbom z napędem odrzutowym i rakietowym, a także jednej z największych tajemnica II wojny światowej – Enigmie. „Sekrety drugiej wojny światowej” to doskonała publikacja prezentująca w szczegółowy sposób najciekawsze tajemnice, tajne badania naukowe oraz zastosowanie superbroni przez walczące strony. Książka oparta na serialu BBC „The Secret War”, zawierająca wiele drobiazgowych planów, map, szkiców i zdjęć jest doskonałym uzupełnieniem wiedzy o czasach II wojny światowej. Gorąco polecam ją nie tylko historykom, ale każdemu kto interesuje się tajemnicami największego w dziejach historii konfliktu zbrojnego. Autor: Brian Johnson; Tytuł: Sekrety drugiej wojny światowej; Wydawnictwo: Zysk i S-ka; Rok wydania: Poznań, 2013 rok; Liczba stron: 487; Cena: 43,50 zł; Więcej tutaj Gorąco Polecam!!! Tomasz Sanecki;  Bytom, 13 stycznia 2014 r.  Powiązane notki:  Recenzja książki Briana Johnsona „Sekrety drugiej wojny światowej” Recenzja książki Pawła Wieczorkiewicza „Sprawa Tuchaczewskiego” Recenzja książki „Willy Brand. Wspomnienia” Recenzja książki Marco Patricelliego „Umierać za Gdańsk” Recenzja książki Karla-Heinza Friesera „Legenda Blitzkriegu. Kampania zachodnia 1940” 