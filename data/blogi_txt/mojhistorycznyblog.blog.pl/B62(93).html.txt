Pasjonująca publikacja opisująca szczegółowo walki w rejonie Odry i Wzgórz Seelow, będących wstępem do wielkiej operacji militarnej, jakim było zdobycie Berlina. To właśnie w rejonie Odry stoczono ostatnią wielką bitwę lądową w Europie, która przypieczętowała los III Rzeszy Niemieckiej. Autor książki świetnie opisuje wojenne zmagania najwyższych dowódców radzieckich: Gieorgija Konstantinowicza Żukowa oraz Iwana Stiepanowicza Koniewa. Ci dwaj wielcy dowódcy nie tylko walczyli o to, który z nich będzie zdobywcą Berlina i tym samym zdobędzie laury zwycięzcy, ale przede wszystkim, aby ubiec aliantów zachodnich w wyścigu o zdobycie Berlina. Tony Le Tissier posiłkując się oficjalnymi dokumentami oraz relacjami żołnierzy obu stron konfliktu drobiazgowo odtworzył operację przełamania frontu na Odrze. Wspomnienia rosyjskich, jak również niemieckich doskonale ilustrują to co działo się w początkach 1945 roku. Autor skupiając się na prowadzonych działaniach militarnych ukazuje czytelnikowi szczegóły walk stoczonych w pierwszym etapie operacji berlińskiej przez wojska marszałka Żukowa. Le Tissier nie zapomina także o udziale w operacji nad Odrą o wojskach polskich, które udział w walce jest w książce wielokrotnie wspominany. Ważnym ujęciem w publikacji jest także krytyczny stosunek do Stalina i jego nieprzemyślanych decyzji frontowych oraz co jest równie ważne – wskazanie błędów jakie popełnił sam Żukow przygotowując i prowadzając operację na Odrą, a następnie wielką ofensywę w kierunku na Berlin. Autor bardzo ciekawie opisuje także losy marszałka Żukowa już po zakończeniu II wojny światowej. Mimo, że to on głównie odpowiadał za sukcesy Armii Czerwonej w drodze do Berlina, Stalin nie pozostawił złudzeń marszałkowi, który miał wielu wrogów w swoim otoczeniu. Wykorzystując pierwszą nadarzającą się okazję pozbył się Żukowa wysyłając go do Odeskiego Okręgu Wojskowego, co było równoznaczne z pozbawieniem go najwyższych stanowisk w państwie. Mimo, że jeszcze za życia Stalina, marszałek Żukow wrócił do łask, a za rządów Nikity Chruszczowa objął nawet tekę ministra obrony Związku Radzieckiego i głównodowodzącym sił lądowych Armii Czerwonych, ale także i tu Żukow popadł w niełaskę. Ostatecznie w 1958 roku wielki marszałek Związku Radzieckiego został przeniesiony w stan spoczynku, co było dla niego kolejnym upokorzeniem.  Publikacja opatrzona ilustracjami, mapami oraz przytoczonymi w tekście wspomnieniami rosyjskich i niemieckich żołnierzy zainteresuje każdego historyka oraz tych, którzy chcą w pełni poznać to co działo się w ostatnich chwilach III Rzeszy Niemieckiej i wielkiej ofensywy wojsk radzieckich na Berlin. Barwnie ukazany marszałek Żukow ze swymi zaletami, wadami ora dylematami, jakie przeżywał na polu bitwy są doskonale opisane. Publikacja jest warta dogłębnego przeczytania, stanowiąc podstawową lekturę dla każdego kogo interesuje II wojna światowa. O autorze: Le Tissier to emerytowany pułkownik armii brytyjskiej, w latach 1981-1987 naczelnik alianckiego więzienia w Spandau. Jest autorem książek poświęconych historii III Rzeszy Niemieckiej oraz kampaniom II wojny światowej. Kawaler Orderu Imperium Brytyjskiego. Autor: Tony Le Tissiera; Tytuł: „Żukow na linii Odry. Rozstrzygająca bitwa na przedpolach Berlina”; Liczba stron: 320; Wydawca: Wydawnictwo Dolnośląskie, 2011 rok; Cena: 20,07 zł Więcej na stronie  Wydawnictwo Dolnośląskie  Gorąco Polecam!!! Tomasz Sanecki Bytom, 28 października 2013 r. Powiązane notki:   Recenzja książki Tony Le Tissiera „Żukow na linii Odry”  Recenzja książki „Kwatery wojenne Hitlera” Recenzja książki Marco Patricelliego „Umierać za Gdańsk” Recenzja książki „Efraim Zuroff. Łowca Nazistów” Recenzja książki Jerzego Besali „Zygmunt Stary i Bona Sforza” 