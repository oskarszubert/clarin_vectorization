August II Mocny to jeden z najdłużej panujących władców w Rzeczypospolitej Obojga Narodów. Wielu historyków zarzuca jemu i jego synowi doprowadzenie Polski do upadku, którego skutkiem były rozbiory. O jego panowaniu, działaniach politycznych, układach i nadludzkiej siły napisano już wiele książek. Publikacja Iwony Kienzler z kolei wprowadza czytelnika w świat kobiet, metres i kochanek Augusta II Mocnego. Losy dam serca i loża Wettyna przedstawione są na tle burzliwej historii Polski i Europy przełomu XVII i XVIII wieku. Zgodnie w przekazami o sile Augusta II miały świadczyć takie fakty jak: łamanie w ręku podkowy, silny organizm i głowa, która pozwalała mu wypić znaczne ilości alkoholu, a także o czy zaświadcza autorka publikacji, swój przydomek miał zawdzięczać bowiem nie tyle swej sile, ale niespożytemu temperamentowi erotycznemu oraz nieskończonej ilości kochanek i metres. Zgodnie z szacunkiem historyków August II Mocny miał spłodzić od 300 do 360 potomków. Z tą liczbą wiążę się dość fascynująca teoria, którą w swojej publikacji zawarła Iwona Kienzler, a mianowicie” „Jeżeli podana wyżej liczba jest prawdziwa, czego oczywiście nie możemy w żaden sposób sprawdzić, to jest bardzo prawdopodobne, że geny tego władcy ma każdy współczesny Polak” Publikacja autorki nie od razu wprowadza nas w historię miłosnych przygód króla Polski. Najpierw poznamy jego pochodzenie, młodość, a także walkę o tron polski i burzliwe dzieje z okresu wielkiej wojny północnej, która dla Augusta II, Saksonii i Rzeczypospolitej Obojga Narodów zakończyła się tragicznie. W książce poznamy losy żony Wettyna – Krystyny Eberhardyny, która urodziła Augustowi swego następcy i późniejszego króla polskiego – Augusta III. Autorka jednakże w głównej mierze skupiła się na kochankach i oficjalnych metresach władcy Saksonii i króla Polski. A należały do nich między innymi: Aurora von Königsmarck, Anna Aloysia Maximiliane von Lamberg, turecka piękność – Fatima, Urszula Katarzyna Bokum Lubomirska, Henrietta Renard, Angelique Duparc, Marianna z Bielińskich Denhoffowa, Ermunda von Dieskau, Henryka Osterhausen oraz ta najbardziej znana z metres Augusta II Mocnego – Anna Konstancja von Hoym zwana Hrabiną Cosel. To właśnie postać i ciekawe życie hrabiny Cosel stało się obiektem zafascynowania poetów i pisarzy, w tym Józefa Ignacego Kraszewskiego, który uczynił ją bohaterką jednej z najbardziej znanych powieści „Hrabiny Cosel”. Anna Konstancja von Hoym, która wzbudziła zachwyt w królu swą urodą, inteligencją i dowcipem była jedną z najbardziej władczych metres Augusta II. Jej ambicje, wręcz ostentacyjne ingerowanie w sprawy polityczne i działanie poza plecami swego adoratora narobiło jej wielu wrogów, do których dołączył i wreszcie sam August II. Uwięziona na zamku w Stolpen przeżyła tam aż czterdzieści dziewięć lat! Jej historia i historie innych metres Augusta II, jak również burzliwe dzieje pierwszego z Wettynów na tronie polskim warte są sięgnięcia po tą świetną książkę, która otwiera przed czytelnikiem nieznane dzieje Augusta II Mocnego i jego pięknych, lecz czasami niebezpiecznych kochanek. Czytając książkę Iwony Kienzler po raz kolejny się nie zawiodłem. Napisana przystępnym językiem, opatrzona ilustracjami i komentarzami historyków zaciekawi każdego, kogo interesuje owiana tajemnicą historia Augusta II Mocnego i jego kobiet. Gorąco Polecam!!! Autor: Iwona Kienzler; Tytuł: Mocarz alkowy. August II Mocny i kobiety Wydawca: Bellona, Warszawa 2012 roku; Cena: 28 zł; Liczba stron: 272; Więcej  tutaj  Gorąco polecam!!! Tomasz Sanecki  Bytom, 4 listopada 2013 r.  Powiązane notki:  Recenzja książki Iwony Kienzler „Mocarz Alkowy. August II Mocny i kobiety”   Recenzja książki Iwony Kienzler „Mroczne karty historii Polski”  Recenzja książki Iwony Kienzler „Mroczne karty historii Polski”  Recenzja książki Romualda Romańskiego „Królewskie dzieci z nieprawego łoża. Dzieje polskich bękartów” Recenzja książki Jerzego Besali „Zygmunt Stary i Bona Sforza” 