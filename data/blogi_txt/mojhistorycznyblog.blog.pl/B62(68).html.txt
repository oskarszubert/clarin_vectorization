Choć w wielu krajach przeszły do historii, wciąż możemy usłyszeć w relacjach telewizyjnych i radiowych oraz przeczytać w prasie informacje o stosowaniu tortur. Wśród państw stosujących nadal tą formę represji są nie tylko takie, w których rządzą reżimowe systemy, ale również te demokratyczne. Michael Kerrigan w swojej publikacji ukazuje czytelnikowi wszystkie znane metody tortur od czasów starożytnych aż do dziś. Wiele z nich będzie szokowało, inne zaś przerażały, jednak co podkreśla autor, wraz z rozwojem cywilizacji, metody tortur zmieniały się jak w kalejdoskopie. Tortury są mroczną i upiorną, lecz zarazem nieodłączną częścią naszej cywilizacji. Stosowano je na całym świecie, czasami w świetle prawa, jednak w większości potajemnie, by zmusić ofiarę do przyznania się do winy, obciążenia innych osób czy po prostu by zadać ból i upokorzenie. Ludzie torturowani byli i są nie tylko w imię prawa, ale religii czy ideologii. Wraz z postępem technicznym ulepszano metody i środki tortur. Publikacja Kerrigana zawiera nie tylko szczegółowy przegląd technik i narzędzi tortur, lecz także ryciny i fotografie, które uwidaczniają czytelnikowi, jak dana tortura wyglądała. W książce spotkamy się z takimi narzędziami i metodami tortur jak: dyby, kuna, wędzidło sekutnicy, ława, łamanie kołem, palenie na stosie, topienie, przypalanie ogniem, wbicie na pal oraz te najbardziej współczesne: elektrowstrząsy, dręczenie psychiczne czy „pranie mózgu”. Wszystkie pogrupowanie w kilkanaście głównych kategorii, dokładnie opisane, uzupełnione fotografiami i rycinami stanowią przegląd wszystkich tortur – od najwcześniejszych znanych nam z historycznych przekazów, do stosowanych na przełomie XX i XXI wieku przez Amerykanów w więzieniu Abu Ghraib czy Guntanamo. Dobrze napisana, przejrzyście i zrozumiałym dla każdego czytelnika językiem, z pewnością zaciekawi nie tylko historyków. Na plus należy również zapisać barwne fotografie uzupełniające tekst. Dzięki nim czytelnik może zobaczyć wizualnie do czego dany przyrząd służył i jaką torturę zadawano ofierze. Autor: Michael Kerrigan Tytuł: Dzieje tortur od starożytności do dziś Wydawnictwo: Bellona Liczba stron: 189 Cena internetowa: 24 zł Więcej  tutaj  Gorąco Polecam!  Tomasz Sanecki  Bytom, 26 lipca 2013 r.  Powiązane notki:  Recenzja książki Michaela Kerrigana „Dzieje tortur. Od starożytności do dziś”  Recenzja książki Mario. R. Dederichsa „Heydrich. Twarz zła“  Recenzja książki Ryszarda Legutko – „Sokrates” Recenzja książki Mario. R. Dederichsa „Heydrich. Twarz zła“ Recenzja książki Johna Herseya „Hiroszima” 