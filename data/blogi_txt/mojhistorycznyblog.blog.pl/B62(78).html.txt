3 września nakładem naszego wydawnictwa ukaże się nowa książka Laurence’a Reesa – „Złowroga charyzma Adolfa Hitlera. Miliony prowadzone ku przepaści”. Równolegle z premierą książki telewizyjna Dwójka rozpocznie emisję trzyczęściowego serialu pod tym samym tytułem. Serial „Złowroga charyzma Adolfa Hitlera” wyprodukowała stacja BBC, a jego reżyserem jest autor książki. Wnikliwe studium kariery Adolfa Hitlera, jego osobowości i umiejętności, dzięki którym stał się jednym z najpotężniejszych dyktatorów w historii.  Książka Laurence’a Reesa to także głęboka analiza stosowanych przez Hitlera technik, które pozwalały mu z tak niezwykłą siłą oddziaływać na słuchaczy. To odpowiedź na pytanie, jak to możliwe, że tak wielu ludzi stało się nie tylko zwolennikami, ale wręcz wyznawcami przywódcy, którego równie wielu uważało za żałosną karykaturę człowieka. Niezwykła kariera Adolfa Hitlera jest bez wątpienia jednym z najbardziej zadziwiających zdarzeń minionego stulecia. Charyzmatyczny przywódca nie mógł olśniewać zwolenników osobowością: nie był zdolny do zwyczajnych ludzkich uczuć, tworzenia przyjacielskich relacji, czy okazywania miłości. Nie był również intelektualistą. Nie umiał dyskutować, a poglądy innych ludzi zupełnie go nie interesowały. Stanowił zupełne przeciwieństwo popularnego polityka – był żałosną i samotną istotą, pełną głębokich uprzedzeń i żarliwej nienawiści do wszystkiego, co ją otaczało. Każda z tych cech osobno wystarczyłaby, żeby skreślić Hitlera z listy osób, które mogą zyskać poparcie innych ludzi, a jeśli dodamy do tego zupełnie przeciętny, wręcz nijaki, pozbawiony walorów wygląd, można byłoby zaryzykować twierdzenie, że przyszły przywódca Niemiec nigdy nie powinien znaleźć się na takiej liście. Talent, dzięki któremu Hitler zyskał władzę, był innej natury. Była to wręcz niewiarygodna zdolność przekonywania do swoich racji – charyzma. To właśnie wykreowany przez Hitlera własny wizerunek, stworzona przez niego „dziejowa misja” i zdolność do przekonania innych o nieomylności własnych sądów sprawiły, że słuchały go miliony. Laurence Rees– brytyjski historyk, autor licznych książek i filmów dokumentalnych poświęconych II wojnie światowej. Do najważniejszych publikacji autora należą: „Naziści. Ostrzeżenie historii”, „Hitler i Stalin. Wojna stulecia”, „Auschwitz. Naziści i „ostateczne rozwiązanie””, „Kaci i ofiary. Okrucieństwa II wojny światowej i ich sprawcy” oraz „Za zamkniętymi drzwiami. Kulisy II wojny światowej”. Większości publikacji towarzyszą filmy dokumentalne, realizowane przez autora dla telewizji BBC. Tytuł oryginału: The Dark Charisma of Adolf Hitler. Leading Millions into the Abyss Data wydania: 03.09.2013 Format: 145mm x 205mm Liczba stron: 440 Cena detaliczna: 42,00 zł Oprawa: twarda Tłumaczenie: Krzysztof Masłowski Więcej  www.proszynski.pl W ramach cyklu „Świat bez fikcji” TVP 2 zaprasza na trzyczęściowy serial „Złowroga charyzma Adolfa Hitlera” (prod. BBC): część 1 – 3 września godz. 22:50 część 2 – 10 września godz. 22:50 część 3 – 17 września godz. 22:50 Gorąco Polecam! Tomasz Sanecki Bytom, 26 sierpnia 2013 r.  Powiązane notki: Tajny arsenał Hitlera. Czy III Rzesza mogła wygrać wojnę? Recezja książki Marka Feltona „Polowanie na Ostatnich Nazistów” Recenzja książki Mario. R. Dederichsa „Heydrich. Twarz zła“  Recenzja książki Mario. R. Dederichsa „Heydrich. Twarz zła“  Recenzja książki Piotra Gibowskiego – „Asymetria. Rosyjska ruletka” 