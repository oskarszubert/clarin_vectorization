Upływający czas był jego największym wrogiem. Efraim Zuroff walczył nie tylko z czasem, ale musiał być szybszy od śmierci, która zabierała kolejnych nieosądzonych zbrodniarzy nazistowskich. W ich ściganiu nie pomagały mu państwa, w których ukrywali się oprawcy, mający na sumieniu straszliwe czyny. Wręcz przeciwnie wiele z państw sprzyjało, a nawet chroniło zbrodniarzy. W publikacji Efraima Zuroffa zetkniemy się nie raz z opisem sytuacji, które będą dla czytelnika szokujące. Bo jak inaczej uznać decyzję rządu, który mając niezbite dowody zbrodni, nie zgadza się na wydanie ukrywających zbrodniarzy. Historia „Ostatniego Łowcy Nazistów”, jakim niewątpliwie był Efraim Zuroff, to zderzenie się z prawdziwą rzeczywistością, brutalną, gdzie o prawdę trzeba walczyć wszędzie i z każdym. Mimo rozpoczętej przez Zuroffa w 2002 roku „Operacji Ostatniej Szansy”, której celem było odnalezienie i osądzenie ukrywających się zbrodniarzy wojennych, wielu z nich wciąż cieszy się wolnością. Z drugiej strony udało się wytropić prawie 3 tysiące podejrzanych o zbrodnie wojenne. Wśród nich byli nie tylko nazistowscy prominenci, ale także kolaborujący z Niemcami: Austriacy, Litwini, Łotysze, Estończycy, Węgrzy czy Chorwaci. Jak pisze Efraim Zuroff: „Niemcy nigdy nie zabiliby sześciu milionów bez pomocy kilkuset tysięcy kolaborantów. Holocaust nie ograniczał się jedynie do antysemickiego szaleństwa Niemców i Austriaków. Wzięła w nim udział cała kontynentalna Europa. We wszystkich okupowanych krajach naziści znaleźli okrutnych i oddanych wolontariuszy” Nie sposób nie zgodzić się z jego słowami, jak również z działaniami jakie podejmował, aby sprawiedliwości stało się zadość. Autora książki cenie przede wszystkim za upór i dążenie do celu, jakim było spełnienie marzeń milionów osób, które doświadczyły i przeżyły zbrodnicze czyny nazistów. Każdy komu nie jest obojętny los ofiar Holocaustu powinien przeczytać tą książkę. Po jej lekturze wielu zmieni sposób patrzenia na wydarzenia, które rozgrywały się ponad 70 lat temu w Europie. Tytuł: Efraim Zuroff. Łowca nazistów Autor: Efraim Zuroff Wydawnictwo: Dolnośląskie Liczba stron: 200 Cena: 20,64 zł Więcej  tutaj  Tomasz Sanecki Bytom, 9 września 2013 r.  Powiązane notki:  Recenzja książki „Efraim Zuroff. Łowca Nazistów”   Recezja książki Marka Feltona „Polowanie na Ostatnich Nazistów”  Recezja książki Marka Feltona „Polowanie na Ostatnich Nazistów” Recenzja książki „Kwatery wojenne Hitlera” Recenzja książki Mario. R. Dederichsa „Heydrich. Twarz zła“ 