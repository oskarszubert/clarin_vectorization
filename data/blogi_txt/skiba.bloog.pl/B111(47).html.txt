Agent Tomek słynny jak "Majonez babuni", były oficer CBA, Człowiek Roku "Gazety Polskiej" (2009), a obecnie poseł Prawa i Sprawiedliwości, tylko udawał polityka, a tak na prawdę nadal należał do grupy mocno zakonspirowanych agentów miłości tzw. "niegrzecznych chłopców". Bycie posłem oraz idolem prawicowej prasy, ministrantem u Rydzyka i pacynką w teatrzyku prezesa Kaczyńskiego okazało się sprytną zasłoną dymną dla kolejnych misji super agenta Tomasza Kaczmarka.  Przystojny niczym kryształ z bazaru - agent Tomek, zanim został zesłany na planetę Ziemia z planety Cud i Miód (galaktyka Lowelas), przeczytał w fachowej prasie, że ponad połowa kobiet w Polsce nie jest zadowolonych ze swoich partnerów, a kolejne czterdzieści procent ma kłopot ze znalezieniem odpowiednio fajnych facetów. Ambicją Tomasza Kaczmarka było odwrócić jak najszybciej te proporcje i działać na rzecz poprawy humoru polskich kobiet. Jego życiową misją stało się pocieszanie dam nawet wbrew zdecydowanej postawie ich mężów. Szlak bojowy agenta Tomka wiedzie przez kobiety zamożne i wpływowe, bo jak uczy doświadczenie, takie właśnie niewiasty najbardziej pragną miłości.  Zaprawdę wiele radości Tomasz Kaczmarek dostarczył posłance Platformy Beacie Sadowskiej, która ogłupiona jego białymi zębami połasiła się na łapówkę. Sporo radochy zafundował też znanej celebrytce telewizyjnej Weronice Marczuk, którą obdarowywał trefnymi prezentami, co doprowadziło nawet do jej krótkiego zatrzymania. Trudna i wymagająca poświęcania oraz ciężkiej pracy fizycznej misja pocieszania kobiet, trwała nadal mimo oficjalnego zakończenia pracy "przykrywkowca" w CBA.  Kolejną kobietą, którą poseł PiS wyrwał ze szponów nudy i beznadziei okazała się bogata mężatka Katarzyna S. z Olsztyna, w której agent po fachowym zdjęciu kiecki odkrył niesamowity "talent polityczny". Talent okazał się tak duży, że Katarzyna zostawiła męża dla swego wybawcy. Niestety mąż pani Kasi nie docenił trudnej misji posła Kaczmarka i naprzykrzał się parze podczas spotkania towarzyskiego na którym bawili młodzi zakochani i politycy PiS z Olsztyna i Warszawy. Przedstawiciel narodu tak się wkurzył, że się upił i w słowach jak najbardziej kulturalnych oznajmił mężowi, że ma się zwijać, bo jak nie, to mu rozbije krzesło na głowie, oraz dostanie "piłkę zwrotną" od niego i jego kumpli z grupy o kryptonimie "niegrzeczni chłopcy". Pech chciał, że mąż się zwinął, ale wcześniej nagrał subtelne mowy posła Kaczmarka, które złośliwi prawnicy określili mianem "gróźb karalnych". Agent Tomek został przez PiS zawieszony w prawach członka, ale miejmy nadzieje, że jego członek mimo zawieszenia nadal będzie pełnił ważną misję na odcinku pocieszania polskich kobiet.  Jest już propozycja od producentów hitu MTV "Warsaw Shore. Ekipa z Warszawy" aby zaprosić agenta Tomka do programu jako stałego uczestnika. W programie tym grupa młodych ludzi nadużywa alkoholu, kopuluje i wymiotuje oraz bredzi w kółko o kasie, balangach i wyrywaniu lasek. Specjaliści od mediów określili ten program jako "zabawę najniższej klasy" i najbardziej tandetny rozrywkowy show w długoletniej historii polskiej telewizji. To zdaje się idealnie konweniuje z pomysłami na życie posła Kaczmarka.   Na zdjęciu poniżej: Agent Tomek (fot. AKPA) 