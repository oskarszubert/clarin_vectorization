Dla dziewczyn    „Twórczość dla dziewczyn" tak pogardliwie określano kiedyś nieudane próby poetyckie. Zieloną wiosną lub złocistą jesienią (czyli wybitnie poetyckimi porami roku kiedy to grafomani masowo biorą się za pisanie poezji miłosnej) powietrze gęstnieje od tandetnej „twórczości dla dziewczyn". W tej drobnej złośliwości tli się tęsknota za wolną sztuką, która jest aktem strzelistym indywidualności artysty, a nie bibelotem, który ma pomóc oczarować płeć piękną. Jest to też krytyka tych wszystkich podrabianych artystów samców, którzy uprawiają swą sztukę celem wyrwania jak największej liczby lasek.    Nie ukrywajmy! Są zespoły muzyczne, które powstały dla frajdy i są takie, które powstały dla pieniędzy. Jedne i drugie powstały celem ogłupiania naiwnych dziewcząt, które szybko ściągną majtki w hotelu po koncercie. Istnieje pogląd, że dla kobiety facet zrobi największą nawet głupotę. Bywa też, że wywoła wojnę, dokona epokowego odkrycia, napisze książkę czy zdobędzie Nobla. Historia zna wiele indywidualnych szaleństw i niebywałych poświęceń, których ukoronowaniem miało być zdobycie kobiety. Dziś jednak zdobywa się kobiety, nie indywidualnie, a masowo. „Twórczość dla dziewczyn", czyli to, co dawniej było przedmiotem złośliwych kpin dziś powoli staje się strategicznym celem wielu żarłocznych koncernów i korporacji. Pierwsze wyczuły interes firmy farmaceutyczne i odzieżowe. Okazało się, że kobiety dłużej siedzą pod prysznicem, więcej czasu spędzają w toalecie, przed lustrem i przy szafie z ciuchami. Ilość kremów, żelów, mydełek, olejków służących poprawianiu urody już dawno przekroczyła logiczne granice. Większość tych chemicznych paskudztw to zwykła lipa bazująca na strachu związanym z upływem lat. Kobiety okazały się wspaniałym sektorem rynku zbytu, który może nie jeść, nie spać, nie oddychać, ale smarować się kremami przeciw zmarszczkom musi. Wiadomo także powszechnie, że każda kobieta mimo posiadanie stu kiecek w szafie nigdy nie ma się w co ubrać. Produkcja dla dziewczyn ruszyła wielką para już ponad sto lat temu i nic nie wskazuje na to, że kiedyś się zatrzyma. Kobiece fanaberie nakręcają nie tylko przemysł odzieżowy i kosmetyczny! Przeprowadzone kilka lat temu badania wykazały, że współczesne kobiety czytają więcej od facetów. Efektem było stworzenie bogatego rynku prasy kobiecej. Zaroiło się od kolorowych pism radzących paniom jak poderwać żonatego faceta, zrobić ogórki kiszone, sadzić rabatki i trzepać członka tak, aby nie podrapać go paznokciami. Powstał olbrzymi rynek literatury kobiecej. Popularne romansidła spod znaku Heleny Mniszkówny czy Danielle Steel były w cenie zawsze, ale teraz dorabia się im feministyczny lub filozoficzny ogon. Są autorzy czytani już tylko przez kobiety np. tacy jak Paulo Coelho, którego płody wyjątkowo celnie potrafią „przemawiać do serc kobiecych".    Po kolorowych pisemkach drukujących bzdety o znanych ludziach i po marnej literaturze, przy której można tylko wzdychać i przewracać oczami powstała cała seria filmów przeznaczonych głównie dla kobiet. Te wszystkie gnioty typu Dziennik Bridget Jones, Nigdy w życiu, Tylko mnie kochaj, Seks w wielkim mieście czy Lejdis to filmy produkowane z myślą o widowni chodzącej na szpilkach. Komercyjny rynek wydawniczy i filmowy od ładnych paru lat kręci się wokół pań, które są w stanie wydać całkiem sporo kasy facetów na swe potrzeby „duchowe".    Modzie na „twórczość dla dziewczyn" ulegli także politycy. Jest to specyficznie polska specjalność. Od kilku lat tworzy się w Polsce rządy z myślą o babach i dla bab. Bracia Kaczyńscy stworzyli rząd, który wspierany był, przez stare baby w moherowych beretach. To starsze panie nawiedzone przez Ojca Dyrektora z Torunia głosując masowo i zdyscyplinowanie zadecydowały o wygranej PiS-u. Obecny rząd, w którym za super modeli uchodzą minister Radek Sikorki, premier Donald Tusk i jego sekretarz Sławomir Nowak podnieca już znacznie młodsze pokolenie Polek. Wokalistka Maria Peszek wyznała publicznie, że ślini się na widok tych panów i jest to z pewnością pogląd wielu polskich kobiet przed czterdziestką. Polityka rządu jest delikatna i nijaka jak babski puder i jako taka stanowi esencję twórczości dla dziewczyn. Zdaniem kreatorów mody wypicowany niczym na schadzkę z nastolatką rząd Donalda zachowuje się jak ulubiony babski gabinet, bo do dziś nie podjął, jeszcze żadnej męskiej decyzji.       Na zdjęciu ministrowie gabinetu Donalda Tuska tuż przed naradą rządową z okazji dziesiątej rocznicy pomalowania sobie przez premiera paznokci. 