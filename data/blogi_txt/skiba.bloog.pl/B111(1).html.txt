Dureń TVStare przysłowie mówi: nie wyzywaj bliźniego swego (chyba, że masz powody). Ludzi o ostrym języku w Polsce nie brakuje, a ponieważ wielka polityka to wielkie emocje… no to epitety sypią się w życiu publicznym jak trociny z dupy starej, teatralnej kukły. Jedni klną w zaciszu gabinetów (patrz Józef Oleksy i słynne taśmy Gudzowatego), inni tocza ślinę na forum publicznym. Zróbmy sobie Krótki Przegląd Mistrzów Epitetów Politycznych. Mocny w gębie od zawsze był Andrzej Lepper. A to w papę chciał dać (Morozowskiemu z TVN), a to wyzywał od „bandytów z Pabianic” (to o byłym polityku AWS Tomaszewskim) lub informował o tym, że oskarżająca go o molestowanie Aneta Krawczyk jest „zboczona do potęgi”. Dziwić się nie ma, co, że przez tego typu wypowiedzi Jędrek Lepper okrzyknięty został Pierwszym Chamem Nad Wisłą, bo sam przecież uczciwie zapowiadał, że „Wersalu nie będzie”.  Ostrych słów nie skąpi swym przeciwnikom były premier Leszek Miller. Znany głównie z erotycznych bon motów („mężczyznę poznaje się po tym, nie jak zaczyna, ale jak kończy”) przeszedł do historii jako człowiek, który Zbigniewa Ziobrę nazwał „zerem”. Mistrzem w ostrych ripostach jest senator PO Stefan Niesiołowski. W jego polemikach z oponentami sporo jest określeń typu „idiota”, „debil”, „kretyn”, na, które powoli nikt już nie zwraca uwagi. Słynne było jego porównanie Jarosława Kaczyńskiego do partyjnego sekretarza Wiesława Gomółki, które nawet jego kumple z partii uznali za mocno przesadzone.   Politykiem znanym z dosadnych określeń jest też mistrz manipulacji Jacek Kurski, a także jeden z moich ulubionych felietonistów Janusz Korwin-Mikke. Wszyscy oni wysiadają jednak przy byłym prezydencie Lechu Wałęsie, który jest w dziedzinie rzucania epitetów mistrzem nad mistrzami. Ze starych czasów najpiękniejsze określenie Wałęsy tyczyło braci Kaczyńskich, których nazwał „zderzakami”. Ostatnio Wałęsa wysławił się polemiką z Radiem Maryja i polityków tam się udzielających nazwał „psycholami od Rydzyka”, a najnowszym jego słowotwórczym hitem było określenie „dureń” w stosunku do prezydenta Lecha Kaczyńskiego, który nazwał Wałęsę „zdrajcą”. Słuchając tych wszystkich soczystych inwektyw można odnieść wrażenie, że żyjemy w wyjątkowo durnych czasach. Skoro, więc czasy są durne to i ich obraz w mediach nie powinien odbiegać od oryginału. Pora, więc powołać nową stację telewizyjną pod nazwą DUREŃ TV. Oto proponowany przeze mnie program takiej stacji: Godz. 7.00 – „Witaj Durniu” – magazyn śniadaniowy, w którym pokażemy jak zrobić kolację z resztek obiadu.Godz. 9.20 – „Popieram Rząd” – magazyn publicystyczny tylko dla durniów specjalnej troski.Godz. 12.15 – „Jak słoń został latawcem” – lekko durnowaty serial dla dzieci obgryzających paznokcie nauczycielom.Godz. 15.30 – „I ty zostaniesz przygłupem” – teleturniej z nagrodami. Prowadzenie Krzysztof Ibisz. Godz. 17.00 – „Chwila dla debila” – magazyn prezydencki, odc. Pt „Szambo i perfumeria”.Godz. 18.10 – „M jak Małpa” – serial podróżniczy przeznaczony dla ludzi, którzy robią za małpy w telewizji.Godz. 19.30 – „Same Durne Wiadomości” – program informacyjny dla pacjentów pacjentów wyciętą przysadką mózgową.Godz. 20.15 – „Ruchy! Ruchy! Wykształciuchy!” – zabawna komedia z życia więźniów obozu koncentracyjnego dla inteligentów. 