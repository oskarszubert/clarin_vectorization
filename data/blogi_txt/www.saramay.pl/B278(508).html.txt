Blog Kasi Tusk makelifeeasier.pl został ostatnio ostro potraktowany przez dziennikarki „ Przekroju". Zarzutów mnóstwo, jakby blog ten był bardziej opiniotwórczy niż sam „ Przekrój ". Córka premiera nikomu nie wadzi, żyje sobie we własnym świecie, lubi modę i o niej pisze. Ma gust i pojęcie o tym czego szukają w sklepach młode dziewczyny, jednak nie wszystkim to jak widać pasuje. Nie ma papierka, nie ma dyplomu stylistki ( ojej), a jej blog cieszy się dużym zainteresowaniem. Nie ukrywam, że sama tam zaglądam,  bo jest ludzki, szczery i nienapuszony. Blog powinien być nasycony pasją. Jeśli czuć, że osoba pisząca lubi dzielić się swoimi przemyśleniami i pomysłami oraz ma energię, którą zaraża czytelników to świetnie. Blog Tuskówny jest tematycznie banalny i  momentami  zbyt nastawiony na konsumpcjonizm i „zakupozabawę", ale przecież nie można aż tak na serio brać wszystkiego. Fakt, że Kasia kupiła fajne buty nie oznacza przecież, że ja też polecę z rumieńcami na twarzy by kupić identyczne. Ona pokazuje jedynie, że można bawić się modą i rozsądnie wydawać pieniądze.  Stać ją by kupować buty Louboutin'a , jednak idzie do Zary a nawet zachęca do odwiedzania kumpeksów i czajenia się na tanie dostawy. Inni celebryci podniecają się takimi Louboutin'ami  i pokazują na imprezach,  by udowodnić, że są kimś, bo mają buty z durną metką. Może panie z „ Przekroju" zajęłyby się Dodą czy inną lansiarą, które z podnietą na miarę orgazmu, chwalą się metkami przed kamerą. Astronomiczne sumy za szpilki z czerwoną podeszwą to dopiero sytuacja, która "stawia młode dziewczyny w skrajnie trudnej sytuacji" o której piszą w artykule dziennikarki. Kasia Tusk nie ma  jak widać wielkich aspiracji porównywalnych do dążeń ojca i wcale nie musi mieć. Jest mentalnie  typową dziewczyną i  taki też jest jej blog. Nie atakowałabym jej tylko dlatego, że żyje jak zwykła średniej klasy studentka i podnieca się ciuszkami. Mnie nie kręcą buty, torebki, ani płaszczyki. W życiu są znacznie ciekawsze sfery, którymi można się zajmować, jednak potrafię zrozumieć, że skoro nie ma się większych zainteresowań  to swoje spojrzenia kieruje się na szmatki. Jest to płytkie i  obciachowe, ale z drugiej strony nie ma co się oburzać. Są kobiety, które wydadzą każdą pensję na nowe spodnie, a są takie które zainwestują te pieniądze w rozwój, podróże  i zgłębianie wiedzy. „I ta zwykła studentka pokazuje, jak za pomocą ubrań, przyzwoitego makijażu i jedzenia ćwiartek jabłek zamiast chipsów w trakcie oglądania Tańca z gwiazdami stać się celebrytką." – Nie zgadzam się z tą tezą. Kasia nie jest celebrytką dlatego, że je ćwiartki jabłek. Ona jest znana, bo ma ojca premiera i cokolwiek by zrobiła, będzie znana. „Naśladowanie córki premiera stawia młode dziewczyny w skrajnie trudnej sytuacji – jak znajdując się w innej galaktyce ekonomicznej, być wiecznie zadowoloną z życia, schludną i zadbaną?"- nie zgadzam się. Kto każe młodym dziewczynom ją naśladować? Naśladują te co nie mają własnej wizji życia i  za to nie jest odpowiedzialna Kasia Tusk, tylko cały system szkolnictwa, rodzice, a także media, które w znaczniej mierze odmóżdżają. 