Pikuś dojrzewa, a może przygotowuje się do nowej roli? Nie będzie już jedynym " bachorkiem" w domu;) A co u  mnie? Zakończyły się  już zajęcia  w szkole rodzenia na Inflanckiej. Sama nie wiem czy lepiej być uświadomioną w kwestii szczegółów dotyczących porodu czy lepiej pójść z marszu i nie mieć czasu na analizowanie i myślenie. W każdym razie o laktacji, ewentualnym znieczuleniu ( na które na razie się nie piszę), oddychaniu i innych sprawach trochę już wiem, a i tak w praktyce okaże się co i jak. W kwestii zakupów to już poczyniłam pewne przygotowania - łóżeczko jest, materacyk jest, wózek jest, pieluchy, kocyk, pajacyki, śpioszki, czapeczki, skarpetki, kombinezon, śpiworek też, pościel i poszewki zakupione, przewijak i wanienka czekają... Brakuje tylko fotelika samochodowego.ufff powoli ogarniam P.S Zaokrąglam się z prędkością światła... robię się pyzata i kulkowata;) Byłam dziś w bibliotece oddać parę książek i ledwo weszłam na górę -zmachałam się jak po przebiegnięciu maratonu ( a to tylko 1 piętro);) 