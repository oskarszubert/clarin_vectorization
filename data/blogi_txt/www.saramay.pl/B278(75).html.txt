Przed wakacjami Marysia a właściwie Maria Sadowska wydała singla pt."Jest dobrze". Czekałam  co się wydarzy z tą piosenką, bo to świetny kawałek. Minęło już parę miesięcy a piosenki jak nie grały rozgłośnie tak nie grają . I już raczej nie zagrają. To według mnie pierwsza piosenka Sadowskiej, która naprawdę jest w jej stylu i w której tak ciekawie brzmi. Dziwne, że nie puszczono również klipu do tego utworu, bo profesjonalnie nakręcony, z pomysłem, iskrą, nutą oryginalności i polotu. I co ważne-rewelacyjnie współgra z muzyką. Pomijam fakt, że radia grają piosenki, które są nudne, słabe, nijakie, bo o tym wiedzą wszyscy, ale przekonywanie, że takiej właśnie muzyki chce masowy odbiorca jest bzdurą. Masa ludzi "wymiotuje" tym co słyszy w radiach, ale nie ma wyboru  siedząc w autobusie  czy będąc w Castoramie chociażby. Gdyby nie zagraniczne piosenki to polskie radia dawno by upadły, bazując na tych produkcjach polskich, które puszczają. A te piosenki to nie są najlepsze kompozycje z rynku. To zazwyczaj największe zgnilizny muzyczne. Masowy odbiorca i jego gust jest kształtowany przez media ,w tym przez radia. Wystarczyłoby kilka razy puścić emocjonalny, dobrze skomponowany , zaśpiewany utwór i pół polski by do niego podśpiewywało. W piosenkach najważniejsze są emocje, które odbiera każdy słuchacz, bez względu na gust muzyczny i upodobania artystyczne. A czym kierują się radia w doborze piosenek to już temat na inny dzień. 