Nie płaczcie kiedy odjadę .. .. Pracę magisterską napisałam, zaliczyłam wszystkie przedmioty i bronię się w październiku gdy wrócę. A jutro wyjeżdżam. Tak jak mówiłam będzie to długa i oryginalna wyprawa.  Jadę z przyjaciółmi dwoma samochodami w podróż po południowej i zachodniej Europie. Nie mamy żadnych sprecyzowanych planów i żadnych wcześniej zarezerwowanych hoteli.  Będę w tysiącach miejsc, bo tylko taka wyprawa ma sens. Ponieważ nie zabieram ze sobą telefonu ani laptopa to kontakt z Polską będę mieć nieco rzadszy. Nie martwcie się jednak. Relacje z podróży będą pojawiać się w formie video na kilku portalach a ja ze swojej strony napiszę czasem na blogu co u mnie.Wiem, że będziecie tęsknić za moimi komentarzami dotyczącymi naszej cud- miód sceny show biznesowej , ale spokojnie...po moim powrocie znów będzie się działo. Życzę wszystkim udanych wakacji i uśmiechu. Pozdrawiam Księżniczka Sara May 