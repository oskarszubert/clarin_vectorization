Nijakość  Obejrzałam dzisiejszy półfinał Eurowizji.To znaczy fragmentarycznie bo niektórych występów po prostu nie byłam w stanie przetrwać.Jeden wielki kabaret. Kopania? Suknia projektu Zienia miała zrobić wrażenie. I co? Szary kolor czyli najbardziej niesceniczny i młdy z kolorów uwypuklający jedynie mdłą i szarą myszkę Kopanię. Nijakość się nie sprzeda choćby szły na to miliony. Ale dziwię się, że nie weszła do finału. Myślałam, że miliony włożone w jej promocję na terenie Europy przyniosą skutek. Okazuje się że i miliony nie pomogą jak jest się niezapamiętywalnym. Szkoda tych pieniędzy wyrzuconych w błoto. Litwa, Łotwa czy Estonia potrafią wejść do finału. Polska nie, bo już na etapie eliminacji podejmuje się nietrafione decyzje i dokonuje się dziwnych wyborów. Piosenka skomponowana ponoć przez producentów światowej klasy. Na kim to robi wrażenie? Żaden dobry producent nie pomoże jeżeli wykonawca jest beznadziejny. W czym upatruję beznadziejność Kopani? W tym że nie ma charakteru i osobowości estradowej, w tym że śpiewa po szkolnemu. Nie ma w niej autentyczności i emocji. Sztuczne wycie. Sama technika bez emocji nie ma racji bytu. Lidia nie traktuje śpiewu jak muzyki. Ona postrzega śpiew jako wyrobienie normy i  wyśpiewanie nutek zgodnie z zaleceniami nauczyciela.Zero klimatu i charakteru. A dziś w Moskwie tak się pilnowała by nie popełnić żadnego błędu i aby nie sfałszować że aż gołym okiem widać było brak spontaniczności. Jak robot. A na końcu dała ostry popis że aż straciła kontrolę nad dźwiękami  i prawie kogucika zrobiła. Uczniowski błąd. Stała jak uczennica na apelu szkolnym i wykonywała wystudiowane gesty rąk jak pan choreograf przykazał. Czego zabrakło? Osobowości !!! Każdy inny finalista miał charakter i osobowość sceniczną mimo,że niektórzy mieli słabsze piosenki czy wykonania.Osobowość jest integralną częścią artysty,dlatego Lidii artystką nazwać nie można.Raczej nazwać ją można zwykłym chałturnikiem. Najlepiej wypadł chłopak z Norwegii. Świetny pomysł na piosenkę. Oryginalnie i dobrze zaśpiewane.Powinien być wysoko w finale.Oczywiście nie ma się co ekscytować tym badziewnym i obciachowym konkursem, ale zdaję sobie sprawę, że wielu z Was interesuje moje zdanie na temat występu Kopani. 