Ostatnie chwile z brzuszkiem nastrajają różnie... Bywają dni pełne skrajnych emocji i myśli. Nie zaglądam od dłuższego czasu na żadne fora dla ciężarnych, bo aż kipi tam od głupoty. Czy kobiety w ciąży aż tak głupieją, czy hormony powodują, że chwilowo tracą rozum? A może dopiero w ciąży postanawiają objawić się światu w 100% i eksponują publicznie swoje wątpliwej klasy wynurzenia i nakręcają się wzajemnie? W każdym razie odradzam czytanie tych dobrodziejstw internetu, bo można popaść w paranoję i stracić ostatnie resztki rozsądku. Po analizie kilku dyskusji na takim forum - Schiza murowana. Niektóre "panienki-księżniczki" myślą, że jak mają brzuch to wszystko im wolno, a świat powinien kręcić się tylko wokół nich. Oczywiście to stan wyjątkowy, ale bez przesadyzmu. Ciąża to nie choroba, a zmywanie naczyń, zrobienie zakupów czy posprzątanie mieszkania to jeszcze nic co jest poza  zasięgiem zdrowej kobiety z brzuchem. Co tam jeszcze? Chodzę jak kaczka, albo jak niektórzy mówią - krokiem pingwina, wyglądam jak słoń, a oddycham ciężko jak parowóz. Poza tym wszystko gra. 