Nie mam pojęcia jak brzmi przebój zespołu Weekend i nie chcę wiedzieć. Na moich imprezach nikt nie organizuje wieczoru fejso- youtubowego i żaden gość nie podnieca się jakimiś gangnamstylami. Skąd Ci ludzie? A propos sztucznego generowania kliknięć na youtubach i kupowania odsłon przez wytwórnie płytowe.... Dziwne, że  dopiero teraz się media ocknęły. A może po prostu dopiero teraz ktoś odważył się o tym publicznie napisać... Liczba kliknięć na dany klip nigdy nie była, nie jest i nie będzie miarodajnym wskaźnikiem zainteresowania danym produktem. Liczba kliknięć na dane piosenki nie jest prawdziwa. Ludzie są oszukiwani, manipulowani i  sprowadzani na konkretne tory przez koncerny, których jedynym motywem działania, jest obedrzeć nieświadomych słuchaczy z forsy. Wmawia się im i przedstawia rzeczywistość, która nie jest rzeczywista. Żyjemy w świecie ułudy. Ten kto prędzej zda sobie z tego sprawę, będzie mógł więcej osiągnąć. Oczywiście mówimy o sukcesach prawdziwych. Sukcesem nie jest 30 milionów odsłon, które wykreował program komputerowy. Bo który artysta będzie mógł spojrzeć sobie w twarz wiedząc, że jego sukces jest sztucznym wynikiem działania kilku panów sterujących rynkiem?Dla młodych i zdolnych – lepiej mieć 1000 odtworzeń teledysku dzięki własnym działaniom, polecaniu przez znajomych i wiernych fanów niż milion kliknięć tworu jakim jest komputer. Komputer nie czuje, nie słyszy, nie przytuli i nie pokocha...;) A muzykę artysta tworzy dla siebie i dla ludzi, którzy czują  i powinni przynajmniej teoretycznie słuchać nie tylko uszami ale głównie sercem. 