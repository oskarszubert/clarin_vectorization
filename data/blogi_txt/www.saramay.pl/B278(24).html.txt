4 czerwca  1989 r. obchodzony jest dziś w całej Polsce. Mija 20 rocznica pierwszych częściowo wolnych wyborów do sejmu i całkowicie wolnych do senatu. Niestety świętujemy to w atmosferze podziałów . Trochę to niesmaczne. Chociaż na ten jeden dzień politycy mogliby się zjednoczyć  i zachowywać z klasą. Czy coś pamiętam z tamtych czasów? Niewiele. Byłam wtedy kilkuletnim dzieckiem, ale czułam, że dzieje się coś ważnego. Pamiętam za to puste półki w sklepach, mleko w szklanych butelkach i chorągiewki z napisem Solidarność. To co kojarzy mi się z dzieciństwem to guma do żucia Donald, Pewex, oranżada ,drewniane chodaki i kolekcjonowanie puszek.Do dziś pamiętam smak batonu Snickers, który jakimś cudem zdobyła moja babcia. To był smak. Zupełnie niepowtarzalny i bajkowy smak. Papierek trzymałam w szufladzie dopóki nie stracił zapachu a potem służył mi jako zakładka do książki. Szalone czasy.     Od 20 lat Polacy mogą być kim tylko chcą, pracować we własnych firmach, jeździć po całym świecie, decydować o Polsce i wpływać na kształt Europy . Teraz wszystko zależy od nas i to w naszych rękach jej nasz los. Mówię to z pełnym przekonaniem. Oczywiście można narzekać, że nie wszystko wygląda różowo, ale ja osobiście uważam, że Polska idzie w dobrym kierunku a Polacy stają się powoli prawdziwymi Europejczykami, którzy nie mają takich kompleksów jak kiedyś. Nowe pokolenie wychowane i dorastające po 89 roku to zupełnie inny świat, inni ludzie, inne poczucie własnej wartości i inne cele.  To pokolenie indywidualistów i ludzi wolnych. A dla mnie 4 czerwca to przede wszystkim data moich urodzin. To dość ważna data, bo przyszła na świat taka cudowna istota jak ja. 