Taką oto petycję złożyli moim fani na ręce dyrektora TVP ds. rozrywki Piotra Klatta w sprawie przyznania mi dzikiej karty. Nie wiem sama czy ma to jakikolwiek sens, ale skoro  taka petycja powstała i skoro zdeycydowali się walczyć, to nic innego nie przychodzi mi do głowy jak podziękować za ich wiarę i wsparcie. Dziękuję. Ja ze swojej strony zrobiłam co mogłam. Stworzyłam piękny utwór To the end, który na tym konkursie miałby spore szanse. Niestety nie zdobył on uznania szanownych jurorów, którzy przy wyborze kandydatów nie sugerują się jakością kompozycji i wykonań. Wiem, że powstały również listy poparcia, które fani zbierali w szkołach i zostały one również wysłane. "Zwracamy się z prośbą o przyznanie „dzikiej karty" Sarze May, która w tym roku specjalnie z myślą o Konkursie Piosenki Eurowizji w Niemczech zgłosiła stworzoną przez siebie piosenkę „To the end". Utwór łączy w sobie wszystkie przydatne w konkursie aspekty – jest melodyjny, wpadający w ucho, ma określony, charakterystyczny klimat, dający się szybko zapamiętać tekst i przede wszystkim oryginalną melodię. Ten sam utwór piosenkarka zgłosiła już do szwajcarskich preselekcji, skąd otrzymywała wiele maili i wiadomości z gratulacjami trafnego wpisania się utworem w alpejski klimat tego państwa. Sara May swoje propozycje do Eurowizji zgłasza co roku, jednak nie wiedzieć czemu, nie znajdują ona uznania oceniającej komisji. Rok temu artystka stworzyła świetny, dance'owy utwór „Maybe", który w opinii wielu był wprost stworzony na ten konkurs po dwóch balladach z rzędu wysyłanych kolejno przez dwie piosenkarki. Utwór spotkał się z uznaniem telewizji ITv, która nominowała „Maybe" do plebiscytu „ITV/Euro/Music/2010" w kategorii disco hit roku.  Tegoroczna propozycja „To the end" w naszym uznaniu idealnie wpasowuje się w ideę różnorodności stawki konkursowej Krajowych Eliminacji. Ze względu na swój oryginalny charakter na pewno znajdzie swoich zwolenników. Warty odnotowania jest fakt, że dzięki słynnemu już plakatowi w bikini z racji ubiegłorocznych wyborów samorządowych Sara zyskała sympatyków na całym świecie, a co najważniejsze niemiecka telewizja RTL zrobiła obszerny reportaż o gwieździe, przez co z pewnością do dziś nazwisko Sary May jest kojarzone w Niemczech (kraju-gospodrzu Eurowizji) bardziej niż wielu innych polskich osobliwości show biznesu.  Ponadto, do dziś każdy pamięta o sukcesie Sary May w 2006 roku, kiedy to jej 2 piosenki „It's over" i „C'est la vie" przeszły przez sito selekcyjne i figurowały na liście finałowych piosenek preselekcji do Eurowizji na Cyprze. Niestety, ze względu na to, iż bliższa sercu Sary była chęć reprezentowania Polski na tym konkursie, piosenki zostały zdyskwalifikowane z Cypru przez zgłoszenie ich do innej telewizji, w tym wypadku polskiej, na co nie zezwalał regulamin telewizji cypryjskiej. Jeden z tych utworów - „It's over" - znalazł się na liście rezerwowej do polskiej „Piosenki dla Europy 2006".  Według nas, nietuzinkowa osobowość gwiazdy zdecydowanie zwróciłaby uwagę polskiego społeczeństwa na Krajowe Eliminacje 2011. Występ Sary May z pewnością byłby najbardziej oczekiwany i szeroko komentowany na długo przed nim we wszelkiego rodzaju mediach internetowych, a te odgrywają w dzisiejszym świecie ogromną rolę i posiadają bardzo liczny i wpływowy target. Telewizja Polska powinna dać szansę Sarze May i jej piosence „To the end", bo jest ona chyba jedyną artystką w Polsce, która szczerze od lat chce pokazać się w tym konkursie, tak samo jak chcą tego jej fani, a ich grono jest naprawdę duże. Bardzo prosimy o przeanalizowanie naszej prośby i pozytywne jej rozpatrzenie, a gwarantujemy wyższą oglądalność i zainteresowanie konkursem. Propagowanie idei tego europejskiego konkursu jak i zwiększanie jego zainteresowania różnymi działaniami powinno być priorytetem Telewizji Polskiej." fani Sary May 