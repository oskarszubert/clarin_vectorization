Leżę jeszcze w łóżku, ale powoli wracam do siebie.  Właśnie obejrzałam film Coco Chanel,ekranizację książki Edmonde Charles- Roux. W rolę Coco wcieliła się Audrey Tautou. Śliczne plenery i kostiumy Karla Lagerfelda na plus, ale fabuła i sposób pokazania Coco jako początkującej artystki projektantki nie przemówił do mnie. Właściwie to rozczarowałam się niesamowicie. O takiej postaci spodziewałam się wybitnego filmu.  Jak dla mnie zbyt płytkie i banalne wniknięcie w nią samą jako kreatorkę mody a za dużo wątków miłosnych. Droga do paryskich salonów również ukazana zbyt stereotypowo i powierzchownie. Temat jej drogi do sukcesu właściwie nie został poruszony, poza drogą łóżkową. Oglądając film ma się wrażenie, że stała się wielką projektantką dlatego, że z wyrachowaniem wybierała sobie zamożnych kochanków. Pospolite myślenie i utwierdzanie społeczeństwa w stereotypowym myśleniu, że do kariery przez łóżko. Spłaszczenie arcyciekawego tematu czyli ekscentrycznej, zbuntowanej kobiety, która bez wątpienia była wielką osobowością  świata mody.Inna sprawa, że jeśli faktycznie Coco potwierdza tezę, że rozwalanie nóg przed odpowiednimi partiami prowadzi do takich sukcesów, to tylko należy zastanowić się co miało większy wpływ na jej karierę. Czy Chanel  była wielka i wybitna  i dlatego osiągnęła sukces  czy też osiągnęła sukces dlatego że zachowywała się jak pierwsza lepsza dziwka?Cóż.. pewnie jedno i  drugie. To jednak nie zmienia faktu, że bezdyskusyjnie odcisnęła znaczące piętno na światowej modzie. 