Jutro mija  5 rocznica śmierci papieża Jana Pawła II.  Pamiętam jak wraz z bratem i znajomymi wybraliśmy się na pogrzeb do Watykanu, by pożegnać papieża Polaka. To był jeden z niewielu momentów, gdy z taką dumą trzymaliśmy w rękach polską flagę. Wielki człowiek i wielki Polak wpłynął na losy świata a cały świat z wielkim smutkiem przyjął informację o jego odejściu. Pamiętam jak patrzyliśmy w puste okno z którego papież pozdrawiał pielgrzymów na placu Św. Piotra. Atmosfera pogrzebu papieża była niesamowita. Ludzie z różnych zakątków świata, wyznawcy różnych religii, wierzący i niewierzący, przyjechali by pożegnać  jednego z najwybitniejszych ludzi naszych czasów. Pamiętam, że całą ekipą spaliśmy w śpiworach na trawniku pod gołym niebem. Właściwie prawie wszyscy woleli być wtedy razem, niż w pokojach hotelowych. Żałuję, że nie mam żadnego zdjęcia z tej wyprawy. 