Doda i Nergal nie są już razem, więc  u jej boku musi pojawić się ktoś nowy. Bez lansu typu „ telenowela brazylijska” Doda długo nie wytrzyma. Poza tym jest to najprostszy i najbardziej chwytliwy temat, który sprawdza się od początku jej kariery. Kogo więc Doda wybierze do grania małpki w cyrku? Który facet będzie miał ochotę na publiczne pocałunki, opowieści o jego przyrodzeniu, a potem na spalenie ciuchów na balkonie? Nergal sprawdził się znakomicie. Zdobył większą popularność w Polsce, Doda u jego boku stała się bardziej stylowa, a  choroba Adama spowodowała, że na moment skandalistka stała się matką Teresą. Kto więc zajmie miejsce Adama? Ja uważam, że dla Dody najlepszym ruchem byłoby dogadanie się  z Majdanem. Doda i Radek to strzał w dziesiątkę. Zamknięty rozdział, który niespodziewanie i zaskakująco znów można otworzyć. Majdan jak wiadomo niedługo będzie promował swoje perfumy, więc dla niego byłaby to niezła promocja. Dla Dody natomiast byłaby to stała  obecność na okładkach. Marketingowo ponowne związanie się tych dwóch osób to idealne posunięcie. Radek jest lubiany i sympatyczny, do tego po rozstaniu z Dodą nie może znaleźć sobie drugiej połówki. Od początku stojąc u boku Dody ocieplał jej wizerunek i powodował, że para sprawdzała się medialnie znakomicie. Ona robiła co chciała, a on nie protestował. Nie wchodzi się podobno do tej samej rzeki, ale czy na pewno? 