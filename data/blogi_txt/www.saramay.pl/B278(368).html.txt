Małe podsumowanie „ Must be the Music", „ Bitwy na głosy" i „ X Factor "  KORA- Postrzelona  i  zdrowo trzepnięta babka, ale lubię takich świadomych siebie popaprańców.  ŁOZO- Taki jurorek na doczepkę, wciśnięty na siłę, ale w sumie jest okey. Mniej uśmieszków w stylu królika Bugs'a a będzie wyglądał na znawcę tematu.  SZTABA- Muzyk wykształcony mający swoje zdanie. Nie zawsze podzielam jego opinie.  ZAPENDOWSKA- Nauczycielka śpiewu, której intuicyjne podejście do sfery wokalu sprawdza się w tego typu formatach. Mówi stanowczo i logicznie, a to rzadkość wśród jurorów. Nie zmienia to faktu, że przez tyle lat jeszcze nic odkrywczego na temat śpiewu uczestników nie powiedziała. Oprócz tego czy jest czysto lub nieczysto i czy się jej podobało czy nie. Na temat śpiewu książkę można napisać, a Zapendowska ogranicza się do oceny emisji głosu. Fachowiec powinien mieć szersze spectrum podejmowanej tematyki, nie tylko tę zarezerwowaną dla laików.  SABLEWSKA-Mówi co wie, a że mało wie, więc mało mówi.  WOJEWÓDZKI- Ratuje ten program. Chłopina dwoi się i troi, ale to już nie ten sam Kuba co z Idola...  latka lecą.  MOZIL- Miły, ale od jurora wymagam czegoś więcej niż tylko bycie miłym.  JURY „ BITWY NA GŁOSY"- Żenująca trójka dobrana chyba przez głuchego, ślepego i nierozgarniętego. Jagielski inteligentny jest, ale nie sprawdza się jako juror. Na panie spuszczę zasłonę milczenia.  ROCK-  Chłopak z talentem, dystansem i rozumem. Dla mnie ideał.   URBAŃSKI- Jest jaki jest...  mi średnio pasuje. KUŹNIAR- Spoko gość. Jego pierwszy " rozrywkowy raz " można uznać za udany. 