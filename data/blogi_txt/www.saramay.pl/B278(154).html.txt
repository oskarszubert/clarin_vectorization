Ostatnio wyczułam pewne zaniepokojenie z Waszej strony. Co się stało z moim biustem na tym zdjęciu? Zniknął? No cóż potraktujcie to jako mały eksperyment z mojej strony. Sprawdzam jakbym wyglądała po operacji pomniejszenia:) Ostatnio dużo się słyszy o chorobach kręgosłupa i negatywnym wpływie dużego biustu na zdrowie kręgosłupa. Prawdą jest, że problemy z kręgosłupem mam od dobrych kilkunastu lat. Wcześniej lekarze mówili mi, że bóle  spowodowane są  długimi ćwiczeniami na fortepianie. Cóż w latach szkolnych  przy fortepianie spędzałam po kilka godzin dziennie. Okazuje się jednak, że może być inny powód. Jaki? Duże piersi.Operację pomniejszania piersi wykonuje się ze względów zdrowotnych. Pokaźnych rozmiarów piersi są utrudnieniem w codziennym życiu. „Dużo ważą, obciążają kręgosłup, utrudniają poruszanie się, zdarza się, że są przyczyną deformacji pleców oraz barków. Podczas upałów tak duże piersi mogą też powodować odparzenia i być przyczyną zapaleń bakteryjnych skóry w fałdach podpiersiowych" tłumaczą specjaliści. A więc zmniejszę biust i.... po kłopocie. Sami rozumiecie. Zdrowie kręgosłupa ważniejsze od lansu na salonach w głębokim dekolcie.Co o tym myślicie? 