Oglądacie seriale? Większość ludzi ogląda, ale się nie przyznaje. Ja czasem oglądam i się przyznaję. Tania rozrywka nie jest zła w rozsądnych dawkach. Pamiętam z jakim pośpiechem wracałam ze studiów do domu, żeby zdążyć na serial „ Kasia i Tomek" emitowany 10 lat temu o 20.00 w TVN. "Miodowe lata" , "Świat według kiepskich" czy "Daleko od noszy" też lubiłam. Teraz zdecydowanie numerem 1 jest dla mnie „ Rodzinka.pl ". Serial śmieszny, z nutą ironii i życiowy . Do tego idealnie dobrani aktorzy. Zwłaszcza dzieciaki imponują naturalnością, talentem,  a do tego mają osobowość.  Mamy jednak w Polsce zdolnych młodych aktorów. Jeśli dobrze się poszuka i nie zatrudnia się po znajomości to efekty są piorunujące. Chłopaki grają wiarygodnie, a  to rzadkość. 