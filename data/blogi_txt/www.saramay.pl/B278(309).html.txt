W tym tygodniu przyleciała do Warszawy ekipa z telewizji niemieckiej RTL aby nakręcić o mnie reportaż do programu „ Explosiv". W niedzielę o godzinie 18.00 będzie emisja, więc jeśli ktoś ma RTL to niech nagrywa Jestem pod wrażeniem pracy z nimi. Dokładność, precyzja i profesjonalizm. Było naprawdę miło.Spędziliśmy całe 2 dni i pracowaliśmy od rana do wieczora. Nie spotkałam się nigdy w Polsce z takim zaangażowaniem i odpowiedzialnością. Dbali o każdy szczegół i dokładnie trzymali się planu.RTL odwiedził mnie w studio nagraniowym podczas pracy nad płytą, byliśmy w Ratuszu na Bemowie i w Sejmie. Ekipa towarzyszyła mi również podczas sesji zdjęciowej w której prezentowałam stroje polskiej projektantki Małgosi Dudek. Zrobiliśmy również wywiad, sondę uliczną i krótkie wywiady z politykami na temat mojego kontrowersyjnego plakatu.  Poniżej kilka zdjęć 