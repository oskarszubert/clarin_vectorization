Na jakim poziomie był występ Dody w TzG? To pytanie tak często się powtarza zarówno w komentarzach na stronie jak i w mailach do mnie,że znów dałam się sprowokować i powiedzieć co myślę, choć szczerze mówiąc miałam sobie darować ocenę tego występu. Fani Dodzi znów zamiast się uczyć będą przesiadywać przed komputerami, aby bronić swojej idoleczki laleczki.Doda wyglądała średnio, pomimo, że chciała wyglądać elegancko i z klasą. Brakuje jej świeżości. Ona ma 25 lat? Wygląda na 35 minimum. Sukienka źle się układała i podkreśliła brak talii. Zerowe wcięcie, płaski tyłek i chłopskie ramiona.(chyba musi sobie jeszcze wyciąć parę żeber, bo silikony to nie wszystko) Do tego ten bazarowy sznureczek po boku. A usta? Przedawkowała z błyszczykiem? Czy to coś innego? No cóż. Jeśli Edyta Górniak ma usta jak ponton to Doda obecnie ma usta jak 3 pontony. Piosenkę Ewy Bem zaśpiewała poprawnie, ale bez własnej wizji i stylu. Takie uczniowskie, szkolne wykonanie  bez grama artyzmu i polotu i do tego z fałszami.Doda operuje jednostajnym głosem i stosuje zbyt mało środków wyrazu. Odnosi się wrażenie, że śpiewa dziecko, bez dojrzałej i mądrej interpretacji. Najlepsze wokalistki potrafią zaczarować głosem i i dozować emocje a Doda myśli, że jak zaśpiewa głośno  to już wszystkich zachwyci. Błąd.Ona zachwyci głuchelców, ale nie muzyków czy melomanów. Więcej w tym aktorstwa i gadania niż śpiewania. Trzęsący się, niepewny głos, bez wykończenia fraz. Kanciasto i kwadratowo.Poza stosowaniem dynamiki  u Dody  nie było właściwie nic co miałoby spowodować, że kopary ludziom opadną a ona sama wzbije się na wyższy poziom.Doda była, jest i najprawdopodobniej zostanie prostą i banalną wykonawczynią. Jej drewniany i prostacki sposób śpiewania nijak się ma do wysokiego IQ które ponoć posiada. Brak jej wyrafinowania i umiejętności technicznych, które posiada chociażby Górniak, Lampert, Szcześniak, Okupnik czy Gawęda.Nie można jej nazwać nawet dobrym rzemieślnikiem , bo brak jej muzycznego warsztatu i kunsztu.Nie trzeba śpiewać siłowo i głośno, by rozczulać ludzi i być artystą. Ba..nawet nie można. Przykładem na to może być choćby Katie Melua czy Sade.Oj ta Doda...Fajna z niej dziewczyna, ale bez dalszego rozwoju wokalnego pozostanie na etapie pospolitej piosenkareczki a chyba tego nie chce. Już najwyższy czas na postęp! 