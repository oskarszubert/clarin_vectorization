Niedawno ukazała się solowa płyta Anity Lipnickiej. Anita stworzyła w niej swój własny świat, który jest na tyle wiarygodnie i mądrze przedstawiony, że nie ma sensu żadne czepianie się.  Subtelne dźwięki i klimat albumu niesamowity. Słuchając muzyki z „Hard Land of Wonder" można się zapomnieć i odpłynąć. Jej wokal charakteryzuje prostota i oszczędność w środkach wyrazu, ale jej muzykalność i wrażliwość  tuszuje i rekompensuje wszystkie techniczne braki. Anita ma jeszcze wiele do zrobienia w kwestii śpiewu, ale nie popadajmy w paranoje. Nie każdy musi śpiewać na poziomie Whitney Houston. Kompozycje bardzo emocjonalne, piękne i co ważne dobre. Z  gustem dobrane piękne piosenki i skromny wokal wystarczają by zatopić się w inny świat. Mnie Anita przekonała. Zaproponowała ciekawy ponadczasowy album . 