Nie jestem zdeklarowaną feministką, choć niektóre ich postulaty są jak najbardziej sensowne.  W kwietniu będą miały miejsce pierwsze oficjalne  Dni Cipki. To wydarzenie nie powinno dziwić ludzi, którzy  uważają się za świadomych i myślących. Posłużę się słowami Terencjusza „ Nic co ludzkie nie jest mi obce".To co w Polsce zostanie uznane za szokujące w bardziej rozwiniętych krajach miało miejsce wiele lat temu. Warsztaty waginalne organizowały już w latach 60 francuskie feministki . Wystarczy też zapoznać się z reformatorskimi pracami Luce Irigaray na temat kultury fallocentrycznej. „Naszym celem jest odczarowanie słowa "cipka", wspólne poszukanie innych określeń i sposobów mówienia o kobiecej cielesności, które nie miałyby wydźwięku naukowo-medycznego lub wulgarnego, a także podkreślenie radosnych i pozytywnych aspektów seksualności kobiet." głosi Komunikat Bojówek Feministycznych i UFA. W programie między innymi- "pogaduszki pochwy" -czytanie polskich monologów waginy, "cipkowe gadżety", "warsztaty waginalne".    Obecnie słowo CIPKA budzi zgorszenie i kojarzy się z wulgarnością, należy do krainy wstydu i pruderii, ma negatywny wydźwięk. Zupełnie niepotrzebnie dawny  obiekt szczególnej czci  i kultu, symbol płodności, odrodzenia i oczyszczenia , traktowany jest jak intruz w naszej kulturze. Słowo cipka należy więc odczarować . O tym, że CIPKA jest słowem tabu  i wywołuje kontrowersje świadczyć może wielkie poruszenie i  szum medialny jaki pojawił się wokół promocji książki „ Wielka księga cipek". „Wielka księga cipek" jest kontynuacją "Wielkiej księgi siusiaków" autorstwa Dana Hojera. Sam tytuł powoduje zażenowanie wielu dorosłych, którzy deklarują, że nie kupią tej pozycji swoim dzieciom, mimo, że jest to dobra książka edukacyjna wprowadzająca je w świat seksualności. Podobno przeciętna matka wstydzi się słowa "cipka". To hipokryzja naszych czasów. Z jednej strony na przystankach widnieją plakaty Playboy-a czy CKM-u z roznegliżowanymi modelkami a z drugiej  strony reaguje się oburzeniem na słowo CIPKA.  Język polski jest bardzo ubogi, jeśli chodzi o nazwy żeńskich narządów płciowych. Jak miałby brzmieć ten tytuł? "Wielka księga sromów"? mówi Alicja Długołęcka seksuolog.     Popieram tę akcję feministek, wpieram " Dni Cipki", czemu dałam wyraz na premierze filmu  zakładając tę kontrowersyjną zdaniem wielu opaskę. Przy okazji polecam książkę popularno-naukową „Wagina. Kobieca seksualność w historii kultury" Catherine Blackledge. Miłego czytania. 