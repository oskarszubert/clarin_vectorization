Przepraszam wszystkich za moją ignorancję i brak regularnych wpisów na blogu, jednak czasem w życiu trzeba trochę odpocząć, nabrać dystansu i pooddychać innym powietrzem. Większość czasu mieszkam na Mazurach, piję mleko prosto od krowy, zajadam się konfiturami własnej produkcji, oraz preparuję wino z winogron, jeżyn, jabłek i malin. Smak własnych pomidorów, ogórków małosolnych, oraz herbaty z lipy lub naparu ze świeżej mięty tworzą mój świat. Piec kaflowy, suszące się na nim grzybki i zapach porannej rosy, obrazy kołyszących się brzóz, latających sokołów, klekoczących bocianów,a także dziki, sarny, zające i lisy towarzyszące mi każdego dnia powodują, że inaczej się patrzy na świat. próba sfotografowania młodych Kosów.... coś widać:) Nauczyłam się sporządzać takie dania, że żadna nawet najdroższa restauracja nie będzie w stanie mnie niczym skusić, a Magda Gessler ze swoimi przyprawami  z torebki  nie umywa się do przypraw, które rosną wokół mojej chatki.Zastanawiam się czy nie uruchomić sprzedaży dżemów jabłkowych , bo są takie dobreReasumując mam nadzieję, że na mojej płycie będzie można odczuć, że cały ten pobyt poza miastem wpłynął pozytywnie na moją twórczość.Dostaję od Was maile, abym  wypowiadała się częściej o naszych cudownych celebrytach. Cóż... o kim tu pisać, skoro każdy tak samo żałosny i pusty? Po co pisać, skoro tym pisaniem mózgu im nie wytworzę? Ostatnio w kręgu zainteresowań „widowni " plotkarskiej jest modelka Natalia Siwiec. Ładna dziewuszka ... jednak nie zmuszajcie mnie do zgłębiania takich showbiznesowych figur woskowych, bo wolę naturę od mumii. Ciekawe co dziewczę potrafi poza wstrzykiwaniem botoksu i silikonu.... Preferowanie doznań wizualnych nie jest zakazane, jednak ja wybieram dziś te mniej płytkie i mniej powierzchowne. . 