Maja Sablewska nie uraczy nas swoją obecnością podczas kolejnej edycji programu X Factor. Nie usłyszymy jej „ fachowych" opinii, nie zobaczymy jej długich nóg i namiętnych ust.  Nic już nie będzie takie samo. Na jej miejscu zasiądzie Tatiana Okupnik . Tatiana ma za sobą lepsze i gorsze momenty. Kilka lat temu straszyła nas swoim wampirzym uśmiechem  w reklamie pasty do zębów, a także szalała na łyżwach jako prowadząca „ Taniec na lodzie".  Wyjechała z Polski, nagrała  całkiem niezłe piosenki, wydała 2 płyty   i zapowiadała karierę w Wielkiej Brytanii. Przyjęła propozycję stacji TVN, co  skłania do prostego wniosku, że sukces płyty i jej sprzedaż  nie ma dziś racji bytu bez wsparcia  w postaci udziału w wielkim show. Dzięki programowi może zainteresować widzów nie tylko swoją barwną osobowością, ale również albumem, który ciągle pozostaje kompletnie niezauważony.  O Tatianie zwykle wypowiadałam się w samych superlatywach, bo to konkretna i utalentowana dziewczyna, więc jestem przekonana, że poradzi sobie świetnie jako jurorka. A Maja? Maja znalazła swoje miejsce u boku przystojnego muzyka, z uśmiechem całuje się w świetle aparatów, pisze nudnego bloga i udaje, że kontroluje swoje życie. Maja - miła i rozsądna dziewczyna  zagubiła się w chamskim i brutalnym świecie show biznesu, który  nie zna litości i nie ma wyrzutów sumienia. 