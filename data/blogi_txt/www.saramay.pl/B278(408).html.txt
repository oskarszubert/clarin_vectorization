Nagrała dwie płyty, miała na koncie jeden duży przebój , tatuaże, mocny makijaż i wielki kok. Uzależniona od alkoholu i narkotyków,z depresją i bulimią, utalentowana i charyzmatyczna. Już jej nie ma. Jaka naprawdę była jako artystka? Z pewnością była ciekawą artystką, miała świetny wokal, pomysł na siebie i swój styl. Pytanie tylko czy to ona śpiewała czy narkotyki?  Nie dołączę do nurtu tych, którzy po jej śmierci zaczęli ją wychwalać pod niebiosa i stawiać w jednym rzędzie z największymi muzycznymi legendami, bo to ewidentne przegięcie. Tylko dlatego, że zmarła w wieku 27 lat? Bez przesady. Oceniajmy na chłodno, bez nadmiernej ekscytacji.  Była narkomanką, alkoholiczką, a że zdolną to inna sprawa. Wśród złodzieji, morderców i pedofilów też są zdolne bestie.  Nie porównuję broń boże alkoholiczki do mordercy, ale staram się pokazać, że ludzie którzy schodzą na złą drogę  też mogą mieć jakiś talent. Sama wybrała taką drogę. Wolała narkotyki niż życie. Smutne, ale prawdziwe. Była słaba psychicznie i nie poradziła sobie w showbiznesie. Nie każdy się do tego nadaje, bo sam talent to nie wszystko. Kolejna brutalna prawda. Paradoksalnie Amy -narkomanka mogła być świetną machiną do robienia pieniędzy. Jako narkomanka zrobiłaby wszystko, by zdobyć narkotyki. Granie za małą kasę i podpisywanie fatalnych umów w zamian  za kolejną działkę proszku mogło mieć miejsce. Wszystko byleby dać sobie w żyłę. A menadżerowie liczyli forsę, której ona mogła w ogóle nie widzieć, bo w tym czasie leżała pijana w pokoju hotelowym. To tyle.  Edzia G. wzięła się do pracy. W ciągu wakacji serwuje 2 klipy. Naprawdę dostała popędu i napędu niczym błyskawica. Zawrotne tempo, ale czy zawrotna jakość produkcji " On the run"? Tym razem klip ciekawy i bardzo dobry natomiast piosenka ledwie przeciętna, żeby nie powiedzieć „ odpad ". Zagubiona muzycznie Edyta nadal pląsa  w gęstym lesie i odnaleźć własnego muzycznego stylu nie może. Aż żal patrzeć jak skręca nie w tą ścieżkę. Kto jej podsuwa takie nijakie piosenki bez duszy? To samo tyczy się wizerunku. To co  w Edycie było najcudowniejsze czyli klasa i elegancja chyba bezpowrotnie wyparowały. Czy to prawda, że Darski będzie w jury programu muzycznego? Jeśli tak to znaczy, że pokiełbasiło mu się w mózgownicy doszczętnie. Zdurniał do reszty? Nagle sfiksował? 