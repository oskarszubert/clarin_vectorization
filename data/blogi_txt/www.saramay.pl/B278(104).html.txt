Nabijają was w butelkę a wy o mało co nie posikacie się z wrażenia. Powiem tylko tyle- Jeżeli ktoś chce wierzyć w tą ściemę i ten cyrk to już jego prywatna sprawa. Nie jest to program, który ma promować prawdziwe talenty, tylko nabijać telewizji kabzę z reklam i sms-ów. Jak ciemnota chce się tym emocjonować  to jej sprawa. Pomyślcie-jeszcze rok temu pod wpływem nachalnej promocji, dostawaliście orgazmów jak Kulawikowa śpiewała i rzucaliście się na mnie jak powiedziałam parę słów prawdy. A teraz? TVN już ma kolejne sezonowe gwiazdki a o Kulawik zapomniał. Liczy się tylko pieniądz! A Wojewódzki to sprzedajny dziad, skoro mówi to co publiczność chce usłyszeć. Jeśli ocenia świetnie  fatalne występy fałszujących wokalistów to nie mam żadnego ale. Chyba, że jest aż tak głuchy. Nawiasem mówiąc podczas eliminacji było co najmniej kilka większych wokalnych talentów niż te, które awansowały do finału, również za sprawą jury. Jurorzy silili się na jakieś ciekawe i barwne komentarze, ale wychodziło im to marniutko. Słodzili co niektórym tak,  jakby mieli w  tym jakiś interes ,lub jak reżyser kazał.Żeby oceniać wiarygodnie i profesjonalnie to trzeba się znać i mieć argumenty.U nas ludzie ciekawi, z charakterem i z jajami są po prostu eliminowani. Promuje się cichych, skromnych, niepewnych siebie i grzecznych i z tego robi się wartość. W grze zostają ci niegroźni i mdli, którymi można manipulować i na których można łapę położyć. Polityka jest prosta: lepiej zdusić talent w zarodku, aby się za bardzo nie panoszył. Przecież to naturalne. Nikt nie ma interesu w tym, aby promować tych zdolnych i znających swoją wartość. Wygrywa zawsze ktoś "czysty-przezroczysty" i poprawny politycznie. Z całej mizernej stawki finałowej akordeonista Marcin Wyrostek był jednak zdecydowanie najlepszy,wyróżniał się i to dobrze, że wygrał właśnie on. Niech nagrywa płyty, koncertuje i osiągnie jak najwięcej. Chociaż Kaczorex też mi się podobał. Żeby nie było, że widzę tylko negatywne aspekty to powiem,że Mam talent może wpływać pozytywnie na młodzież. Zamiast siedzieć w domu i grać w gry komputerowe, może co niektórzy zachcą uczyć się grać na jakimś intrumencie, tańczyć, śpiewać, czy też rozwijać inne swoje pasje. I jeszcze jedna kwestia organizacyjna....Propozycje osób o których chcielibyście abym się wypowiedziała przysyłajcie na mojego maila najpóźniej do końca grudnia. Na styczeń i luty wezmę je pod uwagę. 