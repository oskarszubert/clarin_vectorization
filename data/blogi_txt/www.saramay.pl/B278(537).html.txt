Oglądam program Tomasza Lisa z Kasią Figurą w roli głównej. Współczuję jej bardzo mocno, ale jednocześnie targają mną sprzeczne emocje. Z jednej strony słuchając takich bolesnych opowieści szkoda kobiety jak cholera, z drugiej zaś zastanawiam się czy naprawdę potrzebne jest podejmowanie tak intymnych i prywatnych tematów na forum publicznym. A jeśli już dokonała takiego wyboru to czy na pewno rozdmuchiwanie sprawy w tak szerokim zakresie nie jest przesadą? Wyznania w gazetach, telewizji, obecność teściowej, wypowiedzi męża.... A gdzie w tym wszystkim są dzieci? Czy ktoś pomyślał jak one się czują oglądając i czytając te rewelacje i relacje? Szczerze powiedziawszy chyba izolowanie ich od publicznego prania brudów byłoby znacznie bardziej wskazane. Jutro pójdą do szkoły, spotkają się z rówieśnikami, którzy pewnie oglądali program... cóż szkoda dzieci. Mimo wszystko pierwsza moja myśl na te wyznania Kasi Figury była negatywna. Żenujące jest to opowiadanie ze szczegółami o tym chorym związku, jednak widocznie sama aktorka nie widziała innego wyjścia jak podzielić się tym z opinią publiczną. Cóż.... Abstrahując od tego konkretnego przypadku to rada ogólna jest jedna – zanim się z kimś na dobre zwiążemy dobrze jest poznać człowieka i 100 razy się zastanowić, zanim podejmie się tak istotną decyzję. A już posiadanie z tyranem kilkorga dzieci jest zastanawiające, wstrząsające i zadziwiające. Cóż " Miłość " jest ślepa, a strach ofiar wygrywa czasem nawet z walką o dobro dzieci? A może jest tutaj jeszcze drugie dno? Nie ukrywajmy, że mąż Kasi Figury ma pieniądze....Oczywiście od dziś Kasia Figura będzie ikoną dla wielu zastraszonych kobiet, które nie widzą rozwiązania swojej patologicznej sytuacji. Być może będzie dla nich wzorem, być może założy fundację, być może ...... Na razie media zacierają ręce, bo od dawna nie miały tak położonej na tacy pożywki. Aaaa kto chce polizać moich kolan? Uprzedzam, że nie są święte;)W razie gdybyście woleli jednak te mniej skalane to  wyślę Was do Szymona Hołowni. On nie ma nic przeciwko lizaniu 