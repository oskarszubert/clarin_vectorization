Polacy mają spięte tyłki i zamknięte na 8 spustów głowy. Gdy analizuję komentarze zarówno podczas dyskusji w internecie jak i w pozostałych mediach to nasuwa mi się tylko jedna myśl- skąd się bierze aż tylu ciemniaków.Polacy czują się obrażeni  dziełem Nieznalskiej ( choć w większości  nie próbowali nawet zgłębić przesłania), chcą zablokować koncert Madonny, bo odbywa się w święto Wniebowzięcia Najświętszej Maryi, chcą posadzić do więzienia Adama Darskiego za podarcie biblii na scenie i rzekomą obrazę ich uczuć religijnych. Darskiego nazywają przestępcą a wsadzenie przez Wojewódzkiego narodowej flagi w kupę traktują jako znieważenie. Takie przykłady moża mnożyć. Naszych obywateli bardzo wiele rzeczy obraża i dotyka. Naprawdę aż dziw bierze, że tak wielu mamy wrażliwych, religijnych i kultywujących patriotym członków społeczeństwa.  Ciekawe w jaki sposób objawia się ta nasza religijność i katolicyzm?  Co tydzień wizyta w kościółku, przyjęcie księdza po kolędzie i wrzucanie paru złotych na tacę ?:) czy coś jeszcze?A propos Nieznalskiej i jej dzieła „ Pasja"....   11 marca po ośmiu latach procesu Dorota Nieznalska została ostatecznie uniewinniona. Sąd uznał, że artystka nie jest jednak przestępcą. Zadziwiające . W sumie w naszym kraju wszystko zdarzyć się może, zwłaszcza, gdy w grę wchodzi niezrozumienie sztuki współczesnej i jej dyskursów. Według mnie artykuł 196 k.k  powinien zostać zmodyfikowany, lub nawet wyeliminowany, gdyż jest czynnikiem blokującym swobodę wypowiedzi i wolność, które w państwie demokratycznych powinny być sprawą nadrzędną.Kontrowersyjna  instalacja to "krytyka męskości", wzorców i stereotypów na temat męskości funkcjonujących w naszej kulturze.Nie ma tu mowy o celowych obrażaniu uczuć religijnych.Niestety osoby mocno związane z kościołem widzą przesłanie sztuki w inny sposób. Widzą co chcą widzieć a ich widzenie pozbawione jest jakichkolwiek racjonalnych argumentów.„Sądy pokazują, że prawa przysługują w Polsce tylko tym, którzy są przeciwko chrześcijaństwu. Nawet w najbardziej idiotycznych sprawach katolicy przegrywają. Kiedy obraża się chrześcijan, można to jednak robić bezkarnie. Tymczasem nie chodzi tu o "obrazę uczuć religijnych", ale obrazę chrześcijan i osoby Jezusa Chrystusa" mówi publicysta  dr.Tomasz Terlikowki.Szkoda słów na Terlikowskiego, bo cóż można rzec na temat tak ograniczonej wypowiedzi. Aż chce się pomodlić za Polaków by byli bardziej wyluzowani, tolerancyjni, zdystansowani i otwarci na różnorodność postaw i przekonań. art. 196 Kto obraża uczucia religijne innych osób, znieważając publicznie przedmiot czci religijnej lub miejsce przeznaczone do publicznego wykonywania obrzędów religijnych, podlega grzywnie, karze ograniczenia wolności albo pozbawienia wolności do lat 2. 