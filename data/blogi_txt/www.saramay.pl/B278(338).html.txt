Jak świat światem ludzie noszą naturalne futra, buty, torebki i inne akcesoria skórzane. Argumentów po stronie przeciwników jest równie dużo co po stronie zwolenników. Wśród polskich celebrytów  znajdą się zagorzali fani  tacy jak choćby Anna Mucha, która od wielu lat ostentacyjnie obnosi się ze swoim gustem. Kiedyś pojawiła się w DDTVN w samym futerku  lansując pogląd o zamiłowaniu  do tego typu kreacji . Ostatnio podczas premiery filmu „ Och Karol 2 „ paradowała w naturalnym długiem futrze, powodując zniesmaczenie u etatowej cycoliny Krupy, która potępia takie procedery.Cóż... kiedyś stanęłabym  bez mrugnięcia okiem po stronie Muchy. Skoro nosimy buty i torebki ze skóry to dlaczego nie futra, skoro siedzimy na skórzanych kanapach, to dlaczego nie mamy ubierać się w naturalne futra , skoro futra naturalne rozkładają się szybciej i są zdrowsze dla środowiska niż sztuczne to .... ? Poza tym przecież zwierzęta te hodowane są specjalnie do tych celów. Argumenty można by mnożyć .  Jest jednak jeden silny argument, który nie ma nic wspólnego z racjonalizmem. Po obejrzeniu wielu filmów, które ukazują ogromne  cierpienie tych zwierząt jest naprawdę ciężko nie uronić łez. Gdy zobaczy się obdzieranie na żywca ze skóry, gołe zwierzaczki pozbawione futerka, umierające w wielkim strachu i cierpieniu to trudno być tutaj mądrym.  Założę się, ze gdyby ktoś z nas miał bezpośrednią styczność  z produkcją futer i widział takie znęcanie się nad zwierzętami,  to  nigdy nie miałby  ochoty ich założyć.  Mając przed oczami widok cierpiących pięknych norek czy szynszyli przemyślałby to 100 razy. Z drugiej jednak strony gdyby do internetu  wrzucać wstrząsające filmy  z ludźmi umierającymi  na raka z powodu różnych wytworów chemicznych, plastików i innych tworzyw sztucznych to również nie mielibyśmy ochoty chodzić w sztucznych futrach i innych sztucznych elementach garderoby.  Cofnęlibyśmy się więc cywilizacyjnie do epoki kamienia łupanego. Tak źle i tak niedobrze.Tak przy okazji ciekawe czy Eskimosi posłuchaliby rad Krupy?Zresztą co to dla niej za problem skoro ona głównie pokazuje się na golasa i nie potrzebuje żadnego okrycia wierzchniego. 