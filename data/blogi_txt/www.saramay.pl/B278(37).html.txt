Odkryłam zalety siesty.Na początku ganialiśmy wszyscy w największy skwar po mieście a o 20 padaliśmy ze zmęczenia.Słońce tutaj cholernie męczy a my bystrzaki jeszcze w piłkę graliśmy o 13.00. Hiszpanie i Portugalczycy zaczynali właściwie dopiero funkcjonować i wychodzić z domów kiedy my już chodziliśmy spać.Teraz dostosowaliśmy się do ich trybu życia i nie ma to jak popołudniowa siesta. W największe słońce znajdujemy kawałek cienia pod palemką na trawce i do 17.00 ucinamy sobie kilkugodzinną smaczną drzemeczkę przy chłodnym orzeźwiającym wiaterku.Podoba mi się.Tutaj w czasie siesty wszystkie drzewka są okupowane i  ludzie przeczekują największe upały. 