Wczoraj zaszczyciłam swoją obecnością i pojawiłam się na gali Machina Design Awards. Nie lubię takich imprez, ale cóż-prezesom się nie odmawia :) W każdym razie zaproszenie przyjęłam i ubarwiłam swoją "skromną" osobą to wydarzenie.  Za każdym razem, gdy jestem na tego typu  imprezie rozśmieszają mnie te nadęte wszędobylskie celebrity, które tak na serio traktują każdy swój wypad. Sztywniactwo jak cholera. Za grosz dystansu do siebie. Napinają się jakby zaraz mieli jajko znieść a mniemanie o sobie mają większe niż kupa dinozaura.  A najbardziej śmieszne, żenujące i zastanawiające zarazem jest to, jak te niby dobrze zarabiające i ustawione postacie polskiego show-kupiznesu garną się do darmowych wódek, drinków i innych napojów alkoholowych. Obstawiają barek tak jakby nigdy w życiu nie widzieli drinka. Na szczęście "bywam" rzadko:) 