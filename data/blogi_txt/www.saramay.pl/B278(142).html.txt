Kochani, Jeden z moich czytelników przysłał mi kilka pytań na które zdecydowałam się oficjalnie odpowiedzieć, abyście również Wy mogli je poznać. Dziś pierwsza część. 1.      Jeden z szanujących się dziennikarzy muzycznych – Marek Sierocki powiedział o Tobie: „Ona ma talent, potencjał. Nie wiem dlaczego wybrała taką drogę. Prawdziwa muzyka się obroni".? Jak odbierasz takie słowa ?   Marek Sierocki powiedział również, że na tyle dobrze śpiewam, że mogłabym obyć się bez skandali.Ilu ludzi tyle recept na moją karierę. Gdybym miała słuchać każdej rady to zamiast iść jedną wytyczoną przez siebie drogą, skręcałabym w ślepe zaułki. Wokalista czy gwiazda, musi być wyrazista i zdecydowana, musi dobrze się czuć ze swoim wizerunkiem. Mam taki charakter  a nie inny i byłabym sztuczna, gdybym nie robiła wszystkiego zgodnie z własnym sumieniem i intuicją. Nie ma w Polsce takiej osoby jak ja i wiem że jestem kopalnią złota dzięki swojej osobowości. Śpiewać potrafię i mam osobowość. Do tego świetnie gram na fortepianie co powoduje, że moja wartość jest wysoka. Nikt i nic nie jest w stanie mi zaszkodzić, bo mam umiejętności.  2. Wielokrotnie negatywnie wypowiadałaś się na temat Justyny Steczkowskiej. Czy dałabyś radę wymienić kilka jej zalet jako artystki? Czy jest to niemożliwe gdyż ich nie ma? Na pewno jej wielką zaletą jest jej wizerunek. Jest dziewczyną bardzo zgrabną, ma rewelacyjną figurę, zgrabne nogi i kształtny tyłeczek. Czego by o niej złego nie mówic w kontekście jej słabego głosu i nikłych umiejętności śpiewu, to jej wizerunek jest wyrazisty i potrafi eksponować to co ma w sobie najlepsze. Dość sprytnie również manipuluje ludźmi, grając rolę damy i wielkiej divy, czym zamydliła wielu ludziom oczy.  3. Napisałaś niedawno na swoim blogu, że szykujesz się do nagrania 3. Płyty. Czego możemy się spodziewać? Szykujesz jakąś niespodziankę? Może zmiana muzycznego stylu?  Kiedyś postanowiłam sobie, że każda moja płyta będzie zaskakująca. Nie lubię stagnacji, nudy i kurczowego trzymania się jednego stylu. Jestem typem poszukiwacza. Obecnie jestem na etapie dokonania ostatecznego wyboru jak dokładnie powinien brzmieć nowy krążek. Nagrywam , próbuję różnych klimatów, kombinuję, bawię się i eksperymentuję z brzmieniami. Powiem tyle...na pewno będzie to duża zmiana. 