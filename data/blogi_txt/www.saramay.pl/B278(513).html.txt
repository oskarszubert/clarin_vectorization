Uwielbiam Naomi Campbell, nie pogardzę Lindą Evangelistą, Karolina Kurkova ma to coś,  a Monika Jagaciak bije Rubik na głowę. Od dłuższego czasu staram się pojąć fenomen Rubikowej i w zasadzie przychodzi mi na myśl tylko jedna odpowiedź- nawet na świecie zdarzają się nieporozumienia. Dziś znalazłam w internecie zdjęcia z Vogue i moje zdziwienie sięgnęło samego czubka Pałacu Kultury.  Cóż nie jest to ani apetyczne, ani piękne, ani brzydkie, ani ciekawe, ani oryginalne ... a sama Rubik  mi kompletnie nie odpowiada jako modelka. Te jej kanciaste pozy, brak kobiecości i krągłości doprowadzają  do „metalnego wymiotu" . Nie widzę w tym sztuki i nikt mnie nie przekona, że zdjęcia na których się pojawia są boskie, bo nie są. Najlepszy fotograf, topowa modelka i wychodzi kupa. A wszyscy mówią, że to miód na ich oczy. Co mają powiedzieć, skoro w puste czerepy można wcisnąć wszystko.  Wielu cymbalistów się na to nabiera. I nie stosujcie argumentu, że skoro zrobiła karierę na świecie to znaczy, że jest dobrą modelką. Madonna też zrobiła karierę jako piosenkarka, a śpiewa 100 razy gorzej niż pierwsza lepsza dziewczyna z oazy, wykonująca psalmy. 