Plotkuje się o duecie Natasza- Edyta do filmu "Bitwa Warszawska 1920". Większej bzdury nie słyszałam. Górniak musiałaby upaść na głowę, żeby nagrać duet z Urbańską. Nie te progi dla Nataszki- skądinąd dziewczyny miłej i ładnej. Dostaję wiele zapytań dotyczących tego chłopaka z X Factor co wygląda jak dziewczyna i drze się do mikrofonu bez umiaru i wyczucia. Otóż muszę rozczarować wszystkich jego fanów i wielbicieli....  Obejrzałam specjalnie jego popisy, by móc się odnieść do jego śpiewu i stwierdzam jednoznacznie, że chłopak jest słabiutki. Bazuje na jednym typie wydobycia dźwięku, jest karykaturalny i kiczowaty. Wizerunkowo świetnie, ale muzycznie poza darciem mordy nie potrafi nic. Bywają na świecie wybitne jednostki, których głosy bazują na podobnej ekspresji jaką stara się uzyskać Szpak, tyle że Freddie Mercury, Steven Tyler czy z naszego podwórka Czesław Niemen mają technikę i operują znacznie szerszą gamą barw. Porównywanie go do nich to zbrodnia. Mimo wszystko wyróżnia się z tłumu,a to zawsze coś. Gwiazdą może być, natomiast artystą na dzień dzisiejszy nie. Wystarczy zmyć jego makijaż i czar pryśnie. Przerost formy nad treścią. Jedyną osobą, która naprawdę zasługuje na wyróżnienie to Olivia Livki z programu " Must be the music ". Prawdziwa artystka z krwi i kości. P.S Ale nogi to Sablewska ma zajebiste ! 