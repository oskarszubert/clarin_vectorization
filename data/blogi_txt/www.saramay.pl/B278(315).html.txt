Nowa płyta Michaela Jacksona już jest dostępna. Można jej nawet posłuchać na oficjalnej stronie artysty. Wszystkie plotki pojawiające się w mediach jakoby to nie jego głos został wykorzystany na płycie są kompletną bzdurą. Nikt nie byłoby w stanie skopiować MJ i nikt nigdy nie podrobi jego muzyki.Wyraźnie słychać, że każdy dźwięk wokalisty pochodzi od niego. To jego emocje, to jego wrażliwość i jego przekaz. Każdy dźwięk, który wydaje z siebie MJ to arcydzieło... Oczywiście produkcja  jak zawsze na najwyższym światowym poziomie, ale nie ona jest w tym wszystkim czynnikiem decydującym. On był wybitnym muzykiem bez względu na rodzaj piosenek i muzyki jaką wykonywał. Mógłby śpiewać do najgorszego mikrofonu, mógłby stać na najmniejszej scenie świata, a i tak byłby fascynujący, niebanalny,przekonujący i  wiarygodny. To był niezwykle świadomy artysta. Doskonale znał się na muzyce. Można nie lubić pop-u, można nie lubić komercji, można być zapalonym fanem muzyki rockowej czy metalowej, ale każdy bez względu na upodobania musi zdawać sobie sprawę, że mieliśmy okazję żyć w czasach wielkiego geniusza muzyki rozrywkowej. 