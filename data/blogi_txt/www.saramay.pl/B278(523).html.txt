Hit na Euro? Największym hitem będzie sytuacja w której tylko połowa polskiej drużyny piłkarskiej złapie kontuzje  na czas mistrzostw.   A tak na poważnie to piosenka zespołu Jarzębiny „Koko Euro Spoko" nie jest szczytem marzeń nowocześnie myślącego Polaka, ale na pewno jest lepszym wyborem niż wymęczona Rodowicz czy nudnawy Feel.  Babki stare ale jare, tekst luzacki bez napuszenia, melodia ludowa i wszystko niby gra. Teoretycznie. Polscy artyści popowi , którzy zaprezentowali swoje piosenki podczas konkursu w TVP  udowodnili, że mają spięte poślady, ambicje niewspółmierne do umiejętności i  do dupy poczucie humoru. Nie da się zaprzeczyć. Na ich tle, wieśniaczki śpiewające po ludowemu wypadły  całkiem dobrze. Polacy powinni wystawić na taką medialną imprezę coś oryginalnego i wiarygodnego w warstwie muzycznej. Tak więc nasza ludowizna jest dobrą  muzyczną propozycją, którą możemy się chwalić  bez obciachu i zażenowania. Jednak jeśli ludowizna, to pokażmy ją z tej najlepszej strony czyli klasę, jakość, styl i poziom. Zespół Mazowsze nadawałby się znakomicie. Atrakcyjne dziewczyny, którym urody i uroku nie brakuje, młodość, talent, doświadczenie i piękne stroje. Czemu nie? Natomiast Jarzębiny to chłam i szajs. Wyświechtane gówienko i tyle. Nie wyobrażam sobie Marylki wychodzącej przed całą Europą na stadion i „srającej" do mikrofonu dźwiękami, ale Jarzębiny też nie spowodują, że będę pękała z dumy, że reprezentują Polskę. Koko Koko jajem w oko ... Typowa wiocha to i Polacy wybrali.Myśleli że to będzie śmieszne? Ani to oryginalne, ani odkrywcze, ani dowcipne. Z czego tu się śmiać? Z tego, że mając okazję pokazać Polskę z innej strony niż ta oficjalnie kojarząca się ze wchodem, Rosją, babuszkami i niedźwiedziami na ulicach, utwierdzamy Europę w przekonaniu, że to prawda.  Tradycja, patriotyzm i Polskość to nadal jak widać oznacza  stare wieśniary w ludowych strojach, zacofane myślenie i   uwydatnianie na oczach całej Europy, że zamiast być na czele wyznaczających trendy i  rozwijających się nowoczesnych krajów, jesteśmy jedną nogą nadal w przeszłości. Koko spoko a Polska nadal w rozkroko. Patriotyzm, tradycja i Polskość nie musi oznaczać zacofania. Sami na własne życzenie tworzymy taki wizerunek Polski. P. S A propos zamieszania związanego z plagiatem... Oczywiście, że jest to opracowanie znanej melodii ludowej i jest to dość niesmaczne. Bezczelne zerżnięcie i tyle w temacie. Nie stać ich było choćby na tyle, by skomponować własny utwór. Cóż...a to Polska właśnie. 