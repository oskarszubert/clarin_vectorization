Zauważam ostatnio bardzo niepokojące zjawisko w mediach. Lansuje się  w telewizji jednostki, które mają na swoim koncie przestępstwa, które prowadziły  po pijaku, śpiewały po pijaku , udzielały wywiadów pod wpływem alkoholu itp. Każdy zdrowo myślący człowiek uznałby, że celebryci, którzy zostali przyłapani na takich występkach jak Felicjańska, Stockinger, Muniek czy Szyc powinni zakopać się pod ziemię, albo jeśli sami nie czują zażenowania i wstydu,  powinni przez media zostać zakopani pod ziemię przynajmniej na jakiś czas. W Polsce jest inaczej.... Takie osoby świetnie się czują, zapraszane są do DDTVN i innych tego typu programów, opowiadają o sobie i traktują to jako świetną metodę promocji. Niedługo stanie się to normą i  będzie świetną drogą by zaistnieć po okresie niebytu. Zwykły człowiek , który spowoduje wypadek po alkoholu trafia do więzienia. Ilona Felicjańska trafia do DDTVN. To normalne? Normalny człowiek, który w pracy byłby pijany zostałby  z niej zwolniony. Muniek zostaje oklaskiwany i udziela licznych wywiadów . Co za wzór postępowania daje telewizja? Burak pozostanie burakiem, a przeprosiny niech sobie w dupę wsadzą! Niech  taki Muniek ma zakaz występowania przez rok to może coś dotrze do niego i jego kolegów  z show biznesu . To samo z Felicjańską, która powinna mieć zakaz wstępu na salony !Nie ma usprawiedliwienia na pijactwo, zwłaszcza wśród osób publicznych. Choroba alkoholowa to problem, ale niech rozwiązują go sobie w czterech ścianach a nie na łamach gazet i telewizji.Rozśmieszył mnie komentarz jednego z internautów który napisał o Muńku „ nic takiego się nie stało, ptaszka dzieciom nie pokazywał " .... Faktycznie dowcipne...  Niedługo będą mordować, żeby się w telewizji znaleźć, a wszyscy będą ich oklaskiwać. 