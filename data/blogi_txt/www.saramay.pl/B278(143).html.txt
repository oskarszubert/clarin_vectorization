4. Ostatnio odbyły się preselekcje do konkursu Eurowizji 2010. Zgłosiłaś swój utwór, który wzbudził duże emocje wśród internautów. Wielu uważało, że to świetna piosenka, która może dostać się nawet do finałowej 5-tki, ale byli też tacy co nazywali ją „discopolową miernotą", ale przecież w tym konkursie nic innego nie ma prawa zaistnieć. Czemu więc kolejny raz odpadłaś? Czy nie ma w Polsce jakiejś zasady – Sara May? NIGDY!"? Piosenka Maybe jest typowo szwedzką produkcją a jak wiemy szwedzkie piosenki są właśnie kwintesencją Eurowizji. Łatwo wpadają w ucho i są optymistyczne. Ludzie powinni się bawić na takim festiwalu, ale to co wysyłamy co roku, to są gnioty. To wina TVP i jury a nie wina artystów. Są takie a nie inne decyzje TVP o czym wielokrotnie się wypowiadałam. Szkoda, że tylko ja mam odwagę mówić o tym głośno. Inni nadal siedzą cicho, bojąc narazić się "branży". 5. Na swoim blogu pisałaś kiedyś że Michał Figurski w nieładny sposób poprosił Cię o wypowiedź na temat Elżbiety Zapendowskiej. Pisałaś wtedy, że wypowiesz się o jurorce „Idola" innym razem. Co więc sądzisz o tej słynnej Pani profesor muzyki? Przyjdzie czas, że się wypowiem. Ten czas jeszcze nie nadszedł.  6. Wielu internautów pyta Cię w komentarzach dlaczego zmieniłaś tak diametralnie zdanie na temat Dody? Przypomnę, że w wywiadzie dla Lookr.tv wymieniłaś ją wśród K. Krawczyka, M. Szcześniaka jako osoby, które szanujesz. Co się więc zmieniło, że od kilku miesięcy nie widzisz w Dodzie nic pozytywnego? W Dodzie widzę bardzo wiele pozytywów o których wielokrotnie pisałam i mówiłam. Byłam jedną z pierwszych osób, które publicznie broniły Dody w latach 2006-2007 kiedy to była porównywana do Mandaryny. Właściwie to byłam pierwszą osobą,która wypowiadała się pozytywnie o Dodzie. Bo Doda to jedyna wokalistka w Polsce (poza mną) która czuje się w showbiznesie jak ryba w wodzie a jej psychika jest wprost stworzona do bycia gwiazdą.Jednak aby być obiektywną nie mogę pominąć tego, że przestała się rozwijać jako wokalistka. Jej muzyka pozostawia wiele do życzenia, zarówno pod względem repertuaru jak i poziomu produkcji. Wcześniej dawałam jej czas, szansę, bo sama wiem, że początki są trudne a poziom produkcji uzależniony jest od finansów. Doda jednak mimo tego, że dysponuje dużym budżetem, dalej robi słabą muzykę. Pomijam kwestię tego, że stała się nudna i ewidentnie brakuje jej pomysłu na jej dalszą karierę i wizerunek. Ile można zachwycać się samymi skandalami, głupkowatymi wypowiedziami i rozwodami? Powiem szczerze, że Doda na pewno jest fajną i szaloną dziewczyną i jestem pewna, że na gruncie prywatnym mogłybyśmy się świetnie dogadywać. Jednak ja nie oceniam Dody jako Doroty Rabczewskiej. Oceniam jej wizerunek i ją jako produkt medialny. 7.   Jakiej muzyki słuchasz prywatnie? Czy w ogóle słuchasz radia? Jakie jest Twoje zdanie na temat polskich rozgłośni? Nie słucham radia od co najmniej 3 lat. Nie jestem w stanie. To katorga dla moich uszu. Wolę na dobrym sprzęcie włączyć Natalie Cole czy S. Wondera. Z młodszych artystów cenię wokal Lady Gagi i Christiny Aguilery. Nie przypada mi do gustu natomiast to co robi Rihanna.Polskie rozgłośnie natomiast puszczają repertuar, od którego można tylko wymiotować. 