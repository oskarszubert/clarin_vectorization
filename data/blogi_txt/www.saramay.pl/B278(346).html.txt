Dawno nie było słychać  o Korze Jackowskiej.  Ostatnio próbowała zwrócić na siebie uwagę kontrowersyjnym klipem i  wyznaniami o byciu molestowaną przez księdza, ale nie odbiło się to szerokim echem. Szkoda babki, bo  jest to barwna postać naszej  sceny. Otwarta na zmiany, odważna i  interesująca.  Kora nie jest już pierwszej młodości, ale mogłaby z powodzeniem zaatakować nasz rynek muzyczny ponownie, bo  jej wizerunek od  zawsze przykuwał uwagę i nadal przykuwa.  Niedługo pojawi się w jury programu muzycznego w Polsacie  i  miejmy nadzieję, że  powróci również z bezkompromisowym projektem artystycznym. Czekam na nową Korę. W sprawie konfliktu Hołdys-Rodowicz nie mam zamiaru się wypowiadać, bo co tu komentować. Każdy wie jak jest... Hołdys to taki wiecznie narwany nastolatek w skórze dziadka a Marylka to wiecznie  narwana nastolatka w skórze babci. Kolorowe wytwory PRL-u bledną, ale nie potrafią się z tym pogodzić. 