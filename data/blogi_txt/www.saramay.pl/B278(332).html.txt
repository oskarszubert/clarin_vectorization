Jak wiecie daleka jestem od uskuteczniania dupolistwa, ale obiektywnie trzeba stwierdzić, że teledysku na tak wysokim poziomie jeszcze nikt w Polsce nie wyprodukował.  Szybki montaż, świetna produkcja i liczne ciekawe efekty specjalne. Dobry pomysł i profesjonalna realizacja.  Obraz pasuje do  muzyki i podkreśla jej dynamikę. Nie ma tu przypadku i chałtury. Każda sekunda klipu jest przemyślana i zaplanowana.  Jest na co patrzeć. Dodzie gratuluję teledysku. To wielki skok do przodu jeśli chodzi o polskie klipy. To zapewne najdroższy polski teledysk i zdecydowanie przełomowy w jej karierze. Jak widać ona doskonale wie jak zainwestować swoje pieniądze i wie dokąd zmierza. A zmierza bez wątpienia w dobrym kierunku.  Klipem " Bad girls "  zmiażdżyła rodzimą konkurencję.Dodam jeszcze, że aktorsko nieźle sobie poradziła i jest w tej roli przekonująca . To wcale nie jest takie proste zagrać z zaangażowaniem te liczne scenki  na green boxie( blue boxie) do których dopiero później dorabiane są efekty. Jednym słowem produkcyjnie Doda się popisała i może być z siebie dumna. To najlepszy polski teledysk bez dwóch zdań. 