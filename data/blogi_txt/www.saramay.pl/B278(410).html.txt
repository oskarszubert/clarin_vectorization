Mam trochę do nadrobienia, bo jak się okazuje podczas mojej nieobecności wiele nowości muzycznych się pojawiło. Moją uwagę zwrócił drugi singiel Tatiany Okupnik z płyty SPIDER WEB -" Been a fool ". O tym, że Tatiana potrafi śpiewać nikogo nie trzeba przekonywać. Jest do tego mądrą dziewczyną, która zna swoją wartość i wie czego dokładnie chce. To słychać w jej aktualnych produkcjach.  Nie ma Amy Winehouse, ale jest Tatiana. Polska Amy Winehouse to może określenie na wyrost, bo jednak do Amy jej trochę brakuje, ale i tak jest to najlepszy singiel polskiego wykonawcy od wielu lat. Widać, że Tatiana nareszcie śpiewa materiał, który uwydatnia jej możliwości i w którym może pokazać swój charakterek. Przykro to stwierdzić, ale Edyta Górniak zaczyna blednąć przy tym co serwuje nam Tatiana. Mam nadzieję, że jej się uda promocja płyty  i kariera międzynarodowa stanie się faktem.  P.S Nie dziwi mnie totalna ignorancja Tatiany przez media muzyczne w Polsce. To normalka. Nie pierwsza i nie ostatnia artystka za dobra i za inteligentna na ten chory kraj zakompleksionych mędrców. Jej piosenki mają duszę a wokal emocje . To nijak się ma do gównianej  i bezstylowej Markowskiej czy innych szaro-burych wokalnych słabizn lansowanych przez  stacje radiowe. Dopiero jak Tatiana zrobi międzynarodową karierę to zaczną jej w dupę włazić i witać na dywanie usłanym różami i każdy będzie wtedy chciał się podpiąć pod jej sukces. No i wtedy będą mówić- to ona, to nasza dziewczyna, to Polka.  Tylko co do kur... nędzy ta Polska jej dała? Nawet świetnego kawałka nie puścili. bo za dobry. 