Agata Buzek odebrała w Berlinie wyróżnienie programu "Shooting Stars" dla najbardziej obiecujących młodych aktorów europejskich. Polka znalazła się w niezwykle elitarnym gronie z czego powinniśmy być dumni. Dziewczyna od wielu lat zmagała się z komentarzami, że propozycje aktorskie zawdzięcza  swojemu ojcu, obecnemu szefowi  parlamentu europejskiego  Jerzemu Buzkowi. Tych którzy wyrobili sobie negatywne zdanie na temat Agaty trudno będzie przekonać, że nie zrobiła kariery aktorskiej tylko dzięki wpływowemu ojcu, ale cóż.Zawsze ostro reaguję gdy jakaś mizerna beztalentna panna, robi karierę dzięki znajomościom, bogatym rodzicom i  ich wpływom.  Agata jest jednak przykładem dziewczyny, która ciężko pracowała na swój sukces i udowodniła, że ma talent.  Nie zaistniała przez przypadek. Od wielu lat rozwijała swój warsztat aktorski. Nie jest to typowa blondyna z rozkładówki, nie ma uniwersalnej urody, która podchodziłaby pod typowe kryterium, nie ma biustu wielkości  arbuzów  i ..... i w niczym jej to nie przeszkadza. Ma charakterystyczną urodę, specyficzny sposób bycia , ma talent i pasję. Najważniejsze jest jednak to, że jest rozsądną dziewczyną co niewątpliwie ma wpływ na  to, że świadomie steruje swoim wizerunkiem i karierą. Cenię ją i uważam, że warto jest wspominać o osobach, które podążają innymi ścieżkami niż większość, mają pomysł na siebie i niekoniecznie można ich zaszufladkować. „Jeszcze jeden przykład hipokryzji i obłudy. Żeby nie tatuś nikt by nie usłyszał o tej prowincjonalnej aktorce." pisze zdecydowany internauta.A co w tym złego, jeśli ojciec rzeczywiście pomógł w karierze swojej córki? Nie ma w tym nic złego. Agata ma talent, więc nie mam nic przeciwko. Gorzej gdy przez znajomości wciska się do mediów i świata show biznesu beztalencia , które z rozumem i zdolnościami mają tyle wspólnego co zakonnica z prostytutką. 