No cóż...Eurowizję wygrał Alexander Rybak z Norwegii co nie chwaląc się przewidziałam w poprzednim wpisie. Co ja na to poradzę że moja intuicja zazwyczaj mnie nie zawodzi i wiem co mówię . Tak jak wcześniej mówiłam po jego występie w półfinale „Najlepiej wypadł chłopak z Norwegii. Świetny pomysł na piosenkę. Oryginalnie i dobrze zaśpiewane. Powinien być wysoko w finale". Artur Orzech mówiąc, że nie spodziewał się, że ta piosenka Rybaka w ogóle przejdzie do finału nie stawia siebie w dobrym świetle.Gdyby jury wybierające piosenki do polskich eliminacji złożone było z prawdziwych znawców, specjalistów, fachowców czy jakby ich nie nazwać to Polska miałaby szansę. A tak co roku wybierane są piosenki lub wykonawcy którzy nie mają szansy spodobać się Europie. Zwyczajnie nasi dziennikarze muzyczni i inni „spece" zasiadający w jury nie mają pojęcia czego potrzeba. Niekompetencja i jeszcze raz niekompetencja, Tu tkwi cały problem. Poruszają się po omacku i typują przypadkowo. Warto podkreślić, że ballady reprezentujące Wielką Brytanię i Islandię były bardzo dobre i co ważne zaśpiewane na wysokim poziomie. Dawno nie było tak mocnych głosów na Eurowizji. Nie mogłam się też napatrzeć na wokalistkę z Azerbejdżanu, która śpiewała z Arash'em. Niesamowicie medialna i ładna.W ogóle finał mnie zaskoczył pozytywnie. Byłam w stanie wysłuchać całości  bez zażenowania. 