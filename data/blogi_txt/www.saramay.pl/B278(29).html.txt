Superjedynki były nie tyle żenujące co nijakie. Naciągane nominacje i naciągani zwycięzcy. Bo jeśli Superjedynka za płytę roku trafia w ręce niejakiej Ewy Farny to o czym tu mówić. Jedynie obecność Piaska była tam całkowicie uzasadniona. Nagroda za przebój roku jak najbardziej zasłużona. Mnie cieszy nagroda dla zespołu roku ,którym został Afromental, bo to lepsze niż kolejne Superjedynki dla Wilków , Kombi czy Bajmu.Coroczny zjazd śmietanki artystycznej za nasze pieniądze to zjazd największych tandetnych rarytasów. Wioska jak się patrzy. Stroje jak na boże ciało a dobrej muzyki jak zwykle za mało. Bezguście zarówno w warstwie artystycznej jak i wizualnej, choć muszę obiektywnie przyznać, że koncert „Superduety" prezentował przyzwoity poziom w porównaniu z Premierami. To efekt wykonywania największych przebojów. Duet Górniak Wodecki  bardzo udany. Kasia Cerekwicka wypadła naprawdę  nieźle, nawet Flinta tak bardzo nie fałszowała a  Piasek bardzo emocjonalnie wykonał jedną z moich najbardziej ulubionych piosenek czyli„ Imię deszczu" . To jednak za mało by przestać być muzycznym zaściankiem Europy. Kayah i Kasia Kowalska miały piękne makijaże a Halina Frąckowiak chyba się w ogóle nie starzeje, bo swoją urodą nadal zachwyca.Wszyscy artyści „młodego pokolenia" śpiewali przed duetami swoje własne piosenki poza jedną panienką, która od samego początku swojej kariery  jedzie na coverach i dumna jest z bycia papugą. A to papuguje Korę Jackowską w „Buenos Aires" a to Ewę Demarczyk w „Karuzeli z Madonnami" a gdy śpiewa swoją piosenkę to nagle pojawia się muzyczny dramat i wychodzą ogromne braki techniczne i zero inwencji twórczej.Coverowców mamy na pęczki  a w co drugim zespole weselnym  mają sto razy mocniejsze głosy niż panienka papuga. Dziewczę naśladuje i to z marnym skutkiem, bo nawet połową Demarczyk nie może być.Za słaby głosik. Scena opolska po festiwalu idzie do remontu. Czy w parze z remontem opolskiej sceny amfiteatru pójdzie remont polskiej sceny muzycznej? Cz nowa scena stanie się symbolem nowej muzycznej jakości  ? Wątpię. Trzeba by wymienić większość szefów wytwórni i rozgłośni a także tych co przez 20 lat zasiadają w jury tego festiwalu . Do tego ściągnąć z zachodu ludzi, którzy znają się na muzyce i komponowaniu  oraz profesjonalnych menadżerów. No i ważne by wybierać do konkursu najlepsze piosenki a nie te najgorsze oraz wybierać osoby potrafiące śpiewać a nie te które nie mają o tym zielonego pojęcia. Czyli za około 40 lat możemy spodziewać się poziomu, którego nie będziemy się wstydzić na arenie międzynarodowej.  Co do duetów to widzę, że ludzie tacy głusi w Polsce nie są i słyszą. W pełni zgadzam się z wynikami sondy w Onecie. 