Maja Sablewska  obok Kuby Wojewódzkiego i Czesia Mozila zasiądzie w jury nowego programu X Factor. Prawdę mówiąc o ile udział Wojewódzkiego jest według mnie słabą decyzją, o tyle zatrudnienie Sablewskiej z punktu widzenia marketingowego jest trafione. Wojewódzki niczym nie zaskoczy, jego  " dowcipne" teksty znamy od dawna, jest przewidywalny i  oklepany jako juror. To nie on będzie magnesem. Sablewska jest atrakcyjną, zrównoważoną i rozsądną osobą, która jeśli będzie coś mówić to będzie to z pewnością przemyślane. Będzie sprawiać  dobre wrażenie, pomimo, że na temat muzyki niewiele wie.  To jest przede wszystkim show  Liczy się oglądalność, sms-y i pieniądze, a na dalszej pozycji jest wyłowienie faktycznego talentu, bo nie w taki sposób się ich szuka. Na podstawie coverów nie ocenia się talentu. Można ocenić jedynie, kto najlepiej kopiuje, naśladuje i  powiela. Czesław to taki zwykły uliczny grajek, więc nie spodziewam się po nim nic szczególnego, zwłaszcza, że o showbiznesie nie ma zielonego pojęcia.Maja oczywiście  fotel jurora zawdzięcza głównie temu, że jest kojarzona, znana i dane jej było współpracować z Dodą. Z Dodą , która była już wtedy wylansowana . Maja  nie wykreowała nikogo  od zera, więc jej zdolności  menadżerskie na razie nie zostały w żaden sposób potwierdzone. Nie sztuką jest przecież przejąć po Maćku Durczaku Dodę, lub  po wielu latach wielkiej kariery Edytę Górniak. Ciekawe czy udowodni, że jest fachowcem czy też potwierdzi się zdanie jej krytyków, że Maja jest idealną „ przynieś, podaj, pozamiataj" .        Przy okazji pragnę wyrazić swoje zażenowanie faktem, że kilku polskich artystów prosiło się o fotel jurora. Naprawdę trzeba nisko upaść, żeby dzwonić do producenta i prosić się o udział w programie. Wydaje się to niewiarygodne, jednak ze sprawdzonego źródła wiem, że takie akcje miały miejsce. 