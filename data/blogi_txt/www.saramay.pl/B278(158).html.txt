Jestem chyba zapalonym a wręcz szalonym kibicem, ale cóż... każdy ma jakieś wady W każdym razie uwielbiam zimowe igrzyska i olimpiady letnie a także turnieje tenisowe i siatkarskie. Moim marzeniem jest pojechać kiedyś ze znajomymi  na olimpiadę i oglądać na żywo pojedynki najlepszych sportowców. Niedługo Euro 2012 w piłce nożnej w Polsce, ale chyba nie będzie wielkich emocji związanych z naszą drużyną. Nasi piłkarze skutecznie obrzydzili mi to wydarzenie swoją denną grą, która nie zapowiada się na lepszą. Wczoraj brązowy medal zdobyła Justyna Kowalczyk. Gratulacje. Jest jednak pewna kontrowersyjna sprawa dotycząca jej konkurentek. Okazuje się, że dziewczyny oficjalnie stosują doping. W wywiadzie dla Telewizji Polskiej tak mówi o całej sytuacji Justyna.... "Muszę poważnie porozmawiać z moim doktorem i powiedzieć mu, żebyśmy znaleźli astmę i u mnie. W pierwszej trójce, a nawet szóstce w biegu łączonym tylko ja jestem zdrowa. Wszystkie pozostałe dziewczyny to astmatyczki" "Wolno im przed startem przyjmować sterydy, które rozszerzają pęcherzyki płucne, a w naszej dyscyplinie więcej powietrza w płucach to wielki atut"  Również prezes PKOl Piotr Nurowski odniósł się do tej sytuacji.  "Bjoergen to dla mnie zjawisko. Jak ja się dowiaduję, że ona jest wiecznie ciężko chora na astmę, to dla mnie jest wielką bohaterką, aplikującą za zgodą międzynarodowej federacji leki, które normalnie są na liście zabronionych" Tym bardziej powinniśmy doceniać sukces Polki. 