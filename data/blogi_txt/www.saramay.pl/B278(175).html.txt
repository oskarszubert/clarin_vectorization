Esterka jest "szmatą, w którą spuszczają sie hollywoodzkie chuje". Ten opis bohaterki książki Żuławskiego wywołał skandal. Rosati twierdzi, że to ona jest bohaterką książki i to fakty z jej życia zostały opisane.Współczuję jednej i drugiej stronie tego konfliktu, bo jakby na to nie patrzeć, całe zdarzenie jest żenujące zarówno dla Żuławskiego jak i Weroniki. Dziwię się, że Weronika nie zajęła żadnego oficjalnego stanowiska w  sprawie samego związku z Żuławskim  i pozwala, aby tworzyły się niepotrzebne historie, które w żaden sposób nie pomogą jej w karierze. Ładna i zdolna dziewczyna , ale jakoś od wielu lat nie może znaleźć sobie miejsca. Sama pakuje się w kłopoty. Najpierw nieudany związek z Maksem Kolonko, potem dziwne zdjęcia i pocałunki  z reżyserem Andrzejem Żuławskim, krótki medialny romans z Tedem, tworzą sytuacje w których Rosati  zamiast kontrolować swój wizerunek coraz bardziej się pogrąża i sprawia wrażenie interesownej karierowiczki. Rzeczywistość może być zupełnie inna, ale Weronika nie daje się ludziom poznać od tej pozytywnej strony. Jakich ona mężczyzn wybiera skoro zarówno Żuławski jak i Tede jadą po niej w różnych szmatławcach jak po łysej kobyle? Jedyny Max trzyma fason i  chroni prywatność. Inną sprawą jest pytanie, co to za mężczyźni, którzy w tak wulgarny sposób poniżają swoje byłe partnerki? Żuławski dla wypromowania swojej książki najwidoczniej jest w stanie posunąć się bardzo daleko i obojętnie czy pisze prawdę czy też kłamie, to stawia się w bardzo negatywnym świetle. Człowiek ten wielokrotnie wypowiadał się chamsko o swoich poprzednich kobietach i bez skrupułów określał  je w sposób bezczelny . W każdym razie cała ta miłosna szopka jest bardziej żenująca niż posiedzenie sejmu z Renatą Beger na mównicy. Szkoda dziewczyny. 