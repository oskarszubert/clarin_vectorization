Już dziś ruszają mistrzostwa świata w piłce nożnej w Afryce. Wczoraj odbył się koncert inaugurujący. Wystąpiła między innymi Alicia Keys i Shakira. Nie jest żadną tajemnicą, że Alicia należy do tych wokalistek, którym dość często zdarzają się lekkie fałsze... zarówno w nagraniach studyjnych jak i na żywo. Tym razem również z czystością były problemy. Nie należy jednak się tym nadmiernie przejmować, bo ekspresja i emocjonalność są w jej przypadku sprawą nadrzędną i z tego wynika czasem nietrafianie w dźwięki. Dodatkowo wokalistka musi skupiać się na grze. (choć Lady Gaga również sobie podgrywa i nie fałszuje). Keys dała świetny i pełen energii koncert. Jest  bardzo ciekawą i oryginalną wokalistką.  Shakira natomiast  na żywo zupełnie nie daje rady. Aż dziw bierze, że gwiazda światowej klasy tak słabo śpiewa podczas  koncertów. Głos jej zanikał, niechlujne i przypadkowe dźwięki, brak kontroli i bałagan to podstawowe błędy jakie wyszły podczas wczorajszego występu. Brzuszek natomiast idealny a ruchy biodrami  bez zarzutu. 