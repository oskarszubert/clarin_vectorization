Ostatnio obejrzałam program Martyny Wojciechowskiej  „ Kobieta na krańcu świata". Tak mi się spodobał, że już czekam na kolejne odcinki. Podobno jest ich nakręconych tylko 10 a szkoda, bo naprawdę bardzo dobrze są zrobione - ciekawe i wciągające a do tego pomysłowe. Oglądałam mnóstwo tego typu „reportaży" i Martyna jest w czołówce tych najciekawszych. Dotąd to Wojtek Cejrowski wygrywał w cuglach w opisywaniu i pokazywaniu odległych i nieznanych nam kultur. No to doczekał się godnej konkurencji i co warte podkreślenia w postaci kobiety.Cejrowski to świetna osobowość i mega inteligentny cham. Tak tak... aby tępić głupotę trzeba używać bardzo mocnych środków wyrazu, które niewątpliwie od wielu lat stosuje Pan Wojciech. Wyrazistość, bezkompromisowość i pewność siebie to ważne cechy. Balansowanie na granicy chamstwa   jest w porządku jeśli służy dobremu celowi i słusznej sprawie , jeśli ma się światopogląd i argumenty. Uwielbiam go, mimo iż nie zawsze się z nim zgadzam. Trzeba walczyć z głupotą i zacofaniem  i nie jest ważne jakimi metodami. Im metody ostrzejsze tym skuteczniejsze !!!Nasz świat mediów ma w swoich zasobach zdecydowanie za mało inteligentnych chamów i bezczelnych myślicieli. 60% społeczeństwa ma świadomość średniowieczną. Żyją w XXI wieku i nie rozumieją czasów w jakich żyją. Trzeba to im drastycznie pokazywać i edukować ! 