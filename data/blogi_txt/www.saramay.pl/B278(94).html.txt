Dziś ogłoszono wyniki polskich eliminacji do Eurowizji. Tak jak w latach ubiegłych mogłam mieć wątpliwości czy moje piosenki pasują na ten konkurs, tak w tym roku wysłałam idealną propozycję. Radzę nie ekscytować się tymi wynikami i faktem, że szanowna komisja jak była głucha tak i nadal jest. Emeryci powinni być na emeryturze, a nie decydować w sprawach reprezentanta Polski.  Cóż jestem tylko ciekawa kiedy zacznie się głośniej mówić o  tych „przekrętach" i kiedy wyjdą na jaw machloje czynione w TVP. Ciekawe też kiedy znajdzie się odważny który wywali całą tę zgraję nieudaczników, bo niestety niektórych znam osobiście i wiem, że są to buraki do kwadratu. Radzę również, żeby następnym razem komisja słuchała uważniej utworów, bo po wynikach można mieć co do tego wątpliwości. A najlepiej nie nabijać Polaków i artystów w butelkę i oficjalnie przyznać, że te eliminacje to pic na wodę i fotomontaż.Szkoda mi niektórych artystów, bo w tym roku zostało wysłanych kilka naprawdę dobrych kompozycji. A tak na marginesie spotkaliście się z czymś tak żenującym jak zmienianie regulaminu po przyjęciu zgłoszeń ? Przecież to zakrawa o kpinę. Ale chyba szkoda czasu i nerwów na to wszystko. 