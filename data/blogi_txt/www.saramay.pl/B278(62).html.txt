Francuscy politycy chcą podpisywać zdjęcia oznaczeniami zdrowotnymi. Fotografie retuszowane miałyby być oznaczone: uwaga ta fotografia zmienia fizyczny obraz osoby przez retusz. To miałoby zapobiec nadmiernemu odchudzaniu się, które bierze się w większości przypadków z tego  co kreują media i jak wyglądają dzisiejsze ikony mody. Faktem jest  że dzisiejsze modelki są chorobliwie chude, właściwie wyglądają jak żyjące kościotrupy. Czy jednak podpis na zdjęciach coś zmieni? A czy zmienił coś podpis na paczkach papierosów, że szkodzą i zabijają?W obecnej rzeczywistości każde zdjęcie musiałoby być oznaczone takim podpisem, bo każde jest retuszowane. Każde bez wyjątku.Nie sądzę, że jest to najlepszy pomysł,zwłaszcza,że modelki nadal będą chude. Poza tym na większości zdjęć nie będzie mogło być podpisu,bo przecież modelki na zdjęciach nie są chudsze niż w rzeczywistości. Na wybiegu wyglądają tak samo chudo jak na okładkach. One nie są zmieniane przez retusz. Po prostu kreatorzy mody współpracują z takimi jakie im pasują, a wybierają na pokazy jak najchudsze,bo na takich najlepiej ponoć wyglądają ich kreacje. Poza tym  potrzeba zużyć mniej materiału na chudszą modelkę co jest tańsze. A co z celebrity i gwiazdami? To zależy od nich samych. Czasem graficy za daleko się posuwają w retuszowaniu zdjęć i nie mają one nic wspólnego z rzeczywistością, ale to każda gwiazda powinna rozstrzygnąć czy jej to pasuje czy nie.Problemem nie są modelki tylko dziewczyny,głównie nastolatki i ich problemy psychiczne. Jak dziewczyna czuje się atrakcyjnie i jest zadowolona z siebie to nie dąży do wymiarów modelki. Gdy nastolatka ma problemy ze sobą, jest odrzucana przez rówieśników czy rodzinę to wtedy poprzez odchudzanie zwraca na siebie uwagę. Jeśli dziewczyna uważa, że gdy będzie 20 kg chudsza to będzie ciekawsza, bardziej pociągająca i szczęśliwsza to się myli. Najważniejsze są cele i ich realizacja i w tym jest rola szkoły i rodziny, by pokazać inne formy spełnienia niż obsesja na punkcie wyglądu. To naiwne, gdy myśli, że się odchudzi i się wszystko ułoży. Może niech ma olej w głowie i zadba o swój rozwój intelektualny a nie o wygląd fizyczny, zwłaszcza, że ja osobiście uważam,iż kobiety które mają  np.165 i ważą 40 kg nie są zbytnio atrakcyjne. Zresztą spytajcie mężczyzn:)Pomyślcie również czy warto rezygnować z czekoladek, orzeszków, pierogów, chrupiącego chlebka, kakao tylko po to,by być chudszym? Raz się żyje i odmawianie sobie przyjemności dla podniebienia to głupota. Oczywiście wszystko z umiarem. 