Dziś spędziłam kilka godzin na rolkach. Co prawda mam parę miejsc gdzie jeździ się dość sympatycznie w otoczeniu zieleni, ale generalnie w Warszawie jest niewielki wybór  miejsc w których można pojeździć na rolkach. No chyba, że ktoś lubi wdychać spaliny j jeździć przy ulicach, albo po nierównej, chropowatej powierzchni. Trochę mnie to wkurza, że nie mamy do dyspozycji fajnych tras stworzonych specjalnie do jazdy na rolkach. A to przecież idealna forma spędzania wolnego czasu. Polecam i szczerze namawiam na rolki!: Jackson w mp3, banan i woda w plecaku i do przodu) W sumie co ja się dziwię, że nie mamy tras rolkowych skoro dopiero zaczynają być robione trasy rowerowe a o autostradach z prawdziwego zdarzenia możemy sobie nadal tylko pomarzyć. Euro 2012 coraz bliżej a drogi nadal fatalne. W każdym razie jeśli znacie jakieś fajne trasy na rolki i możecie je z czystym sumieniem polecić to dajcie mi znać... 