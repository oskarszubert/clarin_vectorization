Jeszcze tylko kilka dni pozostało do końca rejestracji  po bilety na Euro, więc  wczoraj zarejestrowałam się na stronie UEFA i czekam z niecierpliwością na losowanie. Oczywiście prawdopodobieństwo, że zostanę wylosowana jest marne, ale musiałam to uczynić, żeby nie mieć potem do siebie pretensji, że olałam sprawę. To przecież bądź co bądź historyczne mistrzostwa Europy, bo po raz pierwszy w naszym kraju.  Nie liczę na naszą drużynę, bo grają gorzej niż źle, ale dla samej atmosfery warto być na stadionie. A tak na marginesie....Czy ktoś jeszcze emocjonuje się grą polskiej reprezentacji w piłce nożnej? Przecież aż przykro patrzeć. Rzyg.. się chce! A to trawa zbyt zielona, a to boisko źle przygotowane, a to za gorąco, a to za zimno. Zawsze brakuje szczęścia i jeszcze ci wredni sędziowie. Do tego liczne kontuzje krzyżujące niespodziewanie plany. Do tego dochodzą problemy związane z piłką i bramką. Piłka jest za ciężka, a bramka za mała. W ogóle trener naszej drużyny ma podejrzenia, że nasi rywale mają specjalne korki, które powodują, że piłka trzyma się nogi. Bo tym naszym chłopakom jakoś odskakuje.Lato piłkarzem był dobrym, ale żeby z rozumem 10-latka na tak wysokim stanowisku zasiadał?  A Smuda nie lepszy bystrzak. Skoro daje każdemu pograć  to może niech dzieciaki spod bloku jednak spróbują. Im prędzej uda się trafić w ŚWIATŁO bramki. 