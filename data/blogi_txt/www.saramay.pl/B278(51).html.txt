Portugalia jest jak się okazuje niebezpieczna. Plaże otoczone oryginalnymi klifami przyciągają turystów,ale jak przedwczorajszy wypadek pokazuje są groźne.Na plażę runęła część klifu,są zabici i ranni.I pomyśleć,że kilka dni wcześniej byłam na plaży w miejscowości Albufeira w której zdarzył się ten wypadek. W ogóle trzeba tutaj bardzo na siebie uważać,bo z tydzień temu byłam świadkiem jak kilkunastoletnią dziewczynę porwał nagły prąd  i znalazła się w kilka sekund na środku oceanu. Nie miała siły by wrócić do brzegu tak silne były fale.W akcji brało udział 4 ratowników i z trudem ją ratowali.Wszystko skończyło się na szczęście dobrze. 