Zadziwiającą rzecz zdarzyła się w dniu dzisiejszym. Otóż mówi się, że piosenka zgłoszona przez Nataszę Urbańską na konkurs Premier w Opolu jest plagiatem. Plagiat to kradzież utworu. Czy Natasza jest złodziejką? A może nie sądziła, że ktoś odkryje, że identyczna piosenka powstała kilka lat temu? Możliwe, że sama Natasza w ogóle nie miała  zielonego pojęcia, że śpiewa utwór wykonywany wcześniej przez Tijanę Dapcević. Natasza wysłała do konkursu do którego należy wysyłać zupełnie nowe i skomponowane specjalnie na ten festiwal utwory piosenkę wykonywaną wcześniej przez wokalistkę  z Serbii. Piosenki są faktycznie identyczne zarówno pod względem melodycznym jak i aranżacyjnym. Został zmieniony jedynie tekst. Została więc zdyskwalifikowana. Kompromitacja. Faktem jest, że to wstyd śpiewać covery czyli cudze piosenki i wysyłać je jako nowe, premierowe  i swoje. Nie jest tajemnicą że mnóstwo piosenek które nagrali Piasek, Brodka, Górniak czy Doda to piosenki brane z banku, wcześniej wykonywane przez wykonawców z zagranicy do których został jedynie napisany polski tekst. Słuchaczom wydaje się że to piosenka skomponowana specjalnie dla danego artysty z Polski a to po prostu nieprawda. Nie stać Nataszy by ktoś skomponował specjalnie dla niej piękną i oryginalną piosenkę? Musi  brać gotowy produkt z zagranicy? To dużo prostsze i nie ma nic wspólnego z artyzmem. Prawdziwy artysta i wokalista tworzy dzieło od samego początku i nie ma żadnego wzorca. Nie sztuką jest  powielać i naśladować innych artystów .To wstyd. U nas jakoś się piosenkarze nie wstydzą i nie mają hamulców żeby pracować nad materiałem z banków. To według mnie jednak jest szczyt bezczelności i amatorstwa. Tak nie pracują profesjonaliści i ambitni ludzie.Natasza to zdolna, atrakcyjna i wszechstronna dziewczyna, która mogłaby wiele osiągnąć jako piosenkarka. Na scenie prezentuje się jak nikt inny w Polsce, ma charyzmę i potrafi przykuć uwagę. Szkoda, że tak zaczyna się jej solowa kariera. 