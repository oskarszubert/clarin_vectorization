W najnowszym wydaniu Magazynu City Mag ja na okładce, a w środku magnetyczny  wywiad.... Mówisz o sobie, że jesteś jedyną polską niezależną piosenkarką, która sama prowadzi swoją karierę i wydaje płyty. Ale właściwie dlaczego tak jest? Ja przede wszystkim jestem niezależna mentalnie. Wolność to coś czego nie da się kupić. To taki rarytas na który mogą sobie pozwolić nieliczni. Wymaga odwagi podjęcia wielu ryzykownych decyzji, ale opłaca się. Sama wydaję swoje płyty, jestem reżyserem klipów, piszę scenariusze, produkuję, piszę teksty piosenek, organizuję sesje zdjęciowe, nadzoruję pracę grafików, dbam o oświetlenie czyli każdy etap powstawania dzieła jest pod moim czujnym okiem. Dlaczego? Dlatego, że sprawia mi to niezwykłą radość. Kreowanie i podejmowanie odważnych decyzji  to mój świat. Dziś jestem artystką, menedżerem, a jutro mogę być prezesem zarządu wielkiej korporacji. Odnajduję się tam, gdzie inni tracą głowę. Zachowuję zimną krew i nie poddaję się emocjom. Mam męski umysł, nie wdaję się w intrygi, nie zazdroszczę i nie czekam na gwiazdkę z nieba. Ciężko pracuję i staram się wykazywać fachowością. To mnie nakręca. Życie jest zbyt krótkie, by dać się ubezwłasnowolnić i żyć według czyichś zasad.Kuba Wojewódzki powiedział, że w Polsce nie podoba Ci się chyba nikt. To prawda?W Polsce mamy ludzi zdystansowanych, wyluzowanych i szczęśliwych, ale mamy też takich, którzy żyją pełni kompleksów. Ja nie lubię ludzi, którzy nie wierzą w siebie, którzy nie mają chęci zdobywania wiedzy, którzy liczą na innych a nie na siebie, którzy wyciągają rękę po pomoc zamiast uparcie pracować nad własnym rozwojem. Nie znoszę ludzi, którzy grają nieuczciwe, którzy kłamią, są dwulicowi i obłudni. Jeśli chodzi o showbiznes to na palcach jednej ręki mogę policzyć osoby, z  którymi jest o czym porozmawiać, którzy nie są interesowni, a także otwarci i bezpośredni.Czy cięte riposty, wulgarność, bezpośredniość to najlepsze metody na zaistnienie na polskim rynku muzycznym? Czy da się zaistnieć w Polsce nie robiąc wokół siebie szumu?Cięte riposty, ostry blog czy wyrazisty image nie są żadną metodą na karierę. To błędne myślenie doprowadza do tego, że mamy takie kwiatki jak Rutowicz czy Orzechowska. Jeśli nic nie potrafisz, nie posiadasz żadnych umiejętności to robisz z siebie pośmiewisko. Nic więcej. Jeśli masz talent, od dziecka poświęcasz się swojej pasji i wyróżniasz się na tle innych tym, że masz marzenia większe niż urodzenie dziecka i pójście do jakiejkolwiek pracy byleby mieć parę groszy w kieszeni, to  musisz być kimś wyjątkowym. Ludzie wyjątkowi mogą pozwolić sobie na szum medialny, na skandale i bezkompromisowe działania pr-owe, bo to im nigdy nie zaszkodzi, a zawsze pomoże. Nawet najlepsza piosenka nie dotrze do odbiorców, jeśli odbiorcy o niej nie usłyszą. Skoro więc radia nie są obecnie chętne do promocji polskich artystów na zdrowych zasadach, to trzeba szukać nowych dróg dotarcia do odbiorców. Skandale zwracają uwagę na artystę. Trzeba jednak we  wszystkim znać umiar i zachować równowagę. Dla artysty najważniejsza powinna być muzyka.Jak myślisz, ile jeszcze czasu potrzebujesz na rozkręcenie swojej kariery? Co konkretnie chciałabyś osiągnąć?Ja nie kalkuluję w ten sposób. Każdego miesiąca powstają nowe kompozycje, zdobywam doświadczenia które mają odzwierciedlenie w tekstach, realizuję się na wielu polach i osiągam kolejne cele. Moim celem jest żyć w zgodzie ze sobą i nie napinać się na tak zwaną karierę, bo to zawsze obraca się przeciwko nam. Nie jestem karierowiczką. Pieniądze nie są dla mnie priorytetem, nie zrobię wszystkiego byleby tylko być na świeczniku. Mam swój honor i zasady, dzięki którym nie zwariowałam w tym jakże dziwnym świecie show biznesu.W jednej z recenzji Twojej płyty „Erotic Soul" można przeczytać, że jest to album dla wrażliwego i dojrzałego słuchacza. Zgadzasz się z tym?Nie czytam recenzji płyt i nie uważam, że muzykę powinno się opisywać. Piosenki to kilkuminutowe momenty zapisane w dźwiękach i jednym te momenty przypadną do gustu a innym nie. Podstawą jest, żeby być szczerym w tym co się robi. Wrażliwy odbiorca na pewno odnajdzie w moich piosenkach wiele emocji, które trafią do jego serca.Powiedziałaś kiedyś, że Polacy nie są nauczeni słuchać muzyki. Co miałaś na myśli?Ludzie nie słuchają muzyki. Oni puszczają sobie w hałasie i zgiełku miasta, w samochodzie czy na plaży, piosenki i uważają, że słuchają muzyki. To mylne myślenie. Oni jedynie słyszą muzykę, ale jej nie słuchają, bo nie potrafią. Słuchanie to prawdziwa celebracja, to wsłuchiwanie się w każdy dźwięk aranżacji, w instrumenty, w głosy... tego też trzeba się nauczyć, ale w szkołach wolą uczyć budowy ameby i pantofelka. Pokolenie MTV dodatkowo nauczone jest oglądać i muzyka bez obrazu ma coraz mniejszą rację bytu wśród masowego odbiorcy. Niewiele młodych ludzi było choć w raz w filharmonii, za to wycieczki szkolne do kina organizowane są nałogowo. Wszystko na opak. A potem dziwimy się, że w Polsce najpopularniejsze jest disco-polo  i że Polacy nie mają gustu muzycznego.Jak uważasz, dlaczego celebryci i dziennikarze czytają Twojego bloga? Szukają sensacji czy śledzą wpisy o sobie?Wszystko na raz. Dodatkowo czerpią wiedzę. Moi czytelnicy doceniają to, że piszę prawdę, nie owijam w bawełnę i jestem poza jakimikolwiek układami. Piszę jak jest. Dziennikarze raczej rzadko mogą sobie pozwolić na pisanie tego co myślą.Jakiś czas temu kandydowałaś do Rady Bemowa w Warszawie. Skąd pomysł na wejście do polityki i  szokujący plakat wyborczy?Dla zabawy, dla rozrywki... lubię wyzwania, lubię zmiany  życiu, lubię poszaleć, lubię zaskakiwaćNie traktowałam tego na poważnie, ale kto wie co będzie w przyszłości... Czuję się jak najbardziej kompetentna do tego, by decydować o kształcie mojego kraju. Co do szokującego plakatu to powiem jedynie, że nie było tam nic kontrowersyjnego. Każdy ma w swoim albumie zdjęcie jak leży na plaży w kostiumie kąpielowym. Abstrahując od tematu muzyki i kariery. O czym marzysz?Spotkanie z Michaelem Jacksonem to byłoby coś A z marzeń prozaicznych to marzyłoby mi się, żebym spotykała na swojej drodze więcej ludzi z którymi jest o czym porozmawiać. 