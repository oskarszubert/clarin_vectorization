Jak już wcześniej wspominałam, przygotowałam 2 albumy.  Dwie zupełnie odmienne płyty i dwa znacząco różne style muzyczne. Dwa albumy, które są jak woda i ogień, jak czerń i biel, jak milczenie i potok słów.... O płycie " Deszczowa przystań " trochę już wiecie, zdradziłam track listę, pokazałam okładkę, a niektórzy z Was dostali nawet singiel " Niepokorna i przekorny " na maila. 14 lutego na Walentynki odbędzie się premiera NIP-u na portalu Interia. O drugiej płycie na razie nie chcę za dużo pisać. Tytuł tej płyty na razie zachowam dla siebie. Okładka czeka już na moją ostateczną akceptację, zakończyły się prace postproducyjne w studio muzycznym, pierwszy klip został nakręcony i zmontowany o czym pisałam wcześniej .... Więcej opowiem w odpowiednim czasie. Na pewno otrzymacie dużą dawkę ciekawej i zaskakującej  muzyki .....  Jest to projekt, który grubą kreską oddziela moje wcześniejsze muzyczne podróże .... i całkiem na nowo określa mnie jako artystę. 