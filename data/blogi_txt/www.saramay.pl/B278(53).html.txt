Tak sobie siedzę w hotelu w Portimao i słucham moich ulubionych piosenek mojego ulubionego artysty Michaela Jacksona. Dziś obchodziłby 51 urodziny.  Wiem, że teraz gdy odszedł zacznie się na niego wielki boom w Polsce i na świecie, że co niektórzy dopiero teraz zrozumieją jak był niedościgniony, wybitny  i wyjątkowy. Każda nuta, każdy jego oddech jest uzasadniony emocjonalnie. W jego piosenkach  jest  szczerość do bólu, niezwykła dbałość o każdy dźwięk, dynamika, ekspresja oraz niespotykane wyczucie rytmu. W tym jest jego siła.  Taka wrażliwość jaką miał Jackson zdarza się niezwykle rzadko a w połączeniu z jego niewinnością, dziecięcą naiwnością daje kosmiczny efekt. Uwielbiam jego piosenki i do dziś przeżywam, że już nie zaśpiewa.  Ludzie często mylą geniusz z obłędem i nazywają go dziwakiem. Mali nigdy nie zrozumieją wielkich. Słyszałam, że w Polsce dużo się mówi o Jacksonie i bardzo mnie to cieszy. Szkoda tylko, że są tacy którzy wypowiadali się negatywnie o jego talencie, umiejętności tańca i w obliczu jego śmierci poruszali sprawę jego domniemanego pedofilstwa. Takie pierdy, takie gówna, takie zera i nic ośmielają się krytykować Jacksona!!! Żałosne jest to, że krytykują go ludzie, którzy niewiele znaczą w Polsce a na świecie nie znaczą nic. Żałosne,że Ci co go krytykują nagrywają płyty a powinni mieć zakaz śpiewania z powodu braku umiejętności. To oni są wieśniakami,którzy nawet odtwarzać nie potrafią nie mówiąc o tworzeniu. Żałosne,że jego taniec krytykują osoby,które same gówno potrafią w tej kwestii  i zostały wygwizdane w Stanach ze swoim show.Co do jego umiejętności tańca i stwierdzenia,że Jackson nie umiał tańczyć. To faktycznie nie można uznać go za typowego tancerza. Faktycznie jego styl opierał się na kilku perfekcyjnie opanowanych krokach. Ale miał to co najważniejsze w sztuce czyli swój styl i  jak tańczył te kilka kroków to czuł je na maxa a  o to chodzi. Są tancerze,którzy znają miliony kroków,miliony układów a nic z tego nie wynika.Wystarczyło,że on zrobił jeden ruch i wszyscy szaleli. O to chodzi.Nigdy nie było tak wszechstronnego artysty w historii. I jak przyjadę do Polski i usłyszę,że jakiś głąb nieudacznik jedzie na Jacksona to jaja mu urwę !!!!!!!!!!!!!  pozdrawiam z gorącej Portugalii 