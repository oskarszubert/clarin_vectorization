Wybór jest trudny, bo obydwaj kandydaci są w porządku. Zarówno Komorowski jak i Sikorski są gwarantem, że na arenie międzynarodowej obciachu nie będzie.Bronisław Komorowski ma poparcie dwóch wielkich polityków Lecha Wałęsy i Władysława Bartoszewskiego, co nie jest bez znaczenia.Według mnie Radosław Sikorski jest kandydatem idealnym na ten urząd, ale na 99 % przegra w prawyborach wewnątrz partii. Nie miejmy złudzeń, że PO się waha. Nic z tych rzeczy. Cały ten szum i debata mają służyć promocji Komorowskiego, który jeszcze kilka miesięcy temu nie był typowany przez większość Polaków i przez media na prezydenta. Na kogo oponenci będą mieli więcej „haków"? Na pewno Sikorskiemu „nie pomoże" żona, Anna Applebaum, amerykanka żydowskiego pochodzenia. W kampaniach wyborczych retoryka antysemicka nadal ma wielką siłę oddziaływania na wyborców. Niestety. Komorowski ze swoją kombatancką przeszłością czy Sikorski ze swoim światowym obyciem i Oksfordem w kieszeni? Moim zdaniem Polska potrzebuje prezydenta nowoczesnego, dynamicznego i energicznego, dzięki któremu zaczniemy być lepiej postrzegani w Europie i na świecie. 