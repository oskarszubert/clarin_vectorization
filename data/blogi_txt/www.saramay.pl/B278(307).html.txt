Dziś lady Gaga będzie rządzić ! Jej koncert w Polsce jest wielkim wydarzeniem. Gaga po raz pierwszy odwiedza nasz kraj. Bez wątpienia jest to wokalista warta uwagi i nie jest to osoba, która zniknie i da o sobie zapomnieć. Ma charyzmę, ma bardzo dobry głos, technikę, feeling, jest wiarygodna i  niezwykle prawdziwa. Jej muzyka jest  dość prosta i  melodyjna, ale właśnie to jest jej dużym atutem. W połączeniu z oryginalnym stylem bycia i ubioru, muzyka staje się bezpretensjonalnym wyrazem jej emocji.  Niektórzy czekają kiedy Gaga się skończy. A to błędny tok myślenia. Za jakiś czas nie będzie na takiej fali jak teraz, bo to zwyczajnie niemożliwe.ale z jej charakterem na pewno będzie  nadal wyznaczała trendy. Moje ulubione piosenki Gagi to „ Brown eyes" i „ Paparazzi". I choć nie są to nowatorskie kawałki, a jej muzyka jest nawiązaniem do lat 80-tych, to nie znaczy, że nie jest to profesjonalne, ciekawe i porywające. Gaga jest świadomą artystką i umiejętnie kieruje swoim wizerunkiem. Rzadko się zdarza, żeby wokalistka była równocześnie dobrą kompozytorką i producentką oraz silną osobowością. Gaga nie jest marionetką i to ona będzie zawsze stawiała warunki współpracownikom, a nie odwrotnie.Dlatego jej 5 minut będzie trwało i trwało..... 