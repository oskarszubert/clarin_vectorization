Kochani Tygodniowo dostaję kilkaset maili z pytaniami co sądzę o nowej piosence piosenkarki X, co myślę o teledysku Y a po każdym sobotnim odcinku "Mam talent" lawinowo mnożą się pytania czy dana osoba ma talent, czy dobrze że odpadła, czy ma szansę zrobić karierę....nie mówiąc już o pytaniach dot. uczestników "Jak oni śpiewają". Chcecie wiedzieć co  myślę o komentarzach Zapendowskiej, Chylińskiej, Wojewódzkiego czy Górniak, czy się z nimi zgadzam czy wręcz przeciwnie. Prosicie, żebym oceniła i napisała na blogu. Jak zauważyliście staram się od czasu do czasu napisać co sądzę o tym czy o tamtym, ale generalnie nie mam aż tyle czasu, by oglądać wszystkie występy. Ale trzymam rękę na pulsie i gdy tylko zauważę, że dzieje się jakaś wielka niesprawiedliwość i beztalencie, średniak, zwyklak jest promowany na wybitnego geniusza  to na pewno będę grzmieć ! Tak jak było w przypadku Klaudii Kulawik. Obiecuję. Ostatnio często pytacie o Sashę Strunin czyli byłą wokalistkę zespołu Jet set oraz jak oceniam Ewę Farną. A więc już wkrótce parę słów na ich temat. 