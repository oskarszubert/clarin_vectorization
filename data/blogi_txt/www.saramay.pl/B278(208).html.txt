Im dłużej trać będzie kampania tym więcej tracić będzie Bronisław Komorowski. Nikt już chyba nie ma wątpliwości, że nie nadaje się na prezydenta.  PO może się przeliczyć i żałować decyzji, że zamiast wystawić  Sikorskiego czy Tuska, zaryzykowała z Komorowskim. Może to dobry człowiek, może uczciwy patriota, ale co z tego? Nie ma cech, które powinien mieć prezydent europejskiego kraju. Przede wszystkim nie ma  siły przekonywania..... ! Jest nudny do szpiku kości.  Jego kilkukrotne występy w programie Lisa potwierdziły tę tezę. Śmiem twierdzić, że dla Komorowskiego lepiej  byłoby  gdyby w ogóle nie pokazywał się w mediach i nie udzielał wywiadów, bo z każdym swoim wystąpieniem traci. Powinien unikać debaty jak ognia, bo polegnie .Za Komorowskim stoją wielkie nazwiska, ale co z tego... To on ma pełnić przez 5 lat funkcję prezydenta i reprezentować Polskę a nie Bartoszewski czy Wałęsa.Pewność Platformy, że Polacy zagłosują na jakiegokolwiek kandydata PO tylko dlatego, że jest reprezentantem tej partii może okazać się zgubna.  Kaczyński goni Komorowskiego we wszystkich sondażach i moim zdaniem nie jest to wielka zasługa ani samego Jarosława ani też tragedii Smoleńskiej ani  specjalnie kampanii wyborczej. Wzrost poparcia dla Kaczyńskiego to  wynik spowodowany fatalnym kandydatem jakim jest Komorowski.Polacy są między młotem a kowadłem, bo z jednej strony  miałki Komorowski a z drugiej nieobliczalny Kaczyński. Z bólem serca muszę jednak przyznać, że Kaczyński ma wielkie szanse na wygraną, bo jest zwyczajnie cwany, bardziej inteligentny od Komorowskiego i świetnie odgadujący nastroje społeczne. Dodatkowo Kaczyński  umiejętnie zapewnia, że będzie walczył o godność Polaków i o dobro Polski. Polacy tego potrzebują, bo chcą być dumni z własnego kraju i chcą, żeby świat liczył się z ich krajem i ich silnym prezydentem.To nie Kaczyński wygra, tylko Komorowski przegra. Po prostu.  Czy w naszym kraju naprawdę nie ma lepszych kandydatów i skazani jesteśmy na wybór pomiędzy kaczorkiem a  gajowym? Andrzej Olechowski -ma idealną prezydencką prezencję, jest wykształconym i wytrawnym politykiem, który w roli prezydenta sprawdziłby się jak nikt inny. Radosław Sikorski - pisałam o nim wielokrotnie i uważam, że błędem Platformy  jest wystawienie Komorowskiego zamiast Sikorskiego. Włodzimierz Cimoszewicz? -Od kilku dobrych lat zakopał się pod ziemię a jest niezwykle mocną kartą. Cóż. Po raz kolejny sprawdza się teoria, że człowiek, który nie daje sobą manipulować i ma własną wizję, skazany jest na polityczny niebyt. Człowiek znający swoją wartość, stawia też żelazne warunki, które są trudne do spełnienia przez jakąkolwiek partię.  A szkoda, bo Cimoszewicz to świetny kandydat. A Grzegorz Napieralski? – Napieralski to słaba inwestycja SLD. Podobnie jak Komorowski jest mało przekonujący, bez wyrazu i charakteru. Jest pionkiem w rękach baronów partii  a wyborcy chcą silnej ręki. Taki chłopek roztropek. 