Kilka dni temu Gosia Andrzejewicz zaprezentowała światu swój najnowszy teledysk do piosenki „ Wojowniczka". Widać, że dziewczyna bardzo się stara, by robić rzeczy na wyższym poziomie . Trzeba obiektywnie przyznać, że najnowsza produkcja zrobiona jest profesjonalnie i jak na polskie teledyski, które puszczane są na Vivie czy w 4fun.tv  to i tak jest za dobra. Świetni modele, w miarę dobry układ taneczny, udana stylizacja i profesjonalny makijaż . To już nie jest amatorski klip „ Słowa" w którym Gosia  właściwie bez makijażu, z syfami na twarzy paradowała przed amatorską kamerą. Nie wiem skąd ta fala krytyki, zupełnie nieuzasadnionej w przypadku klipu „Wojowniczka" . Gosia nie „ tańczy" gorzej niż Dodzia w klipie „ Nie daj się" ( gdzie w każdym ujęciu tanecznym Dodzia sprawia wrażenie poruszającej się kłody). Gosia nie śpiewa dużo gorzej niż Doda.  Są na podobnym przeciętnym poziomie, jeśli chodzi o technikę. Gosia ma po prostu delikatny głos i miauczącą barwę , co przecież nie jest jej winą. Wielokrotnie wypowiadałam się o Andrzejewicz negatywnie, ale uważam, że nie robi obecnie gorszych produkcji niż Farna czy Doda. Sama piosenka i tekst zalatuje trochę disco-polo, zwłaszcza refren,  ale  ostatni singiel Ewy Farny „ La la laj „ też do ambitnych dzieł nie należy . Singiel  Dody „ Nie daj się" wysokich lotów też nie jest.  Jeśli krytykujemy to róbmy to obiektywnie .Z drugiej strony Gosia na siłę chce być ostra i seksowna, a nie ma tego po prostu w genach. Dużo lepiej byłoby, gdyby wróciła do wizerunku naiwnej dziewczyny z sąsiedztwa. Inaczej wszystkie pryszczate fanki odpłyną, bo nie będą się miały jak identyfikować  ze swoją „wylaszczoną"  idolką.Andrzejewicz nie jest wokalistką z charakterem i charyzmą, nie ma osobowości medialnej, nie ma specjalnego talentu  i  wbiła się do showbiznesu dzięki Bisiorkowi, który puszczał jej piosenki do znudzenia, aż stały się znane. Teraz Bisiorka nie ma w głównej Esce, więc i Gosi nie ma. Gosia była uzależniona od radiów i humorków kilku panów. Szkoda dziewczyny, bo na pewno nie jest jej łatwo.  Sama pewnie nie wie co się stało, że robi lepsze produkcje niż kiedyś a nikogo to nie obchodzi...Gosiu bo tu nie chodzi o jakość...tu chodzi o kasę. 