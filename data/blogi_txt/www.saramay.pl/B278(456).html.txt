O Elżbiecie Zapendowskiej wypowiedziałam się dotąd dwukrotnie. Jak zawsze obiektywnie starałam się ująć tego „ telewizyjnego potworka ".  Ona jest konkretna i przekonana o swoich racjach. Jawi się jako surowy juror, który zwykłego widza jest w stanie przekonać do swoich racji. Nie uśmiecha się, nie podlizuje, nie kalkuluje. Mówi co jej ślina na język przyniesie. A  ślina niekiedy przynosi sensowne wnioski,  a czasem papla jęzorem kompletnie irracjonalnie.  Przykładem mogą być jej niczym nieuzasadnione zachwyty nad Michałem Szpakiem, marnym naśladownikiem. Zapendowska daje się czasem ponieść masowej histerii  i traci rozsądek. Ostatnio każdy wywiad z Zapendowską dotyczy wyznań na temat Edzi i Dodzi. Kobiecina pracowała z obiema jak były jeszcze nastolatkami, więc czuje się uprawniona, żeby  sypać opowieściami jak z rękawa. Niespodziewanie Edzia ostatnio skomentowała Elżbietę Zapendowską  bez żadnych ceregieli, mówiąc, że ta uczyć nie potrafi. Cóż-krótkie i celne. Nie zmienia to faktu, że Zapendowska w 90% również trafia celnie, komentując piosenki Górniak czy teksty Dody. Żyje w tym syfiastym polskim grajdołku od sześćdziesięciu  lat i w zasadzie nie miała do czynienia z prawdziwymi talentami . Trafił jej się swego czasu niezaprzeczalny brylant w osobie Edyty Górniak i dzięki wielkiej karierze wokalistki nauczycielka stała się znana i trafiła do Idola. Każdy jednak wie, że Edyta z takim głosem miała szczęście się urodzić i rola Zapendowskiej była znikoma. Pani Zapendowska nie wykształciła przez lata żadnego wielkiego wokalisty, bo przecież jeśli jej wizytówką jest Zagrobelny lub Doda to nie ma o czym mówić. Przez tyle lat jechać na nazwisku Górniak to aż wstyd. Przypadkowa kariera starszej pani , która zna się na emisji, czyli jednym z wielu elementów składowych śpiewu.Odnosi się w swoich argumentach do tego czy ktoś ma talent i osobowość . Poza tym niewiele potrafi powiedzieć. Czysto, nieczysto, masz talent, nie masz osobowości....  To trochę za mało jak na profesjonalne oceny.  Intuicyjnie często ma rację, ale równie często się myli. Sama zresztą w jednym z wywiadów przyznała, że nie wie właściwie czemu jest uznawana za dobrego pedagoga. Miała ewidentnego fuksa. Skoro w wywiadzie z Gali przyznaje, że Rodowicz jest jedną z najlepszych wokalistek to gratuluję. A jeśli według niej  utalentowana wokalnie Lady Gaga ma przeciętny głos  to oznacza,  że postawione jest u niej wszystko do góry nogami. Jakie inspiracje- takie postrzeganie. Komunistyczne nastawienie.Nie twierdzę jednak, że nie zna się kompletnie. Oczywiście, że ma pojęcie, ale bardzo powierzchowne .  Jeśli więc tacy spece kreują polską scenę to nic dziwnego, że tak wygląda nasza pozycja na arenie międzynarodowej i zajmujemy ostatnie miejsca nawet na tak kaszaniastym konkursie jak Eurowizja.Naiwni ludzie zapisują się do niej na lekcje, bo jest znana. Myślą, że załatwi im kontrakt, występy w telewizji, że może im pomóc w karierze. A ona nic nie może, bo sama orze jak może.   P.S   Przykro z powodu straty ALIKA. To przecież był kot narodowy. Zaraz po Filemonie;) A tak na poważnie to zwierzęta są czasem wspanialszymi przyjaciółmi niż ludzie i gdy odchodzą pozostaje pustka:( Sposób traktowania zwierząt bardzo dużo mówi o człowieku i świadczy o nim samym.  czas szybko leci, Demonek 4 miesiące temu :) ale maciupek 