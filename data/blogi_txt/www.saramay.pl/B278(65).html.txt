Jestem w ciężkim szoku po tym co czytam w sprawie afery z Polańskim. Nasze "elity" to zdemoralizowane ćwoki, to bezczelne chamy, to karierowicze i dupy wołowe bez mózgu !!! Jeśli tak wiele znanych i szanowanych ludzi oficjalnie i publicznie wstawia się za Polańskim to trzeba naprawdę zastanowić się co to za świat w którym żyjemy. Oficjalnie ,przed kamerami popierać człowieka, który jest ZBIEGIEM i sypiał z 13-latką? I nie mieć żadnych oporów? To nie tylko nie przystoi, ale to nie mieści się w głowie człowieka myślącego racjonalnie. Czy Ci ludzie aż do tego stopnia powiązani są branżowymi nićmi kolesiostwa, że nie potrafią obiektywnie analizować zaistniałej sytuacji? Jedynie nasz premier co by o nim nie mówić stanął na wysokości zadania i z rozwagą ocenił sprawę. Oprócz mnie z artystów to jedynie Zbigniew Hołdys i Paweł Kukiz stwierdzili, że Polański powinien jak każdy inny obywatel stanąć przed sądem. Szok. Teraz dopiero widać jak ręka rękę myje ! Na szczęście Polacy nie są na tyle głupi by nie widzieć co się dzieje. I najważniejsza sprawa : Jeśli Polański czuje się niewinny to niech ma na tyle odwagi cywilnej by stanąć przed sądem a nie uciekać przez 30 lat. 