Po wczorajszej dyskusji o IN VITRO w programie Tomasza Lisa jeszcze dochodzę do siebie. Pan Terlikowski ze swoją ekskluzywną panią dali popis bezmózgowia. In VITRO to metoda, która zabija dzieci.  „In vitro wiąże się ze śmiercią" głosił Terlikowski . Co za szokkkkk !!! Przecierałam oczy i uszy ze zdziwienia, że żyję w kraju, gdzie w ogóle można bez poczucia obciachu  i wstydu głosić takie średniowieczne poglądy. A raczej trudno tu mówić o poglądach – to średniowieczny bełkot... Niedługo okaże się, że za ginące podczas naturalnego zapłodnienia plemniki będziemy smażyć sie w piekle..... „Procedura in vitro skutkuje zwiększoną częstotliwością występowania wad genetycznych. Część z tych dzieci się nie rodzi, bo się je abortuje" powiedział Terlikowski. No comment...Jestem więc ciekawa w jaki sposób został poczęty sam Terlikowski... jego wiązania neuronów nie sprawiają wrażenia jakby były  dziełem boskiej idealnej ręki, pełnej dobroci i miłości. Powoływanie nowego życia i dawanie nadziei tysiącom rodzin, które nie mogą mieć dzieci, jest dla mnie bezdyskusyjne i  oczywiste. Każde nowe istnienie jest wielkim darem , szczęściem i wynikiem wielkiej miłości. In VITRO w dzisiejszych czasach powinno być w 100% refundowane. Ginące podczas sztucznego zapłodnienia  plemniki są uśmiercaniem istnień ludzkich, natomiast ginące podczas naturalnego zapłodnienia  nie są dla Terlikowskiego żadnym zabójstwem ani problemem. „Natura nie podlega ocenie moralnej „ mówi. Decyzji natury nie można kwestionować? Niby dlaczego? Natura też może mieć wady i nie mieścić się w kategoriach katolickich zasad:) Jesteśmy świadkami ewolucji, dostaliśmy od „ boga" rozum i nie sądzę, żeby miałby coś przeciwko nowym technologiom. Jestem pewna, że gdyby Jezus pojawił się dziś w programie Tomasza Lisa, zadziwiłby wszystkich swoim stanowiskiem.  A nawiedzony szaleniec jakim jest Terlikowski  wyszedłby na podwójnego oszołoma i fanatyka, który na pewno nie byłby dla samego Jezusa partnerem do rozmowy. 