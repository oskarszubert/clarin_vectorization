Media podają informację, że Rihanna nagrywa kawałki z Chrisem Brownem. Tak tak... z tym samym, który jej buźkę obił. I co konowały? Daliście się nabrać ! Uwierzyliście w pobicie buhhaaaaaa. To ona Was smagnęła batem prosto w Wasze naiwne serduszka. Zgwałciła Waszą dobroć. Bazowanie na współczuciu perfidnie opanowane. Oto co pisałam od razu po rozpętaniu tego niezwykle udanego skandalu, spreparowanego bez żadnych zahamowań. Jak widać machina marketingowa stworzyła plan na długie lata, aby broń boże sprzedaż płyt nie zmalała. Od ponad dwóch tygodni nastolatki emocjonują się pobiciem i pogryzieniem Rihanny bardziej niż swoimi pryszczami na twarzy. To ciekawe. I biedne współczują dziewczynie jakby nie miały większych zmartwień. Na licznych blogach i forach oceniają zdjęcie pobitej piosenkarki i kłócą się o to kto pierwszy zaczął bójkę, o co poszło i czy ta fotka to nie jest przypadkiem jakaś ściema. Spójrzmy może na tą sprawę z innej strony. Jak zadawała się z głąbem to ma za swoje. Czyż nie? Kto normalny żyje z facetem, który jest zdolny pobić swoją dziewczynę? Jaka szanująca się kobieta tak postępuje, zwłaszcza taka jak Rihanna czyli mająca pieniądze i możliwość odejścia? Bo przecież podobno ich poważne kłótnie nie były zjawiskiem sporadycznym. Rihanna poznała prawdziwe oblicze swojego gacha dopiero jak jej posłał kilka kopniaków i dostała w twarz? Wybrała sobie partnera zdolnego do tego by ją skatować? To świadczy tylko źle o niej, że z takim towarzystwem się zadaje. Zadawanie się z damskim bokserem? Sama sobie wystawia opinię.Mnie ani zdjęcie ani to rzekome pobicie nie przekonuje. Dla mnie to z igły zrobiono widły dla celów promocyjnych.Dobry charakteryzator potrafi nie takie rzeczy zrobić, nie wspominając o photoshop'ie. A to zdjęcie wcale nie wygląda tragicznie. Chyba co niektórzy nie widzieli skatowanej kobiety.Historyjka wydaje się naciągnięta na potrzeby mediów a jeśli jest w niej ziarnko prawdy to dość mikroskopijnej wielkości. Dobry pr-owiec jest w stanie wyciągnąć z każdej sytuacji niezłego newsa. Więc gratuluję Rihannie sztabu specjalistów od promocji.Zostało to rozdmuchane do niebotycznych rozmiarów. Do pełni szczęścia brakuje tylko informacji, że narzędziem, którym posługiwał się Chris była parasolka. Oczywiście ten sam model Umbrelli co w klipie, który można kupić w sklepie lub na stronie Rihanny. I biznes się kręci. W niedługim czasie powinien powstać teledysk z fabułą w stylu on mnie pobił ale będę silna, piosenka z tekstem totalnie feministycznym itp. Totalna odbudowa i odrodzenie niczym feniks z popiołów. To się ludziom podoba. A bycie chwilowo ofiarą sprzedaje się migiem czego przykładem może być Britney i jej problemy z alkoholem i wychowywaniem dzieci czy Doda z problemami kręgosłupa. 