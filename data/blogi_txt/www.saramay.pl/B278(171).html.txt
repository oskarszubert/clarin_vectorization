Martyna Wojciechowska została kobietą roku 2009 miesięcznika „ Twój styl ". Wybór  czytelników jest jak najbardziej słuszny. Martyna spełnia swoje marzenia, wyznacza i osiąga kolejne cele, jest konkretna, pewna siebie, odważna, inteligentna i zna swoją wartość.  Każda kobieta powinna się realizować i powinna mieć możliwości ku temu by rozwijać swoje pasje. Jak widać na przykładzie Martyny, dziecko w niczym nie przeszkadza. Można nawet  zdobyć  Mount Everest  niedługo po urodzeniu dziecka. Nie jestem zdeklarowaną feministką i ich postulaty  często mnie bawią. Zamiast walczyć o parytety (których jestem ostrą przeciwniczką) powinno się od  wczesnych lat szkolnych przygotowywać dziewczynki  do rozmaitych ról, nie tylko do roli kury domowej, skądinąd bardzo istotnej i odpowiedzialnej. Wtedy zarówno w polityce jak i w innych dziedzinach życia społecznego, Polki będą odgrywać ważne role. Warto też wspomnieć, że kobiety aktywne, które chcą działać w polityce mają do tego prawo i korzystają z niego. Hanna Gronkiewicz Waltz, Henryka Bochniarz czy  nawet Renata Beger są tego najlepszymi przykładami . 