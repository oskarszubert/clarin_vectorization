Edyta Górniak – gwiazda, wokalistka i ... oczywiście CELEBRYTKA. Dlaczego o tym piszę? A to dlatego, że Edyta obraziła się na przeprowadzającego z nią wywiad Roberta Patoletę za to, że zasugerował iż jest celebrytką. Chłopak przejął się straszliwie, zupełnie niepotrzebnie przekroczył  akceptowalny poziom lizodupstwa, a nawet opublikował filmik i starał się tłumaczyć ze swoich słów.  Tylko po co?Edyta Górniak  jest zarówno artystką jak i celebrytką. Jedno nie wyklucza drugiego. Ewidentnie jest przewrażliwiona. Zagubiła się w upajaniu się swoim talentem?  Celebryta to ktoś kto wzbudza zainteresowanie mediów i i odbiorców, to osoba sławna, popularna  i znana. Prawdą jest, że Edyta od kilku lat znacznie większy nacisk kładzie na brylowaniu w mediach, co nie powinno dziwić, bo właśnie dzięki temu zarabia pieniądze. Jej obecność w programach telewizyjnych i rozrywkowych  w żaden sposób nie umniejsza jej talentowi i jedno może iść bezkolizyjnie w parze z drugim. Ona jest znana z szerszej działalności,a  więc poza działalnością muzyczną pełni funkcje większego bądź mniejszego „ klowna" medialnego.  Powinna zdawać sobie sprawę, że odbierana może być zarówno jako artystka jak i celebrytka, bo w dzisiejszych czasach staje się to wręcz nierozerwalne. Ci, którzy nie znają jej twórczości będą kojarzyć ją z "płaczliwych cyrków" jakie odstawiała w Polsacie, a Ci którzy głównie słuchają jej muzyki, będą traktować przede wszystkim jako artystkę. Gdzie problem?Wydaje się, że zarówno dziennikarz jak i Edyta zaplątali się w gęstwinie bezsensownych analiz. Jedno i drugie powinno zamiast chorych zachowań i nędznych wniosków, wrócić na ziemię. 