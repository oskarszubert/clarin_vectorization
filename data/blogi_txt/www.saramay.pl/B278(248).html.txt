Wielokrotnie wypowiadam się na temat śpiewu, wykonań i umiejętności poszczególnych wokalistów zarówno polskich jak I zagranicznych. Trudno jest laikom wytłumaczyć dlaczego na przykład Justyna Steczkowska czy Urszula są amatorkami, bez jakichkolwiek umiejętności  wokalnych a dlaczego Edyta Górniak, Mietek Szcześniak czy Aga Zaryan to profesjonaliści. To dość skomplikowane wytłumaczyć z czego wynika wielkość Michaela Jacksona, kunszt Al'a Jarreau czy Natalie Cole. Rozkładanie na czynniki techniki śpiewu właściwie mija się  z celem, bo technika ma służyć wyrażaniu emocji  i to one są priorytetem. Jak jednak odróżnić amatora od profesjonalisty? Profesjonalista świadomie operuje swoim głosem, kontroluje emocje, mądrze wyraża treści, posiada warszat pozwalający mu z łatwością odnaleźć  się w każdym gatunku muzycznym a także ma coś co nazywa się feelingiem. Czym jest feeling? To indywidualne wyczucie, to coś czego nie da się nauczyć.Ostatnio furorę na świecie i w Polsce robi metoda Speech-level singing czyli SLS.  Warsztaty odbywają się w wielu krajach a jej twórca  Seth Riggs wydaje certyfikaty, by  nauczyciele rozpowszechniali jego teorię  z namaszczeniem. Do grona jego stałych uczniów należeli bądź należą między innymi: Anne Bancroft, George Benson, Didi Bridgewater, Richard Chamberlain, Cher, Natalie Cole, Tony Curtis, Jane Fonda, Janet, La Toya i Michael Jackson, Al. Jarreau, Shirley MacLaine, Madonna, Lisa Minelli, Barbra Streisand, Stevie Wonder, Annie Lennox, David Gilmore (Pink Floyd), Bob Dylan, Ray Charles, Tina Turner, Jennifer Lopez, etc.  Co to jest za metoda i czy faktycznie jest sensowna napiszę już wkrótce. 