Oj jak ja się za Wami stęskniłam..... Od razu przy wjeździe do Polski zajechaliśmy  na prawdziwą zupkę. Ja wzięłam grochówkę, chłopaki flaki lub żurek. No i ten świeży polski chlebek, jakiego w żadnej Francji czy Hiszpanii nie uświadczysz.W zajeździe zaraz wszyscy zdali nam relację jak tam siatkarze,co u koszykarzy itp. Super słyszeć nasz język.  Jak widzę niewiele działo się w show biznesie jak mnie nie było,więc nic nie straciłam.Dodzia olała Radzia, lansuje się z jakimś Nergalem, Edzia wywala brudy związane ze swoim małżeństwem w dość żenujący sposób, a Kayah opowiada o tym jak okradł ją przyjaciel. Zabawne historie. Nie ma co. Anka Mucha schudła i wygląda bosko. Niezła dupa się z niej zrobiła. Pociągająca i co najważniejsze 100% naturalna. Kobiety bez grama silikonu górą !  A tak nawiasem mówiąc to widzę, że Dodzia idzie po bandzie. Ona chyba nawet kocha marketingowo. Radzio spełnił swoją rolę na jej drodze do kariery w Polsce,wyssała go do cna, a teraz gdy już nie jest przydatny do jej europejskich i światowych podbojów, zabiera się za kogoś bardziej wpływowego i ustawionego. Ona podpromuje go w Polsce, Nergalik  opowie o niej w kilku zagranicznych wywiadach ...zawsze to jakiś początek.Układ idealny. Byleby tylko nie uprawiali z Adasiem seksu przed kamerą. Choć czy ja wiem. Ona nie ma żadnych oporów, więc i to może nam zaserwować. Niestety. Łóżkowe metody najbardziej sprawdzają się w show biznesie . Patrz Madonna, albo nasza Curusiowa. Zaszła w ciążę z Farrellem i od razu jej kariera nabrała rozpędu.A Radzio dobrze się trzyma i jak widać nie płacze do poduszki po stracie swojej silikonowej panny. Pupcią wywija w tańcu z gwiazdami aż miło. Fajnie. Jakby co to  chętnie się wezmę za Radzia skoro jest już wolny. Doda nie wie co straciła. Taki fajny chłopak. Cóż chyba za mało kasy miał w kieszeni a pomyśleć, że parę lat temu to on dokładał do jej karierki. 