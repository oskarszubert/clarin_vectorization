Dziś cały dzień jeździłam na rolkach i rozdawałam ulotki. Do piątku będę codziennie działała na Bemowie;) Mam nadzieję, że pogoda będzie sprzyjać i deszcz nie będzie ciągle padał. Dziś o 18.00 będę w Panoramie w TVP 2 a o 19.30 w Wiadomościach w TVP 1. Natomiast o 21.30 w TVN Warszawa. Od poniedziałku w sklepach jest wydanie Newsweek'a z moim plakatem;)  Jak zauważyliście o moim plakacie wyborczym mówi cały świat. Tych gazet i portali zrobiło się tak dużo, że już nie jestem w stanie tego kontrolować. Dziś ukazał się artykuł w Times of India. Miłe jest to, że mnóstwo portali podaje linki do moich utworów. To powoduje, że liczba moich zagranicznych fanów rośnie jak grzyby po deszczu. Na moim oficjalnym profilu na facebooku codziennie odpowiadam na setki maili od fanów z Holandii, Francji, Portugalii, Brazylii, Czech, Rosji, Belgii, Niemiec, Kanady, Argentyny, Szwajcarii, USA, Hiszpanii, Filipin, Korei,Wenezueli, Peru, Włoch i wielu wielu innych. 