Robin May  ma dopiero 5 dni . Taka maleńka bezbronna istotka. Jaki jest? Spokojny, pogodny i najpiękniejszy pod każdym względem:) Czuję się pełna nowych sił i kosmicznej energii. Patrzę na tę drobinkę całymi godzinami bez przerwy i z każdą sekundą kocham coraz bardziej... Piękne chwile. Sam poród nie był łatwy. Od odejścia wód płodowych do samego urodzenia minęły aż 22 godziny, więc męczyłam się... ale szpital na Inflanckiej wykazał się fachowością i profesjonalizmem. Wszystko poszło bez zastrzeżeń. Podziwiam kobiety, które urodziły kilkoro dzieci, bo już wiem, że jest to wielka rzecz i ból, który tylko inna rodząca kobieta może pojąć. Długo by pisać. Nie ma słów, które potrafią opisać moment, kiedy tuli się do piersi małego człowieczka, który przez dziewięć miesięcy rósł w naszym brzuszku, cud... 