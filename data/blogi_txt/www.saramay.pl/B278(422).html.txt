Religia dzieli ludzi od wieków. Fanatyzm religijny to największe zło. Ludzie w imię boga potrafią zabijać innych ludzi . Co więcej dla tej „ miłości "  są w stanie poświęcić swoje własne życie. To przecież nic normalnego. Niestety w Polsce również mamy do czynienia z fanatykami religijnymi, którzy  nie potrafią zrozumieć,  że taki Nergal to po prostu ktoś kto nie podziela wiodącej  linii katolickiej i ma jasno sprecyzowane poglądy, które wyraża  poprzez swoją sztukę na scenie. Nikomu nie robi specjalnie krzywdy, nie podkłada bomb, nie porywa samolotów. On po prostu wyraża swoje zdanie do którego ma prawo. O ile się nie mylę mamy gwarantowaną przez konstytucję wolność wyznania. Niestety brak tolerancji w Polsce jest potężny. Przeżyłam szok jak zapewnie wielu ludzi obserwujących tę żenującą" bitwę o Nergala".  Nie sądziłam, że żyję w aż tak zacofanym kraju. Jak można w ogóle roztrząsać czy Darski ma prawo występować w telewizji publicznej? Co to w ogóle za problem? Skoro może występować ksiądz, siostra zakonna, mnich to dlaczego nie ateista ? Żeby robić na ten temat programy i żeby mądrzy ludzie się spierali w sprawie, która powinna ewidentnie być jasna i akceptowalna? Tolerancja jest czymś nadrzędnym w wolnym kraju. Niewierzącego może teoretycznie obrażać serial „ Ojciec Mateusz" prowadzący do dalszego gnicia społeczeństwa, a wierzącego może wkurzać Nergal palący  na koncercie biblię. Sęk w tym by obie strony rozumiały siebie nawzajem i żyły po swojemu, bez narzucania  swoich wartości.  Mam wrażenie, że gdyby tylko było można, to część społeczeństwa podniosłaby rękę za spaleniem Darskiego na stosie w imię żarliwej wiary w boga. Ilu ludzi czekało na to by sąd zamknął na długie lata Nergala w więzieniu? Co takiego więc siedzi w tych ludziach, że mają w  sobie tyle nienawiści do człowieka, który odważył się w tym kraju wyrażać niepopularne poglądy.  Dobrze, że Nergal robi swoje. Taki wstrząs  Polsce jest potrzebny. Nie możemy żyć w takim ciemnogrodzie,  który w dużej mierze „ zawdzięczamy" kościołowi. 