Dziś rano mignął mi przed oczami śniadaniowy program z poradami jak wyglądać świeżo w makijażu. Pani „ specjalistka " doradzała, że dzienny makijaż można zrobić w 5 minut nakładając  sam puder, błyszczyk i tusz. No właśnie ...PUDER ! Według mnie puder to wróg numer 1 każdej kobiety. Puder postarza i obciąża skórę, nawet jeśli jest dobrej firmy. Kiedyś słuchałam wizażystek i dawałam sobie nakładać tony pudru. Teraz  kategorycznie zabraniam tej czynności.  Żeby wyglądać świeżo i naturalnie wystarczy lekki dobry podkład korygujący, bezbarwny błyszczyk i maskara. Żadnego pudru !!! A tak naprawdę to odradzam chodzenie na codzień w makijażu. Na specjalne wyjścia oczywiście, ale do szkoły czy sklepu to bez sensu. Kobiety muszą być pewne siebie i czuć się piękne nawet bez makijażu. Zresztą zapytajcie swoich mężczyzn... Jestem przekonana, że podzielają moje zdanie. Ponadto uważam, że mocny makijaż zabija naturalne piękno. Wystarczy spojrzeć na Edytę Górniak czy Edytę Herbuś. Obydwie zdecydowanie lepiej prezentują się w lekkim makijażu. Podobnie Kinga Rusin, Ania Mucha,Weronika Rosati, Natasza Urbańska czy Ania Przybylska, które również korzystniej wyglądają bez tony tapety. Takie przykłady można by mnożyć.  Osobiście na co dzień w ogóle się nie maluję a na imprezy wybieram bardzo delikatny make-up. Uważam, że mnóstwo ślicznych młodych dziewczyn przesadza z malowaniem się. 