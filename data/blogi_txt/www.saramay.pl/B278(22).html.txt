A ja sobie właśnie siedzę w jednym z warszawskich klubów i oglądam turniej Roland Garros. Nie wiem czy wiecie a zapewne nie wiecie, bo nigdy wcześniej o tym nie mówiłam, że uwielbiam oglądać mecze tenisowe.  Gdybym miała drugie życie to byłabym tenisistką. Kiedyś zakochałam się w grze Patricka Raftera i oglądałam wszystkie jego mecze.  Wracając do Rolanda Garrosa to turniej pełen niespodzianek. Rozstawieni zawodnicy odpadają; Szarapova odpadła w ćwierćfinale i był to prawdziwy nokaut, Rafael Nadal-murowany faworyt do zwycięstwa przegrał z Soederlingiem i nie dotarł do ćwierćfinału. Nie ma w turnieju ani Venus Williams ani Marata Safina jednego z moich ulubionych tenisistów, który ostatnio jakoś sobie nie radzi. Oczywiście mówiąc, że to jeden z moich ulubionych tenisistów mam na myśli jego styl gry a nie prezencję, choć nie ukrywam, że jest seksowny. Klatę w każdym razie ma idealną. Zresztą oceńcie sami .  Marat Safin na zdjęciu  Pozostał za to Roger Feder, który ma w końcu szansę po raz pierwszy w karierze wygrać ten turniej. Nie jest to co prawda ten sam niezawodny Federer co kiedyś, ale nadal jest groźny, zwłaszcza, że nie ma już Nadala. Stawiam jednak, że turniej wygra Robin Soederling, który gra bezbłędnie.Polskie akcenty we Francji są i to cieszy. Siostry Radwańskie grają właśnie o półfinał a Sandra Zaniewska pokonała w turnieju juniorek rozstawioną z numerem jeden brytyjkę Laurę Robson. Super. 