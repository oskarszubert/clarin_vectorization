„Każdy ma prawo uprawiać dowolne ćwiczenie fizyczne i urządzać dowolne zawody. Można się tylko cieszyć, że inwalidzi też organizują zawody. Ze sportem nie ma to jednak wiele wspólnego – równie dobrze można by organizować zawody w szachy dla debili - lub turnieje brydżowe dla ludzi z zespołem Downa." Takim oto spojrzeniem na paraolimpiadę Janusz Korwin Mikke wzbudził  w ostatnich dniach wiele kontrowersji. Cały tekst, który pojawił się na blogu polityka był znacznie mocniejszy i jeszcze bardziej agresywny. Jednego jednak nie można mu odjąć- bezczelnej logiki i równie bezczelnie trafnych argumentów.Czy faktycznie paraolimpiada jest nonsensem? Czy rzeczywiście powinno się oglądać tylko tych pięknych, zdrowych i silnych? Czy świat zwariował premiując inwalidów? Na pewno JKK przegiął. Jego radykalizm jest godny podziwu lub sprzeciwu, ale i godny ludzi, którzy potrafią z tego steku myśli wyselekcjonować ziarno prawdy. Racjonalizm i logiczne argumentowanie nie zawsze wygrywa z empatią. Sama będąc dość często krytykowana za swoje nietypowe wyrażanie poglądów, stwierdzam, że JKK mógłby spojrzeć na paraolimpiadę bardziej obiektywnie. Prawdą jest, że paraolimpiada premiuje inwalidów, jednak problemem jest dla mnie to, że do jednego worka wrzucani są ludzie, którzy nie mają nóg czy rąk oraz osoby niepełnosprawne umysłowo. Dla mnie to jest NONsensem. To jest chore, że osoby z niedorozwojem umysłowym walczą z tymi, którzy są w pełni świadomymi obywatelami. Doceniam i podziwiam paraolimpijczyków, jednak podzieliłabym paraolimpiadę – na  jedną dla tych niepełnosprawnych fizycznie oraz drugą dla niepełnosprawnych umysłowo. Łączenie tego jest chore. „Cywilizacja europejska, która panowała nad światem, stawiała na najmądrzejszych, najsilniejszych, najinteligentniejszych, najszybszych – a obecna anty-cywilizacja za najważniejsze uważa forowanie biednych, głupich, niezaradnych – i również inwalidów." twierdzi JKK I tu ku niezadowoleniu wielu krytyków JKK, zgodzę się z tą tezą.  Coraz częściej dostrzegamy, że opłaca się być niepełnosprawnym, zwłaszcza w Polsce, która jest krajem wielbiącym tych ułomnych i upośledzonych.„Dlaczego para-olimpiada jest – jako wydarzenie sportowe – nonsensem? Dlatego, że premiuje cechę będącą przeciwwskazaniem do uprawiania sportu: kalectwo." napisał JKK. Idea paraolimpiady jest piękna – nie tylko Ci zdrowi mają szanse na sukces. Ktoś kto miał wypadek nadal może mieć nadzieję, cel w życiu, może udowodnić sam sobie, że jest coś wart... to piękne. Ludzie chorzy mogą wykazać się takimi wartościowymi  cechami jak determinacja, walka, wytrwałość, odwaga, pracowitość. Tak więc paraolimpiada nie premiuje bezpośrednio kalectwa. Samo kalectwo nie doprowadza do zdobycia medalu. Cechami, które powodują, że kaleka zdobywa medal, jest również jego charakter,siła woli i wiara w sukces. Są to cechy niezbędne zarówno na olimpiadzie zdrowych, jak i na paraolimpiadzie. „W sporcie zawodnicy walczą (pomijając kategorie młodzików, juniorów, kobiet czy oldboyów) jako jedna kategoria: pełnosprawni. Natomiast niepełnosprawni nie stanowią jednej kategorii.Każde kalectwo jest inne.". Trudno się z tym nie zgodzić. Nonsensem paraolimpiady jest fakt, że wyniki są uzależnione od stopnia niepełnosprawności. Ktoś kto nie ma ręki ma zdecydowanie większe szanse, niż ten kto nie ma ręki i nogi. Oczywista oczywistość faktycznie poddaje pod wątpliwość zasady tych rozgrywek. Jaki z tego morał? A to taki, że nie ma sprawiedliwości w życiu i nie ma sprawiedliwości w sporcie. Ze świecą szukać takiego, który zbuduje taki sprawiedliwy świat..... 