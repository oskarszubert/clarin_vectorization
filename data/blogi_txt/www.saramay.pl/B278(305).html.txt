Kochani, Jak wiecie z dzisiejszego Dziennika, TVN 24 i innych mediów, które o moim wyniku nie omieszkały wspomnieć, zdobyłam niewystarczającą ilość głosów  by zostać radną.Wygrana i mandat radnego jest jednak w rodzinie. Moja mama została radną! Mama zawsze uważała, że tylko ciężka praca przez wiele lat na rzecz społeczności lokalnej może przynieść pozytywne rezultaty. I miała rację . Ja  ze swoją szaloną światową kampanią medialną zdobyłam zaledwie 55 głosów natomiast mama, tak jak 4 i 8 lat temu zdobyła kilkaset.Mama jest kierownikiem Poradni Rehabilitacji na Bemowie, jest znakomitym fachowcem i wspaniałym człowiekiem, ukończyła studia doktoranckie. Jest koordynatorem „Szkoły Rodzenia" na Bemowie i prowadzi zajęcia ogólnousprawniające dla kobiet ciężarnych. Stworzyła 8 lat temu pierwszy w Warszawie program podnoszący sprawność fizyczną osób w średnim i starszym wieku. Program jest kontynuowany do dnia dzisiejszego i objął tysiące mieszkańców naszej dzielnicy. Poradnia Rehabilitacyjna którą kieruje należy do placówek wykorzystujących nowoczesne metody usprawniania, za co została wyróżniona w latach 2008 i 2009 prestiżową nagrodą – Godłem promocyjnym „Teraz Polska", w 2010 roku Poradnia zdobyła II miejsce w Ogólnopolskim konkursie „Perły medycyny" za wysoki poziom świadczonych usług medycznych. Od wielu lat pomaga ludziom chorym i starszym.To jak widać, przynosi efekty. Ale mechanizm ten nie zawsze działa. W wypadku dużych partii do rad wchodzą osoby nieznane, mało kompetentne i niewykształcone, a o ich wyborze decyduje popularność partii.Ale o ty innym razem. 