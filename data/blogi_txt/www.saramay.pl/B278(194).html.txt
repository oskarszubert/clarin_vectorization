No i stało się... na pogrzebie miał być cały świat . Ponad 80 delegacji  zapowiedziało swoją obecność,  w tym głowy najmocniejszych państw świata z prezydentem Obamą na czele. Ta historyczna chwila miała mieć historyczny i wyjątkowo podniosły charakter. Niestety trudności  w komunikacji lotniczej związane z pyłem wulkanicznym pokrzyżowały plany i  większość  oficjeli odwołała wizyty. Pozostał niesmak. Wielki niesmak. Skoro do Polski był w stanie przylecieć prezydent Rosji czy delegacja z Maroka, to znaczy, że mogli też inni. Chcieć znaczy móc! Na pogrzeb był w stanie zjawić się jadący kilkanaście godzin samochodem Wiktor Juszczenko. Helikopterem przybył prezydent Niemiec Horst Koehler . Specjalnie wydzierżawionym samolotem potrafiła przylecieć Julia Tymoszenko czy Wiktor Janukowycz. Pociągiem przyjechał prezydent Czech Valcav Claus. Nawet filharmonicy berlińscy dotarli bez problemu. Ze Stanów Zjednoczonych leciał  gruziński prezydent Michaił Saakaszwili i pomimo wielu trudności, pojawił się by oddać hołd zmarłemu prezydentowi „przyjacielowi". Piękny gest, który zapamięta każdy Polak. W Krakowie byli prezydent Rumunii Traian Basescu, prezydent Litwy Dalia Grybauskaite, premier Azerbejdżanu, premier Estonii Andrus Ansip, prezydent Kosowa Fatmir Sejdiu, prezydent Łotwy Valdis Zatlers, prezydent Słowacji  Ivan Gašparovič, prezydent Słowenii  Danilo Türk i prezydent Węgier László Sólyom. Zabrakło  jednak reprezentantów głównie Europy zachodniej.Polska jest członkiem Unii Europejskiej. Tyle mówi się o jedności Europy i wspólnocie a w tak ważnym momencie nie przyjeżdża Przewodniczący Komisji Europejskiej Jose Manuel Barroso, czy Sekretarz Generalny NATO Anders Fogh Rasmussen. Dziwi również brak wysłannika papieskiego Angelo Sodano, który powinien zrobić wszystko by dotrzeć i odprawić mszę na Wawelu. Właściwie każdy z najdalszego zakątka Europy  był w stanie dotrzeć na pogrzeb, gdyby tylko skorzystał z samochodu bądź pociągu. Każdy był w stanie zdążyć, gdyby tego naprawdę chciał! Najwidoczniej po rezygnacji  Baracka Obamy, reszta świata uznała, że ranga wydarzenia zmalała i nie ma sensu  męczyć się długą podróżą. Najwidoczniej większości  bardziej zależało na lansie i wspólnym zdjęciu z Obamą niż na pożegnaniu ofiar katastrofy. Obama się wycofał to i przyjazd do Krakowa  stracił sens. To pokazuje jak jesteśmy traktowani przez Europę zachodnią. Smutne, że prezydent Francji  Nikolas Sarkozy czy premier Włoch  Silvio Berlusconi nie byli w stanie wsiąść do samochodu i przyjechać. To żaden problem a jak ważny gest jedności.Z drugiej strony to może  i dobrze się stało. Byli Ci, którym naprawdę zależało. Po co gościć tych, którzy są obłudni lub mają nas za nic.Warto podkreślić znaczący i wymowny gest w postaci przyjazdu do Polski Dmitrija Miedwiediewa, prezydenta Rosji. Ta decyzja na pewno pozytywnie wpłynie na dalsze wzajemne stosunki obu państw, zwłaszcza, że wbrew pozorom  Polaków i Rosjan więcej łączy niż dzieli.To jednak nie zmienia faktu, że Europa zachodnia i południowa zawiodła po raz kolejny... Nikt nie spodziewał się prezydenta z Azji czy Australii, ale z Europy powinni być wszyscy. Ci WIELCY tego świata pokazali dzisiaj jacy są MALI. Pozostał niesmak.„Przyjaciół poznaje się w biedzie. Jesteśmy krajem z którym nikt się liczy. Wystarczył byle powód żeby prawie wszyscy odwołali wizyty" napisał ktoś w komentarzach na tej stronie. Czy też tak myślicie? Czy zachód nas olał? A może macie inne zdanie? Może nie mieli obowiązku przyjeżdżać na pogrzeb i właściwie nic się nie stało, że nie zaszczycili swoją obecnością? 