Ostatnie trzy dni były stresujące i frustrujące. Robin i ja przechodziliśmy ciężkie chwile związane z karmieniem piersią. Maluszek starał się, próbował ssać a jednak coś nie grało. Przejrzałam cały internet, wypróbowałam chyba wszystkich opisywanych pozycji do prawidłowego karmienia, odciągałam nadmiar mleka, robiłam okłady z białej kapusty, a dziecko nadal nie mogło się dossać do piersi. Męczyliśmy się we dwoje. Kilkugodzinne próby przystawienia, głośny płacz, całe nieprzespane noce. Nikt nie był w stanie dać mi odpowiedzi co nagle takiego się stało, że przestał „ umieć ssać ”. W szpitalu udało się za pierwszym razem i najadał się bez problemu. Traciłam powoli nadzieję i podawałam odciągnięte mleko w butelce, żeby nie był głodny. Złapałam małego doła. Przecież to naturalny odruch, przecież każda kobieta powinna intuicyjnie wiedzieć co i jak…. A jednak okazuje się, że nie jest to takie oczywiste jakby się wydawało. Reasumując, dzięki mojej mamie przyszła do nas specjalistka od laktacji, wychwyciła problem i po kilku wskazówkach i instrukcjach, dziecko zaczęło pięknie ssać pierś. Kamień z serca… bo najgorsze są chwile gdy dziecko jest głodne, wpada w histerie, a matka nie potrafi rozwiązać problemu i panikuje. Uniknęłam całkowitego przerzucenia się na butelkę i pierwszy duży kryzys mamy za sobą. Byłam bliska poddania się i szukania przyczyny w za dużych piersiach, złym kształcie brodawek itp… Mam świadomość, że w razie czego mogę podać butelkę z własnym mlekiem. Nic się nie stanie i nie straci odruchu ssania. Grunt to nie wytwarzać ciśnienia, nie traci głowy i starać się panować nad sytuacją. Grunt to nie zwariować:)  Choć łatwo nie jest, a początki są zawsze trudne. Ja i Robin podczas karmienia 