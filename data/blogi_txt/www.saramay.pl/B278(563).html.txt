Kochani, " Tęsknota"  to druga kompozycja z albumu " Deszczowa przystań", którą oficjalnie przedstawiam już teraz. Piosenka " Tęsknota " powstała z myślą o wojnie w Afganistanie, a właściwie z myślą o tym co może przeżywać  żołnierz i jego dziewczyna podczas rozłąki. Ten ciężki czas, czas napięcia, ryzyka, czekania i niepewności jest okresem niezwykle trudnym.  Już kiedyś zastanawiałam się nad sensem wysyłania do Afganistanu naszych żołnierzy i napisałam artykuł " O co walczymy" ... wiadomo, że żadna wojna nie ma sensu i jakkolwiek byśmy tłumaczyli sobie śmierć żołnierzy, będzie to nie do końca satysfakcjonujące. Pod wpływem jednej z tych nagorszych wiadomości o śmierci kolejnego polskiego żołnierza, napisałam ten utwór... Z uwagi na fakt, że mój tata jest pułkownikiem, mogłam również porozmawiać z kobietami, które tutaj czekają na powrót swoich mężów, chłopaków, braci. Poznałam ten temat dość głęboko i głęboko przeżyłam te spotkania. Piosenka jest w stylu retro, zatopiona w uczuciach kobiety, która kocha i czeka.... I nie wie co będzie jutro. 