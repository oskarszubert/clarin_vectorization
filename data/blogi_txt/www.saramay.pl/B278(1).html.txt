A ja cały czas nie mogę zabrać się do napisania pracy magisterskiej. Mam jeszcze  ponad miesiąc do jej oddania, więc na pewno zdążę, zwłaszcza, że zajmie mi to maksymalnie kilka dni. Mam wszystko w głowie. Wystarczy tylko te moje genialne myśli i wnioski przelać na papier. Głównie skupię się na roli eksperta w mediach, zjawisku tabloidyzacji  i paratekstach w komunikacji medialnej. Początkowo miałam pisać pracę czysto muzyczną o gatunkach muzycznych XX wieku, estetyce w sztuce oraz poruszyć  kilka zagadnień z zakresu filozofii sztuki, ale w końcu doszłam  do wniosku, że to temat zbyt szeroki i zbyt poważny, który bardziej nadaje się na pracę doktorską, więc zachowam to sobie na przyszłość jak będę robić doktorat. 