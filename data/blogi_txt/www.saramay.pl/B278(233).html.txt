Ostatnio wyraziłam swoją niechęć do sposobu realizacji programu o gotowaniu z Joanną Brodzik w roli głównej. Nie ma tam nic co przykułoby moją uwagę.  TVP nie ma nosa do komercyjnych hitów. TVN natomiast doskonale wie jaki zrobić program, by  zyskał wysoką oglądalność. Z wielką przyjemnością obejrzałam kilka odcinków „ Kuchennych rewolucji „ z Magdą Gessler.  Niby prosty pomysł, niby banalny scenariusz a jednak dość udana produkcja. Magda Gessler naprawdę wie co mówi, jest znawcą tematu, kuchnia to jej żywioł  a jej naturalność jest wisienką na torcie.  Gdy mówi o gotowaniu to chciałoby się nie tylko zjeść potrawę, którą przyrządza, ale również ją w całości. Gessler to taka  rurka z kremem. I udowadnia, że nie trzeba być chudzielcem, by być interesującym kąskiem dla mediów. 