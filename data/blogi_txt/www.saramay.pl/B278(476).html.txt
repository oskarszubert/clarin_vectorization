Podsumowanie roku 2011 Największe porażki roku Maja Sablewska- z menedżerki gwiazd do upadłej blogerki... upokorzona, wyrzucona na zbity pysk przez swoje artystki i olana przez producentów X Factor / zdecydowanie największy upadek roku ( szkoda kobietki, może jednak ktoś ją przygarnie i się zlituje?) Natasza Urbańska- obnażyła się całkowicie w disco-polowym klipie, paradując po plaży w babcinym bikini, a także zaserwowała światowej klasy pozycje porno podczas występu w amerykańskim klubie...Po tym jakże wyjątkowym lansie poszła za ciosem i pokazała swój talent jako prowadząca Taniec z Gwiazdami. Czasem nawet udało jej się sklecić poprawnie zdanie. W międzyczasie zagrała w filmie „ Bitwa Warszawska 1920" i postawiła kropkę nad i. Nikt już nie miał wątpliwości, że Urbańska grać nie potrafi,a  same naiwne minki nie wystarczą. W każdym razie pociąg do kariery okazał się większy niż umiejętności. Udział Michała Szpaka w Tańcu z Gwiazdami- widziałam 10 sekund jego popisów tanecznych i nie chcę więcej... Oprócz parkietowych szaleństw Szpak nagrał fatalną płytę i zgłębił tajniki makijażu malując się do wywiadów zdecydowanie mocniej;) Ukochana Edzia Górniak - nagrała single, płyty nie wydała, mizdrzyła się na piasku z przystojnym modelem i z każdym dniem coraz bardziej przypominała Michaela Jacksona... Doda i wszystko co muzycznie zrobiła w roku 2011 można uznać za porażkę. Spuszczę zasłonę milczenia zarówno na jej gołe 4 litery jak i ociekającą tandetą płytę... nie kopie się leżącego Miłe zaskoczenia roku Pojawienie się w mediach Magdy Mielcarz, która zdobyła serca widzów programu „ The voice of Poland".  Śliczna, inteligentna i  seksowna blondynka nadała nowy koloryt w polskich mediach. Spektakularne lądowanie Boeinga – kapitan Wrona uratował pasażerów i stał się narodowym bohaterem... Przyzwoita płyta Mariny Łuczenko, świetny teledysk do piosenki „ Electric bass " i dobry początek zdolnej piosenkarki... Sukces Ruchu Palikota- niespodziewane wejście do sejmu kontrowersyjnej ekipy kontrowersyjnego polityka... Zrobił medialną furorę podczas kampanii i stał się ważnym graczem z którym muszą liczyć się przywódcy innych partii. Bardzo dobra, aczkolwiek kompletnie niedoceniona płyta " Spider Web " Tatiany Okupnik Powrót Nergala do świata żywych - Adam wizerunkowo odciął się drastycznie od swojej parterki, sam zaczął częściej szokować i wzbudzać zainteresowanie mediów... A co poza tym? Ślub Kate i Williama- ślub jak ślub, ale przecież wszystkich obchodziła tylko suknia. ... A suknia skromna i piękna. Świetna płyta Britney Spears „ Femme Fatale" Beatyfikacja Jana Pawła II Słabe single Lady Gagi Ostatni skok Adama Małysza- Adaś skończył karierę skoczka narciarskiego i zaczął  brać udział w rajdach samochodowych. Czemu nie:) A cała Polska zapuszczała wąsy... Wypadek Roberta Kubicy  Zagadkowa i niewyjaśniona śmierć Andrzeja Leppera  Odejście Violetty Villas i rodzinne przepychanki z gosposią artystki   Śmierć młodziutkiej Amy Winehouse   No i na deser- Śmierć Hanki i odejście Ryśka z Klanu –tego nie przebije NIC Wymieniłam wydarzenia, które wpadły mi błyskawicznie do głowy, uznając, że skoro pomyślałam o nich w pierwszej kolejności, to znaczy, że medialnie były znaczne i zauważalne. A jaki dla mnie był rok 2011?Generalnie był pod znakiem przeprowadzki, dwóch dużych remonów- domu na Mazurach i nowego mieszkania w Warszawie. Był to szczęśliwy rok. A i zapomniałabym o najważniejszym....;) wygrałam 4 bilety na Euro na półfinał w Warszawie;) 