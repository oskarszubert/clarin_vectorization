Minęło już kilka dni po tragicznym zdarzeniu pod Smoleńskiem .....Każdy z nas mocno to przeżył i niewątpliwie na zawsze pozostanie trwały ślad w naszych sercach. Polacy wspaniale potrafią się jednoczyć w takich chwilach. Niestety znalazły się osoby, które nie potrafią w należyty sposób  się zachować i pikietują w Krakowie przeciwko decyzji o pochowaniu pary prezydenckiej na Wawelu.W obliczu tak wielkiej tragedii ludzie zaczynają się dzielić, kłócić i obrażać a powodem jest to gdzie spocznie prezydent Polski.  Zastanawiam się czy Ci ludzie mają serce z kamienia?Oczywiście, że jest to decyzja dość kontrowersyjna i zapewne podjęta bardziej emocjonalnie niż racjonalnie, ale nie powinno się na ten temat prowadzić sporów, zwłaszcza, ze decyzja jest już podjęta.Najbardziej dziwi postawa Andrzeja Wajdy, który jako pierwszy rzucił kamień niezgody. Zadziwiające, że człowiek z takim nazwiskiem bierze udział w takiej walce podczas żałoby narodowej.Włos z głowy nikomu nie spadnie, jeśli prezydent zostanie pochowany na Wawelu.  Po co wszczynać kłótnie? Świat na nas patrzy... po raz pierwszy od wielu lat jesteśmy w centrum wydarzeń globalnych, więc zachowujmy się z godnością. Pan Wajda jako człowiek znany powinien dawać dobry przykład a on podjudza, jątrzy  i zieje nienawiścią.Polacy potrafią się błyskawicznie jednoczyć ale równie błyskawicznie potrafią burzyć to co zbudowali minutę wcześniej. Wstydzę się za Wajdę i za jego oficjalny list.Dziennikarze, artyści a nawet politycy potrafili się w tym momencie zjednoczyć, być ponad podziałami  a pan Wajda dał plamę.Przy okazji jakie to wszystko dziwne. Ile trzeba było ofiar, żeby zaczęło się mówić o mordzie w Katyniu i  Polsce a także ile trzeba było ofiar, żeby do naszego kraju zdecydowały się przyjechać głowy największych państw świata.Smutny tydzień, smutne chwile... a najbardziej bolesne jest to, że tak wielkiej tragedii można było uniknąć, bądź zminimalizować ewentualne straty. To nie Rosjanie zabili naszych posłów, senatorów, przedstawicieli wojska i duchownych. To  żaden nasz sąsiad czy terroryści nie przyłożyli ręki do tej tragedii. Jedynym winnym jesteśmy my sami, pozwalając na wsiadanie do jednego samolotu najważniejszych ludzi  w państwie. To my sami siebie doświadczamy niekompetencją, głupotą i korupcją. 