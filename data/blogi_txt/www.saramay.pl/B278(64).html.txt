Ostatnio głośno jest o sprawie Romana Polańskiego. Został zatrzymany w Zurychu  na podstawie amerykańskiego nakazu aresztowania z 1978 roku w związku z zarzutem zgwałcenia nieletniej, którego miał dopuścić się ponad 30 lat temu w willi Jacka Nicholsona w Hollywood.  Sprawa z mojego punktu widzenia jest prosta. Miał kontakty seksualne z 13-latką? Miał. Przyznał się do tego. Uciekł z USA do Francji przed wymiarem sprawiedliwości? Uciekł i został uznany za zbiega. Powinien w związku z tym stanąć przed sądem i odpowiedzieć za swoje czyny. Przecież  Roman P. powinien siedzieć a nie odbierać nagrody. Powinien zostać ukarany. On jest przestępcą czy nam się to podoba czy nie.  Z jakiego niby powodu miałby być traktowany specjalnie? Bo jest znanym reżyserem? A od kiedy prawo omija gwiazdy szerokim łukiem? To, że jest znanym artystą nie powinno w żaden sposób rzutować na ocenę jego czynu. Gdyby zwykły człowiek zgwałcił nieletnią siedziałby w Stanach 50 lat w więzieniu. Polański jest nietykalny? Za błędy z młodości się odpowiada i rzutują one na kształt całego życia. Roman Polański popełnił błąd i powinien ponieść karę jak każdy inny obywatel. Ci, którzy stają w obronie Polańskiego powinni zadać sobie pytanie czy tak samo mówiliby gdyby chodziło o osobę anonimową. Założę się, że wtedy powiedzieliby-to pedofil i powinien siedzieć.   Samantha Geimer po latach oświadczyła, że seks odbył się za jej przyzwoleniem i że wybaczyła Polańskiemu, ale trzeba pamiętać, że w stanie Kalifornia czyn, którego dopuścił się Polański automatycznie uznawany jest  jako gwałt. Uważam również, że szalone interwencje ministra Radka Sikorskiego i Bogdana Zdrojewskiego w tym przypadku są niepotrzebne i zdecydowanie robione pod publiczkę. Jestem ciekawa czy z takim samym zaangażowaniem działaliby gdyby chodziło o zwykłego szarego człowieka. 