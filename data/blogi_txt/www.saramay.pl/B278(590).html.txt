Kochani, Nie mam teraz głowy na dopinanie spraw związanych z organizacją premiery płyty. Obiecałam, że do końca 2013 roku krążek będzie dostępny w sprzedaży. Jednak są rzeczy ważne i ważniejsze. Umowy z patronami medialnymi, uzgodnienia ze sponsorem i  sprawy wydawniczo - dystrybucyjne płyty przekładam na dalszy termin. Album jest nagrany i gotowy, wraz z okładką i wyprodukowanymi klipami. Teledyski " Niepokorna i przekorny", " Tęsknota", " Deja vu" już są dostępne w internecie, abyście mogli się z nimi zapoznać. Projekt FIKA też ujrzał światło dziennie w postaci klipu " Sinta" oraz " Szokiro".    W najbliższym czasie zaprezentuję Wam ostatnie dwa gotowe teledyski czyli z mojego solowego albumu utwór tytułowy czyli " Deszczowa przystań " i z FIKI  teledysk " Eloya" .   Ponadto specjalnie na Wasze życzenie obie płyty dostępne są na mojej stronie do odsłuchu w całości.   Wystarczy kliknąć na dany utwór i zapoznać się bezpłatnie z muzyką.   Przypominam, że wszystkie utwory z " Deszczowej przystani " są w języku polskim, a wszystkie teksty do nich napisałam ja.  Szczególnie bliski jest mi tekst " Maluj własny świat ". Piosenka " Maluj własny świat " odwołuje się i nawiązuje muzycznie do klimatu retro. Jest swego rodzaju przemyśleniem, apelem a zarazem krótkim zastanowieniem nad życiem i nad tym co w nim  istotne. 