Jak wiecie zwykle dobrze wypowiadałam się o tym co robi lady Gaga.  O samej artystce pisałam na przykład tutaj. Przysłaliście w ciągu jednego dnia tak wiele maili z prośbą o to bym skomentowała  jej najnowszy singiel „ Born this way ", że postanowiłam wyrazić swoją opinię. Otóż  nie jest to piosenka przełomowa w jej karierze i nie jest to piosenka, która zmieni oblicze muzyki rozrywkowej. Jest to jedna z wielu piosenek, a w dorobku Gagi jest to najgorsza jej produkcja.  Słychać, że Gaga celuje w młodzież, ale czy to oznacza, że ma nagrywać coraz gorsze utwory? Nawiązując do licznych opinii, że jest to plagiat „ Express yourself "  Madonny, informuję tych słabo słyszących, że nie mamy tu do czynienia z plagiatem. Podobieństwo istnieje w sposobie zmiksowania  wokalu i całego utworu oraz w budowie piosenki, natomiast melodia jest inna i inny jest rytm. Plagiat jest złodziejstwem. Jeżeli kogoś oskarża się o złodziejstwo to powinno się mieć dowody. Artyści na tym poziomie nie kradną.   A największą zbrodnią jest śpiewanie coverów i  takich wykonawców powinno się ścigać . To oni powinni  mieć problemy za naśladowanie i kopiowanie, a nie artyści, którzy  śpiewają oryginalne kompozycje !Wszystkich chamów i łobuzów, którzy oskarżają artystów o plagiaty, nie mając pojęcia o tym czym jest tonacja, metrum , trójdźwięk i gama odsyłam do zapoznania się z definicją plagiatu. A najlepiej to radzę zamknąć jadaczki  tym, którzy nie mają pojęcia o muzyce, a na jej temat się wypowiadają. 