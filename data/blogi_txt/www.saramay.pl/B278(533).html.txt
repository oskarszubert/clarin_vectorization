Uwaga ! Szukam chłopaka i dziewczyny do nowego klipu. Dziewczyna do 30 lat, a chłopak do 35 lat. Do 16 września czekam na zgłoszenia. Potem nic z tego. Piszcie do mnie poprzez fejsa, dodając link do swojej fotki. U mnie jest gaz, używając wielbionego przez naszych olimpijczyków sformułowania:) Ostatnie tygodnie to ostra praca, zarówno fizyczna jak i psychiczna. Specjalnie dobrana ekipa, świetni ludzie i normalna atmosfera sprawiają, że produkcja  idzie pełną parą. W ostatnim tygodniu była gorączka i ból gardła. Po  nocnych zdjęciach  w zimnie, deszczu i wietrze leżałam w łóżku , a kaszel nie dawał za wygraną.  Do tego obtarte stopy i nogi całe w szramach. O sinikach wielkości ziemniaków nie wspomnę.  Niedługo pokażę Wam strój w jakim wystąpiłam -mojego projektu:) Charakteryzacja zajęła prawie 3 godziny. Świetna artystka charakteryzacji spisała się na piątkę, zwłaszcza, że warunki do malowania nie były iście królewskie.W październiku mój klip będzie wstępnie zmontowany, co oznacza, że jeśli nie będę miała uwag to ujrzy światło dzienne pod koniec października. Drugi klip kręcę już w tym tygodniu, natomiast jego premiera będzie w zimę. Za tydzień dogrywam ostatnie sceny, które wymagają agregatu prądotwórczego i zajebistego oświetleniowca, który będzie w stanie zrealizować moją niesamowitą wizję...Dekoracje zostały już zbudowane, a ubiór nadal się tworzy. Jeśli uda się zrealizować to co krąży w mojej wyobraźni, to będzie najlepszy mój teledysk. Sesja okładkowa zrealizowana w 100%. Zdjęcia oddane do grafika, który zaprojektuje kilka wersji okładki. Gotowe piosenki już czekają. Tytuł płyty również ustalony i w pełni odzwierciedlający dźwięki, opowieści, klimaty ujęte na płycie. Na albumie znajdzie się 10 ballad w języku polskim, głównie o miłości, marzeniach, przemijaniu i sensie życia.Mam też dla Was zaskakującą informację muzyczną z gatunku tych mocnych, ale na to musicie trochę poczekać. Zaglądajcie regularnie na stronę, bo będą niebawem zdjęcia i relacje z planu klipu. 