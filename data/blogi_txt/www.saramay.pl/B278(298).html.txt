Jak zwykle muszą zdarzyć  się niespodzianki, które powodują, że plan skrzętnie ułożony, jest w stanie runąć w ciągu sekundy. Pierwszą partię ulotek otrzymałam tydzień temu i już dawno zostały rozdystrybuowane. Niestety druga partia nie dotarła na czas z powodu błędu drukarni. To powoduje, że nie mam czego rozdawać. Tak to w życiu jest, że jak się nie przypilnuje wszystkiego to ludzie zawsze coś zawalą.Najgorsze jest to, że w tym konserwatywnym i katolickim  kraju, kandydatka w bikini traktowana jest jak przybysz z kosmosu. Słuchacze Radia Maryja mają dosyć energii, żeby walczyć z moim billboardem. ":Moherowe berety " ostentacyjnie zrywają moje plakaty, rzucają się z łapami na ludzi promujących mój plakat i obrażają.Jestem pierwszą w Polsce osobą, która zdecydowała się na tak odważną kampanię wyborczą. Spodziewałam się, że ta innowacyjna i nowoczesna forma kampanii może zbulwersować tych ograniczonych umysłowo, ale żeby do tego stopnia? Panie wyglądające jak zepsute kotlety mielone nie mogą mnie znieść, odsuwają swoich mężów od gapienia się w zdjęcie  a same robią niezadowolone miny. Czekam tylko, aż zorganizują pikiety pod moim mieszkaniem i będą protestować;)Żyjemy w kraju, który jest w Unii Europejskiej, ale wielu obywateli nie rozumie współczesnego świata i mechanizmów jakie nim obecnie rządzą.  Myślą stereotypami, a ludzi wyróżniających się traktują jak intruzów .Spotykam się też z pozytywnymi reakcjami, głównie młodzieży. Mężczyźni nie potrafią przejść obok zdjęcia obojętnie. To mnie cieszy, bo dobry projekt plakatu ma być skuteczny, czyli widoczny, zauważalny, wyrazisty i oryginalny.  A przy okazji informuję, że dziś  w nocy 4 moje ogromne bannery zostały ukradzione. Proszę o zwrot ! 