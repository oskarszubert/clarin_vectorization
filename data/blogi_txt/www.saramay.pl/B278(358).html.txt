Tatiana Okupnik jest jedną z najlepszych polskich wokalistek. Ma charyzmę, charakterystyczny głos i świetnie prezentuje się na scenie. Do tego jest bez wątpienia kobietą znającą swoją wartość, rozsądną, bezkompromisową i odważną.  To rzadkie u naszych artystek. Odchodząc  z zespołu Blue Cafe wiele zaryzykowała. Wolała jednak iść swoją drogą i realizować się po swojemu. Finansowo jej się to na pewno nie opłaciło, bo więcej zainwestowała własnych pieniędzy niż zarobiła. Jej solowy krążek " On my own" wyprodukowany został w USA przez Lenny'ego White'a. W naszym kraju przeszedł jednak bez echa, mimo że był bardzo dobry. W Polsce wysoki poziom produkcji  nikogo  nie interesuje. Piosenki nie były puszczane w radiach, klipu nie było w mediach, a sama Tatiana wzięła się za prowadzenie show „ Gwiazdy tańczą na lodzie", by odkuć się finansowo.  Teraz powraca z drugim solowym krążkiem, a  singiel „ Spider Web " jest już do posłuchania w internecie. I co? I brawo dla Tatiany. Przepiękna piosenka, przyzwoicie  zaśpiewana, a do tego udany teledysk. Jedyne do czego można się trochę przyczepić to angielski. Tatiana brzmi jakby śpiewała po francusku ;) Najważniejsze, że Okupnik nie podąża ślepo za muzycznymi trendami, tylko robi swoje. Za dużo mamy już podróbek Lady Gagi i Rihanny.  Wszyscy próbują zrobić na siłę „ rihannowe" produkcje  i nieudolnie kopiują, co mija się z celem.  Chętnie posłucham całej płyty Tatiany i trzymam kciuki za sukces tego krążka za granicami, bo ciężko się spodziewać tego sukcesu w naszej chorej Polsce.  W Polsce, gdzie radio Eska karmi słuchaczy kupą gówna - piosenkami bez wyrazu i poziomu, robionymi przez analfabetów muzycznych.Miejmy nadzieję, że jej nowy menadżer Dave Fowler doprowadzi ją na sam szczyt. A już 9 marca Tatiana zaśpiewa na żywo swój singiel w telewizji BBC. 