Jeszcze nie opadły emocje związane z porażką Magdy Tul na Eurowizji. Okazuje się, że polscy fani szukają przyczyny dosłownie wszędzie. Nie dochodziły głosy, akustyk za cicho puścił muzykę, wylosowała złą pozycję i  Europa nie zauważyła tak wielkiego talentu, którym podobno jest Magda. Ona nawet nie przerobiła elementarza dotyczącego poprawnej emisji głosu. Nie trzyma dźwięków, w dołach się dusi, a w górach się zaciska. Nie panuje nad głosem zupełnie. Słaba przepona powoduje, że nie ma naturalnego kompresora, więc  albo krzyczy w górach, albo głos jej zanika w dołach. Przy szybkiej piosence trzeba wykazać się wyjątkowym wyczuciem rytmu, by na żywo wydobyć ekspresję. Melodia ma określony podział rytmiczny, a nie przypadkowy. To matematyczny podział, który należy idealnie wyeksponować. Wystarczy posłuchać Michaela Jacksona by wiedzieć o czym mówię. Magda śpiewała sobie, a muzyka grała sobie. Dodatkowo pragnę poinformować, że nagłośnienie wszyscy uczestnicy mieli takie same, więc warunki techniczne nie są powodem złego wykonu. Inna Polka- reprezentująca Litwę  Evelina Sašenko z piosenką C'est Ma Vie wykonała utwór bardzo profesjonalnie. Prowadziła głos z pełną świadomością, a także z wielką wrażliwością. Miała pełne brzmienie w szerokiej skali, do tego niezwykle czysto i mądrze. Naprawdę nie szukajmy winy w niedoceniającej naszych „ talentów” Europie, w słabym nagłośnieniu i w polityce.  Dziwi mnie jak wiele osób zaskoczonych jest wejściem do finału Szwajcarii i Litwy, skoro to były jedne z najlepszych występów i piosenek. P.S I nie podniecajcie się tym jak Magda śpiewa covery w programie " Jaka to melodia ". To bezmyślny imitator... więcej na ten temat tutaj  Wywiad dla WP.TV i moja opinia na temat szans Magdy Tul na Eurowizji. 