Program „ Szansa na sukces „ nie będzie już emitowany na antenie TVP2. Cóż...Sentyment do tego programu jest rzeczą naturalną, ale wszystko się kiedyś kończy. Gdyby produkcja minimalnie zmodyfikowała przekaz i formę to z pewnością byłaby większa oglądalność, a tak musieli powiedzieć stop. To co robiło furorę w latach 90-tych niekoniecznie sprawdza się teraz. Mimo wszystko trzeba sprawiedliwie ocenić, że to właściwie jedyny taki program w Polsce, który kładł nacisk na śpiewanie, a nie na show, wygibasy i pyskówki. Był najlepszą formą zaprezentowania swoich umiejętności wokalnych jakie istniały na rynku medialnym. Pamiętam jak dziś pierwsze odcinki z Marylą Rodowicz, Markiem Grechutą czy Haliną Frąckowiak. Bądź co bądź zawsze w niedzielę zasiadaliśmy całą rodziną przed telewizorem. To była nowość i fajna rozrywka.Potem siła oddziaływania nie była już taka mocna, a laureaci nie odnosili większych sukcesów. Dowcipy Wojciecha Manna też stały się przewidywalne i nudnawe, więc renowacja była konieczna. Jechało naftaliną  i ostry prysznic był wskazany.Ludzie przestali też wierzyć w losowanie piosenek, dochodziły głosy, że uczestniczy znają piosenki jakie wykonują, a do tego zaczynało brakować nowych 100% gwiazd, których przeboje byłyby niezaprzeczalne tak jak Krzysztofa Krawczyka czy Anny Jantar.P.S Nie jestem zwolenniczką śpiewów na wyścigi i nie uważam za najlepsze brania udziału w konkursach tego typu gdzie śpiewa się covery. Jednak z punktu widzenia komercyjnego wykonywanie znanych kawałków ma większą rację bytu niż autorskich piosenek, których nikt wcześniej nie słyszał. 