Ostatnio zajęta byłam kampanią wyborczą, więc nie śledziłam tego co działo się w mediach. Po przejrzeniu newsów z tygodnia stwierdzam, że furorę robi Dorota Zawadzka i jej ostre wypowiedzi na temat "Tańca z gwiazdami" i Edzi. Ciekawe z kogo bierze przykład he he. Każdy ma prawo wyrażać swoje opinie, nawet rozżalona niania. Co do tego nikt chyba nie ma wątpliwości. Inna sprawa, że w mgnieniu oka straciła to  na co pracowała przez pół życia czyli wiarygodność i profesjonalizm. Skacząca i tarzająca się po parkiecie kula tłuszczu to za dużo nawet dla tak wyrozumiałej osoby jak ja. Chyba sława i "gwiazdorskie 5 minut" uderzyły jej do czerepa.  Uważam, że Dorota Zawadzka nie powinna w ogóle poruszać tego tematu. Odpadła, zarobiła swoje i z bogiem. Niech będzie wdzięczna stacji TVN za to, że ze zwykłej nauczycieleczki  akademickiej i przeciętnej pani psycholog zrobiła gwiazdę. Niech kobieta się nie zapędza w krytyce produkcji swojej rodzimej stacji, która ją wypromowała, bo  przecież bez tego nikt nie zaprosiłby do tańca kogoś anonimowego i kogoś kto porusza się jak lafirynda i słoń w składzie porcelany zarazem .  I nikt nie dałby jej nawet złotówki  by  mogła te swoje ekskluzywne  cielsko pokazać w telewizji.Czy program jest ustawiany? Jeśli jest, a ona się z tym nie zgadza, to po co wzięła w nim udział? Jeśli Górniak wstrzykuje sobie botox, to tylko znaczy, że jest nierozsądna, bo wygląda jak Michael Jackson do potęgi 5-ej. A była kiedyś taka urocza, naturalna i dziewczęca. Jeśli niania jest rozczarowana to może niech weźmie kilka porad u jakiegoś psychologa, skoro sama  jako "wybitny" psycholog poradzić sobie z tym wielkim problemem nie potrafi. W razie czego służę pomocą. Czy Edzia była faworyzowana? Oczywiście. Niania chyba nie spodziewała się, że w tym programie liczy się poziom tańca. Nie oglądała finału Urbańska-Mucha? 