Pamiętacie Igora Faleckiego? 7 letniego perkusistę, który jak na swój wiek ma nieprzeciętne zdolności i duże umiejętności? Jeśli miałabym wskazać  kogoś z Polski kto ma bezapelacyjny i bezdyskusyjny talent muzyczny to jest to bez żadnych wątpliwości ten mały chłopak. On nokautuje wszystkich, którzy biegają po „ Mam talent" i innych programach tego typu. O wielkim talencie można mówić wtedy gdy ktoś tak jak Igor, będąc dzieckiem gra na poziomie, który inni osiągają po 10-15 latach gry w szkołach muzycznych. Warto podkreślić, że Igor ma mądrych rodziców, którzy jak zauważyłam bardzo świadomie prowadzą jego edukację.On czerpie z tego radość i nie traktuje ćwiczeń na perkusji jako zła koniecznego, a wręcz przeciwnie. Bawi się tym i cieszy. Jego rodzice mają  niestety rację, że w Polsce nie ma nauczyciela, który w sposób fachowy pokierowałby jego dalszym rozwojem artystycznym. Po prostu taki ktoś nie istnieje. Chłopakiem powinien zająć się zagraniczny i doświadczony pedagog, bo inaczej zmarnuje się. W Polsce nie ma dla niego żadnych perspektyw. 