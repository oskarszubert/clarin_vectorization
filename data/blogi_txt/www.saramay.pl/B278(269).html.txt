Ostatnio jak wiecie rzadko oglądam telewizję, więc mogę nie być na czasie. Dziś widziałam reklamę banku Millennium w której występuje Kasia Kowalska. Przyznam z wielką radością, że piosenka będąca głównym motywem tej reklamy, jest bardzo udaną produkcją. Świetny kawałek, zaśpiewany z ekspresją i pomysłem. Brawo dla Kasi. Nie znalazłam niestety nigdzie info czy jest to piosenka jej autorstwa czy też jest to cover, ale jeśli to oryginalna kompozycja stworzona specjalnie na tę okazję, to gratulacje. Miło jest słyszeć fajne polskie utwory. Zdarza się to niestety zbyt rzadko. 