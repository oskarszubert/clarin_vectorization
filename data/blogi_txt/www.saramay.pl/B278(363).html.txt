Do niedawna byłam osamotniona w mówieniu prawy na temat tego co wyrabia TVP. O konkursie Eurowizji, polskich eliminacjach i zasadach wyboru reprezentanta pisałam wielokrotnie. Nikt jednak nie ma interesu w wywlekaniu brudów, bo po co robić sobie wrogów w branży. Artyści wolą siedzieć cicho jak myszy pod miotłą, godząc się na te kuriozalne  „ mechanizmy ". Nikt z artystów nie odważył się mnie poprzeć publicznie, bo wszyscy się boją. Marcin Mroziński-ubiegłoroczny reprezentant ostatnio przedstawił sytuacje jakie miały miejsce podczas „ eurowizyjnej współpracy" z TVP.  Co prawda ujął w to dość delikatne ramy, ale dobre i to. Oto co pisałam w 2009 roku na temat polskich eliminacji „Emeryci powinni być na emeryturze, a nie decydować w sprawach reprezentanta Polski. Cóż jestem tylko ciekawa kiedy zacznie się głośniej mówić o tych „przekrętach" i kiedy wyjdą na jaw machloje czynione w TVP. Ciekawe też kiedy znajdzie się odważny który wywali całą tę zgraję nieudaczników, bo niestety niektórych znam osobiście i wiem, że są to buraki do kwadratu. Radzę również, żeby następnym razem komisja słuchała uważniej utworów, bo po wynikach można mieć co do tego wątpliwości. A najlepiej nie nabijać Polaków i artystów w butelkę i oficjalnie przyznać, że te eliminacje to pic na wodę i fotomontaż."  Z drugiej strony wielu uważa, że jest to walka z wiatrakami. Przez tyle lat nie udało się zrobić porządku w TVP, by wyeliminować z wysokich stanowisk tę "zgraję niekompetentnych". W najlepszym wypadku  jednych nieudaczników zastąpią innymi. Zamydlenie oczu w postaci posadzenia na stołki kolejnych swoich znajomków, synków bądź tatusiów to przecież norma w naszym kraju.  O tym, że artyści sami muszą zadbać o  fundusze  na promocję swoich eurowizyjnych piosenek w Europie wiadomo od dawna. Już Michał Wiśniewski o tym wspominał, reprezentując nasz kraj parę lat temu. O tym, że TVP nie pomaga wiadomo. Ale o tym, że przeszkadza w  promocji informuje oficjalnie dopiero Marcin. Wszyscy pamiętamy jak Marcin Mroczek i Edyta Herbuś wygrali taneczną Eurowizję. TVP nie była w stanie jej zorganizować w naszym kraju. Zwycięstwo spektakularne, ale poszło na marne. Wstyd i kompromitacja. TVP nie chce najwidoczniej wysokich miejsc na Eurowizji, bo jeszcze  jakimś cudem wygramy, a wtedy gamonie będą musiały zająć się finałem na skalę europejską. Przecież oni nie są w stanie zgodnie z regulaminem przeprowadzić lokalnych preselekcji, więc finał przerósłby ich bez wątpienia. Do redakcji TVP nie można się dostać bez przepustki, nie można też się dodzwonić.  Nie odpisują na listy, nie podają bezpośredniego maila do osoby odpowiedzialnej za Eurowizję, nie mówiąc o tym że „ gubią się" zgłoszenia i zmieniają regulamin w trakcie trwania konkursu. Od lat lecą sobie w kulki i robią co chcą. Mają ciepłe posadki, a czują się jakby była to ich prywatna firma. To potwierdza Marcin, który musiał wtargnąć do budynku pod pretekstem wizyty u znajomej, aby porozmawiać z szefową delegacji. Marcin musiał zapłacić za materiały promocyjne udostępnione przez TVP, za wszystkie zagraniczne wyjazdy związane z promocją jego osoby za granicą.  O tym, że TVP nie odpisuje nawet na maile również Marcin opowiada.  „Na miejscu dowiedzieliśmy się, że szefowie delegacji innych krajów próbowali się z nami skontaktować w celu zaproszenia na wyjazdy promocyjne, ale pani Maria nie odpowiadała lub odpowiadała za późno. Natomiast maile do polskich rezydentek, które opiekowały się grupą na miejscu, wysyłała często i w każdym podkreślała, żeby "nam nie ufały".  Na konkurs wysyłanych jest coraz mniej piosenek, a to dlatego, że artyści nie wierzą w obiektywizm jurorów. Po co wysyłać utwory skoro odnosi się wrażenie, że wszystko załatwiane jest w dziwny sposób.  Oto siedem "żelaznych punktów" Sary May, które "zmienią zgniłe śmierdzące jajko w złoto" czyli jak uzdrowić Eurowizję  • Zmienić jury które od lat nędznie typuje ścisłą grupę artystów pokazywaną w TVP. Jurorzy po 50-tce,siedzący na stołkach za publiczne pieniądze nie kumają tego co może się spodobać w Europie ,albo też nie chcą kumać. Trzeba skończyć z towarzystwem wzajemnej adoracji, które albo ma tak fatalny gust, albo złe intencje. •       W jury powinno być minimum 15 osób niezwiązanych z TVP, a nie jak dotychczas święta trójca  złożona z pracowników TVP i ich kolegów. •       Jury otrzymuje tytuły piosenek i typuje piosenki. Juror  nie wie kto jest wykonawcą, kompozytorem i producentem. •       Spośród wszystkich zgłoszeń jury typuje około 30-tu piosenek i wszystkie one są umieszczone do publicznego odsłuchu. Ludzie głosują na stronie TVP na ścisłą 15. Oczywiście nazwiska artystów są tajemnicą. Wtedy słuchacze będą głosować na piosenki a nie na nazwiska. •       TVP jako organizator zapewnia promocję artysty reprezentującego Polskę na terenie Europy. Sponsoruje wyjazdy i występy w krajach, które biorą udział w konkursie i będą oddawać swoje głosy. TVP szuka więc sponsora strategicznego, który pokrywa wszystkie koszty związane z promowaniem utworu za granicą. Dotychczas w regulaminie jest punkt iż to sam artysta ma przetłumaczyć wszelkie materiały na kilka języków, dostarczyć materiały promocyjne , zadbać o promocję piosenki w Europie itp. Tym powinna zajmować się TVP. Powszechnie wiadomo, że ludziom podobają się piosenki, które już kiedyś słyszeli. Więc jak np. Szwedom ma się spodobać propozycja Polski,skoro słyszą ją po raz pierwszy podczas koncertu? •       TVP w końcu zadba o poważne traktowanie artystów zgłaszających się na konkurs. Poda więc w regulaminie nazwisko osoby odpowiedzialnej za przyjmowanie zgłoszeń, osoby udzielającej wszelkich informacji dotyczących regulaminu, poda  numer telefonu oraz e-maila. Po przyjęciu zgłoszenia artysta otrzyma e-maila iż zgłoszenie dotarło i jest przyjęte. . Niby proste, a jednak nie jest realizowane. Zarówno z Cypru jak i ze Szwajcarii otrzymywałam potwierdzenia że piosenka dotarła, że została zakwalifikowana bądź nie. Z Cypru dzwonili nawet osobiście. •       Jeśli natomiast TVP nie jest w stanie zorganizować profesjonalnie eliminacjii wytypować najlepszych utworów do ścisłego finału to niech zrezygnujez organizacji preselekcji i przekaże pałeczkę bardziej odpowiedzialnej stacji. 