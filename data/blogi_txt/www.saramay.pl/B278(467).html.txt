Magda Mielcarz nie traci czasu i chwyta wiatr w żagle. Promocja jej osoby w programie The Voice of Poland jest na tyle duża, by zacząć realizować swoje muzyczne marzenia. Ma kaprys, chęci, pieniądze i możliwości ,więc jest i  singiel. Umiejętności śpiewu mizerne, ale w Polsce to standard. Teledysk i piosenka „ Drown In me" całkiem całkiem. Jak na amatorkę to brzmi zjadliwie.A jak na modelkę to brzmi przyzwoicie.  Jej niski głos nie kłuje w uszy, więc da się tego posłuchać. Szału ni ma, ale powiedzmy sobie szczerze, że chyba nikt nie oczekiwał od modelki profesjonalnego wokalu. Uważam, że wstydu nie ma. Niektórzy mogą powiedzieć, że Magda nudzi i smędzi, ale tym ,którzy lubią smędzenia przypadnie do gustu. A sam klip? Najładniejszy w klipie jest koń. Takie odniosłam wrażenie. Obraz nie uwydatnia urody modelki i jest zbyt monotonny, by chciało się go obejrzeć ponownie. Ostatnio polskie piosenkarki lubują się w klimatach pustynnych  i kręcą klipy na pustyni, jednak jedynie Marinie Łuczenko udało się zrobić coś ciekawego i oryginalnego,co zasługuje na moją dobrą ocenę.  Singiel jest zapowiedzią płyty, która pojawi się w nastepnym roku. Ja płyty na pewno nie kupię, ale sądzę, że pod wpływem chwili wielu fanów programu The Voice of Poland może sięgnąć po ten album nie ze względu na jakość, ale ze względu na chwilową popularność Magdy Mielcarz. 