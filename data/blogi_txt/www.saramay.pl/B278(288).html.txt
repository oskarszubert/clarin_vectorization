Liczą się czyny a nie słowa, więc nie będę niczego obiecywać. Jestem mieszkanką Bemowa, chodzę tymi samymi ulicami, robię zakupy w tych samych sklepach i dotykają mnie te same problemy co wszystkich mieszkańców. Po prostu będę się starała działać tak,aby na Bemowie żyło się lepiej i przyjemniej:) Jestem uczciwa, konsekwentna, ambitna, konkretna, pracowita, niezależna i szczera.Chcę zmieniać świat i pomagać ludziom rozwiązywać ich problemy. Jestem młoda, ale posiadam duże doświadczenie i wykształcenie związane z polityką kulturalną, mediami i pozyskiwaniem funduszy z Unii Europejskiej .   Jeżeli jednak miałabym powiedzieć co jest do zrobienia na Bemowie to między innymi... - dalsza rewitalizacja Fortów Bema ( najpiękniejsze miejsce na Bemowie, gdzie można pospacerować, odpocząć i oddychać świeżym powietrzem)- stworzenie centrum, miejsca gdzie młodzi ludzie mogliby miło spędzać czas ( brakuje klubu z prawdziwego zdarzenia, miejsca rozrywek)- poprawa wizualna Bemowa- znacznie więcej zieleni, więcej kolorów i  optymizmu- wprowadzenie sztuki w przestrzeń publiczną, która ukulturalnia, skłania do refleksji, kształtuje gusta a także urozmaica szarą i nudną przestrzeń.- organizacja spotkań młodzieży z ludźmi sukcesu, którzy mogliby rozszerzać ich horyzonty i zachęcać do posiadania pasji i realizacji swoich marzeń- pozyskiwanie funduszy z Unii Europejskiej-łatwo jest wydawać pieniądze podatników - sztuką jest je zdobyć i mądrze nimi gospodarować- przeciwstawianie się drastycznym podwyżkom z tytułu opłat za użytkowanie wieczyste-pozyskiwanie nowych inwestorów-wspieranie bemowskich przedsiębiorców-zwiększenie ilości ścieżek rowerowych-stworzenie trasy do  jazdy na rolkach !!! :)-usprawnienie rozwiązań komunikacyjnych ( ronda zamiast skrzyżowań)-budowa dużych, pięknych placów zabaw ( wzorem tego co powstało w Parku Bródnowskim)-budowa ogólnodostępnych parkingów  Pragnę jednak dodać, że program wyborczy jest zwykle ogłaszany przed wyborami po to, by mamić wyborców. Jasne jest, że nie można przewidzieć wielu problemów jakie pojawią się w czasie "urzędowania." To ludzie i ich problemy składają się na pracę radnego. To zwykli ludzie przychodzą z problemami, szukają pomocy i rozwiązań. Tak więc  najrozsądniej jest obiecać, że będzie się robiło wszystko by ludziom pomóc. By żyło się im lepiej. Radny ma być dla ludzi a nie odwrotnie. A tak na marginesie to radni powinni więcej się uśmiechać:) 