Promowany na walkę stulecia pojedynek Gołota-Adamek okazał się dowcipem. Gołota obtłuszczony i statyczny staje do walki z szybkim i zmotywowanym Adamkiem. Ta walka nie miała nic wspólnego z prawdziwym boksem. Gołota od wielu lat nie nadaje się do boksu. Każda jego „walka" wygląda podobnie-stoi w ringu, nie pracuje na nogach i daje się okładać dopóki tak go nie zaćmi, że rezygnuje.Gołota to worek treningowy, w  który się wali. A jak wiadomo worek oddać nie możeNie wiem jak można było liczyć, że Gołota może wygrać, lub nawiązać jakąkolwiek walkę z Adamkiem. Przecież to różnica klas, poziomów, umiejętności, wyszkolenia i predyspozycji psychicznych, których powiedzmy sobie szczerze Gołota nigdy nie posiadał. On nie ma charakteru boksera. Czy naprawdę ktoś spodziewał się, że samą wagą można pokonać świetnie wyszkolonego Adamka? Ale marketing jest marketingiem a biznes biznesem- chłopkami  i Polsat wielką kasę zgarnęli  i tyle.Ludzie za każdym razem wierzą, że Endriu pokaże klasę a tu figa z makiem. Najśmieszniejsi są komentujący walkę dziennikarze. Nawet po zakończeniu mówili jaka to była piękna walka, walka stulecia i tego typu dyrdymały. Ludzie-przecież w podstawówce chłopaki lepsze solowy uskuteczniali. A Ci eksperci wypowiadający się jak oceniają szanse Gołoty skompromitowali się na całej linii. Większość podkreślała, że pojedynek będzie wyrównany i nigdy nie wiadomo jak on się skończy. 