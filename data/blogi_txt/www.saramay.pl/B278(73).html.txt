Witajcie Zgodnie z obietnicą parę słów na temat tych młodych piosenkarek:)  Ewa Farna   Ewa śpiewa poprawnie. Nie ma w jej wokalu nic specjalnego, ale też nie jest on całkiem do kitu. Na razie głównie krzyczy do mikrofonu, ale to domena nastolatek, więc powinno jej przejść. Choć Dodzi nie przeszło i jej rozwój wokalny skończył się na takim mniej więcej etapie jaki prezentuje obecnie Farna. Choć Farna rzadziej fałszuje na żywo. Jak na 16 latkę Ewa nieźle sobie radzi, zwłaszcza, że dobrze prezentuje się na scenie i jest medialna.Ja życzę jej jak najlepiej. Ważne, żeby się rozwijała. Jeśli poprzestanie na tym co potrafi na dzień dzisiejszy, to za parę lat będzie nudna, ale jeśli wraz z dojrzewaniem, będzie dojrzewał jej głos i będzie poszerzać spectrum swoim umiejętności technicznych, to może być niezła. Na razie jest jedną z wielu i gdyby nie nachalna promocja, nie zauważyłabym jej w gąszczu podobnych piosenkarek, których na każdym konkursie wokalnym jest mnóstwo.        Sasha To dziewczyna, która ze swoją osobowością sceniczną, urodą, fotogenicznością, zdolnościami, świeżością i niemałym doświadczeniem estradowym już dawno powinna być europejską gwiazdą. Ba..Ona już dawno powinna być prawdziwą polską gwiazdą. Boję się, że może nie wykorzystać swoich atutów, które bądź co bądź mają sens właśnie teraz, gdy ma 20 lat. Mało jest tak młodych i tak „wszechstronnie wyposażonych" gwiazd. Śpiewa na tyle dobrze, że spokojnie jej to wystarczy, by czarować na scenie popowej masowego widza. Warto dodać, że Sasha świetnie odnajduje się przed kamerą i wyjątkowo dobrze wypada w teledyskach i na scenie. Na pewno jej zdolności aktorskie przyczyniają się do tego, że z przyjemnością się ją ogląda. To bezcenne. Dysponuje zdecydowanie większymi atutami niż niejedna polska gwiazda. Tylko co z tego skoro nie umie tego wykorzystać. Za mało tupetu? Zastanawiam się czy napisać na temat Tokio Hotel. Powiem szczerze, że od roku jestem bombardowana listami od fanów tego zespołu . Może może.... 