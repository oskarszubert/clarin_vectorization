Wczoraj na jednym z portali znalazłam to wstrząsające zdjęcie. Postanowiłam podzielić się z Wami tym przerażającym obrazem, bo im więcej osób zda sobie sprawę z tego globalnego problemu tym lepiej. Z powodu kryzysu żywnościowego i kryzysu gospodarczego ponad miliard ludzi na świecie cierpi obecnie głód. Z powodu niedożywienia każdego dnia umiera w Etiopii ok. 700 dzieci. Najwięcej głodujących zamieszkuje region Azji i Pacyfiku , Afryki subsaharyjskiej ,  Ameryki Łacińskiej, Bliskiego Wschodu i Afryki Północnej. Od dziesięciu lat liczba głodujących stale rośnie pomimo licznych programów pomocowych.Nic tak nie boli jak cierpiące dzieciaczki, które zamiast uśmiechać się, bawić i rozwijać, umierają z głodu. Każdy z nas może pomóc angażując się w jeden z programów wsparcia, ale ludzie są tak zabiegani, zapracowani i pochłonięci swoimi problemami, że nie mają nawet czasu o tym pomyśleć.   W takim sytuacjach myślę, że bóg jest okrutny skoro aż tak doświadcza niewinne dzieci. 