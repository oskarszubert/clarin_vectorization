Przejechaliśmy już ponad 4.000 kilometrów i końca nie widać . Tyle pięknych miejsc  widzę każdego dnia. Co chwilę się zatrzymujemy bo po drodze niespotykane widoki  ktorych aż żal nie sfotografować na pamiatkę.Zachodnią  część Hiszpanii objechaliśmy całą i teraz kierujemy się  w stronę Cieśniny Giblartarskiej a potem już prosto do Portugalii.W Walencji byłam na pokazie  delfinów i tak mi się spodobały delfiniątka,że aż smutno mi się zrobiło gdy musieliśmy wychodzić .Z tych mniej sympatycznych rzeczy to w Wenecji zabrali nam samochód bo stanęliśmy na kilka minut  w niedozwolonym miejscu o czym dowiedzieliśmy się po fakcie.Wyobraźcie sobie moją minę- przychodzę do samochodu a jego nie ma. Po auto zasuwaliśmy na obrzeża miasta i do tego jeszcze mandacik 160 euro.Cóż za błędy się płaci. Druga z tych mniej fajnych sytuacji to fakt,że w Hiszpanii ukradli koledze z samochodu laptopa a miał tam tyle różnych zdjęć  i materiałów z podróży. Okazuje się że złodzieje nie tylko w Polsce grasują.. Kolejna przygoda to wpakowaliśmy się w piach. Chcieliśmy podjechać jak najbliżej plaży no i samochód utknął. Dopiero interwencja policjanta, który zauważył jak się siłujemy z samochodem doprowadziła do szczęśliwego końca. A zapomniałam wspomnieć o samym początku wyprawy gdy w Czechach zastal nas ulewny deszcz. Jechaliśmy podczas takiego urwania chmury że głowa mała. A pobliskie domy i ulice były zalane.Rzeki wylewały na drogi. 