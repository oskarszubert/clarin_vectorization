A propos wystrojonej po porodzie Ani Muchy, która wychodząc ze szpitala przyodziała krótką spódnicę, obcasy i wyjściowy płaszczyk .... i odnosząc się do krytykujących jej poporodowy look ....hmmm kobieta po porodzie może wyglądać nawet piękniej niż przed. Ja osobiście mam zdjęcie minutę po porodzie i sama nie mogę z perspektywy czasu uwierzyć, że bez makijażu i po 22 godzinach męczarni wyglądałam śliczniej niż kiedykolwiek. Ania na pewno wiedziała, że przed kliniką czekają na nią kamery i aparaty, więc chciała wyglądać stylowo. Dba o swój wizerunek i ma z tego korzyści. Nie sądzę jednak by się tak wypicowała, gdyby nie było fotografów. Normalna kobieta wychodząc ze szpitala ledwo chodzi, z trudem stawia kroki i na pewno nie w głowie jej wysokie obcasy. Sama wiem z autopsji, że w tym momencie myślałam o dziecku, żeby nie zmarzło, żeby ochronić przed wiatrem, żeby szybko dojechać bezpiecznie do domu. Ja osobiście nie widzę żadnego sensu, aby wychodzić w miniówce w zimę ze szpitala. Niby po co? Poród jest czymś wyjątkowym i pięknym, ale nie zapominajmy, że to wielki wysiłek fizyczny i psychiczny. Taki obraz, który rysuje się gdy matka Mucha wychodzi ze szpitala jest trochę zaburzony i lekko zafałszowany. Wszystkie kobiety po takiej męczarni są wyczerpane i zmęczone. A potem facetom wydaje się, że to takie proste .... A przecież jasnym jest, że jak tylko wróciła do domu to wskoczyła w wygodny dres . 