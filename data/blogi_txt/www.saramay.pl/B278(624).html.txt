Znalazłam parę chwil spokoju, żeby napisać co u mnie i Robinka Po  pierwsze – taki mały niemowlak absorbuje 24 godziny na dobę. Łatwo nie  jest. Cudem jest jeśli w spokoju zdążę coś zjeść, nie mówiąc o wzięciu  prysznica czy małej drzemce. O spaniu ciągłym przez kilka godzin już  zapomniałam i cieszę się gdy mam okazję pospać 2-3 godziny w nocy.  Mamy  już za sobą pierwsze szczepienie. Ten temat okazał się znacznie  bardziej skomplikowany niż pozornie mogłoby się wydawać. Szczepić czy nie szczepić? A jeśli tak to jakimi szczepionkami? Które mają najmniej  zanieczyszczeń , rtęci i innych substancji  mogących wywołać powikłania?  A może jednak poczekać  z kłuciem dziecka, które ma kilka tygodni i  poczekać z tym aż wzmocni swoją naturalną odporność? Takie dylematy ....  A ile się naczytałam wykluczających się artykułów, a ile różnych zdań w  zależności od lekarza. Trzeba mieć głowę na karku, żeby nie zwariować i zachować rozsądek. Refundowane bezpłatne szczepionki można sobie w d... wsadzić. Są bardziej szkodliwe niż pomocne. Chcesz mieć lepszą jakość i mniej bólu zapłać. Innej opcji nie ma. Państwowa opieka zdrowotna to fikcja. Wizyty  w przychodni rozstrajają mnie nerwowo. Kilkutygodniowe dziecko musi  czekać w długiej kolejce, umawiane jest niby na określoną godzinę, ale i  tak nic nie dzieje się punktualnie. A co tam... niech czeka, łapie zarazki i męczy się pośród kichających i smarkających .Kogo to obchodzi.  Nie obyło się więc bez małej awanturki.. porządek musi być. Robin  woli spać ze mną na kanapie ( najlepiej nieustannie przy piersi),  ewentualnie czasem w wózeczku. Natomiast jego łóżeczko na razie robi za  dekorację;) " Człowiek jest jedynym ssakiem, który życzy sobie, aby jego  potomstwo spało poza wspólnym legowiskiem „ . Takie maleństwo ma silną potrzebę bycia z matką i nie wyobrażam sobie, aby nie zaspokajać jego  potrzeb bliskości i ciepła. Waży już 5 kg, więc coraz ciężej jest go  nosić na rękach, ale przecież nie można odmówić takim słodkim oczkom;) Odnośnie  kąpieli ... czy bałam się początkowo kąpać takie maleństwo? Jakoś nie  miałam takich lęków, choć rzeczywiście należy bardzo delikatnie  obchodzić się z takim mikroskopijnym organizmem. Powiem  szczerze, że nie jest zbyt wygodnie kąpać dziecko w wanience. Kręgosłup  boli ,a ręce zmęczone.  Szukałam różnych opcji -a to wanienka na  pralce, na ziemi, na stoliku, na stojaku i ideału nie ma... cóż, trzeba się chyba przemęczyć te kilka miesięcy:) Położna doradziła, żeby przez  pierwsze tygodnie kąpać w umywalce i faktycznie jest to jakieś  rozwiązanie. Na  spacery wychodzimy od 10 dnia życia Robina. Mocno opatulony smacznie  śpi w wózku  i choć na dworze chłodno to jak najczęściej staram się z  nim  wychodzić. Poza tym wszystko gra i dajemy radę.... 