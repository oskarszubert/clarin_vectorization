Pytacie mnie jak oceniam najnowszy teledysk Lady Gagi „ Judas”. Właściwie nie odkryję Ameryki jeśli powiem, że jest to świetnie dopracowana produkcja. Jak mogłoby być inaczej, skoro Gaga to najpopularniejsza obecnie marka na światowym rynku muzycznym. Teledysk podobno szokuje, choć osobiście nie wiem co jest tego powodem.  Korona cierniowa na głowie motocyklisty? Nawiązania do religii i motywów biblijnych?  W dzisiejszych czasach to już żaden skandal. Szczerze powiem, że już bardziej szokuje odważny i  bardzo ciekawy makijaż niż sama tematyka klipu. Gaga zaplątała się w swoją własną sieć i  powoli zaczyna się w niej dusić. Jej dni będą policzone, jeśli nadal kurczowo będzie trzymała się tego dzięki czemu zaistniała.  Serwowanie kolejnych kawałków w stylu lat. 80 zmęczyło publiczność, a barokowo- kosmiczne stylizacje zaczynają być kulą u jej nogi.  Ja jednak wierzę w nią, bo to sensowna dziewczyna, która ma talent i poradzi sobie równie dobrze bez tych wszystkich cyrków. 