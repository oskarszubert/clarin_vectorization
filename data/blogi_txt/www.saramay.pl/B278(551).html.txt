Brak zgody sejmu na legalizację związków partnerskich. Już od 2004 roku ta sama śpiewka…  Brak odwagi posłów i brak odwagi  by sprzeciwić się temu przy czym twardo stoi kościół. Posłowie boją się kościoła , radia Maryja i moherowych beretów. I my żyjemy w świeckim państwie, gdzie jest rozdzielność państwa i kościoła? Chyba nikt nie wierzy w te banialuki. Nic dziwnego, że ludzie młodzi odchodzą od kościoła. Kościół nie nadąża za rozwojem cywilizacji i nie rozumie kompletnie potrzeb współczesnych ludzi.  A konstytucyjne zapisy nie mają wiele wspólnego z rzeczywistością. „Polska jest w Europie ostoją wartości chrześcijańskich i niech tak zostanie” powiedział poseł Godson. Cóż, biedny ten argument. Polska nie ma dróg na miarę autostrad w Niemczech i niech tak zostanie należy więc powiedzieć, rozumując jak Godson. Sejm odrzucił w piątkowym głosowaniu projekt ustawy dotyczącej związków partnerskich autorstwa Artura Dunina z PO. Wcześniej posłowie odrzucili również dwa projekty złożone przez Ruch Palikota i SLD. O ile  fakt, że sam projekt może faktycznie nie być dopracowany i wymaga dalszych poprawek jest dla mnie zrozumiały, o tyle same argumenty pojawiające się na mównicy sejmowej i pochodzące z ust takich ograniczonych móżdżków jak ten należący do posłanki Pawłowicz są dla mnie tragicznie skrajnie fatalne. Klapki na oczach i zacofanie opanowały nawet część Platformy. Ręce opadają. Argumentów kompletnie słabych jest wiele, ale ten iż  związki partnerskie są niestabilne jest równie chory jak chorzy są nasi posłowie i ich równie ograniczeni wyborcy. Małżeństwa za to są super stabilne i super długotrwałe, o czym świadczą statystyki dotyczące rozwodów. Wrzucanie wszystkiego do jednego worka i generalizowanie nie przekona tych racjonalnie myślących. A fakt odrzucenia przez sejm projektu ustawy o związkach partnerskich nie sprawi, że temat zostanie zamieciony pod dywan. Problem istnieje, a gros ludzi czeka na te jakże istotne zmiany w prawie. Na trwałość związku nie ma recepty, a sam fakt zawarcia związku małżeńskiego nie jest gwarantem sukcesu czy szczęścia. Ustawa o związkach partnerskich wywołuje wielką narodową dyskusję.  A to jest przecież  tak oczywista oczywistość, aby człowiek miał możliwość dowiedzieć się o stan zdrowia swojego partnera, aby partnerzy mogli rozliczać się i dziedziczyć, aby byli traktowani w świetle prawa godnie. W jakim ja kraju żyję? związek partnerski to nie tylko związki gejów i lesbijek ... to też życie znacznej części par hetero. A poza tym ile można dyskutować nad gejami czy lesbijkami. Są, były, będą takie związki i nic nam do tego. Każdy ma swoje życie i niech je przeżyje jak chce. Tematy jakże oczywiste generują niepotrzebne dyskuje. Polska traci czas na to czego i tak nie unikniemy. Kwestie związków partnerskich czy In vitro już dawno powinny być rozwiązane na miarę światłych obywateli. Ale do tego trzeba mieć jaja, których brakuje rządzącym. 