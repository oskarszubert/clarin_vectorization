Zgodnie z przewidywaniami wyborcy oddawali swoje głosy na 3 duże partie czyli PO, PIS oraz SLD.Kandydaci znajdujący się na pierwszych miejscach tych list bez problemu zdobyli wystarczającą ilość głosów by znaleźć się w radzie. To jest dowód na to, że system wymaga zmian o których mówi się głośno od wielu lat i mimo zapewnień PO  nie wprowadzono stosownych korekt. Mamy więc system wyborczy  idealny dla dużych partii i niekorzystny dla niezależnych i bezpartyjnych. Polskie społeczeństwo jest konserwatywne i nie miałam złudzeń, że dziewczyna w bikini zdobędzie dużo głosów.  W sumie to jestem mile zaskoczona, że zdobyłam jakiekolwiek, znając polskie realia i mentalność Polaków. Ludzie kochają być oszukiwani, mamieni i czarowani obietnicami, które mi przez gardło nigdy by nie przeszły.  Ludzie nabierają się na panów w krawatach i garniturkach, mimo iż Ci są często pionkami w tej grze. Cóż. Ja jestem bardzo szczęśliwa, że wzięłam udział w wyborach. Zdobyłam doświadczenie, nowe horyzonty i trafiłam do największych mediów z całego świata - nie tylko jako kandydatka w bikini, ale również jako wokalistka...nawet do portali i gazet w USA. W tylu zagranicznych mediach  nie było żadnej innej polskiej  piosenkarki. Medialny sukces tej kampanii jest niezaprzeczalny. Zdobyłam nowych fanów z różnych zakątków świata, szykuje mi się trasa koncertowa po Niemczech, a także skontaktowali się ze mną menadżerowie z kilku państw Europy. Zyskałam więcej, niż mogłam:)   Teraz muszę poczekać kilka lat aż nasze społeczeństwo stanie się mniej konserwatywne  i wykorzystam swoją wiedzę przy następnych wyborach.  Teraz pełna energii zabieram się do pracy nad płytą. Koniec polityki, czas na powrót do korzeni;) Do kwietnia powinnam skończyć studyjną pracę, bo w maju jak zwykle ruszę na 4 miesięczne wakacje. poniżej umieszczam skan wywiadu ze mną dla gazety w Chile "Las Ultimas Noticias" 