Co do kontrowersyjnego singla Agnieszki, który podzielił słuchaczy na dwa obozy, to powiem otwarcie, że jestem w grupie tych, którzy uważają, że ta piosenka to kiepski wybór. I od razu przyznaję,że nie krytykuję samej decyzji Agnieszki, że zdecydowała się nagrać taką „taneczną" piosenkę. Wręcz przeciwnie. To dobrze, jeśli artysta nie zamyka się  na inne style, gdy eksperymentuje i poszukuje. Nie krytykuję tej piosenki dlatego, że jest w takim stylu. Krytykuję dlatego, że Agnieszka tego stylu nie czuje.To znaczy na pewno nie czuje tej konkretnej piosenki i brzmi w niej fatalnie. Są artyści wszechtronnni, którzy potrafią zabrzmieć równie dobrze w soulu, rocku czy popie. Ta piosenka i wykonanie pokazuje, że Chylińska do nich nie należy. I znów szkoda. Bo Chylińska to jedna z najbardziej charyzmatycznych i ciekawych wokalistek w tym kraju. Co prawda wolę jej słuchać niż na nią patrzeć, ale przecież nie każdy musi mieć wygląd seksbomby. Naprawdę ona ma kawał porządnego głosu i umiejętności. Ma dobry wokal, na który od lat nikt nie ma pomysłu. Nota bene podobna sytuacja jest z Górniaczką i Szcześniakiem. W Polsce zazwyczaj ci z prostymi, typowymi, mdłymi głosami  są grani w radiach, bo stanowią idealny dodatek do reklam. Papkę rozgłośnie uwielbiają. A głosy charakterne, oryginalne i niebanalne są pomijane. Dlatego artyści popełniają czasem takie „wykroczenia" jak obecnie Chylińska.Wolałabym usłyszeć Chylińską w zupełnie innym repertuarze. Niekoniecznie w rockowym, ale z pewnością nie w klimacie, które zaserwowała nam w piosence „Nie mogę zapomnieć". Natalii Kukulskiej wyszło na dobre nagranie szalonej płyty Sexi flexi, ale w przypadku Chylińskiej nie jestem przekonana do tej drastycznej zmiany. Uważam, że niebanalnie zabrzmiała w piosence „Angelene" zaśpiewanej w duecie z Kasią Nosowską. Stać ją na dużo więcej, ale w Polsce nie znajdzie producenta, który stworzyłby dla niej piosenki w których zabrzmiałaby ciekawie i wyjątkowo. Choć poczekajmy. Zobaczymy co kryje się na całej płycie. Pierwszy singiel nie powalił na kolana, zawiódł i udowodnił, że piosenkę łatwą i prostą też trzeba umieć zaśpiewać i znaleźć odpowiednie środki wyrazu. Mówiła Sara czyli wujek dobra rada. I wracają do Mandaryny- dziewczyna powinna teoretycznie mieć zakaz śpiewania, bo to co robi na żywo to deprawacja muzyki, ale z drugiej strony skoro są ludzie, którzy pomimo jej fałszów i ryków przychodzą na koncerty a ona sama nie czuje wstydu i zażenowania, że śpiewa nie mając o tym pojęcia, to nie ma tematu.  Nie zmienia to faktu, że wydała nieźle wyprodukowanego singla. 