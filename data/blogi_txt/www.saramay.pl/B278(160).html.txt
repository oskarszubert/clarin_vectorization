Wczoraj odbyło się rozdanie nagród Vivy czyli Comety 2010. Wpadłam na kilka minut , udzieliłam kilku wywiadów, zrobiłam sobie parę fotek  i nawet nie wchodziłam na  sam koncert, bo słuchanie niektórych naszych artystów jest szkodliwe. Szkoda zdrowia i czasu. W każdym razie głównym zainteresowaniem wszystkich naszych gwiazdeczek cieszyło się After Party na którym oczywiście mnie nie zabrakło. Powiem szczerze, że zostało wybrane dość ciekawe otoczenie, czyli klub na Pradze, stara fabryka i mnóstwo dołów na drodze dojazdowej. Załatwiłam przy okazji  kilka spraw biznesowych no i tyle w temacie. 