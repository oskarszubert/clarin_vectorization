Tęsknię za wiosną, słońcem, zielenią wkoło i budzącą się do życia przyrodą.  Jakoś nie przepadam za zimą. Gdy jest lekki mróz, słońce i biały puszysty śnieg  to świetnie, gorzej gdy jest tak jak teraz. W takie dni najlepiej nie wychodzić z domu. Na mój taras napadało tyle śniegu, że zasłonił do połowy okna. Mieszkanie na samej górze ma swoje plusy ale i minusy, zwłaszcza gdy taras nie ma zadaszenia. Muszę to jakoś ogarnąć, ale nie mam nawet łopaty do śniegu. Podobno wszystkie łopaty w Warszawie zostały wykupione. Najwyżej będę wyrzucać śnieg szufelkąMoje iglaki  na szczęście jakoś na razie się trzymają i pięknie wyglądają pokryte puszystym śnieżkiem. Ja właśnie słucham Krystiana Zimermana  i koncertu fortepianowy e-moll op.11. Chopina. Nota bene rok 2010 to rok Fryderyka Chopina o czym więcej już wkrótce. 