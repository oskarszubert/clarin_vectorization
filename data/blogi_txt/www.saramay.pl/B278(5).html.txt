Stop nietolerancji. Każdy ma prawo kochać i żyć jak chce! Teledysk do piosenki "True love" jest już zrealizowany i właściwie gotowy. Tematyka podjęta w produkcji jest dość kontrowersyjna i powiedziałabym odważna. Pomimo, że Polska rozwija się błyskawicznie i stajemy się powoli krajem cywilizowanym to jednak nadal większość Polaków jest bardzo nietolerancyjna.Problem gejów i lesbijek jest dość zauważalny. Nadal nie każdy ma odwagę publicznie przyznać się, że jest innej orientacji seksualnej niż większość. Właściwie rzadko kto to czyni. A przecież 1% populacji jest aseksualna,5% populacji to homoseksualiści,aż 20% biseksualiści a około 70% to heteroseksualiści. Każda z tych grup ma inaczej skonstruowane ośrodki seksualne w mózgu. Rodzimy się z  pewną orientacją seksualną i jesteśmy trwale zdeterminowani na jedną z nich. Powinniśmy więc gejów i lesbijki akceptować tak samo jak heteroseksualnych a nie wyrzucać poza nawias społeczeństwa. Nie zdawałam sobie wcześniej sprawy, że Polacy są aż tak konserwatywni w tej kwestii do momentu gdy mój dobry kolega nie został dotkliwie pobity za to, że szedł za rękę ze swoim chłopakiem po Nowym Świecie. Tak ma wyglądać nowy świat? Raczej nie. Postanowiłam więc poruszyć ten problem. Dlatego klip pokazuje prawdziwą miłość w jej różnych obliczach i wariantach, bo prawdziwa miłość zdarzyć się może nie tylko między chłopakiem a dziewczyną, ale może być miłością dwóch lesbijek  czy gejów. W klipie  pojawia się również tradycyjny obraz rodziny z dzieckiem- Adasiem, który był maskotką całej ekipy podczas realizacji zdjęć. 