Oglądam dziś  Mam talent...po raz pierwszy w tej edycji. Zupełnie nie wiem kto jest pupilem jurorów, nie wiem kto jest ulubieńcem publiczności. Zauważyłam, że  finał przypomina bardziej Idola, bo tak wielu wokalistów się dostało.Kamil Bednarek zwrócił moją uwagę. Kamil jest bardzo wrażliwy, bezpretensjonalny, szczery i śpiewa dobrze, bo przekazuje prawdziwe emocje i ciekawie interpretuje.Jest lepszy niż te wyuczone, sztuczne, lub wyjące panienki, które w swoich wykonaniach były klonami swoich idoli. Jak można być pod wrażeniem  tego, że ktoś idealnie potrafi przerysować obraz Picassa ? Sztuką jest być Picassem i stworzyć dzieło, a nie skopiować. Nie lubię śpiewających maszyn, bez świadomości i oryginalności.  Cenię wiarygodność i własny styl. Czasem lepiej jest zaśpiewać prosto, ale przekonująco. Kamil to żaden wielki talent, ale przynajmniej ma trochę własnego stylu. Przed nim jednak dużo pracy. Nie pytajcie mnie kochani co sądzę o innych wykonaniach podczas finału, bo szkoda czasu na to. Mieliśmy już tak wiele dowodów na to, że śpiewanie coverów nie jest metodą na zaistnienie. Powielanie cudzych emocji  w utworach powinno być karalne. Dopóki uczestnicy tych wszystkich konkursów muzycznych nie zaprezentują własnych piosenek, dopóty będą tylko wykonawcami-naśladowcami a nie artystami.A tej małej dziewczynce Madzi współczuję..bo robią jej wodę z mózgu. Podobnie jak Klaudię Kulawik wyplują, zostawią i zapomną. to tak jakbyś był pod wrażeniem że ktoś idealnie przerysował obraz Picassa;) sztuką jest być Picassem i stworzyć dzieło a nie przerysowywać. 