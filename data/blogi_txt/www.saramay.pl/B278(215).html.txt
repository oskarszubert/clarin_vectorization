Kiedy dowiedziałam się, że Joanna Brodzik będzie miała swój program o gotowaniu, pomyślałam, że na pewno z przyjemnością będzie się go oglądać i program na pewno odniesie sukces. Niestety program jest nudny i surowy. Surowość wynika z wielu aspektów-po pierwsze kiepski montaż, zbyt sterylna kuchnia, klimat nie powoduje że ślinka nam leci na samą myśl o przygotowanej potrawie, a sympatyczna Joanna zamiast naturalności  serwuje nam wyuczone zdania. Potrawy, które przygotowuje nie są odpowiednio pokazywane w kamerze, brakuje zbliżeń i „inteligentnego" montażu, który bez wątpienia jest czynnikiem decydującym. Wystarczy obejrzeć odcinek Nigelli by zrozumieć  o czym mówię. Nigella nie jest ładniejsza i seksowniejsza od Joanny, ale ją się chce oglądać. Z programu bije smak, zapach, sexapeal i  naturalność. Wszysycy przecież wiemy, że program o gotowaniu nie jest o gotowaniu... ma przywoływać różne miłe skojarzenia i odwoływać się do naszej podświadomości. Podwójnego dna nie ma niestety w produkcji TVP z Brodzikową w roli głównej. TVP znów kaszani i jest w stanie spaprać po prostu wszystko. 