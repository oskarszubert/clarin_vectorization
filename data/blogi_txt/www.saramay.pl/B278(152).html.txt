Po ostatniej decyzji premiera Donalda Tuska o wycofaniu się z kandydowania w wyborach prezydenckich zrobiło się trochę nerwowo. Z Donaldem Tuskiem  Lech Kaczyński nie miałby większych szans. Kiedy Lech Kaczyński został prezydentem Polski byłam rozczarowana i  przerażona. Okazuje się jednak, że nie jest aż tak źle i  trzyma fason. ( choć trochę za bardzo fafluni pod nosem). Nawet pani prezydentowa odnalazła się w roli. Nie jest to para prezydencka moim marzeń, ale cóż. Kto powinien zastąpić Donka by pokonać Kaczorka?Nie jestem zagorzałą wielbicielką żadnej partii. Co więcej ... uważam, że różnorodność poglądów jest wskazana a równowaga potrzebna. Zarówno całkowite oddanie władzy PO jak i PIS-owi  jest szkodliwe dla Polski.  Nie jestem zwolenniczką teorii w której prezydent i premier powinni być z jednej partii by rządziło się płynnie i bez zakłóceń. Zresztą nie ma co wierzyć w bezinteresowność polityków. Każdemu  z nich de facto chodzi o władzę, pieniądze i sławę. W każdym razie kandydatów jest kilku a wśród nich największe szanse (moim skromnym zdaniem ) ma Radosław Sikorski.Nie bez szans pozostaje Włodzimierz Cimoszewicz i Andrzej Olechowski. Przwodniczący Parlamentu Europejskiego Jerzy Buzek kandydować nie będzie ze zrozumiałych przyczyn. Na pewno miałby duże szanse.Jak wiadomo wyborcy-kobiety patrzą również na wygląd. Dobrej prezencji nie można odmówić żadnemu z panów, zresztą jak i inteligencji, doświadczenia czy wiedzy.Pamiętajmy również, że prezydentura to głównie funkcja reprezentacyjna, więc  im przystojniejszy tym lepiej 