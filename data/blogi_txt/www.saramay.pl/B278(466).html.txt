Znani są finaliści pierwszej polskiej edycji programu The Voice of Poland. Ponieważ często pytana jestem o to kto powinien wygrać postanowiłam z całą stanowczością poinformować, że jest to Damian Ukeje. Żaden  inny uczestnik nie zasługuje na zwycięstwo. Od samego początku programu nie miałam wątpliwości, że to właśnie Damian wyróżnia się na tle innych. Nie chodzi tu o znakomitą technikę, ale o styl. Posiadanie stylu świadczy o byciu artystą.  Czym jest styl? To własne widzenie muzyki, logiczne wyrażanie treści  w swój indywidualny sposób. Technika ma jedynie służyć emocjom i wydobyciu ekpresji . Trzeba jednak pamiętać, że każdy amator śpiewa emocjonalnie, co nie oznacza, że jest artystą. Artystą jest ten kto ma świadomość śpiewu i istnienia, a także potrafi dzięki umiejętnościom technicznym dozować emocje, manipulować  nastrojem i kreować  w sposób wiarygodny rzeczywistość.Trudno ocenić czy wykonawca śpiewający covery ma własny styl, bo zazwyczaj bazuje na emocjach oryginalnego artysty,. Wytrawny słuchacz jest jednak w stanie wysłyszeć czy ktoś myśli podczas śpiewania, czy też siłowo, bezsensownie wydobywa dźwięki i  w sposób nieuzasadniony, mechaniczny drze się głośno do mikrofonu  jak choćby Monika Urlik.Wczoraj uczestnicy, którzy dostali się do finału mieli okazję zaprezentować się w piosenkach skomponowanych specjalnie dla nich. Jedynie Damian miał jakiś pomysł na piosenkę, choć rewelacji nie było.Przykładem światowej wokalistki, która czaruje klimatem jest Sade. Ona skupia się na muzyce,na aranżacji, wtapia się w barwy  dźwięków. Mniej znaczy więcej, a styl w jej przypadku jest miarą jej sukcesu. Życzyłabym wszystkim początkującym wokalistom, którzy szukają własnej drogi, aby skupili się na zbudowaniu  stylu, czyli czegoś co będzie ich znakiem rozpoznawczym i możliwością wydobywania na powierzchnię tego co siedzi w samym środku ich serca. P.S Kayah ma niezwykle ponętny biust, który pokazuje często w programie, jednak wydaje mi się, że fotel jurora  nie jest najlepszym miejscem na eksponowanie balonów. 