W piątek byłam na premierze spektaklu " Opis obyczajów" w teatrze Tomka Karolaka „ IMKA". Kiedy dowiedziałam się, że Karolak postanowił założyć swój prywatny teatr, pomyślałam- świetna idea. Im więcej niezależności artystycznej w Polsce , im więcej pełnych zapału ludzi tym lepiej. Kreatywność  to podstawa. Niestety z żalem muszę stwierdzić, że Karolakowi sukcesu nie wróżę. W porównaniu z profesjonalnie prowadzonym teatrem „6 piętro" Żebrowskiego, teatr „IMKA" przegrywa z kretesem. Dodatkowo widać, że kapitał włożony w powstanie tego teatru jest  tak mały, że aż niewystarczający.W  kolejnej sztuce ma zagrać podobno Piotr Adamczyk. Wątpię jednak, że Adamczyk i Karolak będą w stanie przyciągnąć  tłumy. Ludzie nie będą płacić 80 zł za taką nudę. Czuję, że teatr szybciej padnie niż powstał. Aktorzy nie będą przecież w nieskończoność grać za darmo.Oczywiście mogę się mylić.   Mimo wszystko życzę całej ekipie powodzenia by  miała dla kogo grać. Ja wytrzymałam na sztuce 35 minut i ku zdziwieniu całego towarzystwa " ą ę " wyszłam w stylu Maleńczuka, żeby nie tracić czasu. Naprawdę byłam pozytywnie nastawiona do tego spektaklu i  próbowałam wysiedzieć do końca. Trochę mi głupio, bo skoro skorzystałam  z zaproszenia, to nie wypada krytykować . Uznaję jednak, że Tomek Karolak ma do swojej działalności zdrowy dystans i zdaje sobie sprawę, że do doskonałości  jest temu teatrowi  jeszcze daleko. 