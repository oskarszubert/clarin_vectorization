Nie jest to chyba chińskie danie. Składniki jednak z tamtych rejonów.  Robi się je ekspresowo, więc w sam raz na dni kiedy nie macie na nic czasu.  Jeśli tylko Irena z Andrzejem nie zgłoszą sprzeciwu przepis dodaję do ich akcji.      Składniki: 1 podwójna pierś z kurczaka 200 g makaronu mie 200 g zielonego mrożonego groszku 4 łyżki sosu sojowego 1 cebula 2 ząbki czosnku 100 g sosu hoisin   Wykonanie: Pierś pokroić na małe kawałki. Sos sojowy wlać do miski i wrzucić do niej pierś.  Wymieszać i odstawić do zamarynowania (na kilka godzin do lodówki, lub jeśli nie mamy czasu na kilkanaście minut w temperaturze pokojowej). Cebulę pokroić i podsmażyć razem z rozgniecionym czosnkiem. Dodać zamarynowaną pierś, smażyć aż pierś nie będzie surowa. Dodać groszek i podsmażać dalej.  W między czasie ugotować makaron.  Do piersi dodać sos hoisin i wymieszać.  Podsmażać razem, aż sos się ogrzeje.  Dodać ugotowany makaron, wymieszać i chwilę razem podgrzewać.  Podawać natychmiast.   /wydrukuj przepis/ 