Nadrabiania zaległości ciąg dalszy.  Już niewiele mi zostało, z czego bardzo się cieszę.  W smaku chleb przypomina mi najłatwiejszy żytni.  Długo jest świeży, łądnie się kroi, ale jako jeszcze nieupieczony strasznie się klei.  Dlatego też nie zdecydowałam się na pieczenie okrągłego bochenka, a ratowałam się formą.     Składniki: 250g aktywnego zakwasu żytniego 300g wody (letniej o temperaturze 20stC) 300g mąki pszennej chlebowej 100g mąki żytniej jasnej 100g mąki jęczmiennej  1.5 łyżeczki soli8:00 (lub dowolna godzina o której zaczniemy pieczenie) W dużej misce mieszamy zakwas z wodą.  Dodajemy mąki i sól i mieszamy, aż uzyskamy lepkie ciasto (temperatura  ciasta nie powinna przekroczyć 21stC). Przykrywamy miskę ściereczką i zostawiamy na 10 minut8:10 Ciasto wyjmujemy z miski i kładziemy na lekko naoliwionym lub omączonym  blacie.  Zagniatamy przez 15 sekund i wkładamy do lekko naoliwionej miski na 10  minut. Przykrywamy ściereczką. 8:20 Ciasto wyjmujemy z miski i kładziemy na lekko naoliwionym lub omączonym  blacie. Zagniatamy przez 15 sekund, formujemy kulę i wkładamy do lekko naoliwionej miski na 10 minut.8:30 Ciasto wyjmujemy z miski i kładziemy na lekko naoliwionym lub omączonym  blacie. Zagniatamy przez 15 sekund, formujemy kulę i wkładamy do lekko naoliwionej miski na 30 minut.9:00 Ciasto wyjmujemy z miski i kładziemy na lekko naoliwionym lub omączonym  blacie. Zagniatamy przez 15 sekund, formujemy kulę i wkładamy do lekko naoliwionej miski na godzinę.10:00 Ciasto wyjmujemy z miski i kładziemy na lekko naoliwionym lub omączonym  blacie. Zagniatamy przez 15 sekund, formujemy kulę i wkładamy do lekko naoliwionej miski na godzinę.11:00 Ciasto dzielimy na dwie części, formujemy luźne kule, przykrywamy  ściereczką i zostawiamy na 15 minut. 11:15 Formujemy dwa bochenki i wkładamy je do koszyków złączeniami do góry.  Wkładamy do torebek foliowych i zostawiamy do rośnięcia - mają podwoić  objętość. Piekarnik nagrzewamy do 220stC (jeśli ktoś ma kamień to z kamieniem,  jeśli nie to nagrzewamy blachę). Chleby zsuwamy (jeśli ktoś ma łopatę to za pomocą łopaty, ja nie mam i  zawsze przykładam blachę i odwracam wszystko bardzo szybko, ale delikatnie do góry nogami). Żyletką lub ostrym nożem nacinamy chleb w kwadrat i wkładamy do pieca. Pryskamy wodą kilka razy na początku pieczenia. Pieczemy przez około 1 godzinę.  Studzimy na kratce.   /wydrukuj przepis/ 