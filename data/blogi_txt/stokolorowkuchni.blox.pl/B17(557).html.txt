Od jakiegoś czasu miałam ochotę na dyniowe lody.  Być może nawet bym się nie zmobilizowała, gdyby nie prośba mojej kuzynki.  Jak rodzina prosi, to się nie odmawia.  Kolor lodów zależy od tego, jakiego rodzaju dyni użyjecie.  U mnie niestety była olbrzymia, a w związku z tym kolor bladziutki.  Za to smak niesamowity. Polecam.  Na zdjęciu widać masę jeszcze przed włożeniem do zamrażarki.      Składniki:  75 g cukru trzcinowego 250 g pure dyniowego 500 ml śmietany kremówki 250 ml mleka 3 żółtka 2 łyżeczki przyprawy do dyni 2 łyżeczki ekstraktu waniliowego Wykonanie: Do garnka wlać 250 ml kremówki, mleko i cukier. Podgrzewać, aż cukier się rozpuści.  W misce robota ubić żółtka z przyprawą.  Powoli wlewać podgrzane mleko, nie przerywając ubijania.  Przelać całą masę do garnka i ponownie podgrzewać. Masa ma delikatnie oblepiać łyżkę, ale nie powinna się zwarzyć. Przelać masę do miski.  Dodać pozostałe 250 ml kremówki, pure dyniowe i całość dokładnie wymieszać (najlepiej przy użyciu robota).  Przelać do naczynia, przykryć folią spożywczą tak, aby folia leżała na masie.  Schłodzić przez minimum godzinę w lodówce (u mnie przez noc).  Schłodzoną masę wlać do maszyny do lodów.  Miksować przez około 20 - 30 minut, aż masa się zmrozi. Przełożyć do naczynia i zamrażać przez 3 - 4 godziny.   ﻿ 