Pierwszy raz - porażka, ale ja się tak łatwo nie poddaję.  Tym razem pilnowałam chleba cały czas.  No i od razu efekty.  Lekcja nr 5 odrobina dwa razy, ale przynajmniej zaliczyłam (mam nadzieję;).    Zaparka 240g gorącej wody 60g żytniej maki razowej    Zaczyn zakwasowy 30g aktywnego zakwasu żytniego (100% hydracji) 85g  wody 85g mąki  żytniej razowej  Ciasto właściwe 200g  zaczynu zakwasowego żytniego razowego (100% hydracji) 100g wody temp.20C 300g zaparki 300g białej mąki żytniej (720) lub  sitkowej 8g soli  1. Zaparka   Przygotować zaparkę zalewając żytnią mąkę razową gorąca woda (temp.90C), dokładnie  wymieszać, pozbywając się większych grudek. Zostawić pod przykryciem na  14 godzin 2. Zaczyn   Wymieszać składniki zaczynu, przykryć i  zostawić w temp 21C na 14 godzin. 3. Mieszanie   Wszystkie  składniki ciasta połączyć ze sobą, wyrabiając na mokrym lub lekko  naoliwionym blacie przez 5 minut. 4. Fermentacja główna   Ciasto ostawić w misce na 1 godzinę w 28C. 5. Formowanie   Bardzo lepkie i dość luźne ciasto przełożyć  do naoliwionej chlebowej rynienki (2 funtowej). 6. Ostatnia fermentacja   Zostawić ciasto do wyrośnięcia na kilka godzin w temp pokojowej (ma urosnąć do brzegów foremki). 7. Pieczenie   Piec w piecu rozgrzanym do 260C przez 15  minut, następnie zmniejszyć temperaturę do 200C i piec jeszcze 40 minut.  Przed wsunięciem chleba do pieca można wierzch posmarować odrobiną  pozostawionej zaparki.  Po wyjęciu z pieca chleb całkowicie  wystudzić, następnie zawinąć w lekko naoliwiony papier do pieczenia.  Kroić chleb dopiero dnia następnego. /wydrukuj przepis/    A tak wyglądała wersja nr 1, zupełnie nieudana.  Chyba poprawa jest? 