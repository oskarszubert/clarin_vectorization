Miałam ochotę na szarlotkę, ale przecież prowadzenie morelkowej akcji do czegoś zobowiązuje.      Składniki:  300 g mąki pszennej 200 g masła 150 g cukru 100 g migdałów blanszowanych (lub płatków)     1 kg antonówek 1/2 kg moreli 100 g cukru (lub do smaku) 2 łyżki kaszy manny       Wykonanie:   Antonówki myjemy, obieramy i kroimy na mniejsze kawałki.  Morele myjemy i kroimy w ósemki.  Jabłka podsmażamy przez chwilę, dodajemy połowę cukru i dalej chwilę smażymy.  Kiedy się lekko rozpadną, dodajemy pokrojone morele i mieszamy.  Dodajemy resztę cukru (warto sprawdzić smak, bo wszystko zależy od jabłek i słodkości moreli).  Mieszamy i odstawiamy. Mąkę, masło i cukier wyrabiamy palcami na kruszonkę.  Odkładamy około 450  - 500 g i wykładamy ciastem dno prostokątnej formy (wyłożonej papierem do pieczenia). Posypujemy kaszą manną i wykładamy podduszone owoce. Pozostałą mąkę z cukrem i masłem mieszamy z posiekanymi migdałami.  Posypujemy kruszonką owoce.  Pieczemy około 45 minut w 180 stopniach. Możemy po ostygnięciu posypać ciasto cukrem pudrem.          ﻿﻿﻿﻿﻿﻿﻿/wydrukuj przepis/ 