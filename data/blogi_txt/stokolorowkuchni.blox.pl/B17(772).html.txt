Zdjęcia tego śniadania urzekły mnie rok temu.  Wtedy jednak albo nie miałam malin, albo nie było czasu na zrobienie takiego śniadania.  Teraz się udało.  Warto było czekać, oj warto. Pomimo tego, że śniadanie wygląda na bardzo lekkie, jest naprawdę sycące.  Najadł się nawet mój mąż, który nie przepada za słodkimi śniadaniami.      Składniki:  500 ml mleka 2 jajka 160 g mąki 65 ml oleju szczypta soli maliny       Wykonanie: Piekarnik rozgrzać do 220 stopni.  Formę (moja miała wymiary 22 x 22 cm) wyłożyć papierem do pieczenia. Wszystkie składniki poza malinami wymieszać dokładnie (zrobiłam to robotem).  Ciasto (dość wodniste) przelać do przygotowanej formy.  Na wierzchu ułożyć owoce.  Piec około 20 - 30 minut, aż omlet będzie lekko brązowy. 