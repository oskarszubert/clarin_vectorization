"Kochanie tu jest wszystko czego potrzeba" (czytaj ziemniaki i mięso).  Czyli danie jak najbardziej męskie (no przynajmniej moi mężczyźni tak lubią).  Zresztą nazwa też na to wskazuje. Pasterze musieli dobrze zjeść. A co do nazwy to przypominają mi się za każdym razem pewne miejsce w mieście L.  Ciekawa jestem czy sprzedają jeszcze donaty w tej knajpce na Shepherd's Bush (i kto je teraz sprzedaje), czy Carol i Barry prowadzą jeszcze Cafe Parioli na Grey's Inn Road.  Ach to były miłe czasy, prawda O.? Ainsley Harriott "Meals in minutes" Jazz and spice Shepherd's Pie Składniki: 450 g ziemniaków 2 łyżki oleju słonecznikowego 1 cebula, posiekana 1 marchew, pokrojona w kostkę 300 g mielonej jagnięciny (dałam wieprzowinę) 2 łyżki łagodnej pasty curry (dałam 2 łyżeczki przyprawy curry) 250 ml bulionu (w oryginale z jagnięciny) 1 łyżka ketchupu 2 łyżeczki sosu sojowego, ciemnego 1 łyżeczka mąki kukrydzianej 50 g groszku 2 pomidory, posiekane 2 łyżki mleka kawałek masła 25 g Cheddara, utartego sól, pieprz Wykonanie: Ziemniaki ugotować do miękkości w osolonej wodzie. Rozgrzać olej i podsmażyć cebulę, czosnek, marchewkę i mięso aż zbrązowieje.  Wmieszać pastę curry, bulion, ketchup i sos sojowy.  Zagotować i gotować przez 3-4 minuty, aż większość płynów odparuje.  Mąkę kukurydzianą wymieszać z odrobiną wody i dodać na patelnię razem z groszkiem i pomidorami.  Zagotować i mieszać przez chwilę, aż sos zgęstnieje.  Doprawić solą i pieprzem. Ziemniaki odcedzić i dodać masło i mleko.  Dobrze rozgnieść.  Ewentualnie doprawić do smaku. Rozgrzać grill. Mięso wyłożyć do naczynia żaroodpornego a na nie wyłożyć ziemniaki.  Posypać serem.  Wstawić do piekarnika i grillować przez 3-4 minuty, aż ser się stopi i pojawią się brązowe kropki. Podawać ciepłe.   /wydrukuj przepis/ 