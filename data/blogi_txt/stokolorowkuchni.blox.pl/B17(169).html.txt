Na dzisiejsze ciasteczka, już nieco w klimatach świątecznych, namówiła mnie Edytka.  Wiadomo, że skoro Edytka coś znalazła, to to musi być pyszne.  Tym razem też tak było.  Ciasteczka spodobały się szczególnie mojemu synkowi.  Edytko dziękuję za super przepis i miłe pogawędki przy okazji. Przepis pochodzi w gazetki Dobre Rady (wyd. spec. 3/2008)      Składniki:    150 g masła 80 g cukru pudru Szczypta soli 220 g mąki  Masa:  100 g gorzkiej czekolady 150 g mlecznej czekolady 75 g masła 50 g orzechów (u mnie nerkowce) 100 g skórki kandyzowanej z pomarańczy (dałam mieszankę)  ﻿    Wykonanie: Piekarnik rozgrzać do 200 stopni.  Masło utrzeć z cukrem pudrem i solą. Dodać mąkę, wyrobić ciasto i rozwałkować na prostokąt o grubości ok. 5mm. Przełożyć na blachę ( u mnie forma do brownie 20x25 cm) i piec około 12-15 minut. Czekolady z masłem roztopić w kąpieli wodnej lub w mikrofalówce.   Dodać posiekane orzechy i skórkę.   Kiedy masa zacznie zastygać, rozsmarować na ostudzonym cieście. Poczekać aż całkowicie zastygnie i pokroić na kawałki. ﻿ 