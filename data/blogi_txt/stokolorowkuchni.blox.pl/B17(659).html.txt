Mam na pinterest folder z przepisami, które bardzo chciałabym zrobić.  Mam też drugi, z tymi co już zrobiłam.  Zdecydowanie ten pierwszy jest znacznie bardziej pokaźny.  Dlatego powoli muszę nadrabiać.  Te muffinki wisiały sobie już ponad rok i nic. Teraz jednak znowu pora jagodowa, więc musiałam się za nie zabrać.  Mój mąż stwierdził, że to najlepsze muffiny jakie jadł, no może poza tymi z nutellą.      Składniki:  1 niepełna szklanka (250 ml) cukru skórka z 2 limonek 2 szklanki mąki pszennej 1/2 łyżeczki soli 1/2 łyżeczki sody 1/2 łyżeczki proszku do pieczenia 2 jajka 1/2 szklanki oleju 1 łyżeczka ekstraktu waniliowego 1 szklanka jogurtu naturalnego 1 szklaka jagód gruby cukier do posypania (użyłam perłowego) Wykonanie: Piekarnik rozgrzać do 200 stopni.  Cukier i skórkę dobrze rozetrzeć palcami, aż cukier będzie lekko wilgotny i aromatyczny.  W małej misce wymieszać mąkę, sól, proszek i sodę. Do cukru dodać jajka i dobrze wymieszać.  Dodać olej i ponownie wymieszać.  Dodać wanilię, mąkę i jogurt.  Wymieszać tylko do połączenia składników.  Dodać jagody i delikatnie wymieszać. Przełożyć ciasto do foremek muffinkowych wyłożonych papilotkami. Można posypać grubym cukrem.  Piec 20 - 25 minut.         ﻿ ﻿ 