Ekspresowe danie z makaronem w roli głównej.  Do tego chyba dość zdrowe.  Przyznam, że takie obiady lubię najbardziej. Składniki:  2 porcje makaronu soba 1 pierś z kurczaka pół brokuła 1 pomidor 2 ząbki czosnku pół cebuli 2 cm kawałek imbiru 1 -2 łyżeczki sosu sojowego jasnego 1 - 2 łyżeczki sosu chilli olej    Wykonanie: Makaron gotujemy. Brokuła myjemy, dzielimy na cząstki i podgotowujemy na parze (ja robię to nad garnkiem, w którym gotuje się makaron).  Cebulę kroimy w pióra, czosnek kroimy na cienkie plastry.  Pierś z kurczaka kroimy na kawałki. Na patelni podsmażamy kurczaka, następnie dodajemy cebulę, czosnek i starty na tarce imbir.  Podsmażamy.   Dodajemy sosy, mieszamy.  Dodajemy podgotowanego brokuła i pokrojonego na cząstki pomidora.  Następnie dodajemy ugotowany makaron i chwilę razem podsmażamy.  Podajemy natychmiast.   /wydrukuj przepis/ 