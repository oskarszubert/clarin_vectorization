To moja pierwsza chałka.  Postanowiłam ją zrobić bo moja córcia ostatnio wsadziała na zakupach do koszyka duży słoik nutelli. Przecież trzeba z czymś dobrym ją teraz zjeść.  No i oczywiście nadrabiam zaległości piekarnicze.     (Przepis  od Nutinki z forum Cincin, ze zmianami Olciaky)Składniki:2 1/2 dag drożdży1 szklanka  wody1 jajko1/4  szklanki oliwyszczypta soli1/4 szklanki cukru4 1/2  szklanki mąki pszennejbiałko lub   jajko do posmarowania (niekonieczne, ale wskazane)kruszonka  (zrobiona z mąki, masła i cukru  pudru - np. 100 g mąki, 50 g masła i 50  g cukru - ja zrobiłam z połowy składników i tak było jej za dużo)Przygotowanie: Drożdże rozpuścić w letniej  wodzie, odstawić na 10 minut. Dodać  jajko, sól, oliwę i cukier, zmiksować.  Wsypać półtorej  szklanki mąki, wymieszać, dodać następne półtorej  szklanki mąki,  wymieszać i resztę mąki też dodać i tym razem już  wyrobić  dokładnie.  Odstawić na co najmniej godzinę do wyrośnięcia.  Wyrobić ponownie, podzielić na 2 kawałki, które należy podzielić na 4  lub 6 części. Z części uformować wałki i  zapleść z nich chałki. Położyć  na  blachę wyłożoną papierem do pieczenia, odczekać jakieś  pół  godziny, aż  wyrosną. Można posmarować białkiem albo nawet całym roztrzepanym  jajkiem, posypać kruszonką. Piec około 35 minut w temperaturze 190 stopni Celsjusza. /wydrukuj przepis/ 