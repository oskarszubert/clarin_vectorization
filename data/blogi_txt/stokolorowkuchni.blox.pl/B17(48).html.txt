Batoniki są cudowne, przesmaczne i jakoś nie wiem dlaczego, ale nie mam wyrzutów sumienia, że je jem;).  Jedyne moje zastrzeżenie to to, że wyszły mi dość miękkie i nie bardzo nadają się do zabrania do szkoły czy pracy na drugie śniadanie. Może za mało skarmelizowałam cukier?  A może za dużo jabłka? Sama nie wiem.        Składniki: 200 g płatków orkiszowych lub owsianych100 g suszonych żurawin1 kwaśne jabłko (200 g po obraniu)80 g masła50 g cukru brązowego2 łyżki miodu gryczanegosól  Wykonanie: W garnku rozpuścić masło z cukrem. Jabłko zetrzeć na tarce o dużych  oczkach (potrzeba ok. 200 g). Żurawiny powinny być wilgotne. Można użyć  rodzynek lub pokrojonych w kostkę suszonych moreli. Wymieszać owoce z płatkami i szczyptą soli. Dodać do masła, dobrze wymieszać i chwilę  gotować razem. Wlać miód i jeszcze kilka minut gotować. Rozgrzać  piekarnik do 180 st. C. Na blachę wyłożyć masę orkiszową, uformować w  prostokąt o grubości ok. 2 cm. Ugnieść. Piec ok. 30 minut. Wyjąć. Kroić  dopiero, kiedy całkiem wystygnie (najlepiej zrobić dzień naprzód).       /wydrukuj przepis/ 