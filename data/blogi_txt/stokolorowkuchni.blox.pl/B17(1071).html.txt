Wróciłam.  Dwa tygodnie rodzinnego wczasowania, potem kilka dni nauki i egzamin (niby formalność, ale jakoś zawsze się człowiek stresuje) . Teraz nareszcie mogę powrócić do gotowania.  Muszę przyznać, że zatęskniłam.  Na pierwszy rzut poszły tartaletki. Według przepisu (dostałam od koleżaki segregator kartek "Successful baking") powinny wyjść 4 sztuki (przy foremkach 12,5 cm.)  Ponieważ moje są trochę mniejsze to zrobiłam ich sześć. No i super, bo starczyło dla nas i dla dziadków, którzy wpadli z wizytą. A przepis dodaję w ramach Festiwalu Deserów oraz Malinowego zawrotu głowy      Składniki: 100 g mąki pszennej 50 g cukru pudru 50 g masła pokrojonego w kostkę 2 żółtka 1/2 łyżeczki esencji waniliowej  Nadzienie: 100 g gorzkiej czekolady 25 g masła (jest w składnikach, ale nie ma nigdzie w przepisie - może jako dodatek do czekolady?, ja pominęłam) 225 g malin 100 g galaretki porzeczkowej (dałam truskawkową)  Wykonanie: Przesiać mąkę do miski i dodać cukier, masło, żółtka i esencję.  Palcami wyrobić ciasto na gładko.  Uformować kulę, owniąć w folię i schłodzić przez 30 minut.  Podzielić na 4 kawałki (ja na 6). Rozwałkować i wyłożyć posmarowane tłuszczem foremki.  Widelcem nakłuć dno i ponownie schłodzić przez 30 minut.  Nagrzać piekarnik do 190 stopni. Na ciasto w foremkach położyć pergamin i na to fasolkę.  Piec przez 15 minut, na złoto.  Wyjąć z piekarnika, usunąc fasolę i papier.  Ostudzić przez chwilę w foremkach a potem zupełnie na kratce.  W między czasie przygotować galaretkę według przepisu na opakowaniu.  Czekoladę rozpuścić w kąpieli wodnej.  Rozsmarować po ostudzonych tartaletkach i schłodzić przez 10 minut.  Maliny ułożyć na ostudzonej czekoladzie, wylać na to zastygającą galaretkę i ponownie schłodzić.  Smacznego   /wydrukuj przepis/ 