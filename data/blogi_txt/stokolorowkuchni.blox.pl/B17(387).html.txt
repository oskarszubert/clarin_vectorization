Czyli po prostu "Jaja ranczera".  Wspaniałe śniadanie, u mnie pieczone nie w patelni a w kokilkach.  Mogłabym takie śniadania na zmianę z granolą codziennie. Prawdzie Huevos Rancheros powinno podawać się na podpieczonej tortilli, ale ponieważ pochodzi z książki "Low Fat" tortilla została pominięta.  Chyba nawet tak wolę.    Składniki: 1 łyżka oliwy 1 duża cebula, posiekana 2 ząbki czosnki, posiekane 1 czerwona i 1 żółta papryka (dałam białą), pokrojone, bez pestek 1 czerwone chili, bez pestek, posiekane 1 łyżka suszonego oregano 1/2 łyżeczka mielonego kuminu 1 łyżka cukru 400 g pomidorów krojonych z puszki (dałam świeże) 4 jajka sól, pieprz posiekany szczypiorek (nie miałam) chrupiące pieczywo do podania  Wykonanie: Nagrzać piekarnik do 180 stopni.  Na 28 cm patelni (takiej, którą można włożyć potem do piekarnika, ja nie mam więc do pieczenia użyłam kokilek) rozgrzać oliwę.  Wsypać cebulę, czosnek, papryki i chili i smażyć około 4-5 minut na średnim ogniu aż papryki zmiękną, ale jeszcze nie zdążą zbrązowieć, mieszając od czasu do czasu.  Następnie wsypać oregano, kumin, cukier i posiekane pomidory.  Zagotować i gotować przez około 5 minut aż papryki całkiem zmiękną a sos się delikatnie zredukuje i zgęstnieje. Doprawić do smaku. Używając drewnianej łyżki zrobić 4 dziury w mieszance papryk a potem delikatnie w każdy otwór wbić po 1 jajku. (Ja przełożyłam papryki do kokilek, zrobiłam wgłębienia i robiłam dalej według przepisu).  Doprawić do smaku i piec w piekarniku przez około 10-12 minut aż białka się zetną a żółtka będą jeszcze lekko płynne.  Posypać posiekanym szczypiorkiem i podawać natychmiast z kromką chleba, którą można zbierać cały przepyszny sok z warzyw.  /wydrukuj przepis/ 