Po mleku migdałowym przyszła kolej na wersję z nerkowców. Miałam ich tylko na 250 ml mleka i od razu wiedziałam, że powstanie z niego owsianka.  Wyszła idealna, lekko orzechowa, kremowa, taka jaką lubię.      Składniki:  250 ml mleka z nerkowców 2 łyżki miazgi z nerkowców (pozostałości po robieniu mleka) 125 g płatków owsianych 1 banan 2 łyżki żurawiny ew. syrop z agawy    Wykonanie: Do garnuszka wlewamy mleko i wsypujemy płatki.  Podgrzewamy dość często mieszając.  Gotujemy tak przez kilka minut, aż płatki będą miękkie.  Kiedy płatki są już prawie gotowe dodajemy miazgę z nerkowców.  Do gotowej owsianki dodajemy banana pokrojonego w plastry i żurawinę. Możemy dosłodzić do smaku, ale banan dodaje wystarczająco dużo słodyczy moim zdaniem. 