Dostałam ostatnio wspaniałą przesyłkę od firmy Kamis - pudło pełne przypraw z serii Specialite.  Cała gama zapachów i smaków. Na początek postanowiłam przygotować pachnące, korzenne kakao, w sam raz na rozgrzanie.  Teoretycznie możecie wykorzystać do zrobienia takiego kakao przyprawy w proszku, ale zapewniam Was, że to nie to samo.  Zupełnie jak z domową przyprawą do piernika. (Na końcu wpisu jest konkurs, nie przegapcie).    Składniki (na 4 porcje):  1 litr mleka 1 laska wanilii 1 cała gałka muszkatołowa kawałek kory cynamonu 1 gwiazdka anyżu 1 - 2 owoce kardamonu kilka goździków miód kostka gorzkiej czekolady (opcjonalnie) przyprawa do kawy i deserów Kamis 1 - 2 łyżki kakao (niesłodzonego)     Wykonanie: Do rondelka wlewamy mleko. Wanilię kroimy na pół, wyjmujemy ziarenka.  Ziarenka i laskę wkładamy do mleka. Kardamon rozłupujemy, ziarenka ucieramy w moździerzu i dodajemy do mleka.  Ucieramy kawałek kory cynamonu oraz odrobinę gałki wprost do mleka.  Dodajemy goździki, anyż. Całość zagotowujemy.  Kakao przesiewamy do ciepłego mleka i dokładnie mieszamy, tak aby nie było grudek.  Wyjmujemy laskę wanilii, anyż i goździki.  Całość dosładzamy do smaku miodem. Wlewamy do kubków.  Ja na wierzch dałam odrobinę ubitego mleka i całość posypałam startą czekoladą i przyprawą do kawy i deserów. /wydrukuj przepis/   Konkurs   Jeśli chcecie przygotować to pachnące kakao, czy domową przyprawę do piernika zapraszam Was do konkursu.  Będziecie mogli wygrać takie piękne zielone pudełko wypełnione po brzegi produktami Kamis Specialite. Zróbcie zdjęcie (jedno, czy więcej), które będzie przedstawiać zapach lub smak jednej z przypraw z linii Kamis Specialite. Wierzę, w Waszą inwencję twórczą.  Zdjęcie w formacie jpg, nie większe niż 500 KB,  prześlijcie na adres: kabamaiga@gmail.com do dnia 11 grudnia do godz. 20:00.  W tytule maila proszę napisać :Konkurs Kamis. A w treści dopisać, który produkt jest zilustrowany.   Wybiorę 10 zdjęć, na które potem Wy będziecie głosować w sondzie.  Sonda zakończy się 18 grudnia, tak aby przesyłka zdążyła dotrzeć do zwycięzcy jeszcze przed Świętami. 