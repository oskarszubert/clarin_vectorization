Długo zastanawiałam się co powinnam przygotować na konkurs u Majanki.  Pomysł na tortille przyszedł mi do głowy zupełnie przypadkiem.  Miałam w planach przygotowanie tortilli kukurydzianych, a te ze smalcem są zdecydowanie najlepsze. Dlaczego więc nie użyć pajdy?  Smakowita Pajda zaskoczyła mnie ilością przypraw.  Było je doskonale widać w wyrabianym cieście. Wpis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. ﻿     Składniki: 1 szklanka mąki kukurydzianej 1 szklanka mąki pszennej typ 500 pół łyżeczki soli niepełna szklanka wody 2 łyżki Smakowitej Pajdy    Wykonanie: Mąki, sól i Smakowitą Pajdę umieszczamy w misie robota lub na blacie.  Dodajemy stopniowo tyle wody aby powstało miękkie, elastyczne ciasto.  Przez chwilę wyrabiamy ciasto a następnie formujemy kulę.  Przykrywamy i odstawiamy na minimum pół godziny.  Odrywamy kawałki ciasta wielkości połowy pięści.  Na powierzchni delikatnie obsypanej mąką kukurydzianą rozwałkowujemy cienkie placki (Jeżeli placki będą zbyt grube, brzydko się usmażą, co mi się przydarzyło z jednym - widać to na drugim zdjęciu).  Smażymy na suchej patelni z dwóch stron do momentu, aż pojawią się brązowe plamki.  Usmażone placki kładziemy jeden na drugim i dokładnie przykrywamy ściereczką. Następnie wkładamy całość do woreczka.  Dzięki temu tortille będą miękkie.       ﻿ 