Wspaniałe połączenie.  Dawno nie robiłam muffinków z jogurtem, ale chyba teraz znowu zacznę.  Przepis z książeczki, którą dostałam od mojej koleżanki Joli.      Składniki:  200 g mąki 2 łyżeczki proszku do pieczenia 1/2 łyżeczki sody 4 łyżki kakao 1 jajko 150 g cukru 80 ml oleju 180 - 200 g jogurtu naturalnego 150 g twarogu ( użyłam ricotty) 1 łyżka soku z cytryny 20 g cukru waniliowego    Wykonanie: Piekarnik nagrzać do 180 stopni. Blachę wyłożyć papilotkami. Mąkę wymieszać z proszkiem do pieczenia, sodą, cukrem i kakao.  Jajko, olej oraz jogurt wymieszać i dodać do mąki.  Ponownie wymieszać, ale tylko do połączenia składników (mogą pozostać grudki).  Wyłożyć po łyżce ciasta w każde zagłębienie w blaszce.  Ser utrzeć z sokiem z cytryny i cukrem waniliowym.  Włożyć po łyżce sera na każdą porcję ciasta w zagłębieniach.  Wyłożyć resztę kakaowego ciasta na ser.  Piec około 25 minut. 