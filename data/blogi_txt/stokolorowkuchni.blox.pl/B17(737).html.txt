Ostatnio rozkochałam się w smaku risotto, aż nie mogę uwierzyć, że po krótkiej znajomości sprzed kilku lat, nie wracałam aż do niedawna do tego smaku.  Teraz odkrywam je na nowo, w zupełnie przeróżnych kombinacjach smakowych.  Ten przepis zobaczyłam u Kornika, i podobnie jak ona musiałam czekać aż lobby antyszpinakowo-paprykowe (cytat za Jolą) z mojego domu wyjedzie na weekend.  Jak dobrze, że córcia podziela moje smaki. Zjadałyśmy to risotto ze smakiemi wiem, że powtórzę je na pewno. Tym razem może już w wersji z winem (bo ze względu na 4-latka wina nie dodawałam).  Składniki: 2 papryki - czerwona i żółta1 l bulionu warzywnego1 cebula (nie dałam)1  ząbek czosnku (dałam 2)skórka i sok z połowy cytrynyszklanka ryżu z  czerwoną soczewicą (dałam 3/4 szklanki ryżu i 1/2 szklanki soczewicy z puszki)pół szklanki białego wina (nie dałam)szczypta gałki muszkatołowej1 łyżeczka ostrej papryki (dałam słodką)sól i pieprz do smaku3  łyżki startego parmezanu (nie dałam)kilka łyżek posiekanej pietruszkioliwa Wykonanie: Piekarnik rozgrzewamy do 200 stopni, papryki układamy na kratce i wstawiamy do  piekarnika. Pieczemy do momentu, gdy na skórce pojawią się czarne plamy.  Ostrożnie przekładamy do woreczka foliowego i odkładamy, by przestygły.  Wyjmujemy, zdejmujemy skórkę, usuwamy gniazda nasienne i kroimy w  paseczki a te jeszcze drobniej w małą kostkę.Na oliwie w dużym  rondlu podsmażamy drobno posiekaną cebulę z czosnkiem przeciśniętym przez praskę. Dodajemy ryz z soczewicą (nie dawałam soczewci w tym momencie) oraz wino oraz skórkę i sok z  cytryny (ponieważ nie dawałąm wina w tym momencie dodałam chochlę bulionu). Cały czas mieszając gotujemy 3-4 minuty. Do rondla wrzucamy  paprykę i podlewamy 1/3 bulionu (ja dolewałam cały czas po 1 jednej chochli). Gotujemy całość, mieszając często i dolewając bulion za każdym razem,  gdy płyn zostanie wchłonięty przez ryż i soczewicę. Gdy ryż będzie  miękki, doprawiamy solą, pieprzem, gałką i papryką. (W tym momencie dodałam soczewicę) Dodajemy posiekaną  natkę i parmezan, dokładnie mieszamy, podgotowujemy 3-4 minuty i  podajemy.   /wydrukuj przepis/ 