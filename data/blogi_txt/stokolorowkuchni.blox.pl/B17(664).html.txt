Ostatnie porzeczki zerwane z krzaka.  Następne dopiero za rok. Na dworze tak gorąco, że odpada włączenie piekarnika na dłużej niż 20 minut.  Padło więc na muffiny.  Tym razem według przepisu Nigela Slater'a.  Bardzo, ale to bardzo maślane.  Przepis podpatrzony u Liski.       Składniki:  125 g mąki pszennej 125 g masła (miękkiego) 125 g cukru (dałam mniej) 2 jajka 1 niepełna łyżeczka proszku do pieczenia 125 g porzeczek 3 - 4 łyżki mleka Wykonanie: Mąkę, masło, cukier, proszek i jajka miksujemy np. blenderem.  Jeśli ciasto jest zbyt twarde dodajemy mleko. Dodajemy porzeczki i mieszamy.  Ciasto przekładamy do formy muffinkowej wyłożonej papilotkami.  Pieczemy około 20 minut w 200 stopniach. 