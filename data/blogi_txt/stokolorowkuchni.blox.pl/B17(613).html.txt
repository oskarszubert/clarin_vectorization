To chyba mój ulubiony drink.  Doskonały w lecie, ale nie tylko. Dość łatwy w przygotowaniu (może poza kruszonym lodem, ale ten można ostatecznie zastąpić zwykłymi kostkami).  Jedyne o czym trzeba pamiętać, to dobry rum.  Raz pożałowałam i kupiłam najtańszy.  To nie było to.      Składniki:  1 limonka 1 łyżeczka cukru trzcinowego liście mięty rum woda gazowana (czasami używam też niegazowanej) lód (najlepiej kruszony) Wykonanie: Limonkę (dokładnie umytą, a najlepiej niewoskowaną) kroimy na ósemki.  Kilka cząstek wrzucić do szklanki.  Dodać cukier i dokładnie ugnieść muddlerem (lub końcówką od tłuczka do mięsa, czy drewnianej łyżki).  Liście mięty rozetrzeć w dłoniach.  Włożyć do szklanki.  Dodać rum (dodaję mniej więcej na wysokość 2 - 3 palców).  Dodać lód.  Dopełnić wodą. 