Zobaczyłam ją na stronie ArtKulinaria (oni też brali udział w akcji Kulinarni Blogerzy dla Kubusia) i ślinka mi pociekła. Wiedziałam, że się pojawi i wiedziałam też, że połączenie dyni z pomarańczą jest wspaniałe, a dyni z jabłkiem rewelacyjne. Niestety nieco za mało odparowałam farsz i za mało podpiekłam dół.  Sami rozumiecie, że kruchego w związu z tym nie było, ale nie szkodzi.  Ciasto zjedzone (chociaż nie wszystki smakował farsz, ale co poradzić.)    Składniki na kruche ciasto: 300 g mąki pszennej200 g masła100 g cukru pudru2 żółtka Składniki na farsz owocowy: 600 g pokrojonej w kostkę dyni600 g pokrojonych w kostkę jabłek2 średnie całe pomarańcze, z jak najcieńszą skórką2 łyżki masła3 łyżki brązowego cukru150 ml wody Wykonanie: Piekarnik  nagrzać do temperatury 180 stopni i ustawić program pieczenia góra/dół.  Przygotować tortownicę o średnicy 26 cm. Z papieru do pieczenia wyciąć  koło do wyłożenia dna oraz paski o szerokości takiej, jak wysokość rantu  tortownicy. Ciasto kruche: mąkę przesiać na stolnicę, wsypać cukier, nałożyć zimne masło i  posiekać nożem. Dodać żółtka i szybko zagnieść ciasto. Podzielić na pół,  zawinąć w folię i włożyć na pół godziny do lodówki. Wyciągnąć dno  tortownicy, nałożyć na nie folię spożywczą i rozwałkować jedną część  ciasta na koło o średnicy tego dna. Przykryć folią spożywczą i włożyć do  lodówki. Formę złożyć i wyłożyć dno papierem do pieczenia. Delikatnie posmarować masłem. Na dnie równo rozłożyć drugą część ciasta kruchego i  nakłuć widelcem. Wstawić do nagrzanego piekarnika i piec 10 minut, do  lekkiego zrumienienia. Farsz: Pokrojoną w kostkę dynię włożyć do rondelka wraz z 1 łyżką masła i 1 łyżką cukru. Krótko  przesmażyć, dodać wodę, przykryć i dusić, aż zacznie mięknąć. Zdjąć  przykrywkę i dalej dusić do odparowania wody. Na dużej patelni przesmażyć pokrojone w kostkę jabłka wraz z łyżką masła i dwiema łyżkami cukru. Do garnka z wodą włożyć całe, wyczyszczone pomarańcze.  Doprowadzić do wrzenia i gotować 5 minut. Następnie odlać wodę, zalać  wrzątkiem i gotować następne 5 minut. Czynność z odlewaniem wody  powtórzyć jeszcze raz. Całkowity czas gotowania pomarańczy to około 20  minut, w zależności od ich wielkości. W trakcie gotowania pomarańczy nie wolno nakłuwać. Miękkość sprawdzamy poprzez naciśnięcie owocu. Po  ugotowaniu pomarańczy studzimy je, a następnie mielimy w maszynce z  sitkiem o dużych otworach. Do  jabłek dodajemy dynię, przesmażamy razem, odparowujemy, a pod koniec  dodajemy zmieloną pomarańczę. W razie potrzeby masę owocową dosładzamy i studzimy, aby była ciepła a nie gorąca.Boki  foremki z upieczonym spodem wykładamy paskami papieru do pieczenia. Wkładamy masę owocową, dociskamy i równamy wierzch. Przykrywamy kołem z  kruchego ciasta, które wcześniej włożyliśmy do lodówki. /wydrukuj przepis/ 