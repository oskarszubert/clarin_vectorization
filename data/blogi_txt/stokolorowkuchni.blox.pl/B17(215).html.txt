Długo leżały przysypane śniegiem  Ale na szczęście dzisiaj przyszłą wiosna i mogą już biegać po zielonej trawce.    No dobrze tak na prawdę to najpierw biegały po trawce, a potem przysypał je śnieg.  Mam nadzieję, że w rzeczywistości to już ich nie przysypie. Przepis pochodzi z książki "Tempting Teatime Treats", którą dostałam od Joli. Składniki: 1 jajko szczypta soli 75 g brązowego cukru 1 łyżka kakao 1 cytryna (skórka) 100 g masła 225 g mąki z proszkiem do pieczenia (dałam 223 g mąki i łyżeczkę proszku) 1/2 łyżeczki przyprawy korzennej 1 łyżeczka cynamonu 1 łyżka słodkiego sherry (nie dałam) cukier puder do dekoracji  Wykonanie: Nagrzać piekarnik do 170 stopni.  Wyłożyć blachę papierem do pieczenia.  Oddzielić białko od żółtka i białko ubić z solą na sztywno.  Wymieszać cukier z kakao i dodać do białka. Drobno zetrzeć skókę z cytryny.  Masło ubić aż będzie gładkie i puszyste.  Mąkę przesiać z przyprawami do masła i wymieszać z białkami, skóką cytryny, żółtkiem i sherry oraz masłem na gładkie ciasto. Wyrabiać przez chwilę i rozwałkować na grubość 1 cm.  Wycinać kształty (w oryginale koła o śreednicy 5 cm) i ułożyć na blasze.  Piec przez 20-25 minut.  Zostawić na blasze przez 5 minut a potem zdjąć przypomocy szpatułki (u mnie nie było to konieczne).  Wystudzić na kratce.  Kiedy będą zimne obsypać cukrem pudrem.   /wydrukuj przepis/ 