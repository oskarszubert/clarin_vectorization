Kolejne wspólne gotowanie z Malwiną i Edytką.  Tym razem książkę (Dieta Italiana"﻿ Gino D'Acampo﻿﻿) otworzyła Malwina i znalazła taką oto zupę.  Jeśli nie przepadacie za pesto, można podać ją też bez.  Na ostatnim zdjęciu widać właśnie wersję bez pesto. Składniki:  80 g kaszy jęczmiennej perłowej 1 cebula pokrojona w kostkę 1 marchew pokrojona w kostkę 2 łodygi selera naciowego pokrojone w kostkę 100 g białej kapusty grubo poszatkowanej 1 ziemniak, obrany, pokrojony w kostkę 1 udo 1,5 l wody 1 cukinia pokrojona w kostkę 15 listków bazylii 2 ząbki czosnku odrobina oliwy extra virgin        Wykonanie: Umyte i oczyszczone udo zalewamy wodą.  Doprowadzamy do wrzenia, zdejmujemy szumowiny. Dodajemy kaszę.  Następnie dodajemy przygotowane, pokrojone cebulę, marchew, seler, ziemniaki i kapustę.  Gotujemy.  Kiedy zupa ponownie zacznie wrzeć dodajemy cukinię.  Zmniejszamy ognień i gotujemy, aż warzywa będą miękkie.  Doprawiamy do smaku. W międzyczasie przygotowujemy pesto.  Bazylię, czosnek i kilka łyżek wywaru z zupy miksujemy na gładką masę.  Pesto dodajemy do zupy.  Zupę podajemy skropioną oliwą. 