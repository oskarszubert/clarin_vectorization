Od dawna poszukuję przepisu Ainsley'a na kruszonkę ze śliwkami. Widziałam jak ją przygotowywał w jednym ze swoich programów. Szykował ją w camperze.  Do tej pory mam przed oczami ten sok, ślinka mi cieknie na samą myśl o tym.  Niestety przepisu niegdzie nie ma, albo ja nie umiem go znaleźć.  No cóż została mi tylko moja wyobraźnia.  Przepis, który dzisiaj pokażę jest cudny.  Nie wiem, czy równie jak ten od Ainsley'a, ale jest. Być może zapiekane śliwki mają w sobie to coś. Zdjęcie robił mój synio, bardzo przejęty swoją rolą.      Składniki: 80 dag śliwek 50 g cukru 1 łyżka mąki ziemniaczanej  na kruszonkę: 50 g zimnego masła 80 g  mąki pszennej razowej 50 g cukru 50 g płatków migdałowych  Wykonanie: Śliwki umyć, przekroić na pół (lub ćwiartki, jeśli są duże), usunąć pestki.  Następnie wymieszać je z cukrem i mąką ziemniaczaną.  Wyłożyć do naczynia do zapiekania (lub kilku małych).  Następnie przygotować kruszonkę.  Palcami wymieszać masło i mąkę, aż utworzą się grudki.  Potem dodać cukier i płątki migdałowe i ponownie wymieszać.  Posypać owoce kruszonką.  Piec w 200 stopniach przez około 45 minut (jeśli pieczemy w małych formach, to nieco krócej).      /wydrukuj przepis/ 