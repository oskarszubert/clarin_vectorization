Na zakończenie sezonu szparagowe, przynajmniej tego tutaj na blogu, zupa, która uratowała mnie w ubiegłym tygodniu.  Nie chciało mi się robić nic na obiad, a na bazarku kupiłam szparagi.  Przyniosłam je do domu i przypomniała mi się zupa, którą pokazała Ania.  Ponieważ przy okazji miałam ugotowane ziemniaki z poprzedniego dnia, przygotowanie tej zupy zajęło mi nie więcej niż 10 minut.      Składniki:  pęczek zielonych szparagów 2 - 3 ziemianki 1 litr wody odrobina oliwy (opcjonalnie) śmietana (opcjonalnie) sól, pieprz Wykonanie: Obrane  i pokrojone ziemniaki zalewamy wodą i gotujemy do miękkości.  W międzyczasie płuczemy szparagi i kroimy na około 2 cm kawałki.  Wrzucamy wszystko poza główkami i gotujemy 2 minuty.  Dodajmy główki i gotujemy jeszcze jedną minutę.  Wyjmujemy kilka główek do dekoracji, a resztą miksujemy blenderem.  Doprawiamy do smaku. Dodajemy oliwę i śmietankę. 