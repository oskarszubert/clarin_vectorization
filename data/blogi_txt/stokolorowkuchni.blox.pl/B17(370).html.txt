Podobno ma nawet właściwości lecznicze, ale jedno jest pewne - świetnie rozgrzewa.  Wprawdzie śniegu chwilowo brak, ale zimno jest strasznie.  Po powrocie ze spaceru, będzie w sam raz. Składniki:  1 butelka czerwonego wytrawnego wina 1 pomarańcza 3 - 5 goździków 1 - 2 laski cynamonu 1 - 2 ziarna kardamonu cukier trzcinowy lub miód (do smaku)     Wykonanie: Skórkę pomarańczy dokładnie szorujemy i zalewamy wrzątkiem.  Następnie kroimy w cząstki.  Wino wlewamy do garnuszka, dodajemy pozostałe składniki (pomarańcze też).  Podgrzewamy, ale nie możemy doprowadzić do zagotowania.   Sprawdzamy czy jest wystarczająco słodkie i podajemy natychmiast. 