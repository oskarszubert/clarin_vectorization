Dokładnie tydzień temu uczestniczyłam we wspaniałych warsztatach w tortownia.pl z panią Bożeną Sikoń.  W warsztatach brało udział kilka blogerek i dziennikarek, razem 9 osób.  Było więc bardzo kameralnie. Warsztaty zorganizował dla nas kanał TLC, na którym od 4 września można będzie oglądać Polski Turniej Wypieków. Pani Bożena jest tam jurorem, razem z panem Tomaszem Dekerem (u którego też miałam okazję być na warsztatach)    Pani Bożena jest niezwykle sympatyczną osobą, bardzo dokładnie tłumaczyła nam kolejne etapy wykonania tarty.  Dopytywała nas też o to w jaki sposób pieczemy biszkopty.  Przyznam Wam, że były to jedne z bardziej wartościowych warsztatów na jakich byłam.    Po południu zapraszam Was na tartę.  Będą dwa wykonania.  Jedno z warsztatów, a drugie już zrobione przeze mnie samodzielnie. /wpis sponsorowany/﻿ 