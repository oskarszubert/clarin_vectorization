2 skrzynki owoców zobowiązują.  Część zjedzona "na surowo", część zamknięta w słoiczkach z dżemami, ale na wyjście też będzie coś potrzebne.  A czy jest coś lepszego niż domowe drożdżówki z owocami?    Składniki:  500 g mąki (+ ewentualnie więcej do podsypania) 1 niepełna szklanka mleka 1 opakowanie drożdży instant (7 g) 1 jajko 1 niepełna szklanka cukru 100 g masła pół kilograma czereśni (waga z pestkami) odrobina mleka do posmarowania drożdżówek    Wykonanie:  Mleko z masłem lekko podgrzewamy i mieszamy tak, aby masło się rozpuściło. Odstawiamy do lekkie przestygnięcia (musi być letnie). Pozostałe składniki (poza czereśniami) wrzucamy do miski. Dolewamy mleko z masłem i wyrabiamy (ja wyrabiałam robotem, ale można ręcznie).  Ciasto jest dość lepkie, więc jeśli będzie taka potrzeba dodajcie odrobię mąki.  Gdy ciasto jest już elastyczne, wkładamy do miski nasmarowanej olejem, przykrywamy i odstawiamy w ciepłe miejsce do wyrośnięcia (ma podwoić swoją objętość).  W między czasie drylujemy czereśnie i wkładamy do sitka, aby odciekł sok.  Wyrośnięte ciasto wykładamy na stolnicę podsypaną mąką i wałkujemy.  Wykrawamy odpowiednie kształty, wkładamy owoce i ewentualnie posypujemy kruszonką.  Pieczemy w piekarniku nagrzanym do 200 stopni przez około 20 minut.﻿ Ja robiłam drożdżówki w 3 kształtach: zwykłe bułki - wykrawamy koła, na środek kładziemy kilka czereśni, sklejamy w bułeczkę, smarujemy mlekiem i ewentualnie posypujemy cukrem czy kruszonką serca - u Dorotki znajdzecie opis obrazkowy.  Ja kroiłam czereśnie na połówki. beciki - u Komarki widać jak wyglądają na "surowo" /wydrukuj przepis/ 