Jeszcze w nocy przed podróżą udało mi się upiec ciasteczka, które zabrałam ze sobą (musiałam zrobić drugą porcję i zostawić rodzince bo nie chcieli zadowolić się połową.)  Wielka woda nas nie porwała i nawet nie dokuczała za bardzo. Bieszczady moje :) Składniki:  85 g płatków owsianych 85 g wiórków kokosowych  100 g  mąki (dałam pszenną razową) 70 g cukru pudru 100 g rozpuszczonego masła 1 łyżka golden syrup'u (można  zastąpić płynnym  miodem) 1 płaska łyżeczka sody  oczyszczonej Wykonanie: Do  naczynia wsypać płatki,  wiórki, mąkę i cukier, wymieszać. W małym  rondelku roztopić masło i wlać  golden syrup, wymieszać (nie gotować).   Sodę wymieszać w szklance z 2 łyżkami wrzącej wody, wlać do rondelka z   masłem i syrupem, wymieszać. Połączyć zawartość rondelka z suchymi  składnikami, wymieszać. Z  ciasta robić kulki wielkości  większego orzecha włoskiego, kłaść na  blachę, spłaszczać (zachowując  odstepy, ciastka się sporo rozleją na  boki). Ja dodatkowo spłaszczałam je jeszcze po 2 minutach pieczenia. Piec  w temperaturze 180ºC około 8  - 10 minut (uwaga: szybko 'łapią' kolor). Odczekać chwilę (będą bardzo  miękkie), po kilku minutach przenieść na drucianą  siatkę, by wystygły.     /wydrukuj przepis/ 