Rogaliki są wariacją na temat rogalików drożdżowych zaproponowanych przez Olciaky w ramach WC 14. Ponieważ wersja oryginalna strasznie samkowała rodzince postanowiłam zrobić je jeszcze raz ale tym razem z całej porcji.  Niestety jak się okazało, nie miałam w domu wystarczająco dużo mąki pszennej, miałam za to dość dużo pszennej razowej.  Eksperyment się udał, zdaje się z leszpym dla zdrowia skutkiem.  A że moja mama przynisła z bazarku truskawki (tak tak, o tej porze roku i to po tylko 8 zł), rogaliki nadziałam truskawkami.  Składniki: 1 szkl. mleka 1/2 kostki masła  1/2 szkl. cukru  1/2 łyżeczki soli  1 łyżka suszonych drożdży  3 duże jajka  4 i 1/2 szkl. mąki ( ja dałam 2 szkl. mąki pszennej i 2 i 1/2 pszennej razowej) Do posmarowania:  3 łyżki stopionego masła Nadzienie: u mnie truskawki, ale może byc pełna dowolność   Wykonanie:  Drożdże wsypać do małego naczynia, dodać troszkę mąki i cukru. Mleko podgrzać, aż będzie letnie i 1/4 szklanki zalać drożdże, dobrze wymieszać i zostawić , aż zaczyn zacznie się podnosić.  Resztę (3/4 szklanki) mleka zagotować i dodać do niego masło i cukier. Odstawić do przestygnięcia. Następnie do miski wsypać mąkę, dodać rozczyn, mleko z masłem i cukrem, jajka , sól i wymieszać, aż utworzy się miękkie ciasto. Wyłożyć na stolnicę i wyrabiać dobre kilka minut, aż będzie gładkie i lśniące.  Włożyć z powrotem do miski (ja włożyłam do naoliwionej) i zostawić do wyrośnięcia w ciepłym miejscu na około 1 godzinę , aż podwoi swoją objętość. Podzielić ciasto na 3 części, z każdej wywałkowac koło o średnicy 22 cm. Posmarować roztopionym masłem, podzielić na 8 trójkątów, nakładać po 1 łyżeczce nadzienia lub po 2, 3 kawałeczki owocówi zwijać ku środkowi rogaliki. Układać na natłuszczonej blasze , posmarować masłem, przykryć i zostawić do wyrośnięcia.  Piec 8 - 10 minut, aż się zrumienią w temperaturze 200 st.C., wyjać z piekarnika i jeszcze gorące ponownie posmarować masłem. Zostawić do wystygnięcia. Ja dodatkowo posypałam je cukrem pudrem z dodatkiem kakao /wydrukuj przepis/ 