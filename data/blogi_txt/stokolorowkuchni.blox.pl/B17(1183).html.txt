Zupkę tę pokazała Małgosia jakiś czas temu.  Pierwszy raz zrobiłam ją, żeby ratować przeziębionego syna i męża.  I jaki był pierwszy komentarz? "Kochanie wyleczyłaś mnie tą zupą".  Ale oprócz zalet zdrowotnych są też niewątpliwe walory smakowe. Powiem tylko, że zupę robiłam już kilka razy i będę jeszcze dużo.  Padł nawet pomysł, żeby podać ją zamiast żurku na Wielkanocny stół, ale może bez przesady :)          Składniki:1 główka czosnku  4 ziemniaki2 łyżki oliwylistek laurowy10 dag żółtego serasól, biały pieprzpół bagietki na grzanki1 l gorącej wody        Wykonanie: Obrać ziemniaki, pokroić w kawałki. Obrać czosnek – pokroić w cieniutkie plasterki.W garnku podgrzać oliwę, podsmażyć kawałki ziemniaków i ząbki czosnku. Zalać 1 l gorącej wody (lub bulionu), dodać listek laurowy, sól, biały pieprz.Gotować do miękkości, ok. 20 minut.Wyjąć listek, zupę zmiksować, dodać utarty ser.Bagietkę pokroić na kromeczki, natrzeć czosnkiem, podsmażyć na patelni z obu stron.Gorącą zupę rozlać do miseczek, wrzucić do każdej grzankę. /wydrukuj przepis/ 