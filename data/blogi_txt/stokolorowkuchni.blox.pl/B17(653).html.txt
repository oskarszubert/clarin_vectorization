Idealne do szkoły czy pracy. Znalezione tutaj, zmniejszyłam tylko ilość cukru, bo rodzynki czy żurawina i tak dodają słodyczy.     Składniki (na 6 - 8 muffinek):  90 g mąki pszennej pełnoziarnistej 60 g cukru (radzę około 40) 1/4 łyżeczki proszku do pieczenia 1/4 łyżeczki sody 1/4 łyżeczki soli 1/4 łyżeczki cynamonu 1 jajko 40 g / 60 ml oleju 180 g startej cukinii 50 g posiekanych orzechów włoskich 25 g żurawiny lub rodzynek Wykonanie: W misce mieszamy mąkę, cukier, sodę, proszek, sól i cynamon.  Dodajemy jajko i olej.  Mieszamy tylko do połączenia składników (mogą zostać grudki).  Dodajemy startą cukinię, orzechy i żurawinę / rodzynki.  Mieszamy.  Ciasto przekładamy do foremek muffinkowych wyłożonych papilotkami.  Pieczemy w 180 stopniach przez około 25 minut (do suchego patyczka).  Studzimy 5 minut w foremkach, a potem na kratce. 