Uwielbiam takie zupy, ekspresowe i aromatyczne.  Podejrzane u Grzegorza.   Składniki:  1 spory kalafior 1 cebula cukrowa (można zastąpić zwykłą) 2 korzenie pietruszki kawałek selera - około 10 dag 2 ząbki czosnku﻿ 6 szklanej warzywnego bulionu 2 łyżki masła ghee (można zastąpić olejem) 1/ 2 szklanki kwaśnej śmietany szczypta kuminu 2 łyżki drobno posiekanej natki pietruszki sól świeżo zmielony czarny pieprz﻿    Do podania: parmezan, grzanki      Wykonanie:  Obraną cebulą pokrój na bardzo drobną kostkę. Korzenie pietruszki i selera obierz, opłucz, następnie pokrój na drobną kostkę. Kalafiora podziel na małe kawałki. W dużym garnku rozpuść masło ghee, dodaj cebulę oraz pietruszkę i selera - smaż często mieszając przez 2 minuty. Dodaj przeciśnięty przez praskę czosnek )lub drobno posiekany), wymieszaj, trzymaj na ogniu chwilę. Wlej bulion. Gotuj na średnim ogniu, aż warzywa będą miękkie. Zupę dopraw kuminem, solą i pieprzem. Dodaj kalafiora i gotuj, aż będzie na tyle miękki, że będzie można w niego włożyć widelec (trwa to zwykle od 4 do 6 minut). Wyjmij kilka kawałków do dekoracji. Zupę zestaw z ognia i zmiksuj na gładką masę. Śmietanę posól, dodaj kilka łyżek gorącej zupy, wymieszaj, wlej do zupy, wymieszaj. Ewentualnie dopraw solą i pieprzem. Dodaj natkę i jeszcze raz wymieszaj. Zupę podawaj udekorowaną kawałkami kalafiora i posypaną świeżo startym parmezanem. ﻿    /wydrukuj przepis/ 