Nie mam czasu na mieszanie ziaren z rana, dlatego też przygotowuję granole.  Tym razem postanowiłam spróbować wersji bez odrobiny cukru, poza naturalnymi oczywiście.  Tej granoli wychodzi prawie kilogram.  Jeżeli nie jadacie jej zbyt często proponuję zrobić z połowy składników.     Składniki:  400 g płatków owsianych górskich 100 g sezamu (użyłam niełuskanego) 100 g poppingu z amarantusa 100 g siemienia lnianego 100 z ziaren słonecznika 100 g płatków migdałów 2 łyżki cynamonu 1/2 łyżeczki soli 3 łyżki oleju 300 ml soku z jabłek i marchewki (2 - 3 jabłka i 1 większa marchew)    Wykonanie:   Wszystkie sypkie składniki mieszamy w misce.  Dodajemy olej i świeżo wyciśnięty sok.  Całość mieszamy i przekładamy na blachę wyłożoną papierem do pieczenia.  Pieczemy w 140 stopniach przez około godzinę (połowę porcji przez 40 minut), mieszając mniej więcej co 15 minut.  Zostawiamy w piekarniku, aż granola będzie zimna. Przekładamy do słoików.  Podajemy z mlekiem, jogurtem czy twarożkiem. 