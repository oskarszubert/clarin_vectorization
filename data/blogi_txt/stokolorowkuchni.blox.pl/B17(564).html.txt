"Kochanie musisz się pogodzić z tym, że inne kobiety mają ładniejsze kształty".  Wiem, że powinnam, ale nie tak miały wyglądać.  Zrobienie ich zaplanowałam już rok temu, po tym jak Bellis, wtedy jeszcze mieszkająca w Szwecji, pokazała je u siebie.  Niewiele brakowałoby, a mogłabym sobie o nich nie przypomnieć.  Na szczęście w paczce od Kamisa był szafran, więc zapomnieć się nie dało. Przypominam, że jeszcze tylko dzisiaj możecie przysyłać zdjęcia do konkursu.  Do wygrania jest kosz przypraw Kamis.   Składniki:  250 ml mleka 1 g szafranu 25 g świeżych drożdży (dałam 7 g instant) 90 g cukru pudru 75 g masła 450 g mąki pszennej szczypta soli 1 jajko-do posmarowania rodzynki     Wykonanie: Podgrzać mleko do temperatury ciała, ok. 37°C i rozpuścić w nim masło.Szafran rozetrzeć z odrobiną cukru (ja zrobiłam to niestety niezbyt dokładnie). W osobnym naczyniu pokruszyć drożdże z mąką, dodać cukier i cukier z szafranem, wymieszać. (Ja dodałam drożdże do mąki i je wymieszałam).Wyrabiać ciasto ręcznie (ok. 10-15 min) lub robotem (ok. 5 min), dodając stopniowo mleko z masłem. Wyrobić gładkie, elastyczne ciasto, dodać rodzynki. Odstawić na godzinę do wyrośnięcia, powinno podwoić objętość. Wyjąć ciasto na blat posypany mąką, jeszcze raz wyrobić i podzielić na 15 części. Formować je na kształt litery "S". Odstawić do wyrośnięcia, nakryte ściereczką, na ok. 45 min.  Wyrośnięte posmarować jajkiem i włożyć do do piekarnika nagrzanego do 210°C. Piec ok. 12 min.﻿    /wydrukuj przepis/ 