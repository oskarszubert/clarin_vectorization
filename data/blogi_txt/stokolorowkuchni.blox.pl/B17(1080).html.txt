Szkoda mi było zostawić 80 ml kremówki, więc dałam wszystko.  No i popsułam.  To znaczy tylko wygląd, bo smak wyśmienity. Zniknęła w tempie błyskawicznym, więc chyba powtórzę jeszcze w innym konfiguracjach owocowych, z odpowiednią ilością kremu. Tak, aby nie zatopić owoców.  Przepis na podstawie Kuchni w Zieleni i White Plate  (podaję z odpowiednią ilością kremu). Składniki: Na ciasto:  250 g mąki pszennej 140 g zimnego masła 2 łyżki cukru trzcinowego 1 żółtko        Na krem:  120 ml śmietany kremówki 50 g cukru pudru 2 jajka 50 g mąki pszennej 300 g truskawek       Wykonanie: Przesianą mąkę mieszamy z cukrem.  Dodajemy pokrojone masło i wyrabiamy palcami.  Dodajemy żółtko i szybko zagniatamy.  Ciastem wykładamy formę do tarty i nakłuwamy ciasto widelcem.  Na ciasto kładziemy papier do pieczenia i wysypujemy groszek. Wkładamy do piekarnika nagrzanego do 180 stopni i pieczemy przez 10 minut.  Wyjmujemy i zdejmujemy papier i groszek. Przygotowujemy nadzienie. Wszystkie składniki poza owocami miksujemy, aż masa będzie gładka.    Na podpieczone ciasto wykładamy umyte i osuszone owoce.  Zalewamy masą i pieczemy przez około 30 minut, aż krem się zetnie. 