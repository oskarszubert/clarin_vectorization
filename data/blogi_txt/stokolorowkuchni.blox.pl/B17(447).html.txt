Syn obrał na obiad za dużo ziemniaków.  W lodówce śliwki były już bardzo miękkie.  Wybór dania był zbyt oczywisty.  Zjadłyśmy z córką.  Męska część rodziny stwierdziła, że jednak woli pierogi ze śliwkami.      Składniki:  400 g ugotowanych ziemniaków 100 g mąki pszennej 1 jajko 2 łyżki mąki ziemniaczanej sól śliwki cukier śmietana cukier  z wanilią Wykonanie: Ziemniaki mielimy w maszynce.  Wyrabiamy z jajkiem, mąkami i odrobiną soli.  Z ciasta formujemy wałek.  Odrywamy do po kawałku i rozpłaszczamy.  Śliwki kroimy na pół i wyjmujemy pestki.  Na każdy kawałek ciasta kładziemy śliwkę i odrobinę cukru.  Dokładnie sklejamy i formujemy kulę.  Knedle gotujemy we wrzątku przez kilka minut po wypłynięciu.  Podajemy ze śmietaną wymieszaną z cukrem z wanilią. 