Przepis w oryginale pochodzi z książki "Jajka" M. Roux, ja jednak zobaczyłam go u Majanki. Przepis bardzo łatwy, ale gofry wychodzą znakomite.  W sam raz na deszczowe dni.   Składniki: 160 g mąki pszennej 15 g drobnego cukru szczypta soli 50 g stopionego masła 2 jajka, żółtka i białka oddzielnie 270 ml mleka kilka kropel esencji waniliowej lub pomarańczowej lub trochę startej skórki z cytryny (dałam cukier waniliowy) Wykonanie: Mąkę, cukier, sól, stopione masło, żółtka i 1/3 mleka wymieszać i roztrzepać lekko na gładką masę, dolewając stopniowo resztę mleka. Dodać ulubiony aromat, odstawić na 5-10 minut. W tym czasie rozgrzać gofrownicę i ubić białka z odrobiną soli na gęstą pianę. Za pomocą trzepaczki delikatnie wymieszać pianę z ciastem. Piec gofry około 3 - 4 minut (lub więcej, w zależności od tego jaką macie gofrownicę).    /wydrukuj przepis/ 