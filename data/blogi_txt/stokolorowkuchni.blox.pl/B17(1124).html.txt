Niedawno Amber pokazała konfitury z piwonii. Dlatego też postanowiłam spróbować jak smakują.  Ponieważ na wsi piwonie jeszcze kwitły, urwałam dwa kwiaty i utarłam z cukrem (tak jak robi się to z płatkami róż).  Co wyszło?  Zapach niesamowity, cudowny, zniewalający.  A smak?  No cóż moje były dość gorzkie. Być może kwiaty już za bardzo rozwinięte, a może jakaś inna przyczyna?  Ktoś wie?  Oczywiście płatki wędrują do Kwiatowej Księgi.   Składniki:  15 g płatków piwonii 30 g cukru 1 łyżeczka soku z cytryny    Wykonanie: Płatki ucieramy z cukrem w makutrze czy moździerzu.  Pod koniec ucierania dodajemy sok z cytryny. /wydrukuj przepis/ 