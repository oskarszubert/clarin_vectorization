Doskonała przystawka na ciepłe dni zamiast zupy.  Można podać ją też jako dodatek do drugiego dania.  Ja przygotowałam oczywiście w muszlach Lubelli.  Przypominam, że  ten makaron, oraz 3 inne, możecie wygrać tutaj.  Konkurs trwa do środy 25 maja. Składniki:  makaron muszle (około 10 sztuk) pomidor awokado pół czerwonej cebuli 2 - 3 łyżeczki soku z cytryny 1 łyżka oliwy pół papryczki chilli kilka liści bazylii sól, pieprz    Wykonanie: Muszle gotujemy według przepisu na opakowaniu.  Osuszamy. Przygotowujemy salsę.  Pomidory kroimy w kosteczkę, cebulę i papryczkę siekamy drobno.  Awokado pozbawiamy pestki i skórki i kroimy w kostkę.  Natychmiast skrapiamy sokiem z cytryny. Mieszamy pomidory, awokado, cebulę i chilli.  Resztę soku z cytryny i oliwę mieszamy i doprawiamy.  Polewamy sałatkę. Dodajemy grubo posiekaną bazylię.  Gotową salsę nakładamy do muszli.  Podajemy natychmiast.﻿      /wydrukuj przepis/ 