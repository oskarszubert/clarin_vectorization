Lubicie domowe batony?  Ja bardzo, szczególnie te w wersji owocowej.  A z kwaskowatą żurawiną są doskonałe.  Robiłam już kiedyś podobne, więc wiedziałam, że i ten przepis nam posmakuje. Składniki:  170 g masła (miękkiego) 350 g mąki (zwykła lub pełnoziarnista) 1/2 łyżeczki soli 110 + 150 g cukry trzcinowego skórka z 1 limonki 350 g żurawiny (u mnie mrożona) 80 ml wody cukier puder       Wykonanie: Nagrzać piekarnik do 180 stopni. Kwadratową formę o boku 23 cm wyłożyć papierem do pieczenia. Mąkę, 110 g cukru, sól, skórkę z połowy limonki i masło wyrobić rękami (lub w blenderze), aż masa zacznie się sklejać.  Wyłożyć ciastem spód przygotowanej formy i dobrze ugnieść.  Piec przez około 25 minut, aż ciasto zacznie lekko odchodzić od brzegów formy. W międzyczasie przygotować masę owocową.  Żurawiny, 150 g cukru, pozostałą skórkę z limonki i wodę włożyć do garnka. Gotować na średnim ogniu przez około 8 minut (mieszając od czasu do czasu), aż żurawina popęka i masa zgęstnieje.  Wylać masę żurawinową na podpieczony spód, wyrównać i wstawić ponownie do piekarnika.  Piec przez 25 minut. Wyjąć i posypać cukrem pudrem. Wystudzić w formie.  Wyjąć z formy (przy pomocy papieru do pieczenia) i pokroić na kwadraty.  Ponownie posypać cukrem pudrem. 