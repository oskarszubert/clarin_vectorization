Miałam otwartą puszkę mleka kokosowego i przypomniałam sobie, o tym cieście podejrzanym u Olgi.  Rewelacja.  Nikt nie wierzył, że to ciasto "z niczego". Ten tekst napisałam jeszcze w kwietniu.  Sama nie wiem dlaczego do tej pory nie opublikowałam tego wpisu.  Przecież nie piekłam tego ciasta z myślą i Wielkim Święcie Żurawiny, prawda?  A teraz jak znalazł.     Składniki: 4,5 szklanki maki pszennej pełnoziarnistej 1 puszka mleka kokosowego o pojemności 400 ml 80-100 ml syropu z agawy 2,5 łyżeczki drożdży instant garść suszonej żurawiny Wykonanie: Puszkę z mlekiem kokosowym dobrze wstrząsamy, tak aby woda połączyła się ze śmietanką. Przesianą mąkę wsypujemy do miski (dodajemy otręby, które zostały nam na sitku) i dolewamy mniej więcej 3/4 zawartości puszki. Następnie dodajemy syrop z agawy, drożdże oraz żurawinę. Przez kilka minut wyrabiamy ciasto (ja robiłam to robotem), tak aby powstało sprężyste ciasto. Kontrolujemy wilgotność ciasta i w razie potrzeby dolewamy więcej mleka lub dodajemy więcej mąki.  Ciasto nie powinno kleić się do rąk. Dobrze wyrobione ciasto przekładamy do naoliwionej miski i przykrywamy.  Odstawiamy w ciepłe miejsce, aż ciasto podwoi swoją objętość. Keksówkę o długości 24 cm wykładamy papierem do pieczenia. Wyrośnięte ciasto odgazowujemy (uderzamy mocną pięścią), formujemy i wkładamy do przygotowanej formy. Przykrywamy i odstawiamy do ponownego wyrośnięcia. Pieczemy w 170 przez około 40 minut.  Studzimy na kratce      ﻿ 