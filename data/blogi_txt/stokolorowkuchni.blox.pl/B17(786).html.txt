Ania pokazała ten piernik jeszcze w październiku.  Ponieważ bardzo lubię marchewkowe wypieki postanowiłam spróbować.  Potem jednak pomyślałam, że zamienię marchewkę na dynię.  Takie zamiany już robiłam i wiem, że to świetny pomysł.  Sprawdził się i tym razem.  Piernik jest bardzo wilgotny, mocno pachnący i zupełnie nie czuć w nim dyni.  To jeden z tych pierników, które możecie zrobić nawet w ostatniej chwili.    Składniki:  5  jajek 450 g mąki pszennej 250 g miodu 2 szklanki dyni utartej na drobnych oczkach 2 łyżki kakao 20 g przyprawy do piernika 2 łyżeczki sody 1 szklanka cukru 4 łyżki karmelu * 100 g masła 100 g mielonych orzechów (mnie orzechy włoskie i migdały) Wykonanie: Mąkę, kakao, sodę i przyprawę do piernika przesiewamy przez sitko do miski.  Masło ucieramy z cukrem, pod koniec ucierania dodajemy żółtka. Do masy maślano – żółtkowej dodajemy na przemian mąkę z przyprawami, orzechy  i marchewkę. Pod koniec ucierania dodajemy miód, karmel i ubitą pianę z białek.  Piernik pieczemy w temperaturze 180 stopni przez ok. 1 godzinę. Po godzinie sprawdzamy patyczkiem czy ciasto jest upieczone – czas pieczenia może się zmieniać w zależności od wysokości foremki. *karmel otrzymujemy podgrzewając na patelni ok. 1/3 szklanki cukru, gdy cukier się roztopi i będzie miał ciemnozłoty kolor dodajemy go do ciasta.  Ja zamiast karmelu dodaję ciemną melasę. ﻿    /wydrukuj przepis/ 