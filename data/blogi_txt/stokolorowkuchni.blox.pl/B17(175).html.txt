Miesiąc temu Jola pokazała to ciasto (w oryginale było u Kasi). Zrobiłam je natychmiast (niestety nie miałam jak pokazać) i muszę przyznać, że nie żałuję.  Jest niezwykle czekoladowe, nawet bez polewy.  Troszkę jak murzynek, ale zdecydowanie bardziej wilgotne.  Jestem pewna, że zrobię je jeszcze nie raz. Składniki na keksówkę (25x7cm):  125g masła  100g gorzkiej czekolady 155ml wody 12g kakao 0,5 łyżeczki kawy rozpuszczalnej 168g cukru (dałam mniej) 0,5 łyżeczki ekstraktu z wanilii 1 duże jajko 120g mąki pszennej 2 płaskie łyżeczki proszku do pieczenia większa szczypta soli  Dodatkowo:  szklanka malin   Składniki polewy (ja nie robiłam):  ok. 130-150 g czekolady  kilka łyżek śmietany kremówki    Wykonanie: Masło, czekoladę, wodę, kakao, kawę i cukier umieścić w rondelku. Podgrzewać na małym ogniu ciągle mieszając do rozpuszczenia się wszystkich składników. Odstawić na 15-20 min do ostudzenia. Mąkę wymieszać z proszkiem do pieczenia i solą. Do czekoladowej mieszanki dodać, ekstrakt i jajko, zmiksować. Dodać mąkę. Miksować około minuty aż masa stanie się gładka. Ciasto przełożyć do tortownicy o średnicy 20cm lub do keksówki, posypać równomiernie malinami. Piec przez około 40-50min w temp. 170 stopni C. Czekoladę podgrzewać ze śmietanką na małym ogniu. Kiedy czekolada się rozpuści, zdjąć rondelek z ognia i mieszać do uzyskania gładkiej masy. Przed polaniem ciasta, schłodzić polewę. ﻿   /wydrukuj przepis/ 