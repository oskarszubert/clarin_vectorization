Przeglądałam różne strony w poszukiwaniu jakiegoś ciekawego i szybkiego przepisu na wykorzystanie rabarbaru.  Podczas tych poszukiwań zauważyłam, że w wielu rabarbarowych przepisach pojawia się też imbir.  Postanowiłam wypróbować to połączenie smaków.  Ponieważ potrzebne mi było coś szybkiego i coś, co można ze sobą zabrać na bardzo długi dzień, upiekłam muffinki. Przyznam, że połączenie  rewelacyjne.  Przepis dodaję do akcji Rabarbar u Olcika.      Składniki:  250 g mąki pszennej razowej 130 g cukru trzcinowego 2 łyżeczki proszku do pieczenia 1/2 łyżeczki sody 150 ml mleka 1 jajko 90 ml oleju 100 g rabarbaru 2 łyżeczki świeżego utartego imbiru       Wykonanie: Piekarnik nagrzewamy do 190 stopni. Suche składniki mieszamy w jednej misce.  Mleko, jajko, olej i starty imbir mieszamy w drugiej misce.  Łączymy zawartość obu misek, mieszając niezbyt dokładnie widelcem.  Dodajemy umyty, osuszony i pokrojony na 0,5 cm kawałki rabarbar i delikatnie mieszamy.  Masą wypełniamy foremki muffinowe wyłożone papilotkami.  Pieczemy około 20 minut, aż do suchego patyczka. 