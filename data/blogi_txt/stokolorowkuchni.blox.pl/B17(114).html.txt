Rok szkolny się zaczął, więc trzeba też zacząć szykować kanapki do tornistra dla uczniaka.  Takie zwykłe już dawo się znudziły, pamiętam, że często wracały do domu.  Dlatego też pomyślałam, że przepis podany przez Oczko jako propozycja do sierpniowej Piekarni będzie doskonały.  Moje drabiny nadziałam mozarellą, pomidorkami koktajlowymi i listkami bazylii.  Czyli będzie a'la pizza na drugie śniadanie w szkole.  Mam nadzieję, że do domu nie wróci.    Składniki:1 3/4 szklanki mąki uniwersalnej1 3/4 szklanki mąki chlebowej1 1/2 łyżeczki soli4 1/2 łyżeczki drożdży instant*1 łyżka miękkiego masła3 łyżki mleka w proszku**4 1/2 łyżeczki cukru1 szklanka wody (temperatura 32-38 stopni Celsjusza)Nadzienie:TapenadaGęsty sos pomidorowy z plasterkami chorizo lub innej ulubionej kiełbasyPrzecier z grzybówPrzecier z anchoisSiekany czosnek z pietruszkąSer koziRoquefort z rozgniecionymi orzechami włoskimiA ode mnie:PestoMozarella z cząstkami pomidorków koktajlowychFeta z pieczoną paprykąPasta z pieczonej papryki, suszonych pomidorów i chilliKawałki cukinii z koperkiem i piniolamiCaponatalub na słodko z owocami czy gęstymi dżemami albo z samym cukrem, np. perłowym.Do posmarowania (opcjonalnie):1 jajko, rozmąconesezamcukierPrzygotowania: Przesiać mąkę z solą do misy miksera, dodać drożdże, a potem masło i   wyrabiać na średnich lub niskich obrotach, stopniowo dodając mleko w   proszku i cukier. Powoli wlewać wodę i wyrabiać ok. 5-10 minut, aż   ciasto zacznie odchodzić od brzegów naczynia. Wyjąć ciasto, położyć na   blacie i zostawić na 10 minut.Przełożyć  z powrotem do misy i  wyrabiać na średnich obrotach przez ok. 15-20  minut, aż ciasto będzie miękkie i elastyczne (można zrobić tzw. próbę  szyby - czyli rozciągnąć  kawałek ciasta, aż utworzy cieniutką, na wpół przezroczystą membranę).  Wyrobione ciasto uformować w kulę i włożyć do  misy na ok. 45 minut do  wyrastania***, aż podwoi swoją objętość.Po  tym czasie delikatnie  wyjąć ciasto, podzielić je na dwie części (po  ok. 1/2 kg) i uformować 2 gładkie kule. Przykryć wilgotną ściereczką i  odstawić na blacie do  podwojenia objętości, na ok. 20-25 minut. W tym  czasie nagrzać piekarnik  do 220 stopni Celsjusza (IMO z kamieniem, czyli na minimum godzinę  wcześniej).Gdy  kule podwoją objętość, przebić je, uformować w  kształt prostokąta o  wymiarach ok. 10 cm x 25 cm. Na połowie ciasta,  wzdłuż dłuższego boku rozsmarować wybrane nadzienie, zostawiając wolny  brzeg ok. 1,5 cm.  Drugą połówkę ciasta ponacinać ostrą żyletką (IMO nóż  może się tutaj  nie sprawdzić) na całej długości w 4-6 miejscach, dokonując ukośnych  nacięć. Złożyć ciasto, by nacięcia były na górze, a  brzegi docisnąć, by  się dobrze zlepiły.Posmarować jajkiem (ew. mlekiem,  wodą z cukrem lub wodą z mąką), posypać sezamem  lub cukrem (lub inną  ulubioną posypką) i wstawić do pieca. Piec przez  20 minut z parą.  Studzić na kratce.*  jeśli użyjemy drożdży świeżych lub  suszonych, najpierw trzeba zrobić z  nich rozczyn - wymieszać je z  kilkoma łyżkami wody, częścią cukru i  garścią mąki. Odłożyć na 15-20  minut do ruszenia.** ja zwykle zamiast mleka w proszku i wody,  daję mleko, a dosypuję  podobną ilość mąki ile było w przepisie mleka w proszku - tutaj pewnie  dosypię 2 czubate łyżki.*** należy uważać by ciasto w czasie wyrastania nie leżało w przeciągu ani w chłodnym miejscu.      /wydrukuj przepis/ 