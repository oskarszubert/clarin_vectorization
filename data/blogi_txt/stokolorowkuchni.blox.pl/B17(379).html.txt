Dawno temu obiecałam Pani Joli drobną niespodziankę za zajęcie 4 miejsca w konkursie.  Niestety cały czas coś mi wypadało, a to zepsuty piekarnik, a to brak weny czy czasu.  Postanowiłam się jednak zmobilizować i w ostatniej chwili przed przeprowadzką upiekłam ciasteczka.  Przepis znalazłam w książce "Simply Delicious".  Pani Jolu przepraszam za zwłokę i mam nadzieję, że prezencik się spodoba.   Składniki:  75 g mąki pszennej 1/2 łyżeczki mixed spice (czyli przyprawy korzennej, ja dałam cynamon) 75 g mąki pszennej pełnoziarnistej (ja dałam troszkę więcej) 25 g płatków owsianych górskich 125 g masła lub margaryny 50 g brązowego cukru (dałam trzcinowy demerara) 25 g rodzynek (dałam daktyle) 30 ml mleka    Wykonanie: Nagrzać piekarnik do 190 stopni.  Przesiać mąkę, przyprawy do miski, dodać mąkę pełnoziarnistą, cukier i płatki.  Wymieszać.  Dodać masło i palcami rozkruszać tak, jak do kruszonki.  Pod koniec dodać mleko i zagnieść ciasto.  Jeśli jest zbyt rzadkie podsypać odrobiną mąki.  Dodać rodzynki (u mnie posiekane daktyle) i ponownie zagnieść.  Na powierzchnię oprószoną mąką wyłożyć ciasto.  Rozwałkować dość cienko.  Wykrajać kółka, która kładziemy na blachę wyłożoną papierem do pieczenia.  Piec około 15 minut, studzić na kratce.    /wydrukuj przepis/ 