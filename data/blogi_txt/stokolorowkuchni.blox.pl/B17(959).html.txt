Przepis zobaczyłam we wrześniowej Kuchni i postanowiłam zrobić z dwóch powodów.  Po pierwsze jest w nim dynia, po drugie od pierwszego udanego sernika, nie mogę przestać ich piec. Wiedziałam jednak, że sernik dyniowy będę musiała jeść sama, więc musiałam porcję zmniejszyć.  Modyfikacja wyszła już zupełnie przy okazji.  Do tego okazało się, że po małym kłamstwie odnośnie składu,  serniczki  posmakowały też córci. Składniki:   1 szklanka puree z dyni 350 g twarogu tłustego podwójnie mielonego 3 jajka 3 łyżki mąki kukurydzianej 1 laska wanilii 1/4 łyżeczki cynamonu 1/4 łyżeczki mielonego ziela angielskiego 1/2 łyżeczki startego świeżego imbiru 1/4 łyżeczki soli 100 g cukru pudru    Wykonanie: Przygotowujemy puree. Dynię (ok. 1/2 kg ) kroimy w kostkę, podlewamy odrobiną wody i gotujemy pod przykryciem, aż dynia się rozpadnie.  Pod koniec gotowania zdejmujemy przykrywkę, aby odparować nadmiar wody. Ostudzone puree i twaróg mieszamy (można w blenderze).  Dodajemy pozostałe składniki  i miksujemy przez chwilę, do połączenia składników.  Foremki do muffinek  wykładamy papilotkami, wlewamy masę serowo-dyniową do około 3/4 wysokości.  Formę wstawiamy do większe, wypełnionej do 2/3 wysokości wodą i serniczki pieczemy w kąpieli wodnej około 45 - 50 minut w 170 stopniach.  Studzimy. ﻿ /wydrukuj przepis/ 