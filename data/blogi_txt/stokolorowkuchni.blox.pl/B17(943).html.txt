Kiedy byłam w liceum, ta sałatka pojawiała się bardzo często na naszym stole.  Być może dlatego, że to mniej więcej w tym czasie pojawiły się naszych sklepach puszki z tuńczykiem.  Potem tuńczyk spowszedniał, a jeszcze później okazało się, że nie jest z nim tak ciekawie.  Jedno jest pewne, sałatki nie robiłam już dobrych kilka lat.  Teraz jednak zostało mi trochę ryżu, miałam otwartą puszkę kukurydzy oraz słoik ogórków, a mąż właśnie szedł do sklepu.  Dopisałam do listy jeszcze jedną rzecz. Składniki:  1 puszka tuńczyka w oleju ok. 100 g ryżu pół puszki kukurydzy 2 łyżki majonezu kilka ogórków konserwowych sól, pieprz    Wykonanie:   Ryż gotujemy na sypko i studzimy.  Ogórki kroimy w drobną kostkę.  W misce mieszamy ostudzony ryż, kukurydzę, pokrojone ogórki i tuńczyka.  Mieszamy z majonezem i doprawiamy do smaku. 