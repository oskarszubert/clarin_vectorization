Od dłuższego czasu robimy tylko jedno ciasto na pizzę.  Według nas jest idealne.  Dużo dobrego słyszałam jednak na temat ciasta na pizzę według Jamiego Olivera.  Postanowiłam spróbować. Okazało się, że ciasto bardzo przypomina to z naszego ulubionego przepisu.  Pewnie teraz będę robić na zmianę.  Przepis podejrzałam u Magdy.      Składniki:  500g białej mąki chlebowej (typ 650) ½ łyżeczki soli (płasko) 1 saszetka suszonych drożdży (7g) ½ łyżki miałkiego cukru 2 łyżki oliwy z pierwszego tłoczenia 325ml letniej wody       Wykonanie: Wodę, drożdże i cukier mieszamy i odstawiamy na kilka - kilkanaście minut.  Mąkę przesiać z solą.  Wysypać na stolnicę i zrobić wgłębienie.  Wlać w nie wodę z drożdżami i mieszać widelcem stopniowo zabierając coraz więcej mąki.  Wyrobić gładkie ciasto (użyłam miksera). Uformować kulę i przełożyć do miski.  Nakryć i odstawić na 1 - 2 godziny, aż ciasto podwoi objętość.  Wyrośnięte ciasto odgazować i ponownie wyrobić.  Podzielić na mniejsze części (ja zrobiłam 4 placki).  Piekarnik rozgrzać do jak najwyższej temperatury. Najlepiej nagrzać w nim kamień do pizzy.  Rozwałkować pierwszy placek.  Przełożyć na nagrzany kamień.  Rozsmarować na nim sos i wyłożyć ulubione dodatki.  Piec przez kilka - kilkanaście minut, aż brzeg ciasta się zrumieni, a ser podpiecze. ﻿ 