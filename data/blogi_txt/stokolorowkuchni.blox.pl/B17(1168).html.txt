Przepis znalazłam u iis111 Bardzo mi się spodobał. Ale oczywiście nie byłabym sobą gdybym czegoś nie pomieszała.  Nie pamiętałam w jakim kształcie były bułeczki, no i zmieniłam mąkę. Bułeczki robiłam 2 razy. Za pierwszym miały kształ kotletów mielonych bo nic a nic nie wyrosły i źle je uformowałam (ale smak i tak rewelacja), za drugim wymieszałam 2 mąki, zmieniałm kształ i było super.  Bułeczki doskonałe do mrożenia i rozmrażają się szybciutko, więc wyjmowałam sobie po jednej z zamrażarki :)      Składniki:1 szkl. wody 2 łyżki oliwy z oliwek 45 dag pełnoziarnistej mąki chlebowej (ja dałam pół na pół żytniej i pszennej razowej)  2.5 łyżeczki drożdży suszonych 1.5 łyżeczki soli 1 łyżka cukru   Wykonanie: Wszystkie składniki wymieszać. Ciasto wyrabiać do momentu, aż będzie gładkie i elastyczne. W razie potrzeby dodać trochę mąki badź wody. Podzielić na 6 kulek i zostawić na 20 - 30 minut przykryte naoliwioną folią. Następnie każdą kulkę rozwałkować i uformować podłużne bułeczki.(jak widać to pominęłam) Bułki układać na lekko natłuszczonej blasze w dość dużych odstępach. Zostawić przykryte do wyrośnięcia na 1-1.5 godziny w ciepłym miejscu. Bułeczki przed pieczeniem lekko spryskać wodą (ja do tego posypałam słonecznikiem). Piec ok. 20 minut w temp.220 st.C. Smacznego  /wydrukuj przepis/ 