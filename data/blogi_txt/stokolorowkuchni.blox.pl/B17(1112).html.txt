Są okropne, naprawdę.  Po prostu wchodzisz do kuchni i od razu idziesz do lodówki.  Inaczej się nie da.  Chociaż mój mąż, dla którego je zrobiłam, stwierdził, że zjada się po jednym dziennie.  Chciałabym tak umieć.       Składniki:  250 g mascaropne 100 g czekolady (u mnie mleczna, ale może być gorzka) 100 g masy marcepanowej kakao    Wykonanie: Czekoladę rozpuszczamy w kąpieli wodnej lub w mikrofali i odstawiamy, aż delikatnie przestygnie.  Mascarpone ucieramy robotem tak, aby było odrobinę lżejsze. Dodajemy masę marcepanową (w kawałkach) i przez chwilę razem ucieramy.  Masa nie rozetrze się idealnie, ale nie szkodzi.  Nadal ucierając powoli wlewamy ostudzoną czekoladę.  Mieszamy, aż całość się idealnie połączy.  Gotową masę wstawiamy do lodówki na kilka godzin (u mnie stała przez noc).  Następnie odrywamy po odrobinie masy i formujemy kuleczki.  Obtaczamy je w kakao.    ﻿ 