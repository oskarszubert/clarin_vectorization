Pierwotnie miałam zrobić sobie na urodziny panna cottę.  Jednak kiedy otworzyłam lodówkę odkryłam, że oprócz kremówki stoi też mascarpone.  Wybór był już prosty.  Deser przygotowałam w dwóch wersjach:  kawowej (dla mnie) i kakaowej (bezalkoholowej) dla dzieci i męża.  Nie jest to klasyczny przepis na tiramisu, bo nie zawiera jajek.  Biszkopciki przygotowałam samodzielnie według tego przepisu.   Składniki:  250 g mascarpone 200 g śmietany kremówki 100 g amaretto (lub innego alkoholu np. brandy) 50 cukru pudru pół szklanki mocnej kawy (lub kakao) 16 - 18 biszkopcików kakao do posypania    Wykonanie: Kremówkę ubić na sztywno.  Mascarpone wymieszać z cukrem i połową alkoholu Dodać ubitą kremówkę i wszystko razem przez chwilę ubijać. Biszkopty moczyć w kawie (kakao) wymieszanej z resztą alkoholu przez sekundę z każdej strony.  Ułożyć połowę biszkoptów w naczyniu.  Na biszkoptach wyłożyć połowę masy serowej.  Wyłożyć drugą połowę biszkoptów, a na nie znowu masę.  Całość schłodzić. Przed podaniem posypać kakao.   /wydrukuj przepis/ 