Moje dzieciaki uwielbiają te ziemniaczki.  Chyba mogłyby je jeść codziennie.  To dla nich zamiennik frytek.  Ponieważ za rybami nie przepadają aż tak bardzo, trzeba połączyć dwa smaki i namówić do zjedzenia rybki wraz z ukochanymi dodatkami.  Zresztą okazało się, że synowi ryba w tej wersji jednak posmakowała. Nie tylko jemu.      Składniki:  2 płaty dorsza kilka gałązek świeżego tymianku sól morska, pieprz, suszona bazylia oliwa lub olej     ziemniaki suszony tymianek olej       Wykonanie: Rybę rozmrażamy (jeżeli używamy mrożonej) i osuszamy.  Kroimy na porcje.  Sól, pieprz i bazylię ucieramy w moździerzu.  Obtaczamy przyprawami rybę.  Odkładamy. Ziemniaki obieramy i kroimy na mniejsze części (małe ziemniaki wystarczy pokroić w ósemki, większe na więcej części).  Osuszone przekładamy do miski. Dodajemy suszony tymianek i odrobinę oleju.  Obtaczamy ziemniaki.  Przekładamy na blachę wyłożoną papierem do pieczenia.  Wstawiamy do piekarnika nagrzanego do 200 stopni i pieczemy 10 minut (w dolnej części piekarnika).  Rybę przekładamy do brytfanki (użyłam takiej z rusztem na dnie) i delikatnie skrapiamy olejem lub oliwą.  Na wierz każdego kawałka kładziemy gałązkę tymianku.  Kiedy ziemniaki pieką się już przez 10 minut, wkładamy rybę w brytfance na wyższy poziom w piekarniku.  Pieczemy razem przez około 15 - 20 minut.  Na kilka ostatnich minut można włączyć opcję termoobiegu, aby ziemniaki ładnie się zarumieniły.  Podajemy ciepłe z surówką lub sałatką. Ingredients:   cod fresh thyme salt, pepper, dried basil oil potatoes dried thyme oil   Directions:  Cut the Fish into smaller portions.  Crush the salt, pepper and Basil in a mortar. Sprinkle the spices onto the fish.  Set aside.  Cut the potatoes into quartes.  Dry and put in a bowl. Add dried thyme and a little of oil. Coat the potatoes.  Place the coated potatoes on a baking sheet.  Put into the oven heats to 200 C.  Roast for about 20 minutes.  Place the fish on a roasting pan. Sprinkle with oil. Place fresk thyme on top of each fish piece.  When the potatoes have been baking for about 10 minutes, add the fish. Roast together for 15 - 20 minutes.  ﻿ 