Oto przepis, który dodałam już kilka dni temu do konkursu.  Nie wiem jak Wy, ale ja każdy dzień zaczynam od kawy.  Tym razem postanowiłam dodać ją do śniadaniowych gofrów, zdrowych, bo na mące pełnoziarnistej i bez cukru.  Jeśli przepis się Wam spodoba, to zapraszam do głosowania tutaj. Z góry dziękuję. Składniki (na 4 gofry):  ﻿85 g mąki pszennej pełnoziarnistej 25 g stopionego masła 1 jajko 85 ml mleka 50 ml świeżo zaparzonej kawy szczypta soli       Wykonanie: Zaparzyć espresso i ostudzić. Masło stopić i ostudzić. Rozgrzać gofrownicę.  Mąkę, żółtko, stopione masło, mleko i kawę wymieszać (można mikserem). W drugiej misce ubić białka ze szczyptą soli na puszystą pianę. Ubite białka delikatnie wymieszać z pozostałymi składnikami. Gotowe ciasto wylewać na rozgrzaną gofrownicę i piec gofry po kilka minut.   Upieczone gofry podawać z owocami, polane syropem klonowym.﻿    /wydrukuj przepis/ 