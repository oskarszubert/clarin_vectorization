Musiałam upiec sernik.  Do tego musiał się udać.  Postanowiłam, że lekko zmodyfikuję ten przepis.  Zmodyfikowałam i to był strzał w dziesiątkę.  Sernik jednak powędrował poza dom. Dlatego kilka dni później zrobiłam powtórkę.  Tym razem sernik został w domu.      Składniki na spód  150g ciastek Digestive 50 g czekolady 50g rozpuszczonego masła    Składniki na masę serową:  700 g twarogu półtłustego dwukrotnie zmielonego  250 g drobnego cukru 3 łyżki mąki ziemniaczanej 3 jajka   40 g śmietanki 30% 35 g  amaretto    Składniki na kruszonkę:  100 g zmielonych migdałów 50 g  masła 50 g cukru      Wykonanie: Ciasteczka i czekoladę miksujemy blenderem.  Dodajemy roztopione masło i mieszamy.  Dno tortownicy (22 cm) wykładamy papierem do pieczenia.   Wymieszane z masłem ciasteczka ugniatamy na dnie tortownicy.  Wkładamy do lodówki. Składniki na masę serową miksujemy przez chwilę, tak aby masa była gładka.  Gotową masę wylewamy na przygotowany wcześniej spód z ciasteczek.  Migdały i cukier mieszamy.  Dodajemy zimne masło i wyrabiamy palcami, tak aby powstałą kruszonka.  Gotową kruszonkę wysypujemy na masę serową.  Pieczemy godzinę w 180 stopniach.     /wydrukuj przepis/ 