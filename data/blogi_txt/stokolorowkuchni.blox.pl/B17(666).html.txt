Te muffinki przygotowałam dla mojej koleżanki na jej urodziny. Niby zwykły muffinowy przepis, ale połączenie czekolady i truskawek to jest to.  Moje dzieci zapałały wielką miłością do tych babeczek.  Zresztą nie dziwię się im wcale.    ﻿ Składniki: 250 g mąki pszennej 120 g cukru 2 łyżeczki proszku do pieczenia ½ łyżeczki sody 100 g  truskawek 50 g gorzkiej czekolady 90 ml oleju 250 ml mleka 1 jajko         Wykonanie: Mąkę, cukier, proszek i sodę mieszamy w jednej misce.  W drugiej łączymy mleko, olej i jajko.  Czekoladę siekamy, truskawki kroimy na mniejsze kawałki.  Łączymy zawartość obu misek tylko do połączenia składników.  Dodajemy truskawki i czekoladę. Delikatnie mieszamy.  Ciasto przekładamy do foremek muffinkowych wyłożonych papilotkami.  Pieczemy w 190 stopniach przez około 20 minut, aż do suchego patyczka. ﻿ 