W tym tygodniu w Weekendowej Piekarni gospodarzy Wiosenka. Między innymi zaproponowała  bułeczki z chałwą.  Wiedziałam, że posmakują one mojemu mężowi, miłośnikowi chałwy.  Bułeczki zrobiłam z połowy porcji a i tak wyszło ich dość sporo.  Będzie wspaniałe drugie śniadanie do pracy :)   Składniki na ciasto: 500 ml mleka 50 g świeżych drożdży 100 g cukru 1/2 łyżeczki soli 150 g masła kilogram mąki Składniki na nadzienie: 75 g czekolady deserowej 150 g chałwy 75 g masła 2 łyżki cukru łyżka kakao jajko do glazury  Wykonanie: Podgrzać mleko do temperatury 37 stopni, zalać nim rozkruszone w misce drożdże i mieszać, aż się rozpuszczą. Można też zrobić zaczyn.Następnie dodać do nich sól, cukier, masło oraz mąkę i wyrobić gładkie ciasto. Pozostawić je do wyrośnięcia na 30 minut. Pokroić czekoladę i wymieszać ją ze startą chałwą, masłem, cukrem oraz kakao. Ułożyć ciasto na stolnicy oprószonej mąką, podzielić je  na dwie części i rozwałkować na prostokąty o wymiarach 30x40 cm. Rozprowadzić na nich nadzienie, niezbyt grubo bo wypłynie, po czym zrolować wzdłuż dłuższego boku. Pokroić rolady na 40 plastrów. Ułożyć je na blaszce i pozostawić do wyrośnięcia na 30 minut a w tym czasie podgrzać piekarnik do temperatury 250 stopni. Posmarować bułeczki roztrzepanym jajkiem i piec przez 8-10 minut. /wydrukuj przepis/ 