"Śniadanie zjedź sam, obiadem podziel się z przyjacielem, kolację oddaj wrogowi."  Pewnie słyszeliście to powiedzenie i mam nadzieję, że się do niego stosujecie.  Ja nie wyobrażam sobie wyjścia z domu bez śniadania.  Chociaż rano jest bardzo dużo rzeczy do zrobienia, zawsze znajdujemy czas przynajmniej na kanapki z domowego pieczywa.   To właśnie dzięki temu wychodzimy z domu naładowani energią.   Dzisiaj pokażę Wam przepis na muffinki, które możecie zjeść na śniadanie, zabrać ze sobą do pracy, czy też zjeść jako deser.   Przepis znalazłam na stronie flora.pl, gdzie możecie poczytać o tym jak jeszcze możemy dbać o nasze zdrowie.           Składniki   250 g﻿ mąki razowej 50 g﻿ cukru trzcinowego 55 g górskich płatków owsianych 1 łyżeczka proszku do pieczenia ½ łyżeczki sody do pieczenia ½ łyżeczki mielonego cynamonu 3 pogniecione dojrzałe banany 2 jajka 175 ml niskotłuszczowego jogurtu naturalnego 75 g roztopionej Flory Original 1 łyżeczka ekstraktu z wanilii 50 g grubo posiekanych orzechów laskowych 100 g pokrojonych daktyli bez pestek Przygotowanie     Rozgrzej piekarnik do temperatury 190°C. Spryskaj blachę na muffiny sprayem do pieczenia i odstaw (ja wykładam blachę papilotkami).     Połącz mąkę, cukier, płatki owsiane, proszek do pieczenia, sodę do pieczenia i cynamon w dużej misce i odstaw.     Połącz banany, jajka, jogurt, Florę Original i wanilię w średniej wielkości misce.     Wymieszaj zawartość obu misek, tylko do połączenia składników. Mieszając, dodaj orzechy laskowe i daktyle. Nakładaj ciasto do przygotowanej formy, tworząc małe kopce.  Piecz 25 minut lub do czasu, gdy po włożeniu patyczka do środka, będzie on czysty. Pozostaw do ostygnięcia na 10 minut; wyjmij z formy, pozostaw do całkowitego ostygnięcia i podawaj.     ﻿ 