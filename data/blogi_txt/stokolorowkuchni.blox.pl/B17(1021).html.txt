Szparagi i makaron to cudne połączenie pod warunkiem, że lubicie jedno i drugie.  Ja lubię, więc połączyć musiałam.  Wymyśliłam sobie biały sos. Troszkę się go  bałam, ale o dziwo nie zwarzył się i smakował wspaniale.   Składniki (na 2 porcje):  pół pęczka szparagów 1 szklanka śmietanki 1 jajko 4 łyżki startego żółtego sera po pół łyżeczki kolendy, kuminu, gorczycy sól, pieprz makaron spaghetti (u mnie razowy)    Wykonanie: Przyprawy prażymy na gorącej patelni a następnie tłuczemy w moździerzu (lub mielimy młynkiem).  Gotujemy makaron al dente.   Szparagi myjemy, odłamujemy zdrewniałe końcówki i gotujemy na parze (lub w specjalnym garnku).  Śmietanę, starty ser i rozbełtane jajko podgrzewamy cały czas mieszając.  Doprawiamy solą i pieprzem oraz częścią uprażonych przypraw.  Ugotowany makaron wrzucamy do podgrzanej śmietany i mieszamy.  Dorzucamy pokrojone na kawałki ugotowane szparagi (część główek możemy zostawić do dekoracji) i ponownie mieszamy.  Podajemy natychmiast posypane resztą przypraw.  /wydrukuj przepis/ 