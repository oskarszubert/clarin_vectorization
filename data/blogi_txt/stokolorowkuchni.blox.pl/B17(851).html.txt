W sklepie zobaczyłam piękne polędwiczki, więc się skusiłam. Potem małżonek szukał na necie ciekawych przepisów.  Padło na ten oto.  To był dobry wybór.  Ciekawe połączenie, łatwe w przygotowaniu.  Dorosłym smakowały.      Składniki:  1 polędwiczka kilka suszonych pomidorów w oleju 2 ząbki czosnku liście bazylii sól, pieprz oliwa do smażenia       Wykonanie: Piekarnik rozgrzać do 200 stopni. Polędwiczki umyć, osuszyć i oczyścić z błonek.  Pokroić na 2 cm paski.  Każdy delikatnie rozbić.  Doprawić solą i pieprzem.   Czosnek pokroić w plasterki, pomidory na mniejsze kawałki.  Na każdym kawałki polędwicy kładziemy listki bazylii, kawałki pomidora i plasterki czosnku.  Zwijamy i spinamy wykałaczką. Na patelni rozgrzewamy oliwę (można też użyć tej z pomidorów).  Polędwiczki obsmażamy z każdej strony.  Obsmażone kładziemy na blachę i wkładamy do piekarnika.  Pieczemy około 15 minut. 