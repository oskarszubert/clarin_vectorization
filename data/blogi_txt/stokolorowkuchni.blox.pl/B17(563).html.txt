Koniecznie musicie zrobić sami przyprawę do piernika.  Żadna gotowa, nie będzie miała takie zapachu.  Może to być właśnie ta, luksusowa, pokazana w zeszłym roku przez Poleczkę, lub też mniej wymagająca.  Jeśli nie macie moździerza czy młynka do kawy, zawsze można skorzystać ze zmielonych już przypraw. Przyprawa nie będzie może aż tak aromatyczna, ale i tak zobaczycie, że będzie o wiele lepsza od tych gotowych.  Ja moją przyprawę dodaję do Korzennego Tygodnia Ptasi.  Składniki (na około 100 g):  duży kawałek korzenia imbiru (około 50g) skórka otarta z dwóch dużych pomarańczy skórka otarta z trzech dużych cytryn 8 dużych kawałków kory cynamonu (razem około 50g) 1 cała gałka muszkatołowa 10 strączków zielonego kardamonu 1 łyżeczka nasion kopru włoskiego 1 łyżeczka całych goździków 1 cała gwiazda anyżu 2 łyżeczki nasion kolendry pół łyżeczki pieprzy białego pół łyżeczki pieprzu czarnego pół łyżeczki pieprzu różowego pół łyżeczki pieprzu zielonego 1 łyżeczka ziela angielskiego 2 duże i mięsiste laski wanilii    Wykonanie:  Skórki z cytrusów obieramy zesterem (lub bardzo cienko nożem i pozbywamy się białych, gorzkich części). Imbir obieramy i kroimy w cienkie plasterki. W piekarniku nagrzanym do 160C przez 30 minut suszymy skórki, a przez 40 minut plasterki imbiru. Wszystkie przyprawy (oprócz wanilii) prażymy na suchej patelni. Studzimy. Ostudzone mielimy partiami razem z laską wanilii, wysuszonymi imbirem oraz skórkami z cytrusów w młynku do kawy lub ucieramy w moździerzu na proszek. Przechowujemy w szczelnie zamykanym szklanym pojemniku z dala od promieni słonecznych.   EDIT 2013: Imbir wkładam do piekarnika.  Po około 15 minutach dodaję skórki, a po kolejnych 10 resztę składników (poza wanilią).  W ten sposób nie musimy nic prażyć na patelni :)  ﻿ /wydrukuj przepis/ 