Co można zrobić z odrobiną cukru różanego?  Można przerobić przepis Nigelli i zrobić magdalenki.  Lekko różane, mięciutkie, znikające sama nie wiem kiedy.      Składniki:  50 g masła (plus więcej do smarowania) 1 duże jajko 40 g cukru różanego szczypta soli 45 g mąki pszennej cukier puder do oprószenia Wykonanie: Masło topimy i odstawiamy do ostygnięcia.  W misce ubijamy jajko z cukrem i solą przez 5 minut mikserem, aż zgęstnieje jak majonez.  Przesiewamy mąkę do masy jajecznej i delikatnie mieszamy.  Dodajemy masło i znowu delikatnie mieszamy.  Odstawiamy miskę na 1 godzinę lodówki.  Następnie wyjmujemy na 30 minut, aby ciasto się ociepliło.  Rozgrzewamy piekarnik do 220 stopni.  Foremki natłuszczamy stopionym masłem (ja używałam silikonowych i nie smarowałam).  Wypełniamy foremki ciastem i pieczemy przez 3 - 5 minut.  Po ostudzeniu na kratce, obsypujemy cukrem pudrem.       /wydrukuj przepis/ ﻿ 