Nie da się ukryć, że nie są to najzdrowsze kotleciki jakie można przygotować.  Mają jednak pewną zaletę.  Jedną piersią z kurczaka nakarmicie spokojnie nawet 6 osób (u nas wystarczyło dla 4 osób na 2 obiady).  Nie pojawiają się u nas zbyt często, ale jak już są, to mój syn jest w siódmym niebie. Składniki:  1 podwójna pierś z kurczaka 1 łyżka majonezu 1 jajko 1 łyżka mąki ziemniaczanej sól, pieprz 1 łyżka natki pietruszki olej    Wykonanie: Pierś umyć, osuszyć i pokroić w kostkę.  W misce wymieszać majonez, jajko, mąkę, natkę i przyprawy.  Dodać pokrojoną pierś i wymieszać.  Smażyć na rozgrzanym oleju z dwóch stron, aż kotleciki nabiorą złotego koloru. 