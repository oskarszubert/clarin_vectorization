Jakiś czas temu koleżanka mojej mamy dała mi paczuszkę ciasteczek owsianych z pytaniem czy znam na takie przepis. Nie znałam, ale pomyślałam, że wymyślę.  Wiedziałam, że muszą mieć kakao, wyczuwalny był miód, no i widać było płatki owsiane. Ciatseczka wyszły smaczne,   w sam raz do porannej kawy, jednak chyba nie do końca takie jak oryginał.  No nic będę próbować dalej.    Składniki:  1 szklanka mąki pszennej razowej pół szklanki płatków owsianych 100 g masła  1 jajko pół łyżeczki proszku do pieczenia 3 łyżki miodu (dałam 2 łyżki miodu i 1 łyżkę syropu fiołkowego) 1 łyżka kakao    Wykonanie: Nagrzewamy piekarnik do 180 stopni.  Masło topimy i studzimy.  Płatki owsiane miksujemy, ale niezbyt dokładnie.  Mieszamy wszystkie składniki a następnie wykładamy kule na blachę.  Kule spłaszczamy.  Ciasteczka pieczemy około 15 minut.  Pozostawiamy na blasze do ostygnięcia (lekko stwardnieją).   /wydrukuj przepis/ 