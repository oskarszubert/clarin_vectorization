A przepis Lily znaleziony u "Domowej Bogini".  Przy okazji odkryłam jak należy robić scones, żeby wyszły idealne.  Okazało się, że są zupełnie jak muffiny - szybko się je robi i nie można ich długo wyrabiać.  Plus dodatkowo ostry przyrząd do wycinania, ale to już drobiazg.  Zapraszam na scones idealne.   Składniki (na około 12 sztuk):  500 g mąki pszennej 1 łyżeczka soli 2 łyżeczki sody oczyszczonej 4,5 łyżeczki winianu potasu 50 g zimnego masła, pokrojonego w kostkę 25 g margaryny roślinnej lub masła (dałam masło) 300 ml mleka 1 duże jajko do smarowania (użyłam mleka)    Wykonanie: Rozgrzej piekarnik do 200 stopni. Do dużej miski przesiej mąkę, sól, winian i sodę.  Wetrzyj tłuszcz (tak jak na kruszonkę), aby nabrał konsystencji mokrego piasku (to możemy robić długo i dokładnie).  Wlej całe mleko, krótko mieszaj (naprawdę KRÓTKO).  Przełóż masę na oprószony mąką blat i zagnieć tylko tyle, żeby uformować ciasto. Rozwałkuj na grubość 3 cm.  Wycinaj ostrą foremką wymoczoną w mące. Wycięte scones układamy na blaszce wyłożonej papirem do pieczenia.  Układamy blisko siebie, tak aby w trakcie pieczeni urosły i przylgnęły do siebie.  Smarujemy rozkłóconym jajkiem (ja smarowałam mlekiem).  Wstawiamy do piekarnika i pieczemy 10 - 12 minut, aż się zezłocą.   Podajemy najlepiej świeżo upieczone i jeszcze ciepłe.  Jeśli nie zjemy wszystkich, możemy je zamrozić w woreczku, a potem rozmrażać przez chwilę w mikrofali.  Będą jak wyjęte z piekarnika.  /wydrukuj przepis/ 