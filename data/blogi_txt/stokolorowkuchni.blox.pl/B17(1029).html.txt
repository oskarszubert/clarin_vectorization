Jakiś czas napisałam, że będzie więcej surówek.  Napisałam i na tym się skończyło, przynajmniej blogowo.  Bo w rzeczywistości powstają, chociaż nie zawsze tak czasochłonne jak ta.  Pierwszy raz taką surówkę jadłam u moich teściów i od tamtej pory gości i u nas od czasu do czasu.      Składniki:  1/2 główki małej białej kapusty 2 jajka 2 marchewki 1 cebula (tym razem czerwona, ale może być też cukrowa) 1 łyżeczka octu 1/2 jabłka 1 łyżka majonezu 2 - 3 łyżeczki musztardy jogurt naturalny / śmietana sól, pieprz        Wykonanie: Kapustę szatkujemy.  Obgotowujemy w wodzie z octem przez kilka minut (możemy ten etap pominąć). Odcedzamy i dokładnie odsączamy. Jajka gotujemy na twardo. Ugotowane obieramy i kroimy w kostkę.  Marchewki i jabłka obieramy i ścieramy na drobnej tarce.  Cebulę siekamy. Wszystkie składniki mieszamy.  Przygotowujemy sos z majonezu, musztardy i śmietany lub jogurtu. Polewamy surówkę sosem.  Odstawiamy do lodówki aby chwilę się przegryzła. 