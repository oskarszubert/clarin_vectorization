"Nie będę tego jeść, ja chcę placuszki."    Dzień zaczął się więc wspaniale.  No ale co zrobić, jak brzuszek łakomczuszek ma opryszczkowe zapalenie gardła i jedzenie nie dostarcza mu przyjemności.  No więc, żeby jakoś zrobiło się jednak milej, placuszki zostały jednak wykonane.  Na całe szczęście większość składników była w domu, a to czego zabrakło, zostało w części zastąpione zamiennikiem.  Chętnych rączek do pomocy miałam więcej, ale i buź do nakarmienia nie brakowało.      Składniki : 7,5 dag mąki pszennej 1/2 łyżeczki proszku do pieczenia 1 1/2 łyżeczki cukru 17,5 dag maślanki (dałam kefir - 15 dag - wymieszany z jogurtem morelowym - 2,5 dag) 1 łyżka oleju 1 jajko 1/2 łyżeczka esencji waniliowej  szczypta soli morele cukier z wanilią    Wykonanie: Wymieszać mąkę, proszek, sól i cukier.  W drugim naczyniu rozbełtać olej, maślankę, jajko i esencję. Odstawić na chwilkę.  W mące zrobić wgłebienie, wlać płynne składniki i wyrobić ciasto.  Na patelnię z rozgrzanym olejem wlewać po 1 łyżce ciasta i smażyć około 2 minuty z jedenej i z drugiej strony.  Gotowe placuszki wyłożyć na ręcznik papierowy, żeby odsączyć tłuszcz.  W między czasie zmiksować kilka moreli z dodatkiem cukru z wanilią (może być oczywiście wanilinowy), a kilka owoców pokroić na kawałki.  Gotowe placuszki obsypać owocami i polać sosem. Smacznego /wydrukuj przepis/ 