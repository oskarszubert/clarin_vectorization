Nareszcie po ponad dwóch miesiącach bez normalnych weekendów udało nam się wyjechać na wieś i naładować akumulatory na następny tydzień pracy.  Przysnęłam na leżaku, oplewiłam tylko jedną grządkę, zobaczyłam moje dynie (które sadziła moja teściowa).   Zerwałam truskawki prosto z krzaka, poszłyśmy (tylko my dziewczyny) na jagody i przyniosłyśmy więcej ukąszeń od  komarów niż jagódek, widziałam pierwszą poziomkę, usypialiśmy przy  akompaniamencie świerszczy, a budziły nas skowronki.  A na koniec tego  cudowne weekendu teściowa poczęstowała nas cudnym ciastem.  Zniknęło jeszcze ciepłe.  I o to chodzi w życiu.  Składniki: ½ kostki masła lub margarynytrochę ponad 2 szklanki mąki4  jajkaniecała szklanka cukru1 łyżeczka proszku do pieczenia1/3  szklanki mlekatruskawkiWykonanie:Jajka utrzeć z cukrem, aż  cukier się rozpuści.  Masło roztopić i ostudzone dodać do jajek. Wymieszać, dodać mleko a na końcu delikatnie wmieszać mąkę. Wylać  ciasto na  tortownicę (nasze pieczone w prodiżu).  Na wierzch położyć owoce.  Piec w  temperaturze 180 stopni przez około 40 minut, aż będzie lekko brązowe.   Sprawdzić patyczkiem czy środek nie jest mokry.         /wydrukuj przepis/ 