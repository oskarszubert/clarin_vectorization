Przepis na ten chlebek znalazłam u Liski.  I odkąd go zrobiłam pierwszy raz powracam dość często. Można by nawet powiedzieć, że to nasz taki czwartkowy chlebek.  A dlaczego?  A to dlatego, że w czwartek idę do pracy na krócej, akurat na tyle, że chlebek mogę rano wyrobić, wstawić do wyrastania, a jak wracam pakuję tylko do piekarnika i gotowe. A po wyjęciu uczta. Bo chlebek ma niesamowity smak. Cudne, prawda?      Dzień przed pieczeniem:1 łyżka zakwasu żytniego  (dokarmionego 10-12 godzin wcześniej)150 ml wody150 g mąki żytniej chlebowej typ 720 Po 12-18 godzinach dodajemy:380 g mąki żytniej chlebowej typ 7201,5 łyżeczki soli1/2 łyżeczki drożdży instant (opcjonalnie)200 ml wody w temp pokojowej50 g prażonego słonecznika (Rozgrzać suchą patelnię. Wsypać pestki słonecznika i prażyć je na złoto, ciągle mieszając. Zajmie to ok. 5 minut.)    Wykonanie: Wszystkie składniki oprócz pestek łączymy za pomocą miksera lub łyżki. Nie należy miksować zbyt długo. Na końcu dodajemy uprażony i ostudzony słonecznik.Przełożyć ciasto do keksówki o długości 26-30 cm wysmarowanej oliwą i wysypanej otrębami żytnimi. Przykryć folią spożywczą i odstawic do wyrastania. W zależności od temperatury, zajmie to 2-6 godzin (mój rośnie zawsze około 6 godzin).Chleb mniej więcej podwoi swoją objętość. Nie należy wstawiać do piekarnika niewyrośniętego chleba. Wstawić do zimnego piekarnika, nastawić temp. 230 st C. Po 30 minutach zmniejszyć do 210 st i piec jeszcze ok 30 minut. Warto po ok. 30 minutach od wstawienia chleba sprawdzić, jak się piecze, ponieważ czas pieczenia zależy tu przede wszystkim od tego, jak szybko nagrzewa się piekarnik. Jeśli chleb za bardzo rumieni się z wierzchu, należy przykryć go folią aluminiową i dopiekać pod nią.Ostudzić na kuchennej kratce. /wydrukuj przepis/ 