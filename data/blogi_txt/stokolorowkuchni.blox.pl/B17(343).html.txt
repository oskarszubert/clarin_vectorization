Dzieci już od jakiegoś czasu prosiły o gofry.  Nic dziwnego, w końcu ostatnie gofry robiłam na wiosnę.  Zabrałam się do pracy i w pół godziny mieliśmy pyszny deser.  Gofry wyszły przepyszne. Składniki (na ok 10 sztuk):  300 g mąki pszennej 400 ml mleka 2 jajka 2 łyżeczki proszku do pieczenia 2 łyżeczki cukru waniliowego (domowego) 90 g oleju szczypta soli odrobina oleju do smarowania       Wykonanie: Białka ubijamy ze szczyptą soli na sztywno.  Pozostałe składniki miksujemy a następnie mieszamy delikatnie z ubitymi białkami.  Gotowe ciasto odstawiamy i rozgrzewamy gofrownicę.  Rozgrzaną gofrownicę smarujemy olejem. Wylewamy ciasto i smażymy gofry na złoty kolor.  Studzimy na kratce. 