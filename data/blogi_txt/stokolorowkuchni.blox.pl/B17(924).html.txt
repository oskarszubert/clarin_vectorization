Sałatkę jadłam u moich teściów i muszę powiedzieć, że bardzo przypadła mi do gustu.  Jest jednak jedno "ale" - należy ją jeść razem z najbliższą osobą, bo inaczej zapach czosnku może odstraszyć ukochanego ;).  Można oczywiście ilośc czosnku modyfikować, ale ja najbardziej lubię taką intensywną. Składniki: kalafior brokuły  pomidor 2 jajka kukurydza z puszki (opcjonalnie)  Sos: majonez jogurt naturalny lub śmietana czosnek (1 - 4 ząbki) musztarda francuska (ja daję 2 łyżeczki) sól, pieprz do smaku   Wykonanie: Kalafiorn i brokuły podzielić na różyczki i ugotować (najlepiej na parze).  Ostudzić i schować do lodówki.  Jajka ugotować na twardo.  Do salaterki włożyć na dno część kalafiora i brokuł, dodać pokrojone na ćwiarki jajko i pokrojonego w cząstki pomidora.  Składniki sosu wymieszać (proporcje według uznania), czosnek ma być zgnieciony.  Polać część sałatki i przykryć kolejną wartswą brokuł, kalafiora, jajka i pomidora i znowu polać drugą częścią sosu.  Na wierzchu można posypac kukurydzą z puszki. Sałatkę schłodzić. /wydrukuj przepis/ 