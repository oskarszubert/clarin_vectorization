Pamiętacie akcję Kulinarni Blogerzy dla Kubusia?  To już 3 jesień, kiedy blogerzy pomagają choremu Kubie.  Tym razem powróciliśmy do formuły sprzed 3 lat.  Na aukcjach możecie kupić wypieki, przetwory, książki i inne cuda podarowane przez kulinarnych blogerów (i nie tylko) dla Kubusia. Wszystkie aukcje możecie zobaczyć tutaj.  Ja natomiast przygotowałam dżem dyniowy (licytujemy go tutaj), z dyni z mojego (a raczej mojej teściowej) ogródka. Dynia była (bo już jest zamknięta w słoiczkach) ekologiczna.       Składniki:  3 kg miąższu z dyni 400 g cukru 2 laski wanilii       Wykonanie: Pokrojoną w kawałeczki dynię wkładamy do garnka o grubym dnie, podlewamy odrobię wody i gotujemy. Mieszamy od czasu do czasu, aby dynia się nie przypaliła.  Kiedy dynią rozpadnie się trochę, dodajemy ziarenka wyjęte z lasek wanilii i same laski.  Mieszamy, dodajemy cukier.  Gotujemy mieszając od czasu do czasu.  Ja swój dżem gotowałam w trzech ratach (ze względu na brak czasu). Kiedy osiągniemy właściwą konsystencję, wyjmujemy laski wanilii, przekładamy gorący dżem do wyparzonych i gorących słoików i zakręcamy czystymi zakrętkami (ja swoje zawsze gotuję). Stawiamy na kilka minut do góry dnem.      /wydrukuj przepis/ 