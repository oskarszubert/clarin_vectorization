Mojej mięcie należało się strzyżenie ;)  Pomyślałam, że ciasteczka będą super pomysłem na wykorzystanie większej ilości mięty.  Pamiętałam o tych, ale pomyślałam, że może czas na coś nowego. Większość przepisów jakie znalazłam wykorzystywała krople miętowe.  Na szczęście odnalazłam też ten.  To był strzał w dziesiątkę.      Składniki:  150 g mąki pszennej pełnoziarnistej szczypta soli 100 g masła w temperaturze pokojowej 60 g cukru trzcinowego 1/2 łyżeczki ekstraktu waniliowego 2 - 2,5 łyżeczki świeżej, posiekanej mięty 50-80 g czekolady (mlecznej lub gorzkiej)       Wykonanie: Piekarnik rozgrzać do 180 stopni.  Blachę wykładamy papierem do pieczenia. Masło ucieramy z cukrem, aż dobrze się połączą.  Dodajemy wanilię i miętę i mieszamy.  Mąkę i sól przesiewamy na utarte masło.  Mieszamy łopatką lub robotem na bardzo niskich obrotach, tylko do połączenia składników.   Formujemy kulki nieco mniejsze niż orzech włoski (mniej więcej z 1/2 łyżki ciasta).  Lekko je rozgniatamy i układamy na przygotowanej blaszce.  Ciasteczka nie rosną, więc musimy o tym pamiętam podczas formowania. Pieczemy przez 20 - 30 minut, aż będą lekko brązowe.  Studzimy na kratce. Czekoladę roztapiamy w kąpieli wodnej lub w mikrofalówce. Ciasteczka oblewamy czekoladą.  Czekamy, aż czekolada zastygnie. Przechowujemy w puszce. 