Tort na zamówienie mojego 12-latka.  Najlepszego synku. Składniki na biszkopt (blacha 25 cm):  8 jaj ponad szklanka mąki pszennej 2,5 łyżki mąki ziemniaczanej pół szklanki cukru 1 łyżeczka proszku do pieczenia  ﻿ Wykonanie: Białka ubijamy z cukrem, a następnie dodajmy po 1 żółtku nadal ubijając i delikatnie dodajemy mąki wymieszane z proszkiem do pieczenia.Przelewamy do tortownicy wyłożonej papierem do pieczenia (wykładam dno, a boki smaruję masłem i posypuję bułką tartą). Pieczemy ok 40 minut w temperaturze 180 stopni. Ostudzony biszkopt kroimy na 3 blaty﻿      Składniki na masę owocową:  300 g truskawek  150 g jagód 500 ml śmietany kremówki 1 łyżka żelatyny1/3 szklanki cukru  truskawki do dekoracji Wykonanie: Truskawki zmiksować blenderem na sos. Jagody zmiksować w drugiej misce (ja dałam mrożone, osączone na sitku) Żelatynę rozpuścić w kilku łyżkach wrzącej wody. Kremówkę ubić, pod koniec ubijania dodać cukier. Podzielić na 2 porcje, jedna mniej więcej 2/3, a druga 1/3.  Do pierwszej wlewać powoli sos z truskawek, dalej ubijając. Do ciepłej żelatyny dodać odrobinę masy truskawkowej i dokładnie rozmieszać.  Następnie tak zahartowaną żelatynę wlać powoli do całej masy, cały czas ubijając.﻿  To samo powtórzyć z jagodami. Masę jagodową rozsmarować na pierwszym blacie biszkoptu.  Na jagodową masę położyć drugi blat.  Rozsmarować na nim połowę masy truskawkowej. Ułożyć na masie truskawki przekrojone na pół. Położyć ostatni blat.  Rozsmarować na nim pozostałą część masy truskawkowej i przybrać truskawkami.   Składniki na masę na boki:  200 ml śmietany kremówki 1 łyżeczka żelatyny 2 łyżki cukru    Wykonanie:   Śmietanę ubić, pod koniec dodając cukier. Żelatynę rozpuścić w odrobinę wrzącej wody.   Ostudzić. Ostudzoną żelatynę zahartować, tak jak przy masach owocowych i dodać do ubitej kremówki, cały czas ubijając.  Posmarować boki ciasta.      /wydrukuj przepis/ 