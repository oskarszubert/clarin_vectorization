Miałam super przepisem uczcić orzechowy tydzień.  Pomyślałam, że skoro pierwsze nie wyszły najgorzej, to drugie powinny się udać. Jak się okazało nic bardziej mylnego.  Przepis się pojawi, bo może ktoś, kto się zna powie mi co zrobiłam źle.  Czy za długo mieszałam?  Za długo piekłam?  A może właśnie za krótko?  No i jakby było mało to wybrałam maślaną masę do przekładania. Jednak nie jest to najlepszy pomysł do makaroników (moim skromnym zdaniem oczywiście). Przepis na makaroniki na podstawie Viri a na masę stąd.     Składniki: 70 g białek, wysuszonych przez 3-5 dni na blacie      (białka przelewamy do miseczki i odstawiamy w temp. pokojowej na 3-5 dni) 170 g cukru pudru, w proporcji 35:135   100 g mąki migdałowej (użyłam zmielonych płatków migdałowych) 1 łyżka gorzkiego kakao Wykonanie: Białka ubić na średnio sztywno, dodać 35g cukru pudru i ubić maksymalnie. 135g  cukru pudru przesiać z mąką migdałową i kakao. Wmieszać sypkie  składniki do białek. Przełożyć  do rękawa cukierniczego, wycisnąć równe krążki na blachę wyłożoną pergaminem (lepiej matą teflonową, gdyż z niej wygodniej się odklejają  makaroniki po upieczeniu). Blachą należy delikatnie, ale stanowczo  uderzyć o miękką powierzchnię, najlepsze jest do tego łóżko lub tapczan,  by masa równomiernie się rozłożyła, a ewentualne czubeczki pochowały.  Ciasteczka można posypać czymś (np. sproszkowanymi owocami, drobno  zmielonymi, lub drobno zmieloną kawą). Potem odkładamy blachy na ok. 30  minut, by makaroniki podeschły i utworzyła się na nich cienka skorupka (będzie można bez przyklejenia dotknąć je delikatnie palcem). Piec w 140  stopniach przez ok. 12-15 minut. Czas pieczenia w każdym piekarniku  może być różny (ja piekłam w niższej temperaturze). Makaroniki nie  powinny się zbrązowieć! Ostudzone makaroniki przekładać kremem i podawać.   Krem maślany: 100gr cukru2 duże białka jajek180gr masła w temperaturze pokojowej1/4 do1/2 łyżeczki cynamonu1/8 łyżeczki gałki muszkatołowejBiałka i cukier włóż do miski i ustaw nad garnkiem z wrzącą wodą.  Ubijaj cały czas nad parą, aż masa będzie ciepła w dotyku, przez około 3 minuty.  Cukier ma się rozpuścić.  Przelać białka do stacjonarnego miksera i ubijać pianę na średniej prędkości aż ostygnie i będą formować się górki, przez około 5 minut.  Po łyżce dodawać masło, cały czas ubijając aż masa będzie gładka. Jak włożymy już całe masło ubijamy dalej na średniej prędkości, aż masa zgęstnieje i będzie głądka.  Trwa to około 6-10 minut. A tak makaroniki wyglądają z wierzchu:     /wydrukuj przepis/ 