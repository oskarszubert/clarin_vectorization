Zrobiłam krem limonkowy, a wieczorem zasiadłam z córcią, żeby obejrzeć 30 minut Jamiego.  Jak tylko pojawił się deser, aż się uśmiechnęłam.  Okazało się, że lemon curd był potrzebny.  Córcia od razu powiedziała : Zrobimy jutro?  Zrobiłyśmy.   Nie do końca tak, jak proponował Jamie.  Nasza wersja bez jogurtu, czy bitej śmietany.  Sama słodycz domowych bezowych wianuszków i cudowna kwaskowatość kremu limonkowego.     Składniki (na około 6 sztuk):  2 białka 90 g cukru szczypta soli ok. 12 łyżek kremu limonkowego (lub cytrynowego) 6 malin mięta   Wykonanie: Piekarnik nagrzewamy do 140 stopni.  Blachę wykładamy papierem do pieczenia.  Białka ubijamy ze szczyptą soli.  Kiedy są już dość mocno ubite, dodajemy powoli cukier, cały czas ubijając. Ubijamy do czasu, aż masa stanie się błyszcząca.  Masę wkładamy do rękawa cukierniczego z szeroką końcówką.  Wyciskamy gniazdka (spód i wysokie boki)  Bezy pieczemy przez około 60 minut. Wyjmujemy i studzimy.  Na przestudzone spody nakładamy łyżką krem limonkowy.  Na wierzch kładziemy malinę i miętę do dekoracji.        /wydrukuj przepis/ 