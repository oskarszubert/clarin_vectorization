Mój syn właśnie pokonuje długą trasę rowerem.  Przez 4 dni mają do przejechania ponad 300 kilometrów.  Na pierwszy dzień wyprawy przygotowałam dla niego drożdżówki z brzoskwiniami.  Mam nadzieję, że dodadzą mu siły. Przepis na ciasto pochodzi stąd. Składniki na 10 sztuk :  40 dag mąki (dałam trochę ponad 50) 1 szklanka ciepłego mleka 1 torebka drożdży instant 5 łyżek masła (stopić) 1/2 szklanki cukru 1 jajko szczypta soli kilka brzoskwiń (3-4)     Wykonanie:   ﻿Mąkę przesiać, wymieszać z drożdżami, solą i cukrem. Dodać stopione masło, ciepłe mleko i jajko. Wyrobić gładkie ciasto. Przykryć miskę z ciastem czystą ściereczką i odstawić do wyrośnięcia na ok 3- 40 minut (musi podwoić objętość). Wyrośnięte ciasto podzielić na 10 części. Każdą rozwałkować na kształt prostokąta, o krótszym boku nieco szerszym od ćwiartki brzoskwini.  Ćwiartkę brzoskwini kładziemy na środku.  Nakrywamy jedną częścią ciasta.  Drugą nacinamy i przykrywamy pierwszy kawałek ciasta.  Dokładnie sklejamy. Możemy posmarować bułki mlekiem lub jajkiem. Piec około 15 - 20 minut w temperaturze 200 stopni.     /wydrukuj przepis/ ﻿﻿﻿ 