Lodówka niby pełna, a pusta.  Brak pomysłu z czego zrobić obiad. Mięso i warzywa z zupy, ugotowane ziemniaki, reszta żółtego sera, a na internecie zaproszenie do "Ekonomii Gastronomii",  a w głowie pamięć cudownego shepherd's pie. Pomyślałam, że to jest właśnie to.  W końcu zamiana resztek w nowe, pyszne i zdrowe dania to jedna z wielu i nie wiem czy nie najważniejsza, zasada ekonomii. A jakie są pozostałe zasady?  Bardzo proste. Pamiętajmy o tym, że zamrażalnik jest nie tylko po to, aby mrozić kostki lodu.  Gotujesz zupę na mięsie?  Po ostudzeniu oddziel mięso od kości i je zamroź.  Po rozmrożeniu kilku porcji będzie jak znalazł na pierogi, czy krokiety.  Rób listę zakupów. Nie dość, że nie wydasz więcej niż trzeba, to jeszcze kupisz to, czego Ci brakuje i co z całą pewnością wykorzystasz w kuchni. Wszystkie pozostałe zasady możecie przeczytać tutaj. Jeśli też chcecie się nauczyć żyć według zasad ekonomii gastronomi przygotujcie danie z najczęściej marnowanych składników w Polsce, dodajcie wpis na durszlaku, przedstawcie czytelnikom najważniejsze Waszym zdaniem zasady „Ekonomii gastronomii”. Zamieście też link do pozostałych zasad oszczędnego gotowania﻿ u siebie na bogu. ﻿      Składniki:  mięsa z kurczaka z rosołu 2 -3 marchewki (ugotowane, z rosołu) 2 cebule 1/2 kg ugotowanych ziemniaków kawałek masła ser żółty puszka kukurydzy  sól, pieprz Wykonanie: Cebule kroimy w pióra i podsmażamy. Mięso mielimy, marchewkę kroimy w kostkę.  Wszystko razem mieszamy, dodajemy kukurydzę i odrobinę masła, aby masa nie była zbyt sucha. Doprawiamy do smaku. Ziemniaki kroimy w plastry lub rozgniatamy (do rozgniecionych warto dodać odrobinę masła).  Na dna naczynia żaroodpornego wykładamy mięsną mieszankę.  Na wierzch kładziemy ziemniaki.  Całość posypujemy startym serem.  Zapiekamy w 180 stopniach przez około 20 minut.    /wydrukuj przepis/ ﻿ 