Wiem, że to nie sezon na lody i sorbety, ale chciałam wreszcie przygotować coś w mojej nowej maszynie do lodów.  Przypomniałam sobie też, że pewien przepis na blogu potrzebuje nowego zdjęcia. Tak więc powstała nowa wersja grillowanej dyni, oraz ten oto sorbet.  Dzieciom smakował, chociaż nie do końca były przekonane do skórek.  Myślę, że mogłam je pogotować w syropie.  Przepis pochodzi z książki "Step - by Step Cooking" G. Rhodes'a. Składniki:  115 cukru 150 ml wody starta skórka i sok z 3 cytryn (dałam 2 cytryny i 1 pomarańczę) 85 ml mleka 1 białko (nie dałam)     Wykonanie: Cukier rozpuszczamy w wodzie i gotujemy przez około 8 minut.  Dodajemy sok i starte skórki i zagotowujemy.  Kiedy tylko zacznie ponownie wrzeć, zdejmujemy z ognia.  Dodajemy mleko i odstawiamy do ostygnięcia.  Kiedy ostygnie przekładamy do maszyny do lodów i zamrażamy przez 20 - 25 minut.  Jeżeli nie mamy maszyny przekładamy do pudełka i wkładamy do zamrażalnika.  Miksujemy co 15 minut, aż masa będzie kremowa.  Białko ubijamy na sztywno i na sam koniec dodajemy do zmrożonego sorbetu.   Wkładamy do zamrażalnika do ponownego zamrożenia. 