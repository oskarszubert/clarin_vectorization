Frużelinę uwielbiamy na domowych gofrach, ale tak naprawdę można nią też polać placuszki czy zjeść z kromką chleba.  W końcu nie różni się zbyt wiele od dżemu.  Do tej pory pokazywałam na blogu wersję wiśniową i jagodową, teraz więc czas na truskawkową. Składniki:  2 kg truskawek 500 g cukru 10 g pektyny sok z połowy cytryny  ﻿    Wykonanie: Umyte i odszypułkowane truskawki zasypujemy cukrem wymieszanym z pektyną.  Odstawiamy na kilkanaście minut, aż puszczą sok.  Dodajemy sok z cytryny. Podgrzewamy cały czas mieszając.  Od momentu kiedy owoce się zagotują gotujemy je przez około 5-10 minut.  Przekładamy do gorących słoików i odstawiamy do góry dnem na kilka minut. 