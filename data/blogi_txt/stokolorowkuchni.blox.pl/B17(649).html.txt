Dla chcącego nic trudnego.  Miałam nie zdążyć z Zielono Mi, a tu nawet pojawiam się drugi raz.  Znowu nie do końca z kolorem, ale starałam się jak mogłam.  Muffinki przepyszne, mój mąż, który twierdzi, że jest uczulony na kiwi, zjadł dwa na raz. Składniki:  250g mąki  2 łyżeczki proszku do pieczenia  ½ łyżeczki sody oczyszczonej  150g cukru trzcinowego  250ml mleka 90ml oleju roślinnego  1 duże jajko  1 łyżeczka ekstraktu wanilii 2 owoce kiwi    Wykonanie: Rozgrzać  piekarnik do 200C i wyłożyć formę papierkami do muffinków. Odmierzyć  suche składniki do miski. Wlać wszystkie płynne składniki do drugiej miski. Zmieszać wszystko razem, dodać obrane i pokrojone owoce kiwi, lekko wymieszać i przełożyć do foremek. Piec przez około 25 minut.   /wydrukuj przepis/ 