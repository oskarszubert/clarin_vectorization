Najpierw zobaczyłam je u Kasi. Niestety wtedy moja mięta podupadała.  Potem zupełnie o nich zapomniałam. Na szczęście Edytka pokazała je u siebie.  Tym razem mięty miałam pod dostatkiem.  Ciasteczka są mocno czekoladowe, mięciutkie, wilgotne w środku.     Składniki (na 18-21 ciastek, u mnie było 16): 1 szklanka mąki pszennej1 łyżeczka proszku do pieczenia1 szklanka cukru pudru1/2 szklanki gorzkiego kakao1/2 szklanki drobno posiekanej świeżej miętyszczypta soli2 jajka1/4 szklanki topionego masła (ok. 80-100 g) - dałam 80 g Wykonanie:W  misce połączyć wszystkie suche składniki włącznie z miętą. Stopione i przestudzone masło połączyć z jajkami i wlać je do składników suchych.  Zagnieść ciasto. Ciasto owinąć w folię spożywczą i włożyć do lodówki na godzinę. Ze schłodzonego ciasta formować kulki wielkości orzecha włoskiego (o wadze 35 g). Układać je na blasze  wyłożonej papierem do pieczenia w dużych odległościach (na jednej blasze  9 sztuk - trzy rzędy po trzy kuleczki). Piec w 180 st.C przez  10 minut (nie dłużej, bo będą za suche). Studzić na blasze, bo gorące,  tuż po upieczeniu ciasteczka są bardzo miękkie.   /wydrukuj przepis/ 