No to się pochwalę, a co.  Na komunię mojego synia przygotowałam 59 muffinków.  Pomyślałam sobie, że muffinki to super wybór, bo się nie narobię, a zawsze wychodzą, każdy może być inny, nie trzeba kroić więc się ładnie poda, no i do tego wszystkim smakują.  Prawie miałam rację (jednak przy takiej ilości narobić się trzeba).  Ale to nie szkodzi. Ważne, że mogłam wypróbować nowe smaki (wielkie dzięki dla Majany za tysiące super pomysłów).  Post będzie z tych długich, bo w końcu muffinów też było sporo.      Zaczynamy:    Muffiny jagodowe Składniki: 2 szklanki mąki1 jajko2 łyżeczki proszku do pieczenia1 szklanka mleka3/4 szklanki cukru1/3 szklanki oleju1/2 szklanki świeżych jagód lub 1 szklanka borówki amerykańskiej (dałam jagody mrożone, bez rozmrażania)szczypta soli1 łyżeczka aromatu waniliowego    Wykonanie: W jednej misce wymieszać mąkę z proszkiem do pieczenia, cukrem i solą.W drugiej misce roztrzepać jajko z mlekiem, olejem i wanilią. Zawartość obu misek połączyć, dodać jagody (borówki) i wymieszać delikatnie.Nakładać do foremek muffinkowych i piec przez około 20-25 minut w temperaturze 200 stopni. Pomysł Majany  /wydrukuj przepis/     Muffiny marmurkowe z nutellą    Składniki:  150g miękkiego masła (ja rozpuściłam)2 jajka duże w temperaturze pokojowej1/2 łyżeczki ekstraktu z wanilii 3/4 szklanki cukru200g mąki1/4 łyżeczki soli2 łyżeczki proszku do pieczeniaokoło 12 kopiastych łyżeczek nutelli (po 1 łyżeczce na każdą babeczkę) Wykonanie: Wymieszać w jednej misce składniki suche tj mąkę, sól, proszek do pieczenia oraz cukier.  Wymieszać w drugiej misce składniki mokre tj masło, jajka i wanilię.Wlać mokre składniki do suchych i wymieszać do połączenia składników, mogą pozostać grudki.Formę muffinkową wyłożyć papilotkami. Nakładać do nich ciasto do 3/4 wysokości. Na każdą babeczkę nałożyć po kopiastej łyżeczce nutelli i wykałaczką robić esy-floresy. W tym dobrze sprawdził się mój Synek :)Piec do suchego patyczka około 20-25 minut w temperaturze 190 stopni. Pomysł od Majany /wydrukuj przepis/             Muffiny bananowe z rodzynkami Składniki:  125g masła 160g cukru pudru 1 łyżeczka ekstraktu z wanilii  3 dojrzałe banany 4 łyżki kwaśnej śmietany 2 jajka 1 łyżeczka sody 1 łyżeczka proszku do pieczenia 300g mąki rodzynki (nie wiem ile, po prostu sypnęłam sporą garść)    Wykonanie: W garnku rozpuścić masło. Ściągnąć z palnika, dodać cukier, wanilię, rozgniecione widelcem banany. Wlać śmietanę, dodać jajka i wymieszać. Dodać sodę, proszek do pieczenia, mąkę, wymieszać. Na końcu wrzucić rodzynki i wymieszać.Formę do muffin wyłożyć papilotkami. Nałożyć do nich ciasto i piec około 20 minut w temperaturze 180 stopni    na podstawie Majanowych muffinek bananowo-czekoladowych  /wydrukuj przepis/ Muffiny kakaowo - kokosowe    Składniki: 250g mąki2 łyżeczki proszku do pieczenia½ łyżeczki sody oczyszczonej2 łyżki kakao dobrej jakości175g cukru pudru150g wiórków kokosowych250ml mleka90ml oleju roślinnego1 duże jajko1 łyżeczka ekstraktu wanilii  Wykonanie: Rozgrzać piekarnik do 200C i wyłożyć formę papierkami do muffinków. Odmierzyć suche składniki do miski. Wlać wszystkie płynne składniki do drugiej miski. Zmieszać wszystko razem, przełożyć do foremek. Piec przez około 20 minut Na podstawie muffinków mocno czekoladowych Nigelli /wydrukuj przepis/ 