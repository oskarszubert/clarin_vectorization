Dziś będzie króko i bez zdjęcia.  A dlaczego już piszę.  W książkach kucharskich po angielsku bardzo często spotykam się z przyprawą "mixed spice".  Nie mogłam nigdzie znaleźć jaki jest jej polski odpowiednik.  Ostatnio jednak wyszperałam gdzieś w sieci jak ją zrobić.  Okazało się, że wszystkie składniki mam w domu.  Z przepisu wychodzi niewielka ilość, ale taką każą robić gdyż przyprawa szybko się psuje.  Dlatego też w sklepie wyszperałam mały pojemniczek na przyprawy.  Zapłaciłam 7.99 i zadowolona.  W domu wszystko wymieszałam, wsypałam do nowego pojemniczka i potrząsnęłam, żeby się naprawdę dobrze połączyło. To był mój błąd.  Pojemniczek nie daje się przekręcić, odkręcić ani w żaden inny sposób otworzyć.  Co zrobiłam?  Wycięłam w plastikowym wieczku małą dziurkę.  No i teraz fotografowanie tego, nie ma najmniejszego sensu. Przyprawa przyda się do naszego najnowszego odkrycia - tarty dyniowej.  Myślę też, że będzie wspaniała do wypieków jabłkowych.  Składniki: 1 łyżka cynamonu 1 łyżeczka mielonej kolendry 1 łyżeczka gałki muszkatołowej ½ łyżeczki imbiru ¼ łyżeczki mielonego ziela angielskiego ¼ łyżeczki mielonych goździków  Wykonanie: Wszystkie składniki dokładnie wymieszać.  Wsypać do szczelnego pojemnika.  Z tej ilości otrzymamy około 2 łyżek przyprawy, które powinniśmy zużyć w przeciągu 2 miesięcy.   /wydrukuj przepis/ 