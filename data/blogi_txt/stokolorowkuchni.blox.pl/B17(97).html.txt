Znudziły mi się już tradycyjne kotlety, czy to mielone, czy schabowe, czy z piersi.  No dobra, przyznam, że schabowych nie robiłam chyba wieki, ale nie zmienia to faktu, że mam już dość. Dlatego jak ujrzałam u Ainsley'a mielone z piersi z kurczaka, a do tego z cudnymi dodatkami od razu postanowiłam je zrobić. Takie kotlety to trochę kompromis pomiędzy pragnieniami kulinarnymi mojege męża i syna (czyt. ZWYKŁE mięso chcemy) a moim znudzeniem.  Składniki: 500 g chudego, mielonego mięsa kurczaka (dałam pierś) 2 ząbki czosnku 1 papryczka chilli, bez ziaren, drobno posiekana 1 łyżka posiekanej mięty 2 łyżki posiekanej natki pietruszki lub kolendry 2 łyżeczki sosu Worcestershire (przy diecie Dukan pominąć) oliwa do posmarowania sól, pieprz  Wykonanie: Wymieszać mięso, czosnek, chilli, zioła, sos Worcestershire i dużo soli i pieprzu.  Uformować 4 równe burgery, każdy posmarować lekko oliwą.  Rozgrzać grill na średnio gorąco (ja użyłam patelni grillowej).  Kotlety grillować po 5 minut z każdej strony aż się równo upieką.  Podawać w bułeczkach z sałatą i pomidorem.    Źródło: Ainsley Harriott's "Low Fat meals in minutes"   /wydrukuj przepis/ 