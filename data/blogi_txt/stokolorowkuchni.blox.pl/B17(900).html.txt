Kolejny przepis podpatrzony we wrześniowej kuchni.  A raczej nie przepis, a pomysł na wywar.  Polecam serdecznie, bo risotto zrobione na takim wywarze, jest do szpiku kości dyniowe ;) Składniki:  1 szklanka ryżu do risotto 1 mały bakłażan 1/2 dyni piżmowej (można użyć innej odmiany) 1 szalotka 1 marchewka 1 cebula oliwa    Wykonanie: Dynię obieramy i zachowujemy skórkę. Ze skórki, marchewki i cebuli gotujemy przez około 15 - 20 minut wywar.  Szalotkę siekamy i szklimy na rozgrzanej oliwie w garnku.  Dodajemy ryż i chwilę smażymy, aż ryż zrobi się przezroczysty.  Dodajemy stopniowo wywar i mieszamy.  Kolejną porcję dodajemy dopiero po tym, jak poprzednia zostanie wchłonięta przez ryż.  Pamiętamy o mieszaniu.  W między czasie dynię i bakłażana kroimy  w kostkę i podsmażamy na patelni. Warzywa muszą stać się miękkie.  Kiedy ryż jest już gotowy, dodajemy podduszone warzywa i gotujemy jeszcze chwilę razem. Możemy dodać starty ser, ale ja podałam bez niczego.  Posypałam jedynie posiekaną natką.    ﻿ /wydrukuj przepis/ 