No i co tu zrobić jak jedno dziecko prosi o robienie muffinek a drugie o budyń?  Całe szczęście, że wcześniej zajrzałam tutaj. Mój przepis zupełenie inny, ale pomysł na niespodziankę z budyniu to rewelacja.  Muffinki z tych bardzo wilgotnych - a przecież o to chodzi.       Składniki mokre: 90 ml oleju 250 ml mleka 1 jajko 1 rozgnieciony banan   Składniki suche: 250 g mąki 175 g cukru 1 opakowanie cukru waniliowego 2 łyżeczki proszku do pieczenia 1/2 łyżeczki sody   Składniki na masę budyniową: 1 opakowanie budyniu 250 ml mleka   Wykonanie: Przygotować budyń według przepisu na opakowaniu, tylko zamiast 500 ml mleka dać tylko połowę.  Pozostawić do ostygnięcia .  Składniki suche i mokre wymieszać  oddzielnie a następnie dodać mokre do suchych i lekko połączyć.  Do foremek muffinkowych nakładać po łyżce ciasta, na to 1 łyżeczkę ostudzonej (nie musi być bardzo zimna, moja była dość ciepła) masy budyniowej i znowu ciasto muffinkowe.  Na wierzch można położyć kawałeczki banana.  Piec w temp 200 stopni przez 20 minut. Smacznego.  Tylko uwaga - masa budyniowa jest bardzo gorąca :) /wydrukuj przepis/ 