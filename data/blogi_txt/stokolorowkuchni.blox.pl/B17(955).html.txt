Kolejne scones z przepisu Deli Smith.  Kolejne udane śniadanie. Dzieci zachwycone, mąż też.  Wiem, że są mamy, które rano wstają do sklepu po świeże bułeczki na śniadanie.  Ja jednak wolę wstać rano i upiec takie bułeczki sama.  Tym bardziej, że zrobienie ich zajmuje kilka minut i wiem co podaję dzieciom.  A do tego ten zapach, którego już kupić nie można.      Składniki:  225 mąki pszennej 2 łyżeczki proszku do pieczenia 2 łyżki drobnego cukru 50 g suszonych owoców (u mnie żurawina) 75 g masła 1 jajko 3 - 4 łyżki mleka       Wykonanie: Piekarnik nagrzać do 220 stopni.  Blachę wyłożyć papierem do pieczenia. Mąkę, cukier, proszek i masło przełożyć do miski.  Wyrobić palcami.  Dodać suszone owoce i wymieszać.  Następnie dodać lekko roztrzepane jajko i 3 łyżki mleka.  Wymieszać.  Jeśli ciasto jest zbyt suche (moje nie było) dodawać po 1 łyżeczce mleka.  Szybko zagnieść ciasto i rozwałkować na grubość 2 cm.  Wyciąć bułeczki i ułożyć na blasze.  Piec 12 - 15 minut w górnych partiach piekarnika. Lekko ostudzić przed podaniem. 