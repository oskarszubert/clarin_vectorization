Kolejna wersja żurawiny, która pojawia się na blogu.  Tym razem skorzystałam z przepisu z książki "Preserves" Lindy Wildsmith. Ta wersja jest wypadkową dwóch już tutaj pokazywanych.  Smakowo przypomina tę świąteczną żurawinę, a konsystencją bardziej tę pierwszą tutaj pokazywaną.      Składniki:  1/4 łyżeczki cynamonu szczypta mielonych goździków 250 g świeżej żurawiny skórka i sok z 1 pomarańczy 250 g cukru (dałam trzcinowy) 1 - 2 łyżki porto (nie dałam)       Wykonanie: Łyżeczkę wkładamy do zamrażarki.  Pomarańczę (najlepiej niewoskowaną) myjemy, ścieramy skórkę (użyłam zestera) oraz wyciskamy sok.  Sok wlewamy do garnka, dodajemy skórkę, umytą żurawiną, cukier i przyprawy.  Zagotowujemy.  Gotujemy przez około 5 - 7 minut, mieszając od czasu do czasu.  Wyjmujemy schłodzoną łyżeczkę i nabieramy odrobinę żurawiny.  Wkładamy na 2 - 3 minuty do lodówki.  Jeżeli żurawina jest odpowiedniej konsystencji podgrzewamy przez chwilę i wkładamy do wyparzonego i gorącego słoika (piekę słoiki w 100 stopniach przez kilkanaście minut). Jeżeli używamy alkoholu, dodajemy go przed włożeniem do słoika. Zakręcamy i stawiamy do góry dnem na kilka minut. 