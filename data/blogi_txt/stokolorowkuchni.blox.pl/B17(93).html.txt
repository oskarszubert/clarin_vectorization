Jak się zaparłam to dałam radę i z bułeczkami.  Wcale nie żałuję.  Małżonek stwierdził, że takie, to mogę robić non stop :).  Małgosiu wielkie dzięki za wspaniałe przepisy. Bułeczki urosły niesamowicie, a w smaku - poezja (chociaż chyba jednak chlebek z WP #51 jest moim faworytem).         Składniki:  7g (1 op.) drożdży instant (lub 15g świeżych) - ja dałam instant 275 ml letniej wody 225g mąki pszennej razowej 225g mąki pszennej (białej) 1 ½ łyżeczki soli morskiej 50g dowolnej mieszanki ziaren (np. sezamu, dyni, słonecznika, siemienia, maku) 3 łyżki oliwy z oliwek 2 łyżki płynnego miodu 2 łyżki mleka do posmarowania       Wykonanie: Jeśli używasz drożdży świeżych: do 4 łyżek letniej wody wkruszyć drożdże, zamieszać i odstawić na kilka minut. Mąkę przesiać do dużej miski. Wsypać suszone drożdże (lub wlać przygotowany rozczyn). Wlać oliwę, miód i wodę, dodać sól. Zamieszać drewnianą łyżką, a następnie wyrabiać, dodając mąki, gdyby ciasto było zbyt wilgotne. Wsypać mieszankę ziaren i dalej wyrabiać. Ciasto powinno być miękkie, ale nie klejące.Wyjąć ciasto na posypany mąką blat, uformować kulę i ugniatać przez 5-10 min., aż ciasto będzie gładkie.Włożyć do nasmarowanej oliwą miski, przykryć folią spożywczą i odstawić w ciepłe miejsce na ok. 1 godzinę by podwoiło objętość.Wyrośnięte ciasto znów wyjąć na blat, odgazować. Podzielić na 9 równych części i z każdej uformować kulkę. Ułożyć je na wyłożonej pergaminem blasze. Przykryć czystą ściereczką i odstawić na ponowne zwiększenie objętości. Posmarować z wierzchu mlekiem.Piec w piekarniku rozgrzanym do 200 st.C. ok. 20min. Wystudzić na kratce.       /wydruj przepis/ 