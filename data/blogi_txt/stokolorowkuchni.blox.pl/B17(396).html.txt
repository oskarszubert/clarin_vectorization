Różowa, chociaż tego za bardzo nie widać.  Przepyszna, chociaż tego też nie widać.  A dlaczego różowa?  Bo właśnie trwa Różowy tydzień u Szarlotka.  Rok temu też się przyłączyłam i za rok też zamierzam.  Dlaczego?  Bo to temat najważniejszy, bo mam za kogo trzymać kciuki ( i trzymam), bo kilku osób już tu nie ma (ale są w sercu). Przy okazji zapraszam do licytacji romantycznej kolacji w Hotelu Unicus w Krakowie.  Oczywiście w ramach akcji Kulinarni Blogerzy dla Kubusia.    Składniki: 75 g surowej żurawiny (lub mrożonej) 4-6 dużych jabłek 50 g masła, pokrojonego na kawałki 100 g mąki pszennej razowej lub zwykłej 25 g cukru trzcinowego 50 g płatków migdałów  Wykonanie: Piekarnik nagrzewamy do 190 stopni. Pokrojone i pozbawione pestek jabłka (ja dałam ze skórką) oraz żurawinę wkładamy do garnka.  Zalewamy odrobiną wody i gotujemy przez około 5-8 minut, aż owoce będą miękkie.  Zdejmujemy z ognia i wkładamy do naczynia żaroodpornego.  W misce mieszamy palcami masło i mąkę, aż powstaną grudki.  Dodajemy cukier i migdały i ponownie mieszamy.  Posypujemy owoce kruszonką.  Pieczemy przez 20-25 minut, aż wierzch się zezłoci.      /wydrukuj przepis/ 