Otarte cytryny trzeba jak najszybciej zużyć. A czy jest coś lepszego niż cytrynowy krem?  Chyba nie ma.  Oto kolejny przepis na ten krem na blogu.  Ten krem jest aksamitny i bardzo, ale to bardzo cytrynowy.  Przepis znalazłam na blogu Betty's Kitchen. A już jutro świąteczny pomysł na wykorzystanie tego kremu. Składniki:  3 jajka 150 g drobnego cukru 80 ml soku z cytryn (z 2 - 3 cytryn) 60 g masła 1 łyżeczka otartej skórki z cytryny Wykonanie: Przygotowujemy garnek z wodą. Stawiamy na nim miskę tak, aby nie dotykała wody.  Do miski wlewamy sok z cytryny, wbijamy rozbełtane jajka i dodajemy cukier i skórkę z cytryny. Gotujemy w kąpieli wodnej cały czas mieszając.  Gotowanie ma trwać około 10 minut, aż krem będzie gęsty.  Zdejmujemy miskę z garnka i wkładamy pokrojone masło.  Mieszamy całość i odstawiamy.  Krem przekładamy do słoika.  Przechowujemy w lodówce do około tygodnia. 