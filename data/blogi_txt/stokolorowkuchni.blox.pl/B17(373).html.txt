Chyba najlepsze guacamole jakie jadłam, a do tego jakie zdrowe. Jak tylko zobaczyłam przepis, postanowiłam zrobić od razu.  W końcu sezon szparagowy jest taki krótki.  Do takiego guacamole bardzo pasują nachosy, najlepsze te domowe, chociaż niestety u mnie tym razem były te kupne.  Jeżeli zapakujemy guacamole do pudełka, będzie w sam raz na piknik :)      Składniki:  1 pęczek szparagów 1 awokado 2 rozgniecione ząbki czosnku (można dać więcej) 1 pęczek natki sok z połowy limonki       Wykonanie: Szparagi gotujemy lub pieczemy w piekarniku, aż będą miękkie, ale jeszcze sprężyste.  Studzimy.  Natkę myjemy i suszymy. Wkładamy do blendera natkę (bez łodygi), pokrojone w kawałki szparagi, miąższ z awokado, i czosnek.  Wciskamy sok z limonki. Miksujemy, aż uzyskamy w miarę gładką całość.       ﻿ 