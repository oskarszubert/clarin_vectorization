Postanowiłam, że napiszę wszystko na blogu, bo już się gubię komu wysłałam maila, komu jeszcze nie, z kim rozmawiała Ulla, a z kim nie. Jak część z Was wie organizujemy akcję charytatywną na rzecz Kubusia.  Kulinarni blogerzy (i nie tylko blogerzy, ale o tym kiedy indziej) będą wystawiać na allegro (na charytatywnym koncie Kubusia) swoje wypieki, przetwory czy inne cuda.  Po wygranych licytacjach wysyłamy na nasz koszt i gotowe. Pieniążki wpłacane będą na konto fundacji, więc nie ma obaw. Bardzo dziękuję wszystkim, którzy już zgłosili swój udział i zapraszam jeszcze tych, którzy o akcji nie słyszeli. Jeśli chcesz wziąć udział proszę o kontakt na maila kabamaiga@gmail.com  Proszę też o informację o tym co chcecie wystawić (potrzebne będą zdjęcia w rozmiarze nie większym niż 500x380) i wysłanie do mnie uzupełnionego tekstu: PRZEDMIOTEM AUKCJI JEST ............................... pojemność/ waga ................ skład: ...................................... wysyłka listem poleconym ............................... Podarowana specjalnie w ramach akcji „Kulinarni blogerzy dla Kubusia” przez autorkę/autora bloga.................................   Tych, którzy chcą i mogą proszę też o rozreklamowanie akcji na swoich blogach.  W tym tygodniu powienien pojawić się już link to pierwszych aukcji, a razem z nim banerek, który będzie na nie przekierowywał. (bo ten dzisiejszy jeszcze nigdzie nas nie pokieruje)   Przy okazji bardzo dziękuję koledze Mariuszowi za przygotowanie banerka.   edit: aukcje są pod tym adresem 