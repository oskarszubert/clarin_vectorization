Miałam w domy kilogram nerkowców, przeszukałam więc internet w poszukiwaniu jakiegoś przepisu.  Znalazłam ten, ale w trakcie pieczenia nie spodobała mi się ilość orzechów.   Przeszukałam internet w poszukiwaniu oryginalnej wersji i jednak miałam dobre przeczucie.  Orzechów było za dużo.  Zrezygnowałam z maślanego kremu.  Z dwóch powodów, po pierwsze i bez kremu są cudowne, a po drugie nie podoba mi się pomysł przypalania masła. Składniki:    120 g masła o temperaturze pokojowej 150 g cukru brązowego 1 jajko 75 g kwaśnej śmietany 1 łyżeczka ekstraktu waniliowego 250 g mąki pszennej 3/4 łyżeczki proszku do pieczenia 3/4 łyżeczki sody oczyszczonej 1/4 łyżeczki soli 200 g posiekanych orzechów nerkowca  ﻿   Wykonanie:   Nagrzać piekarnik do temperatury 175°C. Wysmarować tłuszczem blachę do pieczenia ciastek (ja wyłożyłam papierem do pieczenia).  W dużej misce utrzeć 120 g masła z cukrem, aż masa będzie lekka i puszysta. Dodać jajko, dobrze mieszając, a następnie dodać śmietanę i 1 łyżeczkę wanilii. Wymieszać mąkę z proszkiem do pieczenia, sodą i solą i stopniowo dodawać do utartej masy. Dodać orzechy nerkowca i delikatnie wymieszać. Nakładać łyżką okrągłe kupki ciasta na przygotowaną blachę do ciastek.   Piec przez 12 do 15 minut w nagrzanym piekarniku. Pozostawić ciasteczka na 5 minut na blasze by ostygły, a następnie przełożyć na metalową podstawkę by całkowicie ostygły.  ﻿ /wydrukuj przepis/ 