Jak tak dalej pójdzie, to przetłumaczę Wam tu całą książkę ;) Aż się sama sobie dziwię, że leżała nieużywana ponad pół roku na półce.  Teraz nie mogę się oderwać.  Tym bardziej, że chleby przepyszne, bezproblemowe i robi się je dużo szybciej, niż mój dotychczasowy (mam na myśli czas wyrastania głównego, czyli czas, kiedy muszę być w domu bez przerwy).  Kolejny rewelacyjny przepis od Mistrza Hamelmana.      Składniki na zaczyn:  275 g średniej mąki żytniej (dałam typ 720) 220 g wody 1 łyżka i 2 łyżeczki dokarmionego zakwasu    Wykonanie: Wszystkie składniki zaczynu wymieszać w misce.  Miskę przykryć i odstawić na 14-16 godzin w ciepłym miejscu.   Składniki na ciasto właściwe:  590 g mąki pszennej wysokoglutenowej (białko 13 g) 45 g mąki żytniej średniej (dałam typ 720) 400 g wody 1 łyżka soli 1,5 łyżeczki drożdży instant cały zaczyn minus 1 łyżka i 2 łyżeczki 110 g rodzynek (dałam żurawinę) 110 g orzechów włoskich (posiekanych) Wykonanie: Wszystkie składniki (poza rodzynkami / żurawiną i orzechami) włożyć do miski.  Wyrabiać w robocie na najniższej prędkości przez 3 minuty.  Następnie przez kolejne3 minuty na drugiej prędkości.  Dodajemy rodzynki/żurawinę i orzechy i mieszamy ponownie na pierwszej prędkości, tylko do czasu, kiedy dodatki będą równomiernie rozmieszczone w cieście. Odstawiamy do wyrastania na 1 godzinę. Wyrośnięte ciasto dzielimy na dwie części i formujemy podłużne lub okrągłe bochenki.  Ponownie odstawiamy do wyrośnięcia na około 50-60 minut.  Pieczemy w 235 stopniach, z parą przez 15 minut.  Następnie zmniejszamy temperaturę do 220 stopni i pieczemy przez 20-25 minut. /wydrukuj przepis/ 