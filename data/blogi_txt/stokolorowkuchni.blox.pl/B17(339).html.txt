Zobaczyłam ją ponad rok temu u Polki i nie mogłam o niej zapomnieć.  Pomyślałam sobie, że właśnie teraz na Sylwestra będzie w sam raz.  Zmieniłam jednak oryginalny przepis tak, by wpasował się w składniki, które miałam w domu.  Przepis podaję z moimi zmianami, a oryginał u Poleczki. Galaretka pasuje doskonale na romantyczną kolację jak i na huczną imprezę. Składniki: 375 ml  wina na grzaniec 1 kawałek kory cynamonu szczypta mielonego imbiru szczypta mielonego kardamonu 4 goździki skórka obrana z czterech mandarynek 140 ml świeżo wyciśniętego soku z mandarynek 55 g drobnego cukru 1,5 łyżki żelatynySkładniki na krem: 75 ml śmietany kremówki 1/4 łyżeczki mielonego cynamonu szczypta mielonego imbiru  Wykonanie: Wino, przyprawy i skórkę z mandarynek umieszczamy w rondlu o grubym dnie i doprowadzamy do wrzenia (nie gotujemy!). Zestawiamy z palnika i odstawiamy na 10 minut. Przecedzamy przez sitko z drobnymi oczkami, wlewamy do czystego rondla,  podgrzewamy, dodajemy sok z mandarynek i cukier i mieszamy przez 2-3  minuty. Zmniejszamy moc palnika i lekko podgrzewamy. Żelatynę zalewamy odrobiną zimnej wody i czekamy aż spęcznieje.  Następnie zalewamy wrzątkiem do mniej więcej połowy kubka i mieszamy, aż żelatyna się rozpuści.  Odstawiamy na chwilę a następnie dodajemy do ciepłego wina i mieszamy. Uwaga nie gotujemy, bo galaretka się nie zsiądzie. Przekładamy do 3 małych szklanek i wstawiamy na noc do lodówki  (moja zastygała około 4 godzin). Schłodzoną śmietankę ubijamy z imbirem i cynamonem. Nakładamy na wierzch galaretki,  posypujemy cynamonem i podajemy. /wydrukuj przepis/ 