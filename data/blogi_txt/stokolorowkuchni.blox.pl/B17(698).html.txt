Jeden z lepszych omletów jakie jedliśmy.  Nawet chłopaki, nie do końca przekonani do omletów, zjedli z ochotą.  Ba, nawet usłyszałam, że mogę takie śniadania robić częściej. Wzorowałam się na proporcjach Szelki, ale dodałam orzechy, aby pasowało do Orzechowego Tygodnia.      Składniki (na 1 omlet):  1 jajko szczypta soli 10 g cukru łyżeczka ekstraktu wanilii 60 ml mleka 40-50 g mąki pszennej 20 g orzechów włoskich 1 łyżka masła Wykonanie: Orzechy siekamy i prażymy na suchej patelni. Żółtka ucieramy z cukrem i wanilią.  Dodajemy mleko i mieszamy. Stopniowo dodajemy mąkę dokładnie mieszając. Dodajemy połowę orzechów i mieszamy. Białka ubijamy na sztywno ze szczyptą soli. Delikatnie mieszamy z masą żółtkową.  Na patelni rozgrzewamy masło. Przelewamy masę i smażymy, aż omlet się zetnie. Przekładamy na drugą stronę (ja robię to przy pomocy talerza) i smażymy z drugiej strony.  Omlet kroimy na kawałki i przez chwileczkę jeszcze podsmażamy. Omlet przekładamy na talerz, polewamy miodem lub syropem z agawy, posypujemy resztą orzechów. ﻿ ﻿﻿ 