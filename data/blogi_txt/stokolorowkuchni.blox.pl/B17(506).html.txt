W sobotę mieliśmy gości.  Najmłodszy zaledwie 6-tygodniowy. Skoro goście, to przydałby się deser.  A tu wyzwania nie lada. Matka karmiąca nie może jeść .... i tu następuje długa lista. Chyba szybciej można napisać co jej wolno.  Udało mi się jednak przygotować deser, który smakował nie tylko matce karmiącej. Składniki (na naczynie o średnicy 26 cm):  60 g mąki pszennej razowej 40 mąki pszennej typ 500 50 g płatków owsianych 50 g cukru 4 łyżki oleju     6 jabłek 6 łyżek żurawiny (użyłam tej) 2 łyżki cukru 2 łyżki mąki ziemniaczanej    Wykonanie: Jabłka obrać i pokroić na kawałki.  Wymieszać z żurawiną, 2 łyżkami cukru i mąką ziemniaczaną.  Naczynie do zapiekania wysmarować delikatnie olejem.  Wyłożyć owoce.  Przygotować kruszonkę. Mąki, płatki owsiane i cukier wymieszać.  Dodać olej i wymieszać ponownie.  Kruszonkę (dość lepką, zupełnie inną niż taką z użyciem masła) wysypać na owoce.  Zapiekać w temperaturze 200 stopni przez około 25 minut.   /wydrukuj przepis/ 