Myślę, że chyba każdy odwiedzał stronę Joy the baker.  Ja ostatnio "przerbiam" polecane tam placuszki.  Są cudne, wszystkie bez wyjątku.  Do tych zmieniłam tylko owoce, tak aby wykorzystać ostatnie już zapasy porzeczek.  Rodzinka stwierdziła, że są jednak nico za kwaśne, chociaż mi to bardzo odpowiadało. No a ponieważ mamy maj i majowe śniadania, to przepis dopisuję do akcji Mico.    Składniki (na 8-10 placków): 1 jajko 1 filiżanka mąki 1 łyżka cukru skórka z 1 cytryny 1 łyżeczka proszku do pieczenia 1/2 łyżeczki sody 1/2 łyżeczki soli 1 filiżanki maślanki (dałąm kefir) 2 łyżki masła, stopionego i ostudzonego 1 filiżanka jagód, malin, porzeczek (mogą też być rozmrożone owoce) olej, masło do smażenia Wykonanie: W miseczce rozetrzeć cukier ze skórką, aż stanie się jasno żółty i nabierze zapachu. W dużej misce rozmieszać jajko, maślankę i masło. Dodać mąkę, cukier, proszek do pieczenia, sodę i sól.  Wymieszać aż się wszystko połączy.  Ciasto może mieć grudki, lepiej je tak zostawić niż za bardzo je wymieszać. Kilkoma ruchami wmieszać jagody, nie trzeba za bardzo mieszać. Rozgrzać patelnię a na niej olej lub masło.  Nakładać łyżką ciasto na patelnię.  Smażyć aż pojawią się pęcherzyki powietrza. Delikatnie przewrócić na drugą stronę i smażyć. Wyłożyć usmażone placuszki do naczynia żaroodpornego i trzymać w cieple podczas gdy smażymy pozostałe. Placuszki podawać z sosem klonowym lub posłodzonym mascarpone z dodadkiem soku z cytryny. /wydrukuj przepis/ 