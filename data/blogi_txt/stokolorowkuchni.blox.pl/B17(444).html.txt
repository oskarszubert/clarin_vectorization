Zastanawiałam się w sobotę co zrobić na niedzielny obiad kiedy zobaczyłam wpis Wiosenki i już nie miałam wątpliwości.  Klopsiki są przepyszne a obiad okazał się bardzo sycący.  Podałam je do wyboru z chlebem roti lub kuskusem (chociaż byli i tacy co jedli z tym i tym).  Przepis dodaję do akcji Z Widelcem po Azji. Składniki:50 dag mielonej jagnięciny (u mnie wieprzowina)1 cebula starkowanakawałek imbiru o dł. 2 cm, starty3 ząbki czosnku, drobno posiekane2 zielone papryczki chilli, drobno posiekane1 łyżeczka soli1 jajko2 łyżeczki ziaren kolendry 2 łyżeczki ziaren kminku3 łyżki olejukawałek laski cynamonowej5 goździków6 torebek nasiennych kardamonu1 cebula drobno posiekana 1/2 łyżeczki kukrumy 1 łyżeczka papryki 1 łyżeczka indyjskiej przyprawy garam masala 1/2 łyżeczki soli 20 dag pomidorów z puszki150 ml tłustego jogurtuWykonanie:Cebulę umieścić na sicie i łyżką wycisnąć z niej sok. Dodać mięso, imbir czosnek, chilli, sól, jajko. Podzielić na 20 równych porcji i uformować z każdej kulkę. Przykryć woreczkiem foliowym i wstawić na 2 godziny do lodówki. Aby przygotować sos należy uprażyć na małej patelni na małym ogniu ziarna kolendry. Zdjąć z patelni i w podobny sposób przygotować kminek. Uprażone przyprawy utrzeć w moździerzu. Na patelni o grubym dnie rozgrzać oliwę. Dodać laskę cynamonu, goździki, kardamon oraz cebulę i smażyć, aż się zrumieni. Wrzucić przyprawy i sól. Smażyć 30 sekund. Dołożyć pomidory, zdjąć z ognia i powoli wlewać jogurt. Umieścić na ogniu, dodać kulki mięsne i zagotować. Dusić ok.1 godziny potrząsając od czasu do czasu patelnią, żeby klopsiki się nie przypaliły. /wydrukuj przepis/ 