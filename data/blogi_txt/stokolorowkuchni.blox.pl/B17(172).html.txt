Zbyt dojrzałe banany i wiadomo co z nich zrobić.  Tylko trzeba się zastanowić z jakiego przepisu.  Przejrzałam kilka i padło na Nigellę z Domowej Bogini.  Mój syn nie mógł się oderwać od tego ciasta, chociaż raczej nie przepada za takimi wypiekami. Składniki (na 24 cm keksówkę):  100 g rodzynek 75 ml burbona lub ciemnego rumu 175 g mąki (dałam 200 g) 2 łyżeczki proszku do pieczenia 1/2 łyżeczki sody 1/2 łyżeczki soli 125 g masła, stopionego 150 g cukru (dałam 100) 2 jajka 4 dojrzałe banany (o wadze 300 g bez skórki) 60 g orzechów włoskich 1 łyżeczka ekstraktu waniliowego    Wykonanie: Rodzynki zalać rumem i zagotować.  Garnek przykryć i odstawić na godzinę. Foremkę wyłożyć papierem do pieczenia.  Piekarnik rozgrzać do 170 stopni.  Orzechy posiekać.  Do miski wsypać mąkę, proszek, sodę i sól.  Stopione masło wymieszać z cukrem używając drewnianej łyżki a następnie dodawać po jajku, cały czas mieszając.  Dodać rozgniecione banany i ponownie wymieszać.  Rodzynki odsączyć i dodać do masy razem z orzechami.  Stopniowo dodawać suche składniki.  Wymieszaną masę przelać do przygotowanej formy. Wstawić do piekarnika i piec przez około godzinę, do suchego patyczka.  Ciasto studzić w formie, na kratce. 