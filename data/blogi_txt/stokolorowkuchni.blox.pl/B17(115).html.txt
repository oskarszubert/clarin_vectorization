Bernika, którą miałam okazję poznać osobiście na spotkaniu u Ulli, pokazała ostatnio chlebek dyniowo-bananowy.  Bardzo lubię tego rodzaju wypieki, więc musiałam skorzystać z przepisu. Wprowadziłam duże zmiany, a że w przepisie są orzechy, to z przyjemnością dołączam się do Orzechowego Tygodnia u Atinki. Składniki: 2 szklanki mąki pszennej razowej1/2 łyżeczki proszek do pieczenia1  łyżeczka sody oczyszczonej 1/2 łyżeczki soli  1/2 łyżeczki cynamonu1/2 łyżeczki kardamonu 1/4 łyżeczki mielonych goździków1/4 łyżeczki gałki muszkatołowej3 duże jajka1/2 szklanki masła w temperaturze pokojowej1 szklanka brązowego cukru3/4 szklanki puree z dyni  2 banany o lekko brązowej skórce (przejrzałe)1 łyżeczka ekstraktu waniliowego 1 łyżeczka Amaretto3/4 szklanki mieszanki bakalii: posiekane orzechy włoskie, migdały, rodzynki     Wykonanie:   Piekarnik rozgrzewamy do 180st. Keksówkę wysmarować masłem i wysypać bułką tarta (ja wyłożyłam papierem do pieczenia).    W misce mieszamy mąkę, proszek do pieczenia, sodę, cukier, sól i przyprawy. Dodajemy bakalie i dokładnie mieszamy, tak aby mąka dokładnie je pokryła.  Roztapiamy masło i lekko studzimy. Do drugiej miski dodajemy dynię i banany.  Rozgniatamy i dokładnie mieszamy. Dodajemy masło, jajka, wanilię i Amaretto i mieszamy.  Następnie przelewamy bananowo-dyniową mieszankę do mąki i niedbale mieszamy.  Tylko do połączenia składników (jak przy muffinkach). Ciasto  przelewamy  do przygotowanej formy i pieczemy przez 60-70 minut lub do momentu aż wykałaczka włożona do samego środka ciasta wychodzi czysta. Wyjąć na kratkę, poczekać aż przestygnie, wtedy wyjąć z foremki.    ﻿    /wydrukuj przepis/ ﻿ 