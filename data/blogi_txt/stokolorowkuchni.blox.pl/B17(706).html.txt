Ostatnio więcej propozycji śniadaniowych, ale mam nadzieję, że się Wam przydadzą.  Przez kilka ostatnich tygodni w naszej kuchni powstało kilkadziesiąt omletów.  Głównie za sprawą mojej córki, która zakochała się w omlecie cesarskim.    Tym razem jednak wersja wytrawna.      Składniki:  2 jajka 2 - 3 suszone pomidory 1 łyżeczka suszonej bazylii 1 łyżeczka posiekanej natki pietruszki sól, pieprz olej    Wykonanie: Pomidory kroimy. Jajka rozbijamy w miseczce i mieszamy.  Doprawiamy solą, pieprzem i dodajemy zioła i pokrojone pomidory.  Masę jajeczną wylewamy na rozgrzaną patelnię z odrobiną oleju.  Smażymy z jednej strony, aż masa się zetnie.  Następnie przekładamy na drugą i dalej smażymy.  Omlet składamy na pół i podajemy natychmiast. 