Okazało się, że to najlepszy z tych najlepszych.  Warto tyle czekać.  Do tego jest tak duży, że można obdarować rodzinę i znajomych.  Ja piekłam mój na 3 wielkich blachach piekarnikowych (ok 40 x 25 cm).  I tutaj bardzo dziękuję Majance, Joli i Szelce za pomoc z wymiarami blaszek.  Gdyby nie wy, jak nic upiekłabym w dużo za małych blaszkach. Dolną część piernika przełożyłam powidłami śliwkowymi, a górną tymi samymi powidłami wymieszanymi z posiekanymi orzechami włoskimi i migdałami (razem było ich 100 g ).  Za rok powtórka, za dwa też i tak do końca. 