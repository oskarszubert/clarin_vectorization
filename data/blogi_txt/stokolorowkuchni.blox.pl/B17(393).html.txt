Z tego przepisu korzystałam już kilka razy.  Za każdym razem, bez względu na to, czy używałam mięsa z indyka czy kurczaka, rodzina była zachwycona.  Zresztą ja też.  Mięso jest bardzo soczyste, idealnie doprawione, a do tego przygotowuje się je bardzo szybko.  Przepis na marynatę znalazłam w książce Ainsley'a Harriotta "Low Fat meals in minutes".       Składniki: ok. 500 g filetu z indyka 3 - 4 łyżki sosu sojowego ciemnego 2 łyżki słodkiego sosu chilli 2 łyżki oleju sezamowego 3 cm kawałek imbiru       Wykonanie: Filet umyć, osuszyć i podzielić na porcje.  Sos sojowy, sos chilli, olej oraz starty imbir wymieszać w misce.  Włożyć kawałki indyka i każdy dokładnie pokryć marynatą.  Odstawić na 30 minut, lub na noc do lodówki. Tak zamarynowanego indyka smażymy na patelni grillowej po kilka minut z dwóch stron. 