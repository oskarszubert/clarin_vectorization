Propozycja świąteczna, chociaż może pojawić się na stole przez cały rok.  Ciasto trochę jak ucierane, trochę jak keks.  Bardzo wilgotne i aromatyczne.  Można zrobić je w dwóch wersjach - pomarańczowej (tak jak w oryginalnym przepisie) lub cytrynowej. U mnie wystąpiła wersja mieszana.  A to wszystko przez to, że przypaliłam syrop pomarańczowy.  Musiałam ratować się wersją cytrynową, ale ciastu wyszło to na dobre.      Składniki:  130 g mąki pszennej 80 g cukru (dałam trzcinowy) 1 łyżeczka proszku do pieczenia szczypta soli skórka otarta z 1 pomarańczy * 1/2 łyżki soku wyciśniętego z pomarańczy * 1 łyżeczka ekstraktu waniliowego 2 jajka 125 ml śmietany 12 % 1/2 szklanki (250 ml) migdałów 110 g masła    Na syrop:  60 ml cukru 40 ml soku z pomarańczy *    Polewa czekoladowa (opcjonalnie)      Wykonanie: Piekarnik rozgrzać do 175 stopni.  Formę keksówkę o długości 20 cm wyłożyć papierem do pieczenia. Migdały uprażyć na suchej patelni i posiekać. Mąkę przesiać z proszkiem, cukrem i solą do miski  Dodać skórkę pomarańczową i wymieszać.  W drugiej misce wymieszać sok, wanilię jajka i 50 ml śmietany. W misce robota wymieszać migały i mieszankę z mąką.  Powoli ucierają dodawać po kawałku masła.  Następnie dodać śmietanę.  Ucierać na niskiej prędkości, zdejmując masę ze ścianek od czasu do czasu. Stopniowo dodawać mieszankę jajeczną.  Ciasto przelać do przygotowanej formy i piec przez około 45 minut. Kiedy ciasto jest już prawie gotowe przygotować syrop.  Sok i cukier podgrzewać na niewielkim ogniu przez kilka minut.  Gorące ciasto posmarować syropem.  Nałożyć kilka warstw tak, aby zużyć cały syrop.  Odstawić do ostudzenia (moja stygło przez noc w foremce). Ciasto można polać polewą czekoladową (np z rozpuszczonej czekolady i kremówki w proporcjach 50/50).   * można zastąpić cytryną 