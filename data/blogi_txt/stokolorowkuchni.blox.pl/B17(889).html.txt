Jakiś czas temu dostałam zaproszenie do udziału w akcji Pokochaj olej rzepakowy.  Ponieważ takiego oleju używam na co dzień, postanowiłam skorzystać.  Poniżej znajdziecie przepis na ciasto wykonane ze składników, które rosły / zostały wykonane głównie w mojej okolicy (no dobra, nie wiem gdzie powstał proszek do pieczenia).   Jagody zbierałam sama w pobliskim lesie, mąka pochodzi z młyna z mojej miejscowości, jogurt z mleczarni z miasta mojej mamy, jajka od kury sąsiadki.  Bliżej chyba być nie może.  A do tego zdrowo, bardzo zdrowo.    Składniki:  300 g mąki pszennej pełnoziarnistej 100 g cukru 2 łyżeczki proszku do pieczenia 250 g jogurtu naturalnego     150 ml oleju rzepakowego 2 jajka  125 g jagód       Wykonanie: Mąkę, cukier i proszek przesiać do miski.  Jogurt, olej rzepakowy i jajka wymieszać. Dodać do suchych składników i wymieszać tylko do połączenia składników.  Dodać jagody i delikatnie wymieszać całość. Przełożyć ciasto do keksówki (użyłam 2 jednorazowych foremek, ale można piec w 20 cm keksówce).  Wstawiamy do piekarnika nagrzanego do 180 stopni.  Pieczemy przez 45 minut, do suchego patyczka. 