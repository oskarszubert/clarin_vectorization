Już od kilku lat mam silikonową foremkę do pieczenia małych babeczek, takich wielkości muffinków.  Do tej pory jakoś nie korzystałam z niej w celach typowo babkowych.  W tym roku pomyślałam, że takie mini babeczki będą idealne do koszyczka. Ponieważ mięta na moim parapecie się nieprzyzwoicie rozrasta postanowiłam, że wykorzystam pomysł Kasi i upiekę babeczki z dodatkiem mięty.  "Przerobiłam" mój sprawdzony przepis na babkę piaskową i 6 babeczek w sam raz do koszyczka gotowych. Składniki:  1/2 szklanki mąki pszennej 1/4 szklanki mąki ziemniaczanej 125 dag masła 1/2 szklanki cukru 2 jajka 1/2 łyżeczki proszku do pieczenia 2 łyżki cukru waniliowego 2 łyżki kakao szczypta soli garść drobno posiekanych liści mięty Wykonanie: Masło utrzeć z cukrem na gładką masę.  Dodawać po 1 żółtku cały czas ucierając.  W misce wymieszać 2 rodzaje mąk, miętę i proszek do pieczenia.  Mąki dodać do masy maślanej i wymieszać. Masę podzielić na 2 części.  Do jednej z nich dodać kakao i wymieszać.  Białka ubić ze szczyptą soli. Większą część białek dodać do masy z kakao i wymieszać, pozostałe białka do masy białek i też wymieszać.  Nakładać do każdego otworu na babkę w połowie masę białą i kakaową (kolejność dowolna). Babeczki piec około 20 minut w 180 stopniach (do suchego patyczka).    /wydrukuj przepis/ 