Ainsley powraca, na chwilkę, ale znowu.  Chociaż tym razem musiałam go poprawić.  Pisał, że ta wersja jest doskonała bo bez smażenia.  Więc tak zrobiłam.  Zjadłam jedną sajgonkę i nie byłam zachwycona, ba nawet się zastanawiałam czy ją Wam pokazywać.  Wieczorem postanowiłam, że tę drugą usmażę na masełku.  Okazało się, że to był strzał w 10.  Polecam jak najbardziej, ale w wersji smażonej (na zdjęciach wersja oryginalna). Ponieważ to sajgonki a do tego z chińskim sosem, dodaję je do azjatyckiej akcji Ireny i Andrzeja.    Składniki: 12 sztuk papieru ryżowego 1 marchewka pocięta w paski (ja starłam na grubej tarce) 75 g ogórka 4 cebule dymki, posiekane 1 łyżka ziaren sezamu 4 łyżki sosu hoisin świeża kolendra 350 g ugotowanego kurczaka, pokrojonego (tłuszcz do podsmażania) Wykonanie: Papier ryżowy włożyć do miski i zalać gorącą wodą. Zostawić do nasiąknięcia na 5 minut, aż zmięknie (ja wkładałam na kilka chwil i wyjmowałam.  Papier moczony przez 5 minut strasznie się rwał) W osobnej misce wymieszać marchew, pokrojonego ogórka, dymkę i sezam.  Osuszyć papier ryżowy i rozsmarować na każdym kawałku 1 łyżeczkę sosu hoisin przez środek.  Posypać liśćmi kolendry, ułożyć warzywa i kurczaka na górę.  Trzeba uważać, żeby nie przepełnić sajgonek.  Złożyć z 2 stron a następnie zrolować.  Podawać natychmiast z pozostałym sosem hoisin to maczania. (Ja proponuję takie sajgonki podsmażyć).    /wydrukuj przepis/ 