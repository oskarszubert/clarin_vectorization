Pod koniec kwietnia miałam okazję brać udział w warsztatach pieczeniowych zorganizowanych prze Kasię do pieczenia. Warsztaty prowadzili Piotr Murawki, oraz gość specjalny Tomasz Deker. Co tu dużo pisać.  Było przesłodko, bardzo czekoladowo, pysznie i sympatycznie.  Na początku Piotr Murawski przygotował domową margarynę i opowiedział nam jej historię. Następnie przeszliśmy do kuchni, gdzie zabraliśmy się za pieczenie.  Jedno z ciast jakie powstało, to sernik nowojorski.  Tomasz Deker pokazał jaką konsystencję powinien mieć spód ciasteczkowy. Widać to wyraźnie na zdjęciu po lewej stronie.  Dowiedziałam się, że proporcje nie zawsze będą takie same.  Wszystko zależy od rodzaju ciastek, wilgotności powietrza, czy samego tłuszczu. Pamiętajcie, żeby podczas robienia takiego spodu wykonać taką próbę, a wtedy spód będzie idealny.  A gotowy sernik, przygotowywany przez Dorotę i Agatę, wyglądał tak.  Oprócz sernika przygotowywaliśmy też żytnią tartę z owoców leśnych czy brownie. Na końcu wpisu podam Wam przepis na creme brulee, ponieważ właśnie ten deser przygotowywałam ja.  Jeżeli chcecie przygotować inne smakołyki, znajdziecie je na stronie mojeciasto.pl.      W dalszej części przygotowywaliśmy 2 rodzaje torcików, według receptury Tomasza Dekera.  Mistrz pokazał nam w jaki sposób można udekorować torciki.  Widzieliśmy też jak Tomasz Deker temperuje czekoladę.  W jego wykonaniu wyglądało to na rzecz banalną, ale przyznam szczerze, że ja się jeszcze nie odważyłam.     Z tak utemperowanej czekolady Tomasz Deker przygotował pralinki z nadzieniem z marakui.  Tak dobrych pralinek nie jadłam w życiu.  Kiedy przywiozłam je do domu, mój zachwyt podzieliła też cała moja rodzina. Dowiedziałam się, że silikonowe foremki do wyrobu pralinek sprzedawane ostatnio w sklepach nie do końca nadają się do ich robienia.  Dlaczego? Ponieważ nie jesteśmy w stanie wytrząsnąć wtedy powietrza z czekolady.  Jeżeli używamy takich foremek, to należy przelać do nich nadzienie, odstawić do zastygnięcia, a potem tylko oblać je czekoladą.     Na koniec jeszcze jeden torcik udekorowany elementami wykonanymi z utemperowanej czekolady.  Prosto, a jak efektownie prawda?    Podczas warsztatów powstał też ten pyszny film.    Creme brulee﻿:  Składniki: 20 żółtek  1l śmietany 36% lub rama cream fine  2 laski wanilii 150g cukru  150g cukru brązowego    Sposób przygotowania: Wanilię przekrój wzdłuż na pół . Trzymając za jeden koniec wyciśnij z niej  pestki. Wszystko razem połącz w garnku ze śmietaną dodaj cukier i całość doprowadź do wrzenia.  Śmietanę odstaw do ostygnięcia po czym dodaj żółtka.  Krem rozlej w odpowiednie naczynia ułóż na blaszce w kąpieli wodnej i umieść w piekarniku nagrzanym do 120*C na około 90 minut lub do momentu gdy krem się zetnie. Gotowy krem posyp po wierzchu cukrem i z karmelizuj opalając go palnikiem.  ﻿   /wpis sponsorowany/﻿ 