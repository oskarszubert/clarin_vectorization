Kiedy Bee pokazała go u siebie, wiedziałam, że szybko u nas zagości.  Tak też się stało.  Omlet przygotowałam w najbliższy weekend na śniadanie.  Córcia przepadła.  Najpierw zrobiłam jeden i jadłyśmy na spółkę.  Potem musiałam dorobić drugi, bo okazało się, że jeden to za mało.      Składniki:  2 duże jajka 100 g pure z dyni 2 łyżki cukru szczypta soli ½ szklanki mąki 4 łyżki klarowanego masła – do smażenia jogurt do podania  ﻿ Wykonanie:   Białka ubić na sztywno ze szczyptą soli.  Żółtka, pure, cukier dokładnie wymieszać.  Dodać mąkę i ponownie wymieszać.  Dodać ubite białka i delikatnie połączyć całość. Omlet usmażyć na maśle najpierw z jednej, potem z drugiej strony.   Podzielić na kawałki i chwilę podsmażyć.  Podawać z jogurtem. 