No cóż; jest cudowny, przepyszny, lekko kwaskowaty (dla małżonka trochę za bardzo), bardzo kawowy.  Dla mnie ideał.  Ale ja jestem kawoszem, więc to chyba zrozumiałe.  Torcik w sam raz na "Czas na kawę".  A ja jadłam go, popijając kawą i oglądałam kolejny już raz "Smażone, zielone pomidory".  I czego chcieć więcej?  Tym bardziej, że i okazja była doskonała, bo okrągła. Żrodło: Kobeta i Życie    Składniki: na ciasto: 4 jajka pół szklanki cukru 5 łyżek mąki tortowej czubata łyżka kakao 3 łyżki oleju 3 łyżki dżemu morelowego  na krem: 50 dag śmietany kremówki 25 dag czekolady truskawkowej 30 dag malin 3 łyżeczki żelatyny (dałam więcej, 5) pół szklanki naparu z kawy (opcjonalnie)  do dekoracji: 15 dag czekolady gorzkiej Wykonanie: Ubić białak z połową cukru na sztywną pianę.  Żółtka utrzeć z drugą połową cukru.  Połączyć obie masy z mąką, kakao i olejem.  Nie mieszać zbyt długo, tylko tyle, żeby składniki się połączyły.  Ciasto wlać do natłuszczonej i obsypanej bułką tarą formy (małej tortownicy). Piec 45 minut w 175 stopniach. Ostudzić, rozciąć i posmarować dżemem morelowym. Krem wykonałam trochę inaczej niż polecano w przepisie.  Rozpuściłam czekoladę w kąpieli wodnej. Ostudziłam trochę, ale tak, żeby nie zastygła. Najpierw dodawałam po łyżce śmietany do czekolady, a potem dodałam całą masę czekoladowo-śmietanową do reszty śmietany.  W między czasie przygotowałam kawę (dość mocną)i dobrze ostudzoną dodawałam po trochu do masy śmietanowo-czekoladowej. Ostudziłam.  Żelatynę zalałam odrobiną zimnej wody, żeby napęczniała a potem zalałam wrzątkiem do połowy szklanki.  Kiedy żmietana z czekoladą dobrze ostygły ubijałam na sztywno.  Powoli dodawałam pod koniec żelatynę.  Połowę kremu rozsmarować na biszkopcie (ja włożyłam biszkopt do zamkniętej tortownicy wyłożonej na dnie i po bokach, wysko, folią aluminiową ). Posypać 2/3 malin i rozsmarować resztę kremu.  Wstawiłam do lodówki, aż dobrze zastygło.  Udekorować stopnioną gorzką czekoladą (nie jest to najlepszy pomysł, bo potem źle się kroiło, czekolada jest zbyt twarda) /wydrukuj przepis/ 