Poniżej znajdziecie nasz pierwszy film.  Nasz, bo za stronę techniczną odpowiadał mój mąż.  Film nie jest doskonały, ale zabawa przy kręceniu była wspaniała.  Chyba nam się spodobało :) A babka?  Dla zwolenników szafranu i moreli doskonała. Składniki:  1 szklanka mąki pszennej 3/4 szklanki mąki ziemniaczanej 250 g margaryny 1 szklanka cukru pudru 4 jajka 1 łyżeczka proszku do pieczenia pół łyżeczki szafranu 3 łyżki cukru waniliowego domowego (jeśli nie mamy, dodajemy ziarenka z laski wanilii) 100 g suszonych moreli     Wykonanie: Szafran rozcieramy w moździerzu z 1 łyżeczką cukru.  Margarynę ucieramy dodając stopniowo cukier puder, roztarty cukier i cukier waniliowy (lub ziarenka wanilii). Dodajemy po 1 żółtku i dalej ucieramy.  Obydwa rodzaje mąk mieszamy z proszkiem i dodajemy do ciasta.  Mieszamy.  Morele kroimy na kawałki, ubijamy pianę z białek z odrobiną soli.  Pokrojone morele dodajemy do ciasta, mieszamy.  Na koniec delikatnie dodajemy ubitą pianę z białek. Ciasto przekładamy do formy z kominkiem wysmarowanej masłem i wysypanej bułką tartą.  Pieczemy w 180 stopniach przez około 50 minut (do suchego patyczka).  Babkę posypujemy cukrem pudrem. ﻿    /wydrukuj przepis/ 