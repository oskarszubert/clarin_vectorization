Bardzo proste danie, ale dające podstawę do wielu modyfikacji i wariacji.  Można podać takie warzywa jako dodatek do ryby czy mięsa.  Ja tak upieczone pokroiłam na mniejsze części, dodałam pokrojony w kostkę upieczony schab, garść świeżych liści szpinaku i zabrałam do pracy.  Co chwila ktoś zaglądał i pytał co to takiego ślicznego.  Dodam jeszcze, że aromat podczas pieczenia jest niesamowity.      Składniki:  1 mała dynia butternut 1 - 2 cebule 3 marchewki 1 pietruszka 4 ziemniaczki 4 ząbki czosnku 2 - 3 łyżki oliwy sól, pieprz 2 gałązki rozmarynu 1 cytryna    Wykonanie: Warzywa umyć, obrać.  Dynię przekroić wzdłuż na pół i pokroić na 1 cm plastry (obierałam ją dopiero po pokrojeniu w plastry, bo tak jest wygodniej).  Marchewką i pietruszkę pokroić na ćwiartki.  Ziemniaki,cebulę i cytrynę na ósemki.  Warzywa przełożyć do naczynia do zapiekania (ja użyłam dwóch).  Dodać obrane ząbki czosnku. Obficie posolić i popieprzyć.  Następnie polać oliwą (można lekko przemieszać, aby oliwa pokryła wszystkie warzywa). Na wierzch położyć gałązki rozmarynu.  Zapiekać około 35 - 40 minut w 200 stopniach. 