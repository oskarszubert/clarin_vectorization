Ostatnio wpadła mi w ręce w taniej księgarni książka "Kuchna z bukietem przypraw" Philippe Delacourcelle.  Przepisy niby zwyczajne, ale ilości i rodzaje przypraw dodawane do potraw wprost oczarowują.  Na pierwszy ogień poszedł olej waniliowy, który można dodawać wedłu autora do łagodnej sałaty, ale też do zminego białego mięsa.  U nas jak na razie służy do polewania sałat.  Smakuje niebiańsko.  Nigdy jeszcze nie jadłam takiego połączenia.  Polecam, bo warto spróbować tym bardziej, że sezon na nowalijki w płeni.      Składniki: 300 ml oleju arachidowego sok z 1 cytryny 1 laska wanilii drobna sól   Wykonanie: Laskę wanilii przeciąć wzdłuż na pół i zeskrobać nożem ziarenka. Wrzucić je do oleju i lekko podgrzewać przez 1 minutę.  Odstawić na 1 godzinę.  Kiedy olej ostygnie do temperatury pokojowej, posolić i dodać sok z cytryny.  Dobrze wymieszać.  Przechowywać w butelce (ja wykorzystałam butelkę po oliwie) /wydrukuj przepis/ 