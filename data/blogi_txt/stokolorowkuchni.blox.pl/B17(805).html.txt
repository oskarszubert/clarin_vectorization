Najlepsze robi moja Babcia.  Dlatego po przepis na farsz zadzwoniłam właśnie do niej.  Czy się udały takie same? Oczywiście, że nie, ale też nie miałam wątpliwości, że tak będzie.  W końcu te babcine to niedoścignione ideały.  Te moje jednak całkiem niezłe.   Ciasto (na tę ilość farszu z niepełnych dwóch szklanek mąki) według ulubionego przepisu.  U mnie było według tego.   Składniki na farsz:  50 dag kapusty kiszonej 30 dag pieczarek 2 cebule sól, pieprz olej    Wykonanie: Kapustę obgotowujemy.  Odcedzamy, studzimy i dokładnie wyciskamy. Drobno kroimy. Pieczarki i cebulę drobno siekamy i podsmażamy na odrobinie oleju.  Smażymy bez przykrycia, tak aby odparowało jak najwięcej wody.   Kapustę, pieczarki i cebulę mieszamy i doprawiamy.  (Ja włożyłam farsz na sitko, tak aby odciekła resztka wody).  Przygotowujemy ciasto i nakładamy po łyżeczce farszu na każdy krążek ciasta.  Gotujemy we wrzątku, aż pierogi wypłyną.    /wydrukuj przepis/ 