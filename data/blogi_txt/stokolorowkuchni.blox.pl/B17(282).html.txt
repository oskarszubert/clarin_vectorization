Przepis na te ciasteczka zobaczyłam już dawno temu u Olgi. Wtedy jednak nie mieliśmy jeszcze psa, więc nawet nie myślałam o zrobieniu ich.  Teraz to co innego.   Muszę przyznać, że ciasteczka posmakowały nie tylko naszej pupilce, ale i nam. Zmieniłam nieco oryginalny przepis zastępując marchewkę dynią i eliminując jajka (zabrakło ich w lodówce), a przez nieuwagę nie dodałam otrąb.   Składniki:  500 g mąki pszennej pełnoziarnistej 100 g dyniowego puree 100 g rozpuszczonego masła 3 łyżki miodu 120 ml jogurtu naturalnego 1 łyżeczka soli﻿      Wykonanie: Wszystkie składniki ciasteczek wyrabiamy (używałam miksera z mieszadłem). Rozwałkowujemy i kroimy na dowolne kształty (troszkę rosną podczas pieczenia)  i nakłuwamy widelcem (można też wycinać kształty foremkami) Ciasteczka układamy na blaszce wyłożonej pergaminem i pieczemy około 15 minut w 180 stopniach C. Ciasteczka studzimy.       ﻿   /wydrukuj przepis/ 