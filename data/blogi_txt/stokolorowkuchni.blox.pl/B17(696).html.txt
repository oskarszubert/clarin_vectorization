Skąd znam Bellis?  Z tego samego miejsca co Szalo.  Zresztą w tym miejscu poznałam też wiele innych wspaniałych kobiet. Z Bellis niestety się jeszcze (podkreślam jeszcze) nie spotkałam, ale to nie szkodzi.  Widziałam setki jej cudnych, pełnych ciepła, niespotykanego ujęcia zdjęć.  Bellis jest duszą artystyczną i to widać.  Do tego jest przemiłą osobą równie pełną ciepła co jej zdjęcia.  Klikamy sobie, wymieniając uwagi rodzicielskie ale też i kulinarne.  Bo musicie wiedzieć, że Bellis od kiedy wyjechała na chwilową emigrację, z tęsknoty za polskim chlebem wyhodowała zakwas i piecze chleby.  Podsyła mi też różne przepisy z przedziwnymi składnikami, a to jogurt z owsa a to się chwali, że je naleśniki z dżemem z moroszek i z bitą śmietaną.  Kiedy to usłyszałam tak od niechcenia napisałam, że nie będzie mi dane zjeśc czegość takiego.  No i Bellis nie byłaby sobą, gdyby czegoś nie zrobiła.  Kiedy korzystając z okazji jej pobuty w Polsce zamówiłam sobie kolczyki co Ona zrobiła?  Wysłałam mi też dżem.  No i jak się okazało jest mi dane jeść dżem z moroszek z czego bardzo się cieszę.  Odczucia? Pierwsze - strasznie słodkie.  Drugie, trzecie i kolejne - to jest wspaniałe.  Jeśli tylko będziecie u naszych północnych "sąsiadów" zakupcie sobie słoiczek i spróbujcie, bo warto.  Tak samo jak warto mieć takich znajomych i taką cudną biżuterię. (zdjęcia robione przez Bellis, a biżuteria w rzeczywistości jest o wiele ładnejsza)   Dzięki Kochana :) 