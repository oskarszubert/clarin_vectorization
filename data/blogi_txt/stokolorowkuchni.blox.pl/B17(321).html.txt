Jak tylko przygotowałam ten pomarańczowy zamarzyłam o wersji kawowej.  Zrobiłam go też natychmiast.  W między czasie opublikowałam wpis o pomarańczowym i jeden z czytelników napisał, że to parzenie jajek nie pomaga.  No cóż, szkoda.  Flan zjadłam, bez efektów chorobowych na całe szczęście, smakował, ale chyba jednak się wystraszyłam.  Może znacie jakiś sposób na pozbycie się salmonelli?  W końcu tyle cudnych przepisów z surowymi jajkami.  A flan przygotuję jeszcze raz, tylko tym razem już tradycyjną metodą :)    Składniki (na 4 spore porcje): 2 jajka 1/2 łyżeczki drobnego cukru (dałam waniliowy) - można ilość cukru modyfikować 150 ml kawy 1 łyżka żelatyny Wykonanie: Jajka  należy umyć a następnie sparzyć.  Żółtka i cukier ubijamy aż  masa zgęstnieje.  Zaparzamy 150 ml kawy. Żelatynę rozpuszczamy w 50 ml ciepłej kawy. Następnie dodajemy resztę kawy i mieszamy.  Przestudzoną kawędolewamy powoli do ubitych żółtek i nadal  ubijamy, aż wszystko zacznie tężeć.  W drugiej misce ubijamy białka ze szczyptą soli i ewentulanie cukrem.  Ubite  białka delikatnie dodajemy do tężejącej masy żółtkowo-kawowej.   Gotową masę wylewamy do naczynek i wstawiamy do lodówki do  całkowitego zastygnięcia.  (ja część naczynek wyłożyłam folią samoprzylepną, bo bałam się, że nie będę mogła wyjąć deseru.  Okazało się to jednak niepotrzebne. Deser bardzo ładnie sam odchodzi od ścianek - wystarczy tylko lekko przejechać nożem po brzegach naczynka)      /wydrukuj przepis/ 