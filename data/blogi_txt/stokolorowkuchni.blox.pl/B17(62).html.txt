Moja siostra jest na ścisłej diecie, nie może jeść nabiału, surowych owoców i całej reszty rzeczy, które szkodzą maleństwu. Kiedy zapowiedzieli się z wizytą wiedziałam, że jedyne ciasto jakie może jeść to biszkopt.  Tylko co zrobić, żeby nie był to zwyczajny suchy biszkopt?  Dodać odrobinę przypraw i sos owocowy.  Gotowe i smakowało, nie tylko tym na diecie. I to tyle w temacie gości na diecie.  Następnym razem będzie coś "normalnego".    Składniki na biszkopt: 6 jajek 1 szklanka mąki pszennej 1/2 łyżeczki proszku do pieczenia 3/4 szklanki cukru drobnego 1/2 łyżeczki cynamonu 1/4 łyżeczki mielonych goździków 3 jabłka  Wykonanie: Białka ubijamy.  Kiedy będą sztywne po trochu dodajemy cukier, a następnie po 1 żółtku  nadal ubijając i delikatnie dodajemy mąkę wymieszaną z proszkiem do pieczenia.Przelewamy do tortownicy wyłożonej papierem do pieczenia  (wykładam dno papierem do pieczenia, a boki smaruje masłem i posypuję bułką tartą). Na wylane ciasto wsypałam cynamon i goździki a potem delikatnie przemieszałam (może też dodać cynamon i goździki razem z mąką).  Na wylane ciasto wkładamy jabłka obrane i pokrojone w kawałki.  Pieczemy  ok 40 minut w temperaturze 180 stopni.Używam blachy 26 cm. Ciasto posypałam cukrem pudrem wymieszanym z cynamonem (podejrzane kiedyś u Liski).   Składniki na sos z jabłek: 4-6 jabłek 3 łyżki cukru 2 czubate łyżeczki mąki ziemniaczanej   Wykonanie: Jabłka obrać i pokroić na małe kawałki.  Wrzucić do garnka i podlać odrobiną wody.  Gotować aż jabłka zmiękną, rozdusić tłuczkiem do ziemniaków, dodać cukier, wymieszać.  Mąkę ziemniaczaną zalać odrobiną zimnej wody i dokładnie wymieszać.  Dodać  gorący płyn z jabłek, zamieszać a następnie dodać całośc do gotujących się jabłek, wymieszać i podgotować chwilę.  Odstawić do ostygnięcia. Chłodnym sosem polewać kawałki biszkoptu.      /wydrukuj przepis/ 