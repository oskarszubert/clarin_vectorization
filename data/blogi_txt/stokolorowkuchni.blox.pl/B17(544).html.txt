Tak naprawdę, to nie do końca jest oryginalny przepis na creme brulee.  Ta wersja, podejrzana u Ainsley'a Harriott'a jest bez pieczenia i z dodatkiem mojego ulubionego likieru.  Wyszła smaczna, chociaż nie bardzo można przygotować ją z wyprzedzeniem.      Składniki:  300 ml śmietany kremówki 6 łyżek cukru trzcinowego 150 ml jogurtu greckiego 6 łyżek Baileys 1 laska wanilii 50 g uprażonych orzechów (u mnie Brazylijskie) Wykonanie: Śmietanę ubić na sztywno z 2 łyżkami cukru.  Dodać jogurt i przez chwilę ubić razem. Dodać likier, ziarenka z wanilii i posiekane orzechy.  Wymieszać (w wersji dla dzieci nie dodawałam likieru).  Masę rozłożyć do 4 ramekinów.  Wyrównać wierzch.  Przed samym podaniem posypać każdą porcję łyżką cukru i opalić palnikiem.  Pozwolić aby cukier ostygł przez chwilę. 