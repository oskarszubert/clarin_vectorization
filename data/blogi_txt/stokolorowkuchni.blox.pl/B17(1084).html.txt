To popisowe ciasto mojej siostry.  Mamy taką małą tradycję, że jak zjeżdżamy do niej z wizytą, mój mąż zawsze wyprosi na wieczorne pogaduszki tę tartę.  Przepis znaleziony w "Pieprz i Sól" i mam wrażenie, że tam nie nazywał się tartą.  Ponieważ my tak ją nazywamy tak więc zostanie.    Składniki: 250 g mąki pszennej 1 łyżeczka proszku do pieczenia 100 g cukru 1/2 łyżeczki imbiru (tym razem dałam świeży, ale można dać też sproszkowany) 125 g masła  5 - 6 jabłek skórka otarta z 1 cytryny  Dodatkowo: 50 ml kremówki 1 łyżeczka cynamonu ewentualnie cukier  Wykonanie:  Jabłka obrać, pokroić na kawałki i poddusić.  Dodać skórkę z cytryny i ewentualnie odrobinę cukru. Masło, proszek do pieczenia, mąkę, imbir i masło posiekać i zagnieść ciasto.  Odłożyć 1/3 ciasta.  Resztę wyłożyć na formę do tarty (formę można lekko posmarować masłem).  Na ciasto wyłożyć podprażone jabłka i pokruszyć na nie pozostałe ciasto. Piec około 45 minut w 180 stopniach. Ubić kremówkę z cynamonem i ewentualnie odrobiną cukru.  Wyłożyć na przestudzone ciasto. Podawać natychmiast.    /wydrukuj przepis/ 