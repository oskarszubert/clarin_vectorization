To pierwsze tego rodzaju mleko, jakie zrobiłam.  Okazało się, że przygotowanie go jest banalnie proste.  Za radą Gosi nie wymieniałam wody z moczenia migdałów.  Co do smaku,to mam mieszane uczucia.  Samo mleko niekoniecznie mnie przekonało, jednak w koktajlach smakuje wyśmienicie.       Składniki (na 1 litr mleka)  1 szklanka migdałów 4 szklanki wody wrzątek do zalania    Wykonanie: Migdały zalewamy wrzątkiem i odstawiamy na kilka minut.  Odcedzamy wodę i zdejmujemy skórkę.  Powinna sama ładnie odchodzić. Obrane migdały wkładamy do naczynia i zalewamy 1 szklanką przegotowanej, ostudzonej wody.  Odstawiamy na noc. Następnego dnia miksujemy migdały z wodą, w której się moczyły. Dolewamy pozostałe 3 szklanki wody i ponownie miksujemy całość. Zmiksowane migdały odcedzamy używając gazy.  Mleko przechowujemy w lodówce do 48 godzin. 