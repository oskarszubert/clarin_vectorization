Już jakiś czas temu Szalo napisała do mnie "SOS - potrzebuję przepisu na kotlety jajeczne - życzenie specjalne Niebieskiej Dziewczynki :)"   Nigdy do tej pory nie robiłam takich, ale przecież trzeba pomóc.  Poszperałam i znalazłam takie oto kotleciki u Moniki.  Potem o nich zapomniałam, aż tu ostatnio kiedy sąsiadka przyniosła kolejną porcję wiejskich jajek przypomniały mi się te kotleciki.  Bardzo nam smakowały i już wiem, że będą gościć często.  Ciekawe czy Niebieskiej też posmakowały.    Składniki: 6 dużych jajek, ugotowanych na twardo i ostudzonych1 czerstwa bułkamleko do namoczenia bułki – ok. ½ kubka1 surowe jajkokilka łyżek bułki tartej – to ewentualnego zagęszczenia i obtoczenia kotlecików3 płaskie łyżki serka kanapkowego (dałam 1 serka kanapkowego i 2 twarogu)2 łyżki natki pietruszki (do środka)sól, pieprz – do smakuolej do smażenia kotlecików Wykonanie: Do  kubka wkładam czerstwawą bułkę i gniotąc ją, zalewam mlekiem. Kiedy  dobrze nasiąknie, odciskam ją – ale nie do końca. Wkładam do malaksera i  rozdrabniam, dodaję resztę składników: rozdrobnione jajka, serek,  natkę, sól, pieprz, wbijam jajko i znów włączam malakser, na kilkanaście  sekund. Jeśli masa jest zbyt rzadka, dodaję ok. 3-4 łyżki bułki tartej.Kotleciki formuję w ręku, obtaczam delikatnie w bułce i smażę na oleju. Gorące odsączam na ręczniku papierowym.    /wydrukuj przepis/ 