Tak naprawdę ten chleb już pokazywałam.  Wtedy był jednak w wersji oryginalnej.  Teraz zrobiłam z orzechami laskowymi i muszę przyznać, że nie mogłam przestać go jeść.  Z włoskimi był świetny, ale z laskowymi to już mistrzostwo świata.  Przepis mistrza Hamelmana. Ten bochenek robiłam tydzień temu, a dzisiaj robię powtórkę na nocne pogaduchy z Panią Szalo.       Składniki na zaczyn:    275 g mąki żytniej pełnoziarnistej (dałam typ 1850) 230 g wody 1 łyżka i 2 łyżeczki dokarmionego zakwasu żytniego (powinien być dokarmiony ok. 12 godzin wcześniej) Składniki na ciasto właściwe:    455 g mąki wysoko glutenowej (dałam pszenną pełnoziarnistą) 185 g mąki żytniej pełnoziarnistej (dałam typ 1850)﻿ 395 g wody 15 g soli (1 łyżka) 1,5 łyżeczki drożdży instant + zaczyn minus 1 łyżka i 2 łyżeczki (dałam cały) 80 g posiekanych orzechów laskowych  ﻿   Wykonanie: Wszystkie składniki na zaczyn wymieszać, przykryć miskę i odstawić na 14 - 16 godzin w 21 stopniach.  Następnie wymieszać składniki na ciasto właściwe, poza orzechami.  Wyrabiać w robocie na 1 prędkości przez 3 minuty, a potem na 2 prędkości przez 3-4 minuty.  Na tym etapie powinien rozwinąć się umiarkowany gluten.  Dodać orzechy i wymieszać na 1 prędkości tylko do momentu, kiedy równomiernie rozłożą się w cieście. Pożądana temperatura ciasta to 26-27 stopni.  Przełożyć do miski i odstawić do przefermentowania na 1 godzinę.   Podzielić ciasto na 2 części i z każdej uformować okrągły lub podłużny bochenek. Ostatnia fermentacja powinna trwać 50-60 minut w temperaturze 26-27 stopni.   Pieczemy z parą w 235-240 stopniach przez 15 minut, potem zmniejszamy temperaturę do 225 stopni i pieczemy kolejne 20-25 minut.      A chleb jedliśmy w takich okolicznościach  ﻿ 