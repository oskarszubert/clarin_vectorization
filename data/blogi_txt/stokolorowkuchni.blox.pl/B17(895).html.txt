Przepis na ten sos i na naleśniki zobaczyłam u Wiosenki. Ponieważ moje chłopaki uwielbiają makaron i sosy, postanowiłam, że go przygotuję.  Pierwszego dnia jedliśmy sos z makaronem spagetti - rewelacja, smak, zapach, konsystencja.  Drugiego dnia zrobiłam moją wersję naleśników.  Efekt równie wspaniały. Małżonek, który nie widział bloga Wiosenki, powiedział, że niby to samo a jedak co innego i że bardzo dobre.  Sos wchodzi na stałe do mojego repertuaru.    Sos: Składniki: 2 cebule marchewka łodyga selera naciowego 20 dag boczku 45 dag mielonej wołowiny (dałam wieprzowinę) 3-4 łyżki oliwy szklanka białego wina (nie dałam) 35 dag pomidorów bez  skórki (dałam surowe, obrane ze skórki) 3 łyżki koncentratu  pomidorowego oregano sól świeżo zmielony pieprz szklanka bulionu wołowego (dałam drobiowy)  Wykonanie: Cebulę obrać, posiekać.  Marchewkę, seler umyć, obrać i drobno pokroić. Boczek pokroić w drobną  kostkę. Cebulę zeszklić na oliwie, dodać marchewkę i seler, chwilę smażyć. Dodać boczek, mielone mięso  i powoli smażyć. Do podsmażonego  mięsa wlać wino, dokładnie wymieszać. Włożyć pomidory wraz z zalewą oraz  koncentrat, przyprawić oregano, solą i pieprzem. Wlać połowę bulionu i  gotować na małym ogniu około godziny, uzupełniając sos pozostałym  bulionem. Długie gotowanie spowoduje, że sos nabierze intensywnego  aromatu. Naleśniki razowe z pietruszką: Składniki: 120 g mąki pszennej razowej 1/4 łyżeczki soli 1 jajko, lekko ubite 250 ml mleka olej słonecznikowy do smażenia 1 łyżka natki pietruszki, posiekanej Wykonanie: Przesiać mąkę i sól do miski, zrobić dziurę i wlać jajko i połowę mleka.  Dobrze ubić aż się wszystko połączy i potem stopniowo dodać pozostałe mleko, na końcu dodać natkę i wymieszać. Rozgrzać odrobinę oleju na 18 cm patelni, i smażyć cienkie naleśniki (powinno wyjść około 8 sztuk). Naleśniki z sosem: Składniki: 15 dag mozzarelli 1/2 szklanki śmietany 1/2 szklanki przecieru pomidorowego 3 łyżki natki pietruszki Wykonanie: Podgrzać około 35 dag sosu bolońskiego, dodać 3/4 śmietany, 2 łyżki natki i wymieszać.  Mozarellę zetrzeć na tarce o dużych oczkach.  Odłożyć 3 łyżki.  Na naleśniki wykłądać odrobinę mozarelli, na to sos i zwijać.  Ułożyć w głębokiej patelni.  W między czasie lekko podgrzać przecier pomidorowy i wlać do niego pozostałą śmietanę, wymieszać, zdjąć z ognia. Na patelnię z naleśnikami wylać sos pomidorowy (na naleśniki), pospyać mozarellą i podgrzać do roztopienia sera.  Ostrożnie (nie jest to łatwe) przełożyć naleśniki na talerze.  Posypać pozostałą natką.   /wydrukuj przepis/ 