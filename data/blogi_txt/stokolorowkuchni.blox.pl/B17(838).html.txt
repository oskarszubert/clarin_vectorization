Przepis zaczerpnięty od Pana Piotra Adamczewskiego.  Placuszki podałam (zresztą zgodnie z zaleceniami autora) na śniadanko. Wszystkim smakowało.  Nawet mój mały śniadaniowy niejadek wołał o dokładkę. Tylko następnym razem spróbuję placuszki upiec (zawsze to będzie zdrowsze).  A ponieważ dzisiaj walentynki - część placuszków w odpowiednim kształcie.        Składniki: 7,5 dag mąki pszennej 1/2 łyżeczki proszku do pieczenia 1 1/2 łyżeczki cukru 17,5 dag maślanki 1 łyżka oleju 1 jajko 1/2 łyżeczka esencji waniliowej (nie miałam, więc dałam cukier waniliowy) szczypta soli truskawki (ja dałam taki zamrożone, zmiksowane)   Wykonanie: Wymieszać mąkę, proszek, sól i cukier. W drugim naczyniu rozbełtać olej, maślankę, jajko i esencję. Odstawić na chwilkę.  W mące zrobić wgłębienie, wlać płynne składniki i wyrobić ciasto. (Ja robiłam wszystko w garnku, więc bez wgłębienia a ciasto po prostu wymieszałam łyżką).  Na patelnię z rozgrzanym olejem (odrobina) wlewać po 1 łyżce ciasta i smażyć około 2 minuty z jednej i z drugiej strony.  Gotowe placuszki wyłożyć na ręcznik papierowy, żeby odsączyć tłuszcz. Podawać z truskawkami. 