Kiedy moja teściowa zaczęła przygotowywać to ciasto podrzuciłam pomysł dodania truskawek.  W końcu sezon to sezon, a połączenie masy budyniowej, kremówki, czekolady i truskawek musi smakować. Okazało się, że nie dość, że smakuje wspaniale, to jeszcze świetnie wygląda.  W sam raz na ciepłe dni.     Składniki (na blachę 20x30 cm lub podobną):  6 małych opakowań petitków lub 1-2 duże masa krówkowa 500 ml masa karpatkowa ( 1 budyń śmietankowy i 1,5 szklanki mleka, ½ szklanki cukru, 1 płaska łyżka mąki ziemniaczanej i 1 płaska łyżka mąki pszennej ) 1 margaryna lub masło ½ litra śmietany kremówki 36 % kilkanaście truskawek gorzka czekolada       Wykonanie: Prostokątną blachę wyłożyć folią aluminiową.  Na dnie wyłożyć jedną warstwę herbatników, na ciasteczkach rozsmarować masę krówkową.  Na masie wyłożyć drugą warstwę herbatników.  Przygotować masę karpatkową:  proszek budyniowy mieszamy z mąkami i mieszamy z około 0.5 szklanki zimnego mleka. Zagotować resztę mleka i jak będzie się już prawie gotować dodać cukier.  Następnie wlać rozmieszany proszek budyniowy i zagotować mieszając. Przestudzić.  Utrzeć margarynę/masło i dodawać po 1 łyżce budyniu cały czas ucierając.  Gotową masę karpatkową wyłożyć na herbatniki.  Przykryć kolejną warstwą ciasteczek.  Ubić śmietanę.  Ubitą śmietanę wyłożyć na ostatnią warstwę herbatników. Ułożyć połówki truskawek. Posypać utartą gorzką czekoladą.  Schłodzić. ﻿ 