Jakiś czas temu dostałam od Joli 2 książki kucharskie (jeszcze raz Ci kochana dziękuję).  Jedna z nich to zbiór przepisów na dania z łososiem z Alaski z puszki. Przyznam, że nie sądziłam, że można wyczarować z niego aż tyle wspaniałych dań.  Jako pierwsze wypróbowałam Ravioli z łososiem i bazylią.  Smak dość ciekawy, wspaniały pomysł na ciasto z bazylią (można przecież wykorzystać w innych przepisach), jest niestety jedno ale. Podczas gotowania wywaru nie pachnie w domu najładniej ;) Składniki: 213 g łososia różowego w puszce 75 g twarogu 2 pomidory, obrane, bez ziarenek, drobno posiekane 1 łyżeczka pesto 290 g mąki 1 łyżeczka soli 3 rozbełtane jajka 3 łyżki świeżej bazylii, posiekanej 1 średnia cebula, posiekana 2 ząbki czosnku, rozgniecione 200 g pomidorów w puszce 1 czerwona papryka, bez nasion, posiekana (nie dałam) 8 cebulek dymek 1 łyżka oliwy z oliwek sól, pieprz  Wykonanie: Odcedzić łososia. Dodać wody do soku z puszki po łososiu tak, żeby razem było 600 ml.  Rozgnieść rybę, ser, pomidory i pesto w misce.  Proponuję wyłożyć do wszystko do sitka i postawić nad miską, tak aby nadmiar płynów spływał.  Będzie wtedy dużo łatwiej lepić pierożki. Wymieszać mąkę, sól, jajka i bazylię tak aby powstało zbite ciasto.  Wyłożyć na omączoną powierzchnię i wyrabiać przez 1 minutę.  Podzielić na kawałki wielkości cytryny i każdy dalej dokładnie wyrabiać.  Rozwałkować na grubość 2 mm.  Wycinać pierożki (w książce polecają o średnicy 3,5 cm, ale ja nie mam cierpliwości do takich maleństw i wycinałąm od szklanki).  Na każde kółko nakaładać odrobinę farszu i sklejać.  Suszyć z każdej strony przez godzinę (u mnie schły tylko około 20 minut). Wlać wywar rybny, cebulę i czosnek do garnka.  Zagotować i zmniejszyć ogień.  Wkładać partiami pierożki i gotować przez około 10 minut.  Wyjąć, trzymać w cieple. Zmiksować pozostałe składniki.  Podgrzać aż zawrze i potem odparowywać przez 5 minut.  Podawać pierożki z sosem pomidorowym.    /wydrukuj przepis/ 