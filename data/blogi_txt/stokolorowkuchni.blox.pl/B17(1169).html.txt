Kolejny deser z cyklu "chce mi się słodkiego, a w domu nic nie ma".  Do tego jeszcze bardzo zdrowy.  Składniki podaję dość na oko, bo każdy może dodać to co chce i w ilości jaką lubi.Kolejną jego zaletą jest to, że możemy zapakować do pracy i zjeść jako drugie śniadanie. Przypominam Wam też o konkursie na potrawę bez konserwantów.  Szczegóły znajdziecie tutaj.       Składniki: ok. 1/2 szklanki ugotowanej kaszy jaglanej 1 banan garść rodzynek garść suszonej żurawiny garść orzechów (u mnie nerkowce) 4 daktyle 1 suszona figa syrop z agawy    Wykonanie: Banana kroimy w plasterki.  Orzechy, daktyle i figi siekamy. Wszystkie składniki mieszamy, dosładzamy syropem z agawy (lub miodem, syropem klonowym).  Podajemy na ciepło lub zimno. 