Zostało mi sporo ziemniaków z obiadu, a w lodówce leżał twaróg. Leniwe to taka odmiana po świąteczno - noworocznej diecie. Składniki:  300 g ugotowanych ziemniaków 300 g twarogu 1 łyżka cukru (dałam waniliowy) 1 jajko 60 – 80 g mąki pszennej Sól Wykonanie: Ziemniaki i twaróg mielimy lub przeciskamy przez praskę.  Dodajemy jajko, cukier i odrobinę soli.  Wyrabiamy, dodając  stopniowo mąki, aż powstanie dość ścisła masa.   Z masy formujemy wałeczki, które kroimy ukośnie.  Gotujemy je w osolonym wrzątku.  Gdy tylko wypłyną wyjmujemy z wody i odcedzamy.  Podajemy z  bułką tartą i masłem lub z samym masłem, czy cukrem. ﻿ 