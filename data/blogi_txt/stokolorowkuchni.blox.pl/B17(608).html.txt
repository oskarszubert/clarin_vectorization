W Encyklopedii Chleba Ch. Ingramm są na tej samej stronie co bułeczki z dołeczkiem.  Upatrzone więc miałam je od dawna.  Nie wiem dlaczego tyle zwlekałam z ich zrobieniem, bo są cudowne. Mięciutkie, delikatne.  W sam raz na śniadanie.   Składniki (na 12 niewielkich bułeczek):  450 g mąki pszennej chlebowej (ja dałam typ 550) 2 łyżeczki soli 1 łyżka cukru 50 g miękkiego masła 15 g drożdży (dałam 5 g instant) 280 ml letniego mleka + plus więcej do posmarowania    Wykonanie: Przesiać mąkę i sól do dużej miski.  Dodać cukier i masło.  Masło wyrabiamy tak jak na kruszonkę.  Drożdże rozrobić w 60 ml mleka.  Dodać pozostałe mleko i wymieszać całość.  Wyłożyć na blat posypany mąką i wyrabiać przez około 8-10 minut, aż ciasto będzie gładkie i elastyczne (ja wyrabiałam robotem).  Wyrobione ciasto włożyć do miski wysmarowanej lekko olejem.  Przykryć i odstawić na około 1 godzinę, aż ciasto podwoi objętość.  Wyrośnięte ciasto ponownie wyłożyć na omączony blat.  Odgazować i podzielić na 12 równych części.  Każdą uformować w kulę i położyć na blasze wyłożonej papierem do pieczenia, lub natłuszczonej.  Ostrym nożem naciąć każdą bułeczkę na krzyż.  Przykryć i ponownie odstawić do wyrośnięcia na około 20 minut.  Nagrzać piekarnik  do 200 stopni.  Wyrośnięte bułeczki posmarować mlekiem.  Piec 20- 25 minut, aż będą złote.  Studzić na kratce.   /wydrukuj przepis/ 