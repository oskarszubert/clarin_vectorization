Zbliża się Wielkanoc a ja mam jeszcze zachomikowaną puszkę z pierniczkami. Postanowiłam wykorzystać przepis na  ten sernik piernikowy i upiec mini serniczki.   Skoro mini serniczki, to potrzebne są papilotki.  Nie wiem jak Wy, ale ja je uwielbiam. Jeśli tylko wypatrzę jakieś śliczne, nie mogę się im oprzeć. Ostatnio dzięki portalowi cuponation, wypatrzyłam kolejne śliczności.  ﻿Czym portal różni się od innych mu podobnych?  Po pierwsze kupony są darmowe, po drugie zgromadzone są tam informacje o rozmaitych promocjach dostępnych na  różnych stronach, nawet takich, do których nie potrzeba żadnych dodatkowych kodów rabatowych.   A teraz zapraszam już na pyszne serniczki.      Składniki (na ok. 15 sztuk):  150 g pierniczków 90 g masła 500 g twarogu (dałam chudy) 150 g cukru trzcinowego 2 łyżeczki przyprawy do piernika 1 łyżka ekstraktu waniliowego 2 jajka 3 - 4 pierniczki       Wykonanie: Piekarnik rozgrzać do 180 stopni.  Pierniczki rozdrobnić w blenderze.  Wymieszać z roztopionym masłem.  Masą wypełnić foremki muffinkowe. Ser zmielić.  Dodać do niego cukier, przyprawę i ekstrakt. Zmiksować w blenderze do połączenia składników.  Dodawać po 1 jajku cały czas miksując.  Wykładać po 1 łyżce masy serowej na przygotowane spody pierniczkowe.  Pozostałe pierniczki połamać na małe kawałki i wkładać po kilka do każdej babeczki. 