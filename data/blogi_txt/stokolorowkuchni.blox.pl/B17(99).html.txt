Jakiś czas temu mój mąż oglądał program Jamiego w którym Jamie piekł chleb, pizzę i calzone.  Od niechcenia tylko mi powiedział, że takie danie kiedyś chętnie by zjadł.  Dlatego też w pewną ważną dla Niego niedzielę postanowiłam przygotować Calzone.  W prawdzie według innego przepisu, ale i tak wyszło wspaniałe.    Składniki: 3  pomidory małe opakowanie oliwek bez pestek 100 g mozarelli garść kukurydzy bazylia, sól, pieprzna ciasto:250g mąki pełnoziarnistej 1/3 łyżeczki soli 200 ml. ciepłej wody (dałam nieco mniej) 2 łyżki oliwy z oliwek łyżeczka drożdży szybko rosnących Wykonanie: Mąkę,  sól i drożdże wmieszać w misce. Wlać ciepłą wodę z oliwą i wyrabiać  ciasto około 5 minut. Odstawić do wyrośnięcia w ciepłe miejsce (1-1,5 godziny). Kiedy ciasto wyrośnie formujemy je w kształcie cienkiego placka i wykrawamy 3,4 koła. Układamy na nich surowe warzywa. Na końcu posypujemy serem.  Brzegi kół smarujemy odrobiną wody, a następnie sklejamy w kształ dużego pieroga. Górę każdego calzone możemy naciąć 3 razy. Wykładamy na blachę wyłożoną papierem do pieczenia lub na kamień do pieczenia pizzy. Pieczemy  na złoty kolor w piekarniku rozgrzanym do 220  °C przez około 35 minut.    /wydrukuj przepis/ 