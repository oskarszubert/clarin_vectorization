Kupiłam sobie ostatnio  Domową Boginię Nigelli.  Długo przeglądałam i nie mogłam się zdecydować co zrobić na początek. Potem zerknęłam na parapet i wszystko było już jasne.   Same pyszności.  Składniki (na około 350 ml):  75 g masła 3 duże jajka 75 g drobnego cukru 125 ml soku z limonki (z około 4 owoców) skórka starta z 1 limonki    Wykonanie: Masło roztopić w garnku o grubym dnie.  Dodać wszystkie pozostałe składniki i gotować na małym ogniu, mieszając trzepaczką, aż krem zgęstnieje (trwa to kilka minut).  Odstawić, żeby zupełnie ostygł przed przelaniem do słoika lub polaniem ciasta.  Przechowywać w lodówce. (Ja za radą Dorotuś krem zmiksowałam w blenderze, bo miał niewielkie grudki)    /wydrukuj przepis/ 