Zostało mi kilka plastrów ananasa w puszce.  Najpierw planowałam drink, ale potem przypomniałam sobie tym cieście z książki Nigella Ekspresowo.  Ponieważ nie miałam odpowiedniej ilości ananasa upiekłam ciasto w mniejszej formie.  Dzięki temu jest nieco wyższe niż w oryginale.      Składniki (na formę 24 cm, u mnie 18 cm)  masło do formy 2 łyżki cukru do wysypania formy 6 plastrów ananasa (u mnie 4) 3 łyżki soku ananasowego z puszki kilkanaście kandyzowanych wiśni 100 g mąki pszennej 1 łyżeczka proszku do pieczenia 1/4 łyżeczki sody (nie dałam) 100 g miękkiego masła 100 g drobnego cukru (dałam 80) 2 jajka Wykonanie:   Formę smarujemy masłem i wysypujemy dno cukrem. Piekarnik rozgrzewamy do 200 stopni.  Na dnie formy układamy plastry ananasa.  W otwory wkładamy kandyzowane wiśnie. Masło, mąkę, cukier, proszek, sodę i jajka miksujemy na gładką masę w malakserze.  Dodajemy sok z ananasa, aby rozrzedzić ciasto. Ciasto delikatnie przelewamy na wyłożone ananasy.  Wkładamy do rozgrzanego piekarnika i pieczemy przez około pół godziny, do suchego patyczka.  Upieczone ciasto oddzielić łopatką od brzegów foremki, przykryć talerzem i szybko odwrócić do góry dnem. 