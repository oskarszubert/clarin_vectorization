Nie wyglądają jak donuty, bo nie mam odpowiedniej foremki. Jednak Barbara, autorka blogu, z którego zaczerpnęłam przepis, powiedziała, że można je upiec jak muffiny.  Tak też zrobiłam. Są niezwykle miękkie, delikatne, z lekko cytrynowym posmakiem. Smakiem i konsystencją nie przypominają muffinów, są dużo lżejsze.  Składniki:  1 filiżanka mąki pszennej 1/2 filiżanki mąki pszennej pełnoziarnistej 1/2 filiżanki cukru 1 łyżeczka proszku do pieczenia 1/2 łyżeczki sody 1/4 łyżeczki soli 1 jajko 180 ml greckiego jogurtu (w oryginale cytrynowy, ja dałam zwykły naturalny) 1/3 filiżanki oleju słonecznikowego 1/3 filiżanki mleka skórka z 1 cytryny (u mnie limonka) sok z 1 limonki (to ode mnie, ponieważ nie miałam cytrynowego jogurtu)    Polewa:  1 filiżanka cukru pudru  sok z 1 cytryny      Wykonanie: Nagrzej piekarnik do 160 stopi (ja piekłam w 165). Natłuścić foremkę do pączków  (lub tak jak ja, wyłożyć formę do muffinków papilotkami) W średniej misce wymieszać mąki, cukier, sodę, proszek do pieczenia i sól.  Odstawić W małej misce wymieszać jajka, jogurt, olej, mleko i skórkę z cytryny (plus ewentualnie sok z limonki).  Dodać do suchych składników i wymieszać, aż składniki się połączą. Podzielić ciasto równo do 12 wgłębień w foremce, wypełniając każde do połowy. Piec 10 - 15 minut, aż patyczek wsadzony do środka będzie suchy (w formie od muffinów piec 20 minut).  Wyjąc z piekarnika i ostudzić przez kilka minut w foremkach. Ubić cukier puder i sok z cytryny, aż powstanie lukier.  Wyjąć pączki z foremek i polać lukrem.  Wystudzić na kratce.   ﻿   /wydrukuj przepis/ 