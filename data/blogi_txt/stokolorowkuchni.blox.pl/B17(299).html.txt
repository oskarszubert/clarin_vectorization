Zobaczyłam go u Majanki i już wiedziałam, że muszę go zrobić. Wiedziałam też, że będę go jadła sama, no może z mężem, bo dzieci rabarbarowi mówią zdecydowane NIE.  A mają czego żałować, oj mają.  Dzięki wanilii jest rewelacyjny.  Mój ulubiony. Składniki: 1 kg rabarbaru 250/300g cukru  pół  laski wanilii (dałam 2 łyżeczki ekstraktu waniliowego) 2  łyżeczki cynamonu Wykonanie: Rabarbar  obrać i pokroić w nieduże kawałki (ok. 1 cm). Wrzucić do garnka o  grubym dnie i podgrzewać aż zmięknie. Wtedy wsypać cukier i wyłuskane z  laski wanilii ziarenka oraz cynamon. Całość wymieszać i gotować na małym  ogniu aż masa zgęstnieje. Trwa to ok. 1,5 godziny lub dłużej (zależy od  tego jaką chce się uzyskać konsystencję). W trakcie gotowania należy co  jakiś czas mieszać masę rabarbarową.  Gotowy  dżem przełożyć do wyparzonych, gorących słoików i mocno dokręcić.  Postawić do góry dnem, przykryć ręcznikiem.    /wydrukuj przepis/ 