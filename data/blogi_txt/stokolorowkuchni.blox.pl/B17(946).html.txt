O zrobieniu tego dania myślałam już dawno.  Ponieważ jednak masło orzechowe nie gości u nas w domu zbyt często orzepis odkładany "na potem".  Ostatni jednak zaopatrzyłam się w słoiczek i natychmiast kurczaka zrobiłam.  Mieszanka smaków niesamowita.  Smakował bardzo, chociaż synek nie mógł się przekonać do samego sosu.  Danie podejrzane u Pana Ainsley'a. Ponieważ satay pochodzi z Indonezji dodaję go do akcji Z Widelcem po Azji.    Składniki na 2 porcje: 200 g mleczka kokosowego 4 łyżki masła orzechowego (dałam więcej) 1-2 łyżki sosu Worcestershire kilka kropli sosu Tabasco 2 x 75 g piersi z kurczaka 1/2 cytryny  Wykonanie: Nagrzać grill do 200 stopni (ja używałam patelni grillowej).  Mleczko kokosowe i masło wymieszać w misce, aż składniki się dobrze połączą (robiłam to mikserem). Dodać obydwa sosy i wymieszać.  Kurczaka lekko utłuc delikatnie (najlepiej wałkiem i pomiędzy folią spożywczą) a następnie każdą pierś przekroić wzdłuż na pół.  Połowę sosu przelać do głębokiego talerza i obtoczyć w nim kawałki kurczaka.  Nadziać mięso na patyczki do szaszłyków i piec na grillu po 4 minuty z każdej strony, aż mięso się upiecze i zbrązowieje.  Pozostały sos delikatnie podgrzać z odrobiną wody, a następnie wcisnąć sok z połowy cytryny. Kurczaka podawać z ogrzanym chlebkiem naan (u mnie wylądował na ryżu) i polanego sosem.   /wydrukuj przepis/ 