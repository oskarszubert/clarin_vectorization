Nareszcie się odważyłam.  Muszę przyznać, że jeszcze nigdy z taką uwagą i tyle razy nie czytałam żadnego posta wraz z komentarzami.  Ale to właśnie dzięki Lisce udało mi się wyhodować mój pierwszy zakwas.  Zresztą nie tylko uważnie czytałam post i komentarze, ale późną porą zamęczałam Liskę pytaniami typu czy myć słoik za każdym razem i co zrobić jak trzeba wyjechać a zakwas już prawie gotowy.  No i właśnie dzięki wielkiej pomocy "pediatry" Liski (tak sama siebie nazwała) udało mi się i strasznie jestem z tego dumna.  A początki nie były wcale łatwe, bo zakwas przez pierwsze 3 dni nie rósł nic a nic, a tylko ślicznie pachniał.  Urósł dopiero w nocy po odejściu mojego dziadzia - czy to jakiś znak? A chleb który upiekłam jest w kilku aspektach "pierwszym": 1. Oczywiście pierwszy mój chleb na zakwasie (w prawdzie z dodatkiem drożdży, ale jednak zakwas był) 2. Pierwszy raz używałam robota do zagniatania ciasta (że też wcześniej na to nie wpadłam).  Chociaż muszę przyznać, że satysgakcja z ręcznego zagniatania jednak większa, no i można się wtedy odstresować. 3. Pierwszy raz używałam koszyka do wyrastania 4. No i jest to mój pierwszy chleb pieczony właśnie bez dziadka wśród nas. p.s. Chleb oczywiście skopiowałam od Liski    Składniki: 500 g mąki pszennej (ja dałam pszenną razową)1 płaska łyżeczka soli300 g wody8 g świeżych drożdży150 g zakwasu zytniego  Wykonanie: Wszystkie składniki łączymy, najlepiej przy pomocy miksera. Ciasto powinno być dosyć gęste.Przykrywamy sciereczką i odstawiamy na 2 h.Następnie przekładamy ciasto do keksówki (o pojemności 1 kg) lub formujemy bochenek albo bułeczki.Spryskujemy olejem lub oliwą i posypujemy maką.Odstawiamy do wyrośnięcia na 45-60 minut.Piekarnik nagrzewamy do temp. 210 st C i pieczemy chleb ok. 40 minut (bułeczki mniej wiecej 20 minut). /wydrukuj przepis/ 