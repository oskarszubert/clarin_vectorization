Ostatnio mam fazę na wypieki owsiane.  Więc kiedy zobaczyłam u Ireny i Andrzeja te ciasteczka wiedziałam, że szybko u mne zagoszczą.  Dokonałam małej zmiany: zamiast groszków czekoladowych dałam żurawinę i to był wspaniały (i chyba zdrowszy) pomysł.    SKŁADNIKI:  pół  szklanki rozgniecionego banana  pół szklanki brązowego cukru 1/4  szklanki miękkiego masła 1/4 szklanki cukru pudru 1łyżeczka ekstraktu z  wanilii 1 duże jajko 1 i 1/4 szklanki mąki 2 szklanki płatków  owsianych 1 łyżeczka sody oczyszczonej pół łyżeczki soli pół szklanki półsłodkich czekoladowych groszków (nie dałam) 1/4 szklanki suszonej żurawiny  Wykonanie: Rozgrzać  piekarnik do 180 stopni. Wymieszać 5 pierwszych składników i ubić  mikserem. Dodać jajko i ubić na gładką masę. Wymieszać przesianą mąkę z  sodą oczyszczoną, płatkami oraz solą. Dodać do masy bananowej. Ubijać mikserem do dokładnego połączenia. Dodać groszki czekoladowe (żurawinę). Wymieszać.  Masę nakładać łyżką na wysmarowany tłuszczem papier do pieczenia.  Formować ciastka o średnicy 5 cm. Piec 18 minut lub do zezłocenia.      /wydrukuj przepis/ 