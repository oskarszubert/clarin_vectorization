Uwielbiam pierogi.  Pamiętam, że jeszcze jako nastolatka potrafiłam zjeść na obiad 12 sztuk ruskich (i wcale nie było po mnie tego widać ).  Teraz, kiedy sama muszę już je lepić jakoś zjadam dużo mniej :).  Pomysł na te pierogi przyszedł mi do głowy na fazie South Beach, oraz pierożków, które zamówiłam sobie w rewelacyjnej garmażerce, która mieści się obok mojego fryzjera.  Taki super wypad, najpierw pierożki, a potem chwila relaksu.     Składniki na ciasto (jak zwykle u mnie ilości na oko): 2 szklanki mąki pszennej razowej letnia woda 1 łyżeczka miękkiego masła szczypta soli Zagnieść ciasto z podanych składników, dodając powoli wodę, tyle ile zabierze mąka. Ja chowam ciasto na chwilę do naczynia żaroodpornego, dzięki czemu jest bardziej wilgotne, nie wysycha tak szybko podczas lepienia i łatwiej się wałkuje  Składniki na farsz: szpinak (dałam 1 opakowane mrożonego) ser feta Szpinak rozmrozić na odrobinie oliwy i dobrze odparować.  Pod koniec dodac rozkruszoną fetę i chwilę razem poddusić.  Farsz ostudzić. Ciasto rozwalkować, wycinać szklanką koła i nakładać po łyżeczce farszu.  Zlepione pierogi gotować w osolonym wrzątku przez chwilę od kiedy wypłyną na powierzchnię. Zostało mi trochę farszu, ale z tym nadzieniem akurat  nie ma problemu :)   /wydrukuj przepis/ 