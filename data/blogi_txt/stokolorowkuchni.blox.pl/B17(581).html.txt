To pierwszy makaron jaki zrobiłam własnoręcznie.  Nie jest zbyt urodziwy, nieco za gruby, ale i tak jestem z niego dumna.  Coś czuję, że kupię sobie maszynkę do makaronu.   Składniki:  80 g mąki pszennej 40 g suszonych pomidorów sól 1 jajko    Wykonanie: Pomidory drobno mielimy (u mnie sprawdził się młynek do kawy). Na stolnicę przesiewamy mąkę, dodajemy zmielone pomidory, szczyptę soli i mieszamy.  Wbijamy jajko i wyrabiamy ciasto. Gdy jest już gładkie odstawiamy na około pół godziny.  Następnie makaron wałkujemy możliwie jak najcieniej ( około 1 mm). Zwijamy i kroimy w 1 cm paski (na tagliatelle) lub cieniej. Gotujemy kilka minut w osolonym wrzątku.      /wydrukuj przepis/ 