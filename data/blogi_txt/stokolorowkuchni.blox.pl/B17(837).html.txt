Placuszki takie robię od roku i od roku cieszą się niezwykłą popularnością w domu.  Wiem jedno, jak je zrobię dzieciaki najedzą się na pewno (jeśli nawet nie przejedzą).  Nauczyłam się też, po niezbyt udanej próbie robić je na zakwasie, a teraz jestem na etapie eksperymentowania z mąkami.  Jedno pozostaje niezmienne - truskawki.  Przypominam, że dzisiaj w niektórych krajach obchodzony jest "Pancake Tuesday".   Składniki :  15 dag mąki orkiszowej (dałam razową) 1 łyżka zakwasu żytniego 2 łyżeczki cukru 35 dag jogurtu naturalnego 2 łyżki oleju 2 jajka 1 łyżeczka esencji waniliowej  szczypta soli    Wykonanie: Wymieszać mąkę,  sól i cukier.  W drugim naczyniu rozbełtać zakwas, jogurt i odstawić na trochę.  Dodać  olej,  jajko i esencję.   W mące zrobić wgłebienie, wlać płynne składniki i wyrobić ciasto.  Na patelnię z rozgrzanym olejem wlewać po 1 łyżce ciasta i smażyć około 2 minuty z jedenej i z drugiej strony.  Gotowe placuszki wyłożyć na ręcznik papierowy, żeby odsączyć tłuszcz.  W między czasie rozmrozić zamrożone truskawki (ja mam takie zmiksowane z odrobiną cukru).  Placuszki polewać sosem truskawkowym.    /wydrukuj przepis/ 