W styczniowej Kuchni zadebiutowała Małgosia.  Był to debiut w niebiesko - kokosowych barwach.  Wiedziałam, że spróbuję kilku z tych wypieków, bo kokos jest u nas lubiany.  Na pierwszy rzut poszły niezbyt wymagające kokosanki.  Pyszne ciasteczka, w sam raz do kawy czy herbaty.  Według mnie trochę zbyt słodkie, ale dzieciom i mężowi smakowały takie jak w oryginalnym przepisie. Bardzo smakowały.      Składniki (na ok. 50 ciasteczek):  110 g masła 230 g cukru trzcinowego (można dać mniej) ziarenka z 1 laski wanilii 1 jajko 120 g mąki pszennej pełnoziarnistej 60 g pokruszonych płatków kukurydzianych 100 g płatków owsianych górskich 100 g wiórków kokosowych 1 łyżeczka sody 1/2 łyżeczki proszku do pieczenia 1/2 łyżeczki soli       Wykonanie: Piekarnik rozgrzać do 180 stopni.  2 blachy wyłożyć papierem do pieczenia. Masło utrzeć z cukrem i ziarnkami wanilii.  Dodać jajko i dalej ucierać na pulchną masę.  W misce wymieszać pozostałe składniki, a następnie dodać je do masy maślano- jajecznej.  Wymieszać dokładnie łyżką lub ręką.  Przy pomocy łyżeczki wykładać porcje ciasta na przygotowane blachy, jedna łyżeczka to 1 ciastko.  Zachować odstępy, gdyż ciasteczka urosną.  Piec na złoty kolor ok. 12 minut.  Wyjąc z piekarnika, chwilę odczekać (aż ciasteczka przestaną być niezwykle delikatne) i przenieść na kratkę do wystudzenia. 