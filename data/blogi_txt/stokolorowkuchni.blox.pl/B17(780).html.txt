Długo poszukiwałam foremek do Katarzynek.  Bardzo mnie to dziwi, że nigdzie w Polsce (poza Toruniem) nie można dostać takiego kształtu.  Co jak co, ale ten kształt powinien być u nas dostępny wszędzie, prawda? Z pomocą przyszła mi Domi, której bardzo, ale to bardzo dziękuję. Sam przepis na pierniczki znalazłam na forum CinCin u Margarete   A wszystkim Kasiom, Katarzynkom wszystkiego dobrego z okazji imienin.    ﻿ Składniki (na około 30 - 40 Katarzynek):  250 g miodu 60 g masła 125 g cukru 1 łyżka smalcu (dałam dodatkowe 20 g masła) 2 łyżki wody 1 łyżka przyprawy do pierników 1 ubite jajko  630 g mąki 1 łyżeczkę sody        Wykonanie: Miód, cukier, masło, smalec (lub więcej masła), wodę i przyprawę zagotować mieszając.  Jak tylko zawrze, zdjąć z ognia i odstawić do ostygnięcia.   Kiedy mieszanka będzie chłodna dodać pozostałe składniki i wyrobić ciasto (ja robiłam to w mikserze, mieszadłem).  Ciasto można odstawić na 20 minut, ale nie ma takiej potrzeby.  Na omączonej powierzchni rozwałkowywać na grubość około 8-10 mm.  Wykrawać Katarzynki.  Układać na blaszce wyłożonej papierem do pieczenia. Przygotowane pierniczki można posmarować jajkiem lub wodą.  Piec w 180 stopniach przez 10-12 minut.       ﻿ 