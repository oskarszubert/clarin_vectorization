Moja rodzinka przepada za gulaszem, a już szczególnie mój synio. No, ale ile można jeść w kółko mięsko według tego samego przepisu.  Z pomocą przyszła mi Wielka Książka Kucharska, gdzie natknęłam się na ten oto przepis.  Przyznam się, że pierwszy raz używałam kawy do takiego celu.  A efekt znakomity. Aromat kawy niewyczuwalny, ale zdecydowanie zmienił smak tak zwyczajnego przepisu.  Polecam.      Składniki: 4 łyżki oleju 2 cebule 4 duże marchewki 1 i 1/2 kilograma karkówki wołowej (robiłam z wieprzowej i z mniejszej ilości)  3 łyżki mąki 3 szklanki bulionu wołowego (dałam drobiowy) szklanka mocnej kawy 2 łyzeczki oregano liśc laurowy szklanka zielonego groszku sól, pieprz   Wykonanie: Cebule posiekać, marchewki pokroić w grube plastry.  W rondlu rozgrzać 2 łyżki oleju.  Wrzucić marchewki i cebulę.  Smażyć 8-10 minut.   Wyjąć łyżką cedzakową, odłożyć. Do rondla dodać 1 łyżkę oleju.  Wrzucić pokrojoną w kostkę karkówkę.  Obsmażyć mięso na dużym ogniu, przyprawić solą i pieprzem.  Dodać odłożone warzywa.  Wlać kolejną łyżkę oleju, dodać mąkę.  Podgrzewać minutę ciągle mieszając.  (Polecam dodanie mąki na sam koniec, ponieważ gulasz z mąką dodaną tak wcześnie ma tendencje do przywierania).  Dodać bulion, kawę, liść laurowy i oregano.  Gotować aż gulasz zgęstnieje (jeśli mąkę dodajemy później gulasz nie będze na razei gęsty). Zmniejszyć ogień, dusić pod przykryciem aż mięso będzie miękkie. Na koniec dodać groszek i dusić jeszcze 5-10 minut.  (Jeśli nie dodaliśmy mąki teraz jest na to czas).  Można doprawić do smaku. Smacznego  /wydrukuj przepis/ 