Wczoraj mieliśmy przemiłych gości.  Odwiedziła nas Ola razem z córeczkami.  Ponieważ cały dzień spędziłam w pracy, musiałam wymyślić coś szybkiego.  A czy  może być coś szybszego niż muffiny?  Dodatkowo posypałam je resztką kruszonki, która została po ostatnim deserze.   Składniki:  250 g mąki  2 łyżeczki proszku do pieczenia  ½ łyżeczki sody oczyszczonej 130g cukru   200ml mleka  90ml oleju roślinnego  1 duże jajko  1 jabłko 2 łyżeczki cynamonu kruszonka (opcjonalnie)  Wykonanie: Rozgrzać piekarnik do 200C i wyłożyć formę papierkami do muffinków. Odmierzyć suche składniki do miski, wymieszać. Wlać wszystkie płynne składniki do drugiej miski i wymieszać. Dodać starte na grubej tarce jabłko. Zmieszać wszystko razem (niezbyt dokładnie). Ciasto przełożyć do foremek. Każdą muffinkę posypać odrobiną kruszonki. Piec przez około 20 - 25 minut.﻿﻿ ﻿/wydrukuj przepis/ 