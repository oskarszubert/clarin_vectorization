W planach miałam od dawna, od kiedy zobaczyłam je tutaj. Czekałam tylko na "wolne" białka.  Ciasto słodkie, bardzo słodkie.  Najlepsze po 2 - 3 godzinach, kiedy wszystko się lekko przegryzie.   Na drugi dzień (został jeden kawałek tylko) już nieco zbyt mokre.  W oryginale był też dodatek mięty, ale córcia poprosiła, aby jej nie dodawać.       Składniki: Na bezę:  3 białka 175 g cukru pudru 1 łyżeczka mąki kukurydzianej 40 g czekolady deserowej        Na nadzienie:  160 g czekolady (dałam mleczną jak w przepisie, ale można też gorzką) 400 g śmietany kremówki 2 łyżki cukru pudru    Do przybrania:  czekolada liście mięty       Wykonanie: Bezy: Rozgrzać piekarnik do 135° C.  Na papierze do pieczenia narysować 3 prostokąty o wymiarach 10cm x 25 cm. Papier położyć na blasze do pieczenia.Białka ubijać, aż powstaną stożki.  Dodać cukier i nadal ubijać, aż białka będą sztywne i błyszczące.  Czekoladę zetrzeć na drobnych oczkach i delikatnie wmieszać w bezę razem z mąką kukurydzianą.Rękaw cukierniczy z płaską, 1 cm końcówką napełnić ubitymi białkami. Wyciskać linie na przygotowanym papierze do pieczenia.Piec 45 minut, następnie odwrócić blachę i piec kolejne 45 minut. Ostudzić w piekarniku.   Nadzienie: Rozpuścić czekoladę w kąpieli wodnej.  Jeszcze ciepła rozsmarować na 2 upieczonych bezowych blatach.  Odstawić do ostygnięcia. Kremówkę ubić z cukrem.   Jeden blat bezowy położyć na talerzu do podawania. Posmarować go 1/3 ubitej śmietany.  Położyć drugi blat i rozsmarować na nim 1/3 śmietany.  Położyć ostatni blat (ten bez czekolady).  Posmarować pozostałą kremówką.  Udekorować startą czekoladą i miętą.  Kroimy delikatnie bardzo ostrym nożem. ﻿ 