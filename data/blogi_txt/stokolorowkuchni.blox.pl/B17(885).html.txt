Ze wszystkich ciast moi chłopcy najbardziej lubią szarlotkę. Tym razem przygotowałam im wersję odmienioną, na razowej mące, z dodatkiem pomarańczy.   ﻿ Składniki:  2 szklanki mąki pszennej razowej 1 szklanka mąki pszennej typ 500 250 g  masła w temperaturze pokojowej 4 żółtka 4 łyżki cukru pudru 1 cukier waniliowy (najlepiej domowy) 1,5 łyżeczki proszku do pieczenia 1 – 2 łyżki śmietany 1,7 kg jabłek (+ ewentualnie cukier) skórka i sok z 1 pomarańczy     Wykonanie: Posiekać margarynę z mąkami, dodać cukier, skórkę z połowy pomarańczy, żółtka, proszek i śmietanę i szybko zagnieść.   Podzielić na 2 części, zawinąć w folię i schować do lodówki do schłodzenia.   Jabłka obrać, pokroić na mniejsze kawałki.  Włożyć do garnka, podlać odrobiną wody i prażyć.  Kiedy jabłka już się lekko rozpadną, wcisnąć sok z pomarańczy i dodać pozostałą skórkę pomarańczową. Ewentualnie dosłodzić jabłka do smaku.  Chwilę razem poddusić. 1 część schłodzonego rozwałkować i wyłożyć na dno blachy. Na rozwałkowane ciasto wyłożyć uprażone jabłka.  Rozwałkować 2 placek i wyłożyć na jabłka.  Nakłuć  ciasto widelcem.  Piec w 180 stopniach przez około 40 minut, do zrumienia placka. Posypać cukrem pudrem.﻿      /wydrukuj przepis/ 