Niesamowity smak, chociaż zupełnie nie wygląda.  Troszkę jak szczawiowa, ale nie do końca.  Polecam wszystkim odważnym miłośnikom nowych smaków.  Przepis znaleziony w majowym wydaniu Kuchni i to już ostatnie mniszkowe danie w tym roku.   Składniki (na 2 talerze):  3-4 solidne garście listków mniszka (młodego) 50 g chudego wędzonego boczku sól, pieprz 2 zmiemniaki lub 2 małe cukinie (opcjonalnie) 2 kromki zgrillowanego razowego chleba natartego czosnkiem 100 g startego sera gruyere Wykonanie: Listki mniszka myjemy i gotujemy do miękkości w osolonej wodzie razem z pokrojonym w zapałkę boczkiem. Miksujemy do uzyskania gładkiej konsystencji, doprawiamy do smaku.  Możemy dodać ugotowane ziemniaki lub cukinie i zmiksowań razem.  Zgrillowane kromki chleba kroimy na pół.  Każdą połówkę wkładamy do głębokiego talerza, zalewamy zupą i posypujemy serem.   /wydrukuj przepis/   ﻿ 