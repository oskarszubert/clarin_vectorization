Lubicie schłodzone desery jogurtowo-owocowe?  Ja uwielbiam, a jeśli można je jeszcze jeść na śniadanie - jak dla mnie ideał. Tym bardziej, że można go przygotować wieczorem, a rano przed wyjściem z domu po prostu wyjąć z lodówki i zjeść.  Można oczywiście zamiast 2 warstw zrobić ich kilka, wykładając na przemian owoce i jogurt, ale przecież wiadomo, że należę do leniuchów ;)  Przepis podejrzany tutaj.      Składniki: 2 małe, dojrzałe banany, pokrojone 2 małe nektarynki (brzoskwinie), pokrojone w kostki (dałam 1 bardzo dużą) 1 łyżka plus 2 łyżeczki słodzika 1 łyżka ekstraktu waniliowego 2 filiżanki jogurtu greckiego (około 450 g) 1/4 filiżanki odtłuszczonego mleka w proszku  Wykonanie: W blenderze zmiksować banany, nektarynki, 1 łyżkę słodzika i 1/2 łyżki ekstraktu z wanilii.  W średniej misce ubić jogurt z mlekiem w proszku a następnie dodać pozostałe 2 łyżki słodzika i 1/2 łyżki ekstraktu waniliowego. Wyłożyć po 1/2 filiżanki mieszanki bananowo-nektarynkowej do 4 filiżanek.  Na to wyłożyć po 1/2 filiżanki jogurtowej mieszanki. Podawać natychmiast po przygotowaniu lub przykryć i trzymać w lodówce do 3 dni.     /wydrukuj przepis/ 