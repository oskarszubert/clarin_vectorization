Rok temu robiłam pierwsze podejście do rolady, niekoniecznie udane pod względem optycznym, ale smakowo było w porządku.  W tym roku postanowiłam, że ja się tak łatwo nie poddam i będę próbować dalej.  Może daleko mi jeszcze do ideału, ale jak tak dalej pójdzie, za dwa, trzy lata moje rolady powinny wyglądać idealnie.  Najważniejsze to się nie poddawać. Przepis znaleziony u Dorotki.    Składniki na ciasto:  3 jajka2 łyżki drobnego cukru3 łyżki mąki pszennej2 łyżki mąki ziemniaczanej1/4 łyżeczki proszku do pieczeniadodatkowo: 1 opakowanie cukru waniliowego (16 g)    Białka oddzielić od żółtek, ubić  na sztywną pianę. Dosypać cukier i dalej ubijać. Dodawać kolejno żółtka,  dalej ubijając. Na koniec wsypać mąki wymieszane z proszkiem, delikatnie wymieszać.  Blachę o boku 28 - 34 cm wyłożyć papierem do pieczenia, wylać masę biszkoptową, wyrównać. Piec około 8  minut w temperaturze 190ºC. Ściereczkę kuchenną (lnianą) wysypać cukrem  waniliowym. Położyć na niej upieczoną, gorącą roladę (wierzchem do  ściereczki, natychmiast zdjąć papier). Następnie szybko zwinąć razem ze  ściereczką, odstawić do wystygnięcia. Masa śmietankowo - truskawkowa: 600 g truskawek (300g + 300g)250 ml śmietany kremówki 2 łyżki żelatyny1/3 szklanki cukru (lub więcej - mniej, w zależności  od słodkości truskawek)    300 g truskawek zmiksować  blenderem na sos. Kolejne 300 g pokroić na małe kawałki. Żelatynę rozpuścić w minimalnej  ilości gorącej wody (około 1/4 - 1/3 szklanki). Kremówkę ubić, pod koniec  ubijania dodać cukier. Wlewać do niej powoli sos z truskawek, dalej  ubijając. Wlać żelatynę (ciepłą), cały czas ubijając. Na końcu wmieszać  kawałki truskawek. Włożyć do lodówki na zgęstnienie, ale pilnować, by  masa nie zgęstniała zbyt mocno, by można ją było rozsmarować na  roladzie. Ostudzoną roladę rozwinąć, szybko  nałożyć masę truskawkową, zwinąć z powrotem. Włożyć do lodówki na 2  godziny, lub do kiedy stężeje. /wydrukuj przepis/ 