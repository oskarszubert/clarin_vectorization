Czas leci szybko, za szybko a ja nie mogę się nawąchać zapachu pierników.  Ponieważ słoik z granolą zaczął świecić pustkami postanowiłam zrobić tym razem wersję piernikową.  Zapach roztaczał się po kuchni już w kilka minut po włączeniu piekarnika.  Będzie jak znalazł na poświąteczne śniadania lub jako prezent pod choinkę.    Składniki: 400 g płatków owsianych 120 g ziaren słonecznika 120 g sezamu  2 łyżki przyprawy do piernika 2 łyżeczki kakao 6 łyżek płynnego miodu 1/2 łyżeczki soli 2 łyżki oleju  175 g musu jabłkowego  Wykonanie: Wszystkie składniki mieszam, rozkładam na blasze. Piekę ok. 40  minut w 170 st. C. W czasie pieczenia kilkakrotnie mieszam.Po upieczeniu zostawiam do ostygnięcia w piekarniku.  Przechowywać w szczelnym pojemniku / słoju.    /wydrukuj przepis/ 