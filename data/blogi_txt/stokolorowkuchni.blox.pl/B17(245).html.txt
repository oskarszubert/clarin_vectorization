Moje dzieci uwielbiają frytki.  O nuggetsach też oczywiście marzą.  Ponieważ nie mam ochoty karmić ich wiadomo gdzie, od czasu do czasu mają ucztę w domu.  Tak naprawdę taki obiad nie jest taki zły.  Kurczak, frytki pieczone w odrobinie oleju i do tego tylko jakieś warzywa.  I wszyscy zadowoleni. Składniki:  1 podwójna pierś z kurczaka 200 ml jogurtu naturalnego sól, pieprz bułka tarta olej do smażenia     500 g ziemniaków 1 łyżka oleju 1 łyżeczka suszonego tymianku Wykonanie: Pierś myjemy, osuszamy.  Kroimy na drobne części. Jogurt dobrze doprawiamy solą i pieprzem.  Wkładamy do niego przygotowanego kurczaka, dobrze mieszamy tak, aby jogurt pokrył całe mięso.  Wstawiamy do lodówki na minimum 15 minut.  Kurczaka wyjmujemy z jogurtu, obtaczamy w bułce tartej i smażymy z obu stron. Ziemniaki obieramy, kroimy na frytki.  Wkładamy do miski. Wlewamy olej i wsypujemy tymianek.  Ziemniaki dobrze obtaczamy. Wykładamy na blachę wyłożoną papierem do pieczenia.  Pieczemy w 190 - 200 stopniach przez około 25 - 30 minut.  Na ostatnich kilka minut możemy przełączyć piekarnik na termoobieg, aby frytki się zezłociły. 