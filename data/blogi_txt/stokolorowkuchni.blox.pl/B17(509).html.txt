Uwielbiamy kruszonki i już.  Ktoś, kto tu częściej zagląda zapewne to zauważył.  Chociaż w tym sezonie ta pojawia się jako pierwsza.  Połączenie rabarbaru i truskawek jest idealne, przynajmniej dla mnie.  Mój syn jednak zjadł wszystko poza rabarbarem :)       Składniki:  500 g truskawek 300 g rabarbaru 2 łyżki mąki kukurydzianej 1 łyżka cukru trzcinowego       Na kruszonkę:  70 g masła 140 g mąki pszennej razowej 50 g cukru brązowego 50 g orzechów włoskich, posiekanych       Wykonanie: Owoce myjemy.  Truskawki odszypułkowujemy i kroimy na połówki. Rabarbar kroimy wzdłuż na pół, a potem na 0,5 cm kawałki.  Owoce przekładamy do naczynia do zapiekania, mieszamy razem z mąką i cukrem.  Masło i mąkę wyrabiamy palcami tak, aby powstała kruszonka.  Dodajemy cukier i orzechy i mieszamy.  Kruszonkę wysypujemy na przygotowane owoce.  Całość pieczemy w 200 stopniach przez około 20 - 25 minut. ﻿ 