W tym roku moja teściowa po raz pierwszy posadziła brukselkę. Nie zabierałam jej do domu, bo wydawało mi się, że dzieci nie znoszą.  Kiedy ostatnio poszłam na pobliski targ z córką, ta zażyczyła sobie brukselkę na zupę.  Kupiłam, trochę ryzykując. Okazało się, że wszystkim posmakowała.  Dobrze, że teściowa zamroziła swoje zbiory.      Składniki:  udo (opcjonalnie) kilka marchewek 1 - 2 pietruszki kawałek selera kawałek pora 1 mała cebula ziele angielskie liść laurowy ok 5 ziemniaków 500 g brukselki ew. śmietana lub jogurt sól, pieprz       Wykonanie: Udo zalewamy wodą (ok 2,5 - 3l) i gotujemy. (Jeżeli robimy wywar warzywny, pomijamy tę czynność).  Po około 20 minutach dodajemy umyte i obrane warzywa, ziele, liść i opaloną cebulkę. Ziemniaki obieramy, kroimy w kostkę i dodajemy do wywaru. Brukselkę myjemy, zdejmujemy wierzchnie liście i kroimy na połówki lub ćwiartki.  Kiedy ziemniaki są już prawie miękkie dodajemy brukselkę.  Gotujemy przez kilka minut.  Doprawiamy do smaku.  Zupę możemy zabielić śmietaną lub jogurtem oraz posypać słodką papryką. 