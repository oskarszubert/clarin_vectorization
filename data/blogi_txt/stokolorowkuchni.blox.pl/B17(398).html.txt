Jak wyglądają Wasze śniadania?  Bo rozumiem, że je jecie, prawda?  U nas na tygodniu w wersji dorosłej królują kanapki z domowego chleba, obowiązkowo z porcją warzywną. U dzieci zazwyczaj mleko, za to z jakimś owocem. Jednak w weekendy już bardziej szalejemy.  Dzisiaj pokażę Wam śniadanie, które można przygotować też w ciągu tygodnia.  Tak naprawdę można zacząć już wieczorem, a potem rano szybko dokończyć. Dzięki takiemu śniadaniu możecie zacząć dzień od pierwszej z pięciu zalecanych porcji warzyw i owoców.      Składniki:  1/2 szklanki kaszy jaglanej 1 szklanka wody 1/2 szklanki soku pomarańczowego Tymbark 100% pół pomarańczy garść orzechów ew. miód, syrop z agawy       Wykonanie: Kasze prażymy w garnku, aż zacznie przyjemniej pachnieć.  Zalewamy wrzącą wodą, przykrywamy i gotujemy około 10 minut na niewielkim ogniu.  (Te czynności możemy wykonać wieczorem).  Dolewamy sok pomarańczowy i gotujemy dalej przez około 5 - 7 minut, aż kasza będzie miękka. Pomarańczę obieramy i każdą cząstkę kroimy na pół.  Dodajemy do ugotowanej kaszy razem z posiekanymi orzechami.  Możemy posłodzić miodem lub syropem z agawy.       /wpis sponsorowany/ 