Kolejny cudowny kurczak we włoskich klimatach, kolejne miłe gotowanie z Edytką i Malwiną.   To co spodobało mi się w tym przepisie, to nie tylko smak, ale też czas przygotowania.  Raz dwa i gotowe, a do tego naprawdę smaczne.  Przepis pochodzi z tej strony.       Składniki:  1 łyżka oliwy  8 małych pojedynczych piersi z kurczaka  200g mozzarelli, pokrojonej w paski  8 plastrów prosciutto  375ml przecieru pomidorowego garść świeżej bazylii, oregano i tymianku (mniej więcej równe proporcje)  świeży tymianek, do podania sznurek do obwiązania piersi    Wykonanie: Kurczaka myjemy, osuszamy i podsmażamy na oliwie z każdej strony, na złoty kolor. Na dnie naczynia do zapiekania rozsmarowujemy przecier wymieszany z posiekanymi ziołami.  Na wierzch każdej podsmażonej piersi kładziemy plaster mozzarelli, zawijamy szynką prosciutto i obwiązujemy sznurkiem. Tak przygotowanego kurczaka układamy w naczyniu z przecierem pomidorowym.  Pieczemy 20 - 30 minut w 200 stopniach. ﻿ 