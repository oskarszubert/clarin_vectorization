Znowu uległam kuszeniu Beatki.  Tym razem jednak tylko odnośnie połączenia smaków.  Dlaczego tylko tak?  Bo truskawki w cenie oszałamiającej jeszcze, a do tego znalazłam woreczek malin w zamrażalce. Powiem Wam tylko, że kokos sprawdził się w tej mieszance doskonale.  Składniki:  300 g rabarbaru 150 g malin lub truskawek (dałam mrożone maliny) 50 g cukru trzcinowego 2 łyżki mąki ziemniaczanej    Kruszonka:  70 g mąki pszennej razowej 70 g wiórków koksowych  4 łyżki oliwy 30 g cukru trzcinowego  Wykonanie:Rabarbar umyć i pokroić  na małe kawałki (jeżeli mamy grube łodygi warto je przekroić wzdłuż).  Maliny / truskawki opłukać (truskawki odszypułkować i pokroić na połówki lub ćwiartki).  Rabarbar i maliny/truskawki wymieszać, dodać cukier i mąkę ziemniaczaną i ponownie wymieszać.  Wyłożyć na dno naczynek do zapiekania.  Przygotować kruszonkę.  Mąkę, wiórki i cukier wymieszać.  Dodać oliwę i ponownie wymieszać.  Kruszonkę wyłożyć na owoce.  Piec 20 minut w 200 stopniach (pilnować, żeby kruszonka się nie przypaliła).﻿   /wydrukuj przepis/ 