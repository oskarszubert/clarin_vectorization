Czy też tak macie, że nowy sprzęt musi chwilę postać nieużywany, a dopiero po jakimś czasie zaczynacie używanie pełną gębą?  Jak sobie przypomnę moje nowe sprzęty (łącznie z KA), to tak właśnie było.  Speedcook stał grzecznie, a ja się mu przyglądałam. Teraz zaczęłam odkrywać jego zalety.  Zrobiłam już zupę, kilkanaście słoiczków dżemu, a teraz drugie danie.  Szybko, łatwo i w jednym "garnku".  Jak dla mnie rewelacja.  Tym bardziej, że dietetycznie.  Przepis, lekko przeze mnie zmodyfikowany, pochodzi z książki kucharskiej dołączonej do Speedcook'a.       Składniki:  1/2 kg piersi z indyka 2 białka 1 cebula 1 ząbek czosnku 1 łyżka bułki tartej kilka gałązek tymianku sól,pieprz brokuł      Wykonanie: Cebulę i czosnek włożyć do naczynia miksującego i rozdrobnić przez 5 sekund na obrotach 7.  Dodać lekko zamrożoną pierś (ja moją przed zamrożeniem pokroiłam w kostkę) i zmielić w 2 porcjach ( obroty 7, czas 10 - 15 s).  Mięso wyjąć i połączyć z białkami, bułką, posiekanym tymiankiem.  Doprawić do smaku.  Uformować kotleciki i ułożyć w głębokim naczyniu parowym.  Do naczynia miksującego (wcześniej umytego) wlać 3/4 l wody.  Przykryć, postawić speedcook parowy i nastawić na obroty 0, gotowanie na parze i czas 40 minut.  Przygotować brokuła.  Różyczki ułożyć  na wkładce do parowania.  Na 30 minut przed końcem parowania kotletów, włożyć wkładkę z warzywami i parować razem przez pozostały czas. 