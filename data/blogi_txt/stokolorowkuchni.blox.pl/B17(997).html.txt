Oglądałam ten film nie wiem ile razy, czytałam książkę i nadal nie mogę się nim/nią nacieszyć i nadziwić.  Kiedy więc na targu u mojej ulubionej pani zobaczyłam zielone pomidory wiedziałam, że muszę i już.  Pani zapytała "A co będzie Pani z nich robić? Bo sprzedaję, ale nie wiem co się z nimi robi".  Odpowiedziałam "Smażyć".  Ponieważ nie mam swojego egzemplarza książki, przepis wyszperałam na necie.      Składniki:  1 średni zielony pomidor na osobę sól, pieprz tłuszcz z bekonu (smalec) biała mąka kukurydziana        Wykonanie: Pomidory pokroić na grube plastry. Posypać solą, pieprzem i obtoczyć w mące. Smażyć w dość dużej ilości tłuszczu aż się zrumienią. Można polać sosem mlecznym (beszamelem). Do tłuszczu, który został na patelni dodać taką samą ilość mąki i dobrze wymieszać. Dodać filiżankę ciepłego mleka i gotować do zgęstnienia, ciągle mieszając. Posolić, popieprzyć i polać pomidory. 