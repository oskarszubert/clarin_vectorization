Jestem winna Olciakowi przeprosiny za nieudane wspólne pieczenie w ramach molerkowa.  No więc teraz malutki prezencik przeprosinowy, skoro Olciak zaparasza do Weekendowej Cukierni. Propozycje były dwie, a z tego co zauważyłam wszyscy (albo prawie wszyscy) zabrali się za sernik.  U mnie niestety to ciasto odpada, bo w domu tylko ja jestem wielbicielką takiego ciacha.  A ponieważ wszyscy uwielbiamy małe co nieco, padło na rogaliki.   Oczywiście podczas pieczenia okazało się ku mojemu zdziwieniu, że mam w domu tylko jedno jajko i niecałą szklankę mleka (a to się rzadko u mnie zdarza).  Robiłam więc z połowy porcji, niestety, bo rogaliki zniknęły w przeciągu godziny od upieczenia.       Składniki: 1 szkl. mleka 1/2 kostki masła  1/2 szkl. cukru  1/2 łyżeczki soli  1 łyżka suszonych drożdży  3 duże jajka  4 i 1/2 szkl. mąki Do posmarowania:  3 łyżki stopionego masła Nadzienie:  pełna dowolność,czego dusza zapragnie:) np. powidła śliwkowe,biały serek,gęsty budyń Ja dałam dżem śliwkowy i czereśniowy  Wykonanie:  Drożdże wsypać do małego naczynia, dodać troszkę mąki i cukru. Mleko podgrzać, aż będzie letnie i 1/4 szklanki zalać drożdże, dobrze wymieszać i zostawić , aż zaczyn zacznie się podnosić.  Resztę (3/4 szklanki) mleka zagotować i dodać do niego masło i cukier. Odstawić do przestygnięcia. Następnie do miski wsypać mąkę, dodać rozczyn, mleko z masłem i cukrem, jajka , sól i wymieszać, aż utworzy się miękkie ciasto. Wyłożyć na stolnicę i wyrabiać dobre kilka minut, aż będzie gładkie i lśniące.  Włożyć z powrotem do miski (ja włożyłam do naoliwionej) i zostawić do wyrośnięcia w ciepłym miejscu na około 1 godzinę , aż podwoi swoją objętość. Podzielić ciasto na 3 części, z każdej wywałkowac koło o średnicy 22 cm. Posmarować roztopionym masłem, podzielić na 8 trójkątów, nakładać po 1 łyżeczce nadzienia i zwijać ku środkowi rogaliki. Układać na natłuszczonej blasze , posmarować masłem, przykryć i zostawić do wyrośnięcia.  Piec 8 - 10 minut, aż się zrumienią w temperaturze 200 st.C., wyjać z piekarnika i jeszcze gorące ponownie posmarować masłem. Zostawić do wystygnięcia.   /wydrukuj przepis/ 