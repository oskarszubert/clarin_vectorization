Przepis czekał tak długo, że się już zdezaktualizował, bo w między czasie zrobiłam kolejne scones. A to była moja druga przygoda z tymi bułeczkami.  Poprzednie były jabłkowe,  te upiekłam według przepisu Dorotki, (a w między czasie pojawiły się też scones z kukurydzą.)  Uwielbim je bo się szybciutko robi, a smak nieziemski. Jak dla mnie są nie tylko na śniadanie czy do popołudniowej herbatki.  Smakują cały dzień (i noc). Moje dzieciaki już się rozkochały i zajadają je z dżemem lub masłem.  A małżonkowi najbardziej posakowały z miodem. Przyznam, że i ja uległam i 3 dnia jak odkryłam w chlebaku zagubioną bułeczkę upiekłam ją w tosterze i zjadłam na śniadanko z dżemem i kawusią :)         Składniki: 40 dag mąki pszennej 3 łyżeczki proszku do pieczenia 1/2 łyżeczki soli 10 dag zimnego masła   5 dag cukru   10 dag rodzynek   2 jajka rozbite z taką ilością mleka, by osiągnąć 250 ml płynu   Wykonanie:  Masło rozetrzeć z mąką, proszkiem do pieczenia, solą, cukrem. Dodać rodzynki. Wlać mleko z jajkami, zostawiając trochę płynu do posmarowania wierzchów. Szybko wyrobić ciasto rękami (jeśli zbyt mocno się klei - dosypać mąki). Rozwałkować grubo - na około 1,5 cm. Wycinać krążki szklanką. Ułożyć na blasze i posmarować z wierzchu pozostałym mlekiem. Piec około 10 - 15 minut w temperaturze 220 stopni.  /wydrukuj przepis/ 