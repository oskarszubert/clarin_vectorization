To ciasto robię bardzo często z okazji urodzin/imienin zamiast zwykłego tortu.  W zimie jest doskonałe z brzoskwiniami z puszki, a w lecie oczywiście z sezonowymi owocami.  Zawsze robi w naszej rodzinie furrorę, bo jakoś nie przepadamy za tradycyjnymi tortami.  Ten egzemplarz upiekłam w poniedziałek na imprezę urodzinkową synia, a ponieważ to właśnie dzisiaj mój starszak kończy 9 lat prezentacja nie mogła odbyć się kiedy indziej.  Zdjęcia jak widać robione na wspomnianej już imprezie właśnie. A przepis w ramach sezonu truskawkowego Składniki na biszkopt: 6 jaj 1 szklanka mąki pszennej tortowej 1 łyżka mąki ziemniaczanej 1/2 łyżeczki proszku do pieczenia 1 szklanka cukru szczypta soli  Składniki na masę: 1/2 litra śmietany kremówki 2 łyżki żelatyny 1/2 szklanki cukru 2 cukry waniliowe (ja dałam cukier z wanilią, własnej roboty) sok z 1/2 cytryny  + 1 lub 2 galaretki Wykonanie: Najpierw szykujemy biszkopt. Białka ubić na sztywno (dodać szczyptę soli), pod koniec dodając stopniowo cukier.  Cały czas ubijając dodawać po jednym żółtku.  Następnie dodać mąki wymieszane z proszkiem i delikatnie wymieszać (ja robię to robotem na prędkości 1).  Nie mozna mieszać za bardzo bo ciasto opadnie.  Masę przelać do tortownicy (u mnie 26 cm) wysmarowanej masłem i posypanej bułka tartą (na dno zamiast tego daję papier do pieczenia).  Piec ok 45 minut w 180 stopniach.   Gotowy biszkopt wytudzić. Jak biszkopt wystygnie szykujemy masę. 2 łyżki żelatyny zalać odrobiną zimnej przegotowanej wody. Uzupełnić do połowy szklanki wrzątkiem – rozpuścić. Ubić śmietanę dosypując ½ szklanki cukru i 2 cukry waniliowe.  Dodać sok z ½  cytryny i żelatynę lekko ciepłą, wymieszać. Biszkopt przekroić na 2 części.  Można nasączyć (ja nasączyłam esencją waniliową). Położyć biszkopt na dno tortownicy, wyłożyć połowę masy, a na nią pokrojone na połówki truskawki.  Przykryć drugą częścią biszkoptu i czynność powtórzyć.  Włożyć do lodówki. W między czasie przygotować galaretkę (daje truskawkową) i odstawić do stężenia.   Tężejącą galaretkę wylać na biszkopt. (Ja zawsze owijam tortownicę od dołu folią, tak na wszelki wypadek, gdyby galaretka miała wyciec). Wstawić do lodówki i odczekać do całkowitego zastygnięcia (ja zawsze robię ciasto dzień wcześniej) Smacznego /wydrukuj przepis/ 