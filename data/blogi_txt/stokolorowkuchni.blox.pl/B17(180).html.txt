Uwielbiam takie ciasta.  Po pierwszy robi się je szybko, po drugie są przepyszne.  Tym razem wykorzystałam puree z dyni i dodałam banana, który aż prosił się o użycie.       Składniki: 150 g puree z dyni 1 banan 80 g oleju 100 g cukru trzcinowego 2 płaskie łyżeczki proszku do pieczenia 1 jajko 225 g mąki pszennej 50 g orzechów włoskich       Wykonanie: Piekarnik rozgrzewamy do 180 stopni. Banana rozgniatamy.  Dodajemy puree, jajko, olej i cukier.  Mieszamy.  Przesiewamy mąkę z proszkiem i mieszamy tylko do połączenia składników.  Na koniec dodajemy posiekane orzechy.  Masę przelewamy do keksówki (19x9 cm) wyłożonej papierem do pieczenia  i pieczemy do suchego patyczka przez około 50 minut.    ﻿ 