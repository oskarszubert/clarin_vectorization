Od kiedy pierwszy raz zrobiliśmy pizzę z tego przepisu, nie robimy już innej.  Ostatnio postanowiłam jednak poeksperymentować z mąkami.  Wyszła smaczna, chociaż gorsza od oryginału.  Zdecydowanie gorzej współpracowało się też z ciastem, ale czego się nie robi dla odrobiny zdrowia ;)  Pizza była na jeden z kryzysowych obiadów.  Z dodatków były pieczarki, wiejska kiełbasa, cebulka i szpinak (baby), czyli to, co aktualnie było w lodówce.  Składniki na ciasto:  300 g mąki żytniej graham 1850 280 g mąki żytniej typ 720 1 łyżeczka drożdży instant 60g oliwy z oliwek 370 - 400 g lodowato zimnej wody  1 łyżeczka soli  Wykonanie: Mieszamy w misce suche składniki, następnie dodajemy oliwę i wodę, dopóki mąka chłonie. Wyrabiamy gładkie ciasto przez 5-7 minut. Ciasto będzie lepkie, elastyczne i powinno ostawać od brzegów miski. Wyrobione ciasto wkładamy do  naoliwionej miski. Przykrywamy i wkładamy ją na noc do lodówki. Można je tam trzymać nawet 3 dni. Na 2 godziny przed pieczeniem wyjmujemy ciasto z lodówki.Wykładamy na powierzchnię dobrze obsypaną mąką i dzielimy na placki.  Piekarnik z kamieniem (ja niestety nie mam) rozgrzewamy (to warto zacząć już wcześniej) do temperatury 240 stopni.  Z każdego placka formujemy cienką, okrągłą pizzę, pozwalamy jej odpocząć 15-20 minut.  Dajemy ulubione dodatki (nie zapominamy o sosie). Wkładamy do piekarnika.  Pieczemy do momentu, gdy brzegi będą upieczone ( około 12 -  minut). Przed pieczeniem kolejnej pizzy dogrzewamy piekarnik.﻿    ﻿/wydrukuj przepis/ 