Z naszych wakacji przywiozłam nektarynki i brzoskwinie. Dlaczego?  Bo te tam są soczyste, cieknące i słodziutkie. Większośc zjedliśmy na surowo, ale postanowiłam 2 sztuki przeznaczyć na wariację na temat Melby Brzoskwiniowej.  Przepis podejrzałam u Gary'ego Rhodes'a.  W jego wersji wystąpiły brzoskwinie i podał naleśniki z lodami waniliowymi.  Ponieważ my jedliśmy naleśniki na obiad zrezygnowałam z lodów, a brzoskwinie zastąpiłam nektarynkami (nie dlatego, że jedliśmy je na obiad, a dlatego, że nektarynek mieliśmy więcej).  Składniki na ciasto (8 naleśników): 115 g mąki pszennej szczypta soli 1 jajko 300 ml mleka 25 g niesolonego masła, roztopionego olej roślinny Wykonanie: Mąkę i sól przesiać do miski.  Jajko ubić z mlekiem i wymieszać z mąką.  Odstawić ciasto na 30 minut, jeśli mamy czas. Dodać roztopione masło i ponownie wymieszać.  Na rozgrzaną patelnię wlać odrobinę oleju i smażyć cienkie naleśniki. Składniki na karmelizowane nektarynki: 2 nektarynki ok. 20 g masła ok 3-4 łyżek brązowego cukru   Wykonanie: Nektarynki umyć i pokroić na ósemki lub szesnastki.  Na patelni roztopić masło i dodać cukier.  Podsmażać chwilę tak, aby cukier się skarmelizował.  W razie potrzeby dodać więcek cukru.  Na skarmelizowany cukier wyłożyć nektarynki i podsmażać chwilę. Gotowe nektarynki wykładać na naleśniki.  Podawać z sosem malinowym.    /wydrukuj przepis/ 