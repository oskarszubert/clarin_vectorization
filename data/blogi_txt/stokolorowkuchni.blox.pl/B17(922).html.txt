Kupiłam ostatnio książkę Ainsley'a Harriot'a "Meals in minutes" i ślinię się za każdym razem jak ją przeglądam.  Zdjęcie tego dania tak mnie zauroczyło, że zrobiłam je jako pierwsze danie z tej książki i nie rozczarowałam się wcale.  No może odrobinkę, bo danie jest dośc słodkie, ale to można naprawić następnym razem.  No i dodam, że mija właśnie rok od opublikowania pierwszego przepisu na tym blogu.  Nie sądziłam, że tyle wytrwam i że uda mi się odkryć tyle cudownym przepisów i blogów.  A przede wszystkim rok temu nawet nie marzyłam o pieczeniu własnego chleba :) a teraz do piekarni zaglądamy bardzo rzadko. Składniki (na 4 porcje):100 g suszonych moreli50 g rodzynek1 cytryna75 g  płatków ryżowych (dałam zwykły ryż 100 g)750 ml mleka 2%50 g cukru pudru (dałam 40 i było bardzo słodkie)8 łyżek dżemu morelowego (dałam taki z migdałami)listki mięty do dekoracjiWykonanie:Zostawić 4 morele a resztę pokroić. Wymieszać z rodzynkami i odstawić.  Cytrynę sparzyć i obrać skórkę obieraczką do warzyw.   Obraną skórkę włożyć do garnka, dodać mleko, ryż, cukier (jeśli dajemy) i zagotować.  Jak się zagotuje zmniejszyć ogień i gotować bez przykrycia przez 12-15 minut (ja gotowałam 18, bo dałam ryż a nie płatki) często mieszając.   Wmieszać rodzynki i morele, wyłożyć na 4 talerze i odstawić żeby lekko przestygło.Na morelową glazurę wycisną 1 łyżkę soku z cytryny do garnuszka, dodać 2 łyżki wody i dżem. Zagotować mieszając aż dżem się rozpuści.  Natychmiast zdjąć z ognia.  Odstawić na kilka minut aż zgęstnieje.  Zgęstniałą glazurą polać ryż.  Udekorować 1 całą morelą i listkami mięty. /wydrukuj przepis/ 