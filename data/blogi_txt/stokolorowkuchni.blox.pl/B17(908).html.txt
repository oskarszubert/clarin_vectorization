Nie miałam jej w planach, ba nawet do niedzieli nie wiedziałam, że taka istnieje.  Kiedy zobaczyłam cudowny wpis Anny nie mogłam się oprzeć i w kilka chwil zagniotłam ciasto.  Zjedliśmy po kawałeczku i muszę powiedzieć, że jest obłędna.  Składniki: 350 g mąki  150 g cukru pudru 2 jajka 1 łyżeczka proszku do pieczenia 1 łyżka masła 2 łyżki miodu przyprawa piernikowa 1 słoik powideł  1 szklanka drobno pokrojonych bakalii (dałam mincemeat) 1/2 szklanki mielonych orzechów 1 żółtko do posmarowania   Wykonanie: Z  mąki,  proszku do pieczenia, cukru pudru, 2 jajek, masła, miodu i  przypraw  zagnieść gładkie ciasto. Schładzać je przez kilka godzin w  lodówce, a  następnie rozwałkować na posypanej mąką stolnicy. Posmarować  powidłami, a na nich rozłożyć posiekane bakalie wymieszane ze zmielonymi orzechami. Zwijać tak jak roladę, końcówki zlepić i zwinąć pod spód.   Posmarować z wierzchu żółtkiem. Piekarnik   rozgrzać do temperatury 180 stopni. Piec k. 25-30 minut, do momentu aż ciasto ładnie się zarumieni. Po wystudzeniu zawinąć w folię i trzymać w   chłodnym miejscu przez kilka dni, dzięki czemu rolada zmięknie.    /wydrukuj przepis/ 