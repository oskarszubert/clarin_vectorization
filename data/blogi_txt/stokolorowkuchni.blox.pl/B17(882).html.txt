Racuchy takie podaje się u mojego męża w domu co roku na Wigilię.  Poznałam je prawie 10 lat temu i zakochałam się od razu.  Jeśli Wigilię spędzamy u siebie, a nie u teściów to zawsze już robię te cudo racuszki. Dzieciaki je uwielbiają, dorośli też. A ponieważ co roku dzwonię do teściowej po przepis postanowiłam, że je tutaj pokażę, żebym nie musiała jej męczyć co roku (teraz też już dzwoniłam :)  Przepis w ramach Kuchni Świątecznej i Noworocznej    \     Składniki: 50 dag mąki 1 szklanka mleka 3 łyżki cukru 5 dag drożdży 2 jajka 1 łyżka roztopionego masła (ewentualnie trochę wody) + olej dosmażenia cukier puder do posypania  Wykonanie:  Przesianą mąkę wsypac do miski i zrobic wgłębienie.  Drożdże rozkruszyć w części letniego mleka, dodać cukier i wlać to do dołka w mące.  Odrobinę mąki wmieszać w rozpuszczone drożdże.  Odstawić aż zacznie bomblować. Wymieszać podrośnięte drożdże z resztą mąki, dodając masło, rozbełtane jajka i po troszku letniego mleka, aż ciasto będzie miało konsystencję bardzo gęstej śmietany (można ewentualnie dodać odrobine wody) - najlepiej robić to drewnianą łyżką. Wyrobione ciasto odstawić na kilka godzin do wyrośnięcia. Wyrośnięte ciasto wkładać łyżką umoczoną w oleju na patelnię na rozgrzany olej i smażyć na złoto z obydwu stron.  Odłożyć na papierowy ręcznik.  Podawać posypane cukrem pudrem. Najlepiej smakują na ciepło, ale zimne też są pyszne.   /wydrukuj przepis/ 