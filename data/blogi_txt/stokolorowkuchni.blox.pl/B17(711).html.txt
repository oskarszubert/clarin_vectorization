Deser ten przygotowałam już jakiś czas temu, ale z premedytacją czekał na rozpoczęcie Morelkowa.  Powiem tylko, że jest cudowny, lekki i niesamowicie pyszny - jak większość deserów od Ainsley'a.  Składniki (na 4 porcje): 350 g truskawek, pokrojonych 2 nektarynki lub brzoskwinie, pokrojone 100 g jagód lub ciemnych winogron 1 duży banan (dałam zamrożony) 120 ml soku z pomarańczy 200 g odtłuszczonego jogutru greckiego 2 łyżki wiórków kokosowych, uprażonych *  Wykonanie: Wymieszać truskawki, jagody i brzoskwinie i rozłożyć do pucharków. Banana pokroić na kawałki, wrzucić do blendera razem z sokiem pomarańczowym i jogurtem.  Miksować, aż wszystko będzie gładkie. Nalać smoothie na owoce i posypać uprażonym kokosem. * na dobrze rozgrzaną patelnię (suchą) wrzucić wiórki kokosowe i podsmażać mieszając przez chwilę, aż lekko zbrązowieją.   /wydrukuj przepis/ 