Nie wiem czego spodziewałam się po tym przepisie, ale na pewno czegoś więcej.  Bo w końcu ze świetnej strony, bo genialne przyprawy.  A okazało się inaczej.  Kiedy spróbowałam pod koniec gotowania, smak był nijaki.  Brakowało?  Sama nie wiem czego. Dodałam pomidora, który trochę uratował sytuację, ale bez przesady (w końcu to już nie są te prawdziwie letnie pomidory). No dobrze, będę sprawiedliwa - synowi smakowało. Ponieważ przepis pochodzi z Indii, dodaję go do akcji Ireny i Andrzeja. Składniki:   2 x 410g puszki fasoli czarne oczko (dałam fasolę ze słoika)   1 łyżka kuminu   1 łyżka nasion kolendry   1 łyżeczka nasion kopru   ¼ łyżeczki nasion kozieradki   1cm kory cynamonu   ½ - 2 łyżeczki płatków chili   4 łyżki oleju z orzechów ziemnych   1 łyżeczka czarnej gorczycy   10 świeżych listków curry   1 średnia cebula, posiekana   2 ząbki czosnku, zmiażdżone   5cm kawałek świeżego imbiru, utarty   sól   550 ml wody   2 łyżki kolendry   2 łyżki świeżego kokosa (opcjonalnie, ale nie używać wiórków)   ﻿   Wykonanie:  Fasolkę odcedzić i opłukać.  Lekko rozgnieść widelcem.  Kumin, kolendrę, koper i cynamon włożyć do garnka z grubym dnem.  Prażyć na średnim ogniu często mieszając, aż przyprawy zaczną zmieniać kolor i nabiorą aromatu (uwaga, aby ich nie przypalić).  Przyprawy zmielić w młynku i dodać zmiażdżone płatki chili.  Rozgrzać olej na średnik ogniu.  Dodać gorczycę i liście curry (użyłam pasty). Natychmiast zdjąć z ognia, przykryć i pozwolić, aby przyprawy zaczęły skwierczeć.  Garnek ponownie postawić na ogniu, dodać cebulę i zezłocić.  Dodać imbir, czosnek i smażyć przez 30 sekund.  Dodać fasolę, zmielone przyprawy, sól i wodę. Zagotować, zmniejszyć ogień, przykryć i gotować przez 20 minut. Udekorować liśćmi kolendry, świeżym kokosem i podawać z ryżem. ﻿ /wydrukuj przepis/ 