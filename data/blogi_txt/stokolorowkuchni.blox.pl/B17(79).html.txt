Staram się nie dublować wpisów na blogu.  Tym razem jednak to zrobię.  Kilka lat temu te bułeczki był bardzo popularne w kulinarnej blogosferze.  Ja też je wtedy robiłam i pokazałam na blogu.  Jednak podmieniłam wtedy część mąki na pełnoziarnistą. Nie dodałam większej ilości płynów, bo jeszcze nie wiedziałam, że tak trzeba.  Teraz zrobiłam wersję zgodną z oryginałem i okazało się, że bułeczki są naprawdę dobre.  A do tego można je podać rano ciepłe rodzinie na śniadanie.      Składniki:  25 g masła 1 szklanka mleka 7 g drożdży instant 1 łyżeczka soli 1 jajko 500 g mąki (u mnie typ 650)  mleko do posmarowania Wykonanie: Wieczorem przygotować ciasto - wszystkie składniki muszą mieć temperaturę pokojową. Masło rozpuścić i ostudzić. Wszystkie składniki ciasta przełożyć do misy. Wyrobić gładkie ciasto.  Podzielić na 12 części i z każdej uformować bułeczkę. Ułożyć je na blasze piekarnikowej, wyłożonej papierem do pieczenia i wstawić na noc na dolną półkę lodówki. Rano bułeczki posmarować mlekiem. Można też posypać makiem, słonecznikiem, siemieniem lub sezamem. Piec w temperaturze 250°C, około 10 minut. ﻿ 