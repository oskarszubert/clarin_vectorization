Podczas upałów zbierałam z teściową jagody.  Nawet szybko poszło, tylko te okropne komary.  To nic, śladów po ukąszeniach już prawie nie ma, a słoiczki są i będą przez całą zimę. p.s. na razie słoiczki zamknięte, ale jak je otworzę, to pokażę zawartość :)   Składniki:  1 kg jagód 300 g cukru (lub więcej, w zależności od słodkości jagód) 15 g pektyny       Wykonanie: Jagody delikatnie opłukać.  Połowę wsypać do garnka i rozgnieść tłuczkiem do ziemniaków.  Pektynę wymieszać z częścią cukru i dodać do rozgniecionych jagód.  Wymieszać i zagotować. Pogotować przez około 5 minut.  Dodać resztę jagód i cukru. Gotować razem przez kolejnych 5 minut.  Przełożyć do wyparzonych słoików, zakręcić i odstawić do góry dnem na kilkanaście minut. /wydrukuj przepis/ 