To ciasto pojawiało się już na wielu blogach.  Jednak zachęciła mnie do jego zrobienia moja teściowa.  To znaczy pierwszy raz jadłam je u niej.  Od tamtego czasu co wizyta to je robimy.  Tym razem do "pieczenia" włączyła się też moja córcia.    Składniki: 6 małych opakowań petitków lub 1-2 duże masa krówkowa 500 ml masa karpatkowa ( 1 budyń śmietankowy i 1,5 szklanki mleka, ½ szklanki cukru, 1 płaska łyżka mąki ziemniaczanej i 1 płaska łyżka mąki pszennej ) 1 margaryna lub masło ½ litra śmietany kremówki 36 % 2 opakowania śmietan fixu gorzka czekolada Wykonanie: Prostokątną blachę wyłożyć folią aluminiową.  Na dnie wyłożyć jedną warstwę herbatników, na ciasteczkach rozsmarować masę krówkową.  Na masie wyłożyć drugą warstwę herbatników. Przygotować masę karpatkową:  proszek budyniowy mieszamy z mąkami i mieszamy z około 0.5 szklanki zimnego mleka. Zagotować resztę mleka i jak będzie się już prawie gotować dodać cukier. Następnie wlać rozmieszany proszek budyniowy i zagotować mieszając. Przestudzić.  Utrzeć margarynę/masło i dodawać po 1 łyżce budyniu cały czas ucierając.  Gotową masę karpatkową wyłożyć na herbatniki.  Przykryć kolejną warstwą ciasteczek. Ubić śmietanę a pod koniec ubijania dodać śmietan fixy (nie dodajemy cukru).  Ubitą śmietanę wyłożyć na ostatnią warstwę herbatników.  Posypać utartą gorzką czekoladą.  Schłodzić. /wydrukuj przepis/ 