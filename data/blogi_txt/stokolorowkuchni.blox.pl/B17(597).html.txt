Kruszonka powstała na podstawie przepisu Ainsley'a Harriott'a. Autor pisze, że jest wspaniałym pomysłem na poświąteczne danie, w którym możemy zużyć resztki mincemeat i żurawiny.  Kruszonka jest dość słodka, ale bardzo wciągająca.  Niesamowity smak dodają jej banany.  Polecam z całego serca, nie tylko poświątecznie. p.s. blog obchodzi dzisiaj swoje drugie urodziny :)    Składniki: 4 kwaśne jabłka 3-4 łyżki mincemeat 1 banan 75 g świeżej lub mrożonej żurawiny (ja dałam suszoną) 2 łyżki soku z pomarańczy 100 g mąki (dałam pół na pół mąki i zmielonych orzechów włoskich) 50 g masła 25 g brązowego cukru (można dać dużo mniej)  Wykonanie: Jabłka obrane i pozbawione pestek zalewamy sokiem z pomarańczy i dusimy przez kilka minut, aż owoce zmiękną (jeżeli używamy świeżej lub mrożonej żurawiny dusimy ją razem z jabłkami).  Do uduszonych jabłek dodajemy mincemeat, pokrojonego na plasterki banana i suszoną żurawinę i dokładnie mieszamy.  Mąkę, zmielone orzechy i masło ucieramy palcami, że powstaną okruchy.  Następnie dodajemy do mieszanki cukier (moim zdaniem można z niego zrezygnować, lub znacznie zmniejszyć jego ilość).  Owoce wykładamy do naczynia do zapiekania, posypujemy kruszonką i pieczemy w piekarniku nagrzanym do 190 stopni przez 25-30 minut, aż wierzch się zezłoci.    /wydrukuj przepis/ 