Kolejna propozycja na wigilijne śledzie.  Tym razem w odsłonie korzennej.  Przepis szybki i łatwy.  Do tego przygotowujemy je kilka dni wcześniej, a w Wigilię tylko przekładamy na talerz. Składniki:  3 - 4 płaty śledziowe po 3 ziarenka pieprzu, ziela angielskiego i goździków po pół łyżeczki ziaren kolendry, gorczycy i jałowca pół łyżeczki słodkiej papryki 2  - 3 ząbki czosnku liść laurowy 1 szklanka oleju cebula (do podania) Wykonanie: Śledzie moczymy w wodzie.  Przyprawy ucieramy w moździerzu.  Mieszamy razem z przeciśniętym czosnkiem i zawijamy w gazę.  Gazę z przyprawami obwiązujemy sznurkiem, wkładamy do słoja i zalewamy olejem.  Odstawiamy na noc w temperaturze pokojowej.  Wymoczone śledzie osuszamy i przekładamy do oleju. Odstawiamy do lodówki na kilka dni.  Przed podaniem śledzie wyjmujemy z oleju i dekorujemy sparzoną cebulą w plasterkach. 