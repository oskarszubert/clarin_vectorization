Przepis oczywiście z mojej ukochanej książki.  A teraz czekam na wiosnę, żebym mogła zawijać w te placuszki pomidorki, sałatę i całą resztę warzywek.        Składniki:225 g mąki pszennej1 łyżeczka soli¾ łyżeczki proszku do pieczenia40 g smalcu lub innego tłuszczu zwierzęcego150 ml ciepłej wodyWykonanie:Wymieszać mąkę, sól i proszek do pieczenia w misce.  Wetrzeć smalec, dolać wodę i ugnieść delikatnie na miękkie ciasto.  Przykryć folią samoprzylepną i odstawić na 15 minut.  Podzielić na 12 części i uformować je w kule (jak dla mnie można podzielić na mniej kawałków, bo tortille wychodzą dość małe).  Rozwałkować na lekko opruszonej mąką powierzchni na 15-18 cm placki.  Przykryć, żeby nie traciły wilgoci. Rozgrzać patelnię o grubym dnie i smażyć (bez tłuszczu !) tortille przez 1 ½ - 2 minut, przewracać jak tylko zaczną pojawiać się bąbelki. Placki powinny zostać elastyczne.  Zdjąć z patelni i owinąć w ściereczkę kuchenną, żeby placki utrzymały ciepło aż usmażą się wszystkie. 