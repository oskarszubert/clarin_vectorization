Niezwykle szybki i aromatyczny obiad.  Tak przyrządzona pierś indycza pozostaje wilgotna i smakuje absolutnie wszystkim, a zapach jaki roztacza się podczas pieczenia jest zniewalający. Przepis podejrzałam na blogu I wash you dry.       Składniki:  1 mała pierś z indyka 250 ml białego wytrawnego wina pół główki czosnku pół cytryny 1 -2 łyżki masła kilka gałązek świeżego tymianku sól, pieprz      Wykonanie: Pierś myjemy i osuszamy. Smarujemy masłem i wkładamy do brytfanki.  Posypujemy obficie solą i pieprzem i oblewamy winem.  Wyciskamy sok z cytryny i dodajmy rozgnieciony czosnek (nie obieramy go).  Na wierzch kładziemy kilka gałązek tymianku.  Pieczemy w 200 stopniach przez około 30 minut.  Po upieczeniu pozwalamy mięsu odpocząć przez kilka minut zanim je pokroimy. 