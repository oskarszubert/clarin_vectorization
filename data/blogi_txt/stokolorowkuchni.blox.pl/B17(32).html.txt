Bardzo się cieszę, że udało mi się upiec kolejny wypiek zaproponowany przez Zapbook w ramach Weekendowej Piekarni. Ponieważ ostatnio pieczywa u nas jest w nadmiarze, to tym razem zrobiłam bagietki z połowy porcji.  Nie ukrywam, że robiłam z myślą o dzieciach, ale i dorośli też skorzystali :)  Bagietki są mięciusieńkie, można je jeść zupełnie bez niczego.  Tak sobie myślę, że to super 2 śniadanie dla niejadka szkolniaka (+ jabłko, żeby było zdrowiej)       Składniki: 300 g mleka (dałam 150)15 g drożdży świeżych (dałam 3 g instant)60 g masła roztopionego (dałam 30 g)130 g cukru (dałam 50 g)500 g maki (dałam 250 g)Wielka garść kawałków czekolady albo łezek ,które były w zamrażarce (dałam 50 g )Extrat waniliowy albo śmietankowy (dałam waniliowy, pół łyżeczki)Żółtko do smarowania (nie dałam) Wykonanie: Wyrobić ciasto aż będzie gładkie i elastyczne (robiłam w robocie).  Zostawiamy do wyrośnięcia przez mniej więcej godzinę (moja rosło troszkę dłużej). Ciasto musi powiększyć objętość. Odgazowujemy, dzielimy na dwie części,do jednej np dodajemy kawałków czekolady a drugą zostawiamy bez niczego. Każdą cześć dzielimy jeszcze na 2 części i formujemy bagietki. Czyli mamy 4 bagietki. Odstawiamy do wyrośnięcia,mniej więcej 30 minut. Smarujemy żółtkiem wymieszanym z mlekiem (smarowałam samym mlekiem), nacinamy i pieczemy na 180 ° około 25 minut.   /wydrukuj przepis/ 