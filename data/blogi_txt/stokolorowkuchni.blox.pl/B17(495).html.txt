Kolejna wersja kremu owocowego.  Przepis ponownie podpatrzony w Domowej Bogini. Zredukowałam nieco ilość cukru, bo wyszedł jednak zbyt słodki.  Już niedługo pokażę Wam pomysł na wykorzystanie tego kremu.       Składniki:  250 g świeżej lub mrożonej żurawiny 100 ml wody 50 g masła 220 g cukru 3 jajka Wykonanie: Żurawinę myjemy i przebieramy.  Wkładamy do garnka i zalewamy wodą. Gotujemy na niewielkim ogniu pod przykryciem przez około 10 minut, aż żurawina popęka.  Ugotowaną żurawinę przecieramy przez sito.  Tak przygotowane puree żurawinowe przekładamy do garnka i dodajemy cukier oraz masło.  Podgrzewamy mieszając, tak aby masło i cukier się stopiły. W między czasie lekko ubijamy jajka.  Dodajemy do masy żurawinowej (najlepiej przecedzić przez sitko).  Mieszamy cały czas i gotujemy na niewielkim ogniu aż masa zgęstnieje.  Może to potrwać około 10 minut.    Krem studzimy i przekładamy do słoika.  Przechowujemy w lodówce.      ﻿ 