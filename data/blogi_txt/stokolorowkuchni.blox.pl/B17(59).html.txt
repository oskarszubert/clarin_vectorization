Jakiś czas temu zapytałam na FB czy chcecie przepis na sam biszkopt.  Odpowiedzi były jednoznaczne, więc podaję.  Z tego konkretnego biszkoptu upiekłam tort motylek, dla mojej 4-letniej chrześnicy.       Składniki (tortownica 25 cm)  8 jaj szklanka (250 ml) mąki pszennej  2,5 łyżki mąki ziemniaczanej 2 łyżki ciemnego kakao pół szklanki cukru 1 łyżeczka proszku do pieczenia  Wykonanie: Białka ubijamy z cukrem, a następnie dodajmy po 1 żółtku nadal ubijając.  Do osobnej miski przesiewamy mąki, kakao i proszek do pieczenia.  Do ubitej piany delikatnie wsypujemy mąki i mieszamy łopatką  (można też na najniższej prędkości robotem, ale przy takim sposobie biszkopt udaje mi się przekroić tylko na 2 blaty). Przelewamy do tortownicy wyłożonej papierem do pieczenia (wykładam dno, a boki smaruję masłem i posypuję bułką tartą). Pieczemy ok 40 minut w temperaturze 180 stopni.﻿ ﻿ 