Kiedy zastanawiałam się jakie dania mam przygotować na Piknik Smakoszy, z pomocą przyszła mi Malwina.  Zaproponowała, abym przygotowała taki prosty chlebek z patelni.  Okazało się, że przepis spisał się doskonale.  Chlebek smakował wybornie w połączeniu z pastą z pieczonej papryki.  Następnego dnia, podałam go też w domu przypieczony na grillu elektrycznym. Składniki (na 4 sztuki):  1 szklanka mąki 1,5 łyżeczki proszku do pieczenia 1 łyżka posiekanej natki pietruszki 1 łyżeczka posiekanego oregano pół łyżeczki soli około pół szklanki jogurtu typu greckiego       Wykonanie: W misce umieszczamy mąkę, proszek do pieczenia, sól, natkę i oregano. Mieszamy. Dodajemy jogurt i zaczynamy wyrabiać ciasto (ja wyrabiałam robotem). Jeżeli ciasto jest za suche dodajemy więcej jogurtu.  Należy pamiętać, że ciasto będzie dość lepiące.  Odstawiamy na 30-60 minut w przykrytej misce.  Ciasto dzielimy na 4 części. Każdą oprószamy mąką i wałkujemy na cienkie placuszki (około 2 mm). Chlebek smażymy na rozgrzanej, beztłuszczowej patelni, z obu stron przez 1-2 minuty.  Chlebek ma się zrumienić.  Smażymy w ten sposób wszystkie chlebki.   ﻿ 