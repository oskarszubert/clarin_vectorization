Małgosia pokazała zdjęcie składników.  Wyprosiłam i dostałam przepis zanim pokazał się u niej na blogu.  Jednak koniec końców robiłyśmy razem z Szalo już po oficjalnej publikacji ;)  Troszkę pozmieniałyśmy.  Powiem tylko, że tak dobrego ciasta to ja dawno nie jadłam.  Rewelacja i już. Zdjęcia robione razem z Szalo oraz przez samą Szalo (przynajmniej to ostatnie)       Spód (źródło): 350 g mąki      130 g cukru      3 żółtka      łyżeczka proszku do pieczenia      100 g masła      2 łyżki śmietany﻿ Wypełnienie:  4 -5 dużych fig (dałam figi i śliwki) – pokrojone w dwunastki lub ósemki 250g masła w temp. pokojowej 200g cukru trzcinowego 3 duże jajka w temp. pokojowej drobno utarta skórka z 1 pomarańczy 65g mąki (przesianej) 300g zmielonych migdałów dodatkowo łyżka rozpuszczonego masła i odrobina mąki – do przygotowania foremki     Wykonanie:  Piekarnik rozgrzać do temp. 180st.C (u mnie grzałki góra – dół). Przygotować dużą formę do tarty – wysmarować wnętrze rozpuszczonym masłem i oprószyć równomiernie mąką. Nadmiar mąki usunąć. Składniki na ciasto ugniatamy, tak aby powstała nam zbita kula. Ciasto możemy włożyć na godzinę lub dwie do lodówki ale nie jest to koniecznie. ﻿ Schłodzone kruche ciasto rozwałkować do średnicy ok. 4-5cm większej niż średnica formy. Wyłożyć formę ciastem (również ścianki boczne). Odciąć wystające ponad rant naddatki ciasta. Nakłuć w kilku miejscach widelcem. Podpiekać spód ok. 15 min. W międzyczasie przygotować wypełnienie tarty. Masło utrzeć z cukrem na puszystą masę. Cały czas mieszając dodawać po jednym jajku, a następnie skórkę z pomarańczy, mąkę i mielone migdały. Masę migdałową wyłożyć do formy na podpieczony spód – wyrównać szpatułką. Kawałki fig i śliwek rozłożyć na wierzchu, delikatnie wciskając je w masę. Piec ok. 55 – 60 min. aż masa się zetnie. Patyczek włożony w środek ciasta powinien być suchy. Wystudzić przed podaniem. ﻿ 