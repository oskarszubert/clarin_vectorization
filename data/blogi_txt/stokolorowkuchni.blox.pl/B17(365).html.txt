W zeszłym roku pierwszy raz grillowałam brzoskwinie.  Kiedy zobaczyłam ten przepis i Ainsley'a od razu przypomniały mi się tamte.  Wiedziałam, że jak tylko nadejdzie lato i nastąpi morelkowo to je przygotuję.  Deser raczej dla dorosłych, po otworzeniu piekarnika aż zaszczypały mnie oczy od alkoholowych oparów :)  Ale w smaku cudowne.  Jak pisze Ainsley "Kocham ten deser z powodu różnych faktur jakie mamy w jednym kęsie. Słodkie, klęjące brzoskwieni i zimny, kremowy jogurt a do tego chrupiąca, orzechowa kruszonka   ....  komu potrzeba bitej śmietany do szczęścia?"   I tym oto przepisem żegnam się z Wami na prawie 2 tygodnie.  Jedziemy na zasłużony wypoczynek. Przypominam też wszystkim o "Wędrujących ciasteczkach" - zostało 58 komentarzy,  Składniki: 100 g drobnego cukru 25 g pistacji, bez łupinek i posiekanych 4 brzoskwinie, przepołowione 4 łyżki porto 2 łyżki galaretki z porzeczek 200 g jogurtu greckiego Wykonanie: Rozgrzać grill.  Wyłożyć blachę papierem do pieczenia lub silikonowym podkładem.  2/3 cukru rozsypać na patelnię z grubym dnem, na wierzch wyłożyć pistacje i podgrzewać delikatnie aż cukier się rozpuści.  Zwiększyć ogień i gotować przez kolejne 2-3 minuty aż mikstura się zezłoci.  Natychmiast wylać mieszankę na wyłożone blachy i pozostawić do ostygnięcia i stwardnienia. (Trzeba robić to naprawdę szybko bo cukier zamienia się ze złotego w brązowy w kilka sekund) W między czasie położyć brzoskwinie, rozcięciem do góry, do naczynia żaroodpornego. Podgrzać porto i galaretkę, aż zrobi się wodnisty sos.  Polać nim brzoskwinie.  Posypać brzoskwinie  pozostałym cukrem i grillować brzoskwinie przez około 8-10 minut aż będą klejące i złote.  Wyłożyć brzoskwinie z sosem na talerze.  Obok każdej porcji wyłożyć łyżkę jogurtu. Połamać pistacje i rozsypać na wierzchu.   /wydrukuj przepis/ 