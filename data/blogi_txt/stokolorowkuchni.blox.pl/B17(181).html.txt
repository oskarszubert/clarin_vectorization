Kiedy zobaczyłam je we wrześniu u Kasandry wiedziałam, że tej jesieni zagości u mnie.  Kasandra napisała, że ma smak sernika i coś chyba w tym jest.  Może nie tyle smak, co konsystencję.  Bo w smaku wyraźnie czuć pomarańcze i dynię.  A ponieważ jest to konsystencja sernika, to nie mogło się udać idealnie.  Ciasto pękło mi po wystudzeniu, ale pisałam już w wielu miejscach, że mnie serniki nie lubią.  Ja za to je lubię i to bardzo. Składniki: 800 g dyni100 ml kwaśnej śmietany160 g białego cukru2 czubate łyżki miodu180 g maki kukurydzianej4 jajka2 łyżki ekstraktu waniliowego 2 pomarańcze60 g masła      dodatkowo: folia aluminiowa     Wykonanie: Dynie pokroić w kostkę, przełożyć do  garnka następnie zetrzeć  do niej skórkę z jednej pomarańczy i wycisnąć  sok. Dusić pod przykryciem aż zmięknie - zdjąć pokrywkę i odparować.  Dynię lekko przestudzić,  do ciepłej dodać masło, ekstrakt waniliowy lub  pomarańczowy i zmiksować blenderem na jednolita masę. Jajka ubić lekko w osobnej misce - i odstawić. Do dyni zetrzeć skórę z drugiej pomarańczy i  wycisnąć sok do dyni - wsypać cukier,miód i miksując dodawać po kolei  śmietanę oraz ubite jajka na koniec dodać mąkę i zmiksować. Ciasto wylać  do formy wyłożonej folią aluminiową i piec w nagrzanym piekarniku 180 C  ok 40- 50 minut. Gdy ciasto będzie się przypiekało przykryć folia  aluminiową. Po upieczeniu uchylić piekarnik i przestudzić ciasto  następnie wstawić do lodówki na noc.    Podawać posypane delikatnie cukrem pudrem lub polane sosem custard       /wydrukuj przepis/ 