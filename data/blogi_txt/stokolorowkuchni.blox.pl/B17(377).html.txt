Bardzo lubimy gulasze. Pomyślałam więc, że trochę odmienię to danie. Zamiast zagęszczać sos mąką, dodałam soczewicę. Efekt był tak dobry, że aż sparzyłam sobie podniebienie podczas próbowania.      Składniki:  1 kg szynki 2 cebule (u mnie 1 cukrowa, 1 czerwona) ok. 80 - 100 g czerwonej soczewicy (można dać więcej, aby sos był bardzo gęsty) 2  marchewki sól, pieprz, papryka olej    Wykonanie: Mięso myjemy, kroimy na kawałki. Cebule siekamy.  Na patelni z rozgrzanym olejem podsmażamy mięso, aż się lekko zrumieni.  Wrzucamy do garnka (ja używałam szybkowaru, dlatego wszystko wylądowała w garnku równocześnie). Na tej samej patelni smażymy cebulę.  Wrzucamy do mięsa. Marchewkę kroimy w kostkę, dodajemy do garnka.  Dodajemy soczewicę i zalewamy gorącą wodą, tak aby przykryła mięso (dałam trochę ponad 1 litr).  Lekko solimy. Gotujemy przez 20 minut, od momentu zagotowania (mowa o szybkowarze, w zwykłym garnku zajmie nam to znacznie dłużej).  Szybkowar otwieramy zgodnie z instrukcją i doprawiamy całość. 