Syn znowu jechał na długą wycieczkę rowerową, więc trzeba było przygotować prowiant.  Tym razem postanowiłam zamiast drożdżówek czy muffinek, przygotować ciasto z bananów, które leżały na parapecie.  Zmodyfikowałam przepis na chlebek dyniowy i powstał przepyszny chlebek bananowy. W sam raz na wycieczkę. Składniki:  275 g bananów (bez skórki, czyli 2 - 3 banany) 50 g drobnego cukru 1 łyżeczka gałki muszkatołowej 50 g oleju 3 jajka, lekko ubite 350 g mąki pszennej  2 łyżeczki proszku do pieczenia 1/2 łyżeczki soli 75 g posiekanych orzechów włoskich﻿ Wykonanie: Natłuścić i wyłożyć papierem formę keksówkę o wymiarach 21,5 x 11 cm.  Piekarnik nagrzać do 180 stopni. Banany rozgnieść dokładnie widelcem.  Dodać cukier, gałkę, olej i jajka i dobrze wymieszać.  Do drugiej miski przesiać mąkę, proszek do pieczenia i sól, wymieszać i zrobić wgłębienie w środku.  Dodać mieszaninę bananową i mieszać aż ciasto będzie gładkie (ja nie mieszałam zbyt dokładnie, bo ciasto przypominało mi ciasto muffinowe, a to mieszamy tylko do połączenia składników).  Dodać orzechy i ponownie wymieszać.  Ciasto przelać do przygotowanej formy.  Piec przez około 1 godzinę, aż się zezłoci i zacznie odstawać od brzegów foremki.  Wyłożyć na kratkę do ostygnięcia. ﻿/wydrukuj przepis/ 