Zobaczyłam u Gosi i postanowiłam spróbować.  Ponieważ właśnie kupiłam małe foremki na babeczki - takie w sam raz do koszyczka, pomyślałam, że trzeba wypróbować.  Babeczki cudne, chociaż w smaku bardziej przypominały mi muffinki niż nasze tradycyjne babki.  Super odmiana na zbliżające się święta.      Składniki (robiłam z połowy porcji, piekłam w 2 małych foremkach):  125g miękkiego masła 120g cukru 2 łyżeczki ekstraktu waniliowego 2 jajka 1/2 łyżeczki cynamonu 350g dojrzałych bananów 265g mąki pszennej 2 łyżeczki proszku do pieczenia 80ml mleka  Wykonanie: Cukier i masło utrzeć razem.  Banany rozgnieść widelcem.  Nadal ucierając dodawać powoli: po jednym jajku, banany, cynamon i ekstrakt. Mąkę wymieszać z proszkiem do pieczenia, a następnie połączyć z resztą składników. Ciasto przelać do formy wysmarowanej masłem i obsypanej np.bułką tartą. Piec w 180stopniach przez około 40 minut.      /wydrukuj przepis/ 