Z 6 zasadzonych krzaczków wyrósł tylko jeden.  Do tego urosła tylko 1 dynia nadająca się do nadziania.  Jest niby jeszcze jedna, ale chyba dla krasnoludka.  Dlatego zostanie jako ozdoba. Ta jedna, jedyna została nafaszerowana i zjedzona przeze mnie. Było pysznie, szkoda, że nie będzie powtórki.      Składniki: dynia mięso mielone (u mnie szynka) cebula gorgonzola sól, pieprz olej    Wykonanie: Cebulę szatkujemy.  Podsmażamy na rozgrzanym oleju, dodajemy mielone mięso i smażymy.  Dynię myjemy, odcinamy wierzch i wydrążamy środek. Miąższ kroimy na kawałki.  Usmażone mięso, kawałki dyni i pokruszony ser mieszamy, doprawiamy do smaku.  Nadziewamy farszem dynię i przykrywamy ją odkrojoną "czapeczką".  Wstawiamy do piekarnika nagrzanego do 200 stopni i pieczemy około 20 minut.      ﻿ /wydrukuj przepis/ 