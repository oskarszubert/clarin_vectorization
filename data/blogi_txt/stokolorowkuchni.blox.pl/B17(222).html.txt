Kilka dni temu zaprosiłam Was na konkurs z olejem rzepakowym. Dzisiaj na półmetku akcji konkursowej, chciałam napisać Wam kilka słów o zaletach spożywania tego oleju. Zapewne większość z Was wie, że tłuszcze są nam niezbędne do prawidłowego funkcjonowania.  Nawet jeżeli jesteście na diecie, nie możecie ich nie spożywać. Są one źródłem kwasów tłuszczowych, oraz ułatwiają wchłanianie przez organizm człowieka witamin rozpuszczalnych w  tłuszczach.﻿  To co zalecają dietetycy, to ograniczenie spożywania tłuszczów zwierzęcych na rzecz tych pochodzenia roślinnego.   Zapewne wszyscy doskonale wiemy o kwasach omega 3 i ich wpływie na nasze zdrowie.  A czy wiecie, że codzienne spożywanie ok. 2 łyżek oleju rzepakowego całkowicie pokrywa zapotrzebowanie fizjologiczne człowieka na kwas linolenowy (ALA) z rodziny omega-3.﻿ Pamiętajcie też o tym, że obecność tłuszczów w diecie dziecka, a zwłaszcza niezbędnych nienasyconych kwasów tłuszczowych (NNKT), jest bardzo ważna. To właśnie w  oleju rzepakowym zawarte są cenne kwasy:  linolowy LA (omega-6) i  alfa-linolenowy ALA (omega-3) należące do grupy NNKT, które wpływają na prawidłowy wzrost i rozwój dzieci.﻿ Olej rzepakowy zawiera też takie witaminy jak E, K oraz prowitaminę A (beta-karoten).﻿  Są to znane nam wszystkim antyoksydanty czyli przeciwutleniacze. Dlatego też olej rzepakowy jest doskonały jako baza do domowych kosmetyków. Oto jeden ze sposobów na niezwykle prostą domową maseczkę: Jeśli Twoja cera ma tendencje do przesuszania się i pieczenia – podgrzej odrobinę oleju i posmaruj nim twarz (nie wklepuj), pozostaw na 20 do 30 minut.﻿   A teraz zapraszam Was już na brownie, które oprócz oleju rzepakowego, zawiera też cukinię i mąkę pełnoziarnistą.    Składniki:  300 g cukinii (u mnie żółta) 60 ml oleju rzepakowego 130 g jogurtu naturalnego 1 łyżeczka ekstraktu wanilii 200g cukru trzcinowego 250 g mąki pszennej pełnoziarnistej 40 g kakao niesłodzonego 1 łyżeczka proszku do pieczenia szczypta soli    Wykonanie:   Cukinię ścieramy na tarce (grube oczka).  Mieszamy z jogurtem, olejem i ekstraktem waniliowym.  W drugiej misce łączymy  mąkę, cukier, kakao, proszek i sól.  Łączymy zawartość obu misek i mieszamy do połączenia składników.  Ciasto przekładamy do formy na brownie. Pieczemy w 180 stopniach około 30 minut, aż do suchego patyczka. /wpis sponsorowany/﻿ 