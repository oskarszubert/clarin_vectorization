Tak jak napisałam przy okazji publikacji rosołowej, nadrabiam oczywiste zaległości. Tym razem przyszła pora na ogórkową.  To co jeszcze w kolejce?  Pomidorowa? Czy może o czymś jeszcze zapomniałam?      Składniki:  1 udo 2 - 3 marchewki 1 - 2 pietruszki kawałek pora kawałek selera 4 - 5 ziemniaków 5 - 10 ogórków kiszonych (plus ewentualnie woda z kiszenia) 2 liście laurowe kilka kulek ziela angielskiego koperek do posypania śmietana lub jogurt naturalny do zabielenia       Wykonanie: Umyte udo wkładamy do garnka z wodą (ok. 2 - 3 l). Zagotowujemy, zdejmujemy szumowiny.  Dodajemy obrane marchewki, pietruszki, pora i selera.   Marchew możemy pokroić w kostkę. Gotujemy przez około pół godziny.  W między czasie obieramy ziemniaki i kroimy w kostkę.  Dodajemy do wywaru i gotujemy, aż ziemniaki będą miękkie.  Ogórki obieramy (lub nie, jak kto woli) i ścieramy na grubych oczkach na tarce.    W zależności od tego jak kwaśną zupę lubimy regulujemy ilość ogórków.  Dorzucamy do zupy dopiero wtedy, kiedy ziemniaki będą ugotowane.  Możemy dolać też trochę wody z kiszenia.  Zupa będzie wtedy jeszcze bardziej kwaśna.  Gotujemy przez kilka minut.  Zabielamy śmietaną.  Zupę podajemy posypaną koperkiem.  Można podać też chleb. 