Na wiosnę dostałam od Bei przemiłą przesyłkę (o której już kiedyś pisałam) z prześlicznymi papilotkami oraz nasionkami. Nasionka wysadziliśmy późną wiosną i czekałam cierpliwie. Najładniej i najszybciej wyrosła odmiana hokkaido sadzona z ziarenek jeszcze z ubiegłego roku.   Ładnie kiełkowała też odmiana butternut i widać już kilkanaście malutkich i nieco większych dyń.    Niestety odmiana sweet mama nie do końca przyjęła się na naszej ziemi.  Z 6 wysianych ziarenek wykiełkowało tylko 1.  Do tego jeszcze miesiąc temu były tylko kwiaty męskie.  Ku mojej wielkiej radości w ubiegły weekend odkryłam 3 malutkie dynie.  Mam nadzieję, że uda się im ładnie wyrosnąć i zdobędę nasionka na przyszły rok.   Beatko jeszcze raz bardzo Ci dziękuję za podzielenie się takim skarbem. 