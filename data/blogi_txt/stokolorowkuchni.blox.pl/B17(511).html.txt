Dzisiaj drugi numer "Lawendowego Domu" a w nim moja kruszonka. Zapraszam do lektury i do częstowania się.    Składniki:  4 kwaśne jabłka 2 banany 75 g świeżej żurawiny 2 łyżki mąki ziemniaczanej 50 g mąki pszennej pełnoziarnistej 50 g zmielonych orzechów (tym razem dałam mielone migdały) 50 g masła 25 g cukru trzcinowego Garść płatków migdałów    Wykonanie:   Nagrzewamy piekarnik do 180 stopni. Jabłka myjemy, obieramy i dzielimy na kawałki. Wkładamy do miski razem z żurawinami i pokrojonymi na plasterki bananami. Dodajemy mąkę ziemniaczaną i mieszamy. Owocową mieszankę wkładamy do 4 – 5 kokilek (ewentualnie jednej większej formy do zapiekania). Przygotowujemy kruszonkę. Mąkę i zmielone orzechy dokładnie mieszamy. Masło kroimy na kawałki i dodajemy do mąki z orzechami. Palcami rozcieramy masło z mąką tak, aby powstały grudki. Następnie dodajemy cukier i płatki migdałów i szybko mieszamy. Kruszonką posypujemy owoce. Deser zapiekamy przez około 25 minut, do czasu kiedy wierzch kruszonki będzie złoty.   Podajemy na ciepło, po lekkim przestudzeniu. /wydrukuj przepis/ 