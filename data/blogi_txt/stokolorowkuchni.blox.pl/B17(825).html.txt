Ukochane ciasto w wersji razowej, ukochany sos i dodatki. No i na wierzch rukola wyhodowana na kuchennym parapecie. Ktoś chętny?   Składniki: Ciasto według tego przepisu,  tylko użyłam mąki pszennej razowej. Sos z tego samego przepisu.  Szparagi bakłażan rukola mozzarella    Wykonanie: Ciasto i sos przygotowujemy tak jak w cytowanym przepisie.  Szparagi myjemy, odłamujemy zdrewniałe końcówki i obgotowujemy przez 3 - 4 minuty.  Bakłażan myjemy, kroimy w plastry i grillujemy przez chwilę na patelni grillowej. Na wyrośnięty spód wykładamy sos, na sos kładziemy szparagi i bakłażan.  Na wierzch ser. Pieczemy około 12 minut.  Na upieczoną pizzę kładziemy rukolę. 