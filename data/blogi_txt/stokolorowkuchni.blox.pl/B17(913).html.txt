Aż dziwne, że przez 4 lata nie pokazałam tutaj przepisów na najbardziej znane polskie zupy.  Nie było rosołu, pomidorowej, ogórkowej.  A przecież jadamy je tak często.  Rosół zazwyczaj przygotowuje mój mąż, chociaż akurat ten ze zdjęcia zrobiłam ja. Co do innych zup, chyba się poprawię.      Składniki:  1 kurczak ok. 300 g wołowiny kilka marchewek 2 - 3 pietruszki kawałek selera kawałek pora 1 cebula kilka ziarenek ziela angielskiego kilka listków laurowych sól, pieprz       Wykonanie: Kurczaka umyć i podzielić na porcję.  Wołowinę umyć.  Warzywa umyć i obrać.  Cebulę opalić na ogniem (jeśli macie kuchenkę indukcyjną zapraszam tutaj).  Do garnka wlać wodę (około 3 - 4 litry). Włożyć mięso i zagotować.  Zdjąć szumowiny i zmniejszyć ognień na minimalny.  Po 20-30 minutach dodać przygotowane warzywa, ziele i liść.  Gotować dalej na małym ogniu przez około 2 godziny.  Rosół ma tylko lekko pykać, nie powinien się gotować. Doprawiamy do smaku.  Podajemy z marchewką z rosołu (jeśli lubimy), makaronem, natką pietruszki i koperkiem. 