Akcji na durszlaku coraz więcej i szczerze mówiąc nawet nie miałam zamiaru dodawać nowej.  Niestetu blue_megi jasno napisała, że morele i brzoskwinie sa wykluczone z akcji śliwkowej.  Pomyślałam, że ich szkoda.  No więc, mam nadzieję, że i na tę akcję miejsce też się znajdzie.      "Ojczyzną moreli są Chiny. I chociaż drzewka morelowe uprawiane tam były już 3 tysiące lat p.n.e., ciągle nie dało się ich całkowicie udomowić. Ta nieprzewidywalna roślina rośnie bowiem i dojrzewa w warunkach, którym daleko do ideału – np. na wysokości 3 tys. m n.p.m. Tymczasem sadownicy z Francji, gdzie panuje, spokojny, ciepły klimat nie są w stanie przewidzieć, czy w danym roku drzewa obrodzą, czy też nie.  Morela trafiła do Europy dzięki ogrodnikom arabskim. W I w n.e. znana była już w Rzymie i stamtąd rozpowszechniła się na niemal całym kontynencie. Te smaczne i delikatne owoce maja kilka odmian. W odległych czasach bardzo popularne były małe, pomarańczowe i bardzo soczyste morele – tzw. bulida. W czerwcu pojawiają się duże owoce dochodzące nawet do 70 g, o jasnożółtej barwie i mączystym miąższu, które pochodzą z Włoch, Hiszpanii i Kalifornii. Pod koniec lipca natomiast na rynku można znaleźć czerwoną odmianę de Rivesaltes. Zaś różowo-pomarańczowe morele pochodzące z francuskiej Prowansji są bardzo aromatyczne i soczyste. Według znawców najlepsze morele pochodzą z Turcji i Grecji. Są bardzo duże, ciemne, o smaku muszkatelowym. Można je znaleźć jedynie w ekskluzywnych sklepach i są w związku z tym odpowiednio drogie. Na zakończenie warto także dodać, że morele są nie tylko smaczne, ale również zdrowe – szklanka soku morelowego zaspokaja dzienne zapotrzebowanie na witaminę C. Dzięki znacznej zawartości żelaza, morele powinny stanowić ważny składnik diety osób cierpiących na niedokrwistość. Zalecane są również jako składnik diety w chorobach sercowo- naczyniowych." autor - Dorota Mrówka "Kapryśna morela"  Zapraszam więc wszystkich do gotowania, pieczenia, smażenia, robienia przetworów.  Przecież i brzoskwinie i morele można stosowac na tysiące sposobów: na słodko, kwaśno i wykwintnie. Akcja trwać będzie od dzisiaj, 25 lipca do połowy września.  Po zakończonejakcji oczywiście zamieszczę podsumowanie.  Wszelkie niedociągnięcia będą mi mam nadzieję wybaczone, gdyż to moja pierwsza akcja.   Przyłącz się do tej akcji!   a oto kod do banerka : 