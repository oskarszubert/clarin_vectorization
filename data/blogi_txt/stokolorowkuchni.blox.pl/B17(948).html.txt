To już końcowy wpis z naszego jednego obiadu.  Pokazałam Wam już słodki sos barbecue, sos jabłkowo-żurawinowy, a teraz czas na mięso.  Tak naprawdę to zwyczajny schab, wyszedł jednak bardzo soczysty.  W połączeniu z sosem smakował idealnie.  Jedliśmy go najpierw z ziemniakami, a potem z kuskusem.  W drugiej wersji sos jabłkowy był wymieszany z kaszą i muszę przyznać, że bardzo mi pasowało takie połączenie.  Pomysł na schab w sosie pochodzi z bloga Careseason.      Składniki:  1 kg schabu sól, pieprz 1 łyżka oleju       Wykonanie: Schab myjemy i osuszamy.  Obficie solimy i pieprzymy.  Na patelni rozgrzewamy olej i obsmażamy schab z każdej strony.  Piekarnik nagrzewamy do 160 stopni. Przekładamy obsmażony schab do brytfanki, najlepiej takiej z kratką.  Czas pieczenia zależy od wielkości schabu.  Na każdy kilogram liczymy około 50 - 60 minut. Schab podajemy z podgrzanym sosem jabłkowo-żurawinowym. 