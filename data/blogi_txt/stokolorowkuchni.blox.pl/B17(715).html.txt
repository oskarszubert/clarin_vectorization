Jesienią przychodzi ochota na zupełnie inne śniadania.  Jeśli granola, to z ciepłym mlekiem, a nie zimnym jogurtem, albo taka owsianka.  Humor od razu się poprawia.  A do tego można przygotować w chwilę przed wyjściem do pracy.  Wieczorem wystarczy podprażyć orzechy i pokroić daktyle.  Rano pierwsze kroki kierujemy do kuchni, gdzie przez 2 minuty mieszamy płatki z gorącym mlekiem.  Potem tylko prysznic, a w tym czasie owsianka sama "dochodzi", kawa zresztą też się w tym czasie zdąży zaparzyć.   Składniki:  4 - 5 łyżek płatków owsianych (dałam górskie) garść posiekanych orzechów laskowych garść ﻿żurawiny suszonej 3 - 4 daktyle 1 szklanka mleka (lub mleka wymieszanego z wodą) 1/2 łyżeczki miodu 1/2 łyżeczki cynamonu szczypta imbiru       Wykonanie: Orzechy laskowe podprażyć na suchej patelni.  Mleko (wymieszane z wodą) podgrzać w garnku o grubym dnie.  Do ciepłego dodać płatki owsiane i gotować 2 - 3 minuty, mieszając od czasu do czasu.  Dodać miód, cynamon, imbir i przykryć garnek pokrywką.  Odstawić na 10 minut.  Po tym czasie dodać orzechy, żurawinę i posiekane daktyle, wymieszać. Jeść ciepłe.    /wydrukuj przepis/ 