Robiłam już kilka rodzajów tych nieskomplikowanych bułeczek, ale dyniowe po raz pierwszy.  Na pewno też nie po raz ostatni.  Ta wersja jest dość słodka, ale przepyszna.  Zobaczyłam je na tej stronie, ale pominęłam dodatek masła i pestek w karmelu.  Może następnym razem?   ﻿    Składniki:  320 g mąki pszennej pełnoziarnistej 50 g brązowego cukru (można dać mniej) 2 łyżeczki proszku do pieczenia 1 1/2 łyżeczki przyprawy do placka dyniowego 1/4 łyżeczki sody 1/4 łyżeczki soli 90 g masła 60 g suszonej żurawiny 2 jajka 110 g śmietany kremówki 110 g puree z dyni     1 jajko (lub mleko) - do posmarowania      Wykonanie: Nagrzej piekarnik do 200 stopni.  Wyłóż blachę papierem do pieczenia.  W dużej misce wymieszaj mąkę, cukier, proszek do pieczenia, przyprawę, sodę i sól.  Dodaj masło i posiekaj nożem, aż powstaną grudki.  Dodaj żurawinę i wymieszaj.  W drugiej misce wymieszaj jajka, śmietankę i dynię.  Dodaj do mąki i wymieszaj przy użyciu noża.  Składniki mają się tylko połączyć, nie można wyrabiać za długo. Wyłóż ciasto na stolnicę posypaną mąką.  Ugnieć 10 do 12 razy, aż ciasto będzie prawie gładkie. Rozwałkuj w okrąg o wysokości 2 cm i przetnij na 8 trójkątów. Sconsy wyłóż na przygotowanej blasze. W małej miseczce wymieszaj 1 jajko z wodą (lub użyj samego mleka).  Posmaruj wierzch i boki bułeczek.  Piecz 15 - 20 minut, aż się zezłocą.  Pozwól upieczonym bułeczkom ostygnąć przez kilka minut.  Jedz ciepłe. ﻿   /wydrukuj przepis/ 