To już moja ostatnia propozycja w ramach akcji Morelkowo- Brzoskwiniowo. Kruszonki cieszą się dużym powodzeniem w naszym domu.  Są niewymagające, można je dowolnie modyfikować, nie mogą się nie udać.  A do tego smakują wybornie.  Szczególnie na ciepło.      Składniki:  spora garść malin 2 brzoskwinie kilka śliwek 2 łyżeczki mąki ziemniaczanej 2 łyżki cukru trzcinowego 100 g masła 75 g mąki pszennej pełnoziarnistej 75 g płatków owsianych 80 g cukru trzcinowego garść orzechów włoskich posiekanych       Wykonanie: Brzoskwinie i śliwki przekroić, wyjąc pestki.  Brzoskwinie pokroić na mniejsze kawałki, śliwki na pół.  Owoce wymieszać z mąką ziemniaczaną i cukrem. Przełożyć do naczynia żaroodpornego.  Mąkę wsypać do miski. Dodać zimne masło pokrojone w kostkę.  Wyrobić palcami, aż powstanie kruszonka.  Dodać płatki owsiane, cukier i posiekane orzechy.  Wymieszać.  Tak przygotowaną kruszonką posypać owoce. Zapiekać w 190 stopniach przez około pół godziny.﻿ ﻿    ﻿ 