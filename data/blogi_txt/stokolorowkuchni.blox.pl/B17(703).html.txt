Dynia na działce pięknie rośnie.  Poza męskimi kwiatami, są też i te żeńskie, więc będą dynie.   Na razie można rozkoszować się kwiatami w różnych wersjach.  Ponieważ ostatnio mam omletową fazę, powstał taki oto puszysty omlet.  W sam raz na śniadanie. Składniki:  3 jajka 2 kwiaty dyni 2 łyżeczki mleka sól, pieprz olej do smażenia       Wykonanie: Kwiaty myjemy, osuszamy. Oddzielamy listki i kroimy je w paski.  Oddzielamy żółtka od białek.  Żółtka lekko ubijamy z mlekiem.  Z białek ubijamy sztywną pianę.  Do piany dodajemy żółtka i pokrojone kwiaty. Doprawiamy do smaku.  Na patelni rozgrzewamy odrobinę oleju. Wylewamy masę i smażymy, aż masa się zetnie.  Przekładamy na drugą stronę i smażymy.  Podajemy na ciepło.       ﻿ 