Pinkcake pokazała go 2 dni temu, na początek akcji Zielono Mi. Bardzo zaciekawił mnie smak, ale mam za daleko do Gosi, aby skraść jej łyczek tego zielonego napoju.  Gosia jednak przekonywała, że powinno mi posmakować.  Miała rację.  Tak dobrego soku nie piłam dawno.  Dałam też do spróbowania dzieciom.  Synowi posmakował, a córcia się nie odważyła. Stwierdziła, że nie podoba jej się zapach.  Trochę to dziwne, bo natkę w zupie uwielbia.      Składniki:  pół pęczka natki pietruszki  sok z 1/2 cytryny 2 - 3 łyżki cukru trzcinowego (lub miodu) 1 szklanka wody     Wykonanie: Natkę umyć i oderwać same listki, bez twardych łodyg.  Listki i pozostałe składniki dokładnie zmiksować i podawać od razu.     ﻿ 