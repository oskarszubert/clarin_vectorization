Lubicie żurawinę do mięsa?  Ja uwielbiam, chociaż do tej pory jadłam ją tylko na przyjęciach, weselach itp.  Kiedy jednak zobaczyłam na targu żurawinę, wiedziałam co z nią zrobię. Przepis pochodzi z książki "Kuchnia Polska" Zofii Miętkiewicz Składniki: 1 kg żurawin 40 dag cukru 3/4 szklanki wody Wykonanie: Żurawiny przebrać, umyć, osączyć i przelać wrzątkiem. Ugotować syrop z wody i cukru, do gorącego wsypać osączone żurawiny, smażyć około 50 minut na wolnym ogniu.  Słoiki dokładnie umyć, wyprażyć w piekarniku ( ja wstawiam na 140 stopni podczas kiedy żurawiny się gotują, a przykrywki wygotowuję w garnku  wodą).  Do gorących słoików włożyć usmażone żurawiny, zakręcić wieczka i odwrócić.  Odstawić w chłodne miejsce.      /wydrukuj przepis/ 