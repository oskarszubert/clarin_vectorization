Ostatnio wreszcie kupiłam gofrownicę.  Stała i czekała na wypróbowanie.  Kiedy jednak mieli przyjść do nas na chwilkę cudowni goście, postanowiłam ją wypróbować. Pamiętałam, że Jola zachwalała ten przepis i wcale się jej nie dziwię.  Pierwsza porcja, podwójna zresztą, zniknęła tak  szybko, że gofry nie doczekały do zdjęć.  Te tutaj, to już druga próba i wiem, że będą następne.    Składniki:  2 szklanki mąki 1 łyżeczka proszku do pieczenia 2 szklanki mleka 3 duże jajka 2 łyżki cukru pudru szczypta soli olej do smarowania gofrownicy    Wykonanie: Mąkę i proszek przesiać do miski, dodać żółtka, cukier i mleko.  Ubić na gładką masę.  Białka ubić na sztywno ze szczyptą soli.  Dodać do masy.  Wylać na rozgrzaną gofrownicę.  Po chwili warto wypuścić nadmiar pary.  Piec na złoty kolor.    /wydrukuj przepis/ 