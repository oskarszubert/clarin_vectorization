Troszkę jak semifreddo, chociaż nie do końca.  Pomysł powstał ponieważ po torcie zostało mi trochę kremówki i mascarpone, a obok w lodówce leżała czekolada.  Truskawki o tej porze obowiązkowo.  Mój syn był zachwycony, a jadł wersję dość rozmrożoną.  Podane składniki wystarczą na około 2- 3 porcje. Składniki:  125 g śmietany kremówki 125 g mascarpone 3 łyżki cukru waniliowego 4 kostki czekolady 100 g truskawek Wykonanie:   Truskawki myjemy i miksujemy z około 1 łyżką cukru (w zależności od ich słodkości).  Czekoladę drobno siekamy. Kremówkę ubijamy na sztywno.  Mascarpone mieszamy z cukrem i łączymy z ubitą kremówką. Do serowej masy dodajemy połowę zmiksowanych truskawek i posiekaną czekoladę i ponownie mieszamy.  Wylewamy do naczynia (wybieramy taki, które można wstawić do zamrażalnika).  Na wierch wylewamy w porcjach resztę zmiksowanych truskawek i patyczkiem robimy wzorki.  Przykrywamy folią lub pokrywką i wstawiamy na kilka godzin do lodówki. Przed podaniem wyjmujemy na kilkanaście minut tak, aby deser odtajał.    /wydrukuj przepis/   ﻿ 