Jak zauważyliście ostatnio mieszam różne przyprawy.  Dlatego też postanowiłam wymieszać własnoręcznie przyprawę do piernika. Czytałam kilka jak nie kilkanaście przepisów, ale w końcu zdecydowałam się na ten pokazywany przez Dorotkę.  Nie żałuję. Zapach podczas robienia jak i pieczenia pierniczków rewelacyjny. Jest też nieco ostrzejsza od tych sklepowych i to właśnie mi się w niej podoba.  Oczywiście przyprawa wędruje do Korzennego Tygodnia.      Składniki:  50 g kory cynamonu 20 g suszonego imbiru 15 g goździków, całych 15 g wyłuskanych ziaren kardamonu 10 g gałki muszkatołowej 10 g ziela angielskiego 10 g czarnego pieprzu 5 g ziarenek anyżu wyłuskanych z gwiazdek (niekoniecznie, nie wszystkim smakuje)  Wykonanie: Wszystkie składniki zmielić w maszynce do mielenia kawy (najlepiej), zetrzeć na specjalnej drobnej tarce lub utłuc w moździerzu. Wymieszać. Przechowywać w szczelnie zamkniętym pojemniku, chronić przed słońcem. Przyprawa jest bardzo aromatyczna i dość pieprzna (można zmniejszyć ilość pieprzu). 