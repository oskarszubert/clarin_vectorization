Kolejne danie z "Meals in minutes", tym razem jednak nie wykonałam go dokładnie według przepisu.  W oryginale Ainsley proponuje nam "Honeyed tarragon quick chick salad", ja jednak zamiast sałataki zrobiłam danie obiadowe.  I bardzo się z tego cieszę.    Składniki: 3 łyżki oliwy starta skóra i sok z jednej cytryny 1 ząbek czosnku, posiekany 1 łyżka posiekanego świeżego estragonu (dałam suchy) 2 x 100 g piesri z kurczaka (w wersji sałatkowej pocięte na małe kawałki) 1 łyżeczka oleju sezamowego 1-2 łyżeczki płynnego miodu 1 łyżka uprażonych ziaren sezamu sól, pieprz sałata ryż  Wykonanie: Ryż ugotować według przepisu. W misce wymieszać 2 łyżki oliwy, skórkę cytryny, 1 łyżeczkę soku cytrynowego, czosnek, estragon, sól i pieprz.  Kurczaka pokroić na kotleciki i posmarować każdy kawałek przygotowaną marynatą. Kurczaka smażyć na patelni grillowej przez 4-5 minut. W międzyczasie przygotować dressing.  Wymieszać pozostałą oliwę, sok z cytryny, olej sezamowy, miód i sezam.  Doprawić solą i pieprzem.  Polać dressingiem sałatę.  Podawać kurczaka z ryżem i sałatą.  W wersji sałatkowej Ainsleya sałatę i kurczaka podawało się  na tostach i wszystko polewało dressingiem.   /wydrukuj przepis/ 