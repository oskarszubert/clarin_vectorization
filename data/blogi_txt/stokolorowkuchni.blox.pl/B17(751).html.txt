Rok temu robiłam już te pierniczki, tym razem skorzystałam jednak z innego przepisu.  Muszę przyznać, że nie do końca dobrze pracowało mi się z tym ciastem.  Miałam wrażenie jakby było nieco gumowate.  Być może problem tkwił w tym, że trzymałam je w lodówce ponad 24 godziny.  Pierniczki jednak wyszły smaczne.    Składniki: 50 ml wody 60 ml miodu 50 g cukru do wypieków 60 g margaryny 260 g mąki pszennej 1/3 łyżeczki sody 1/2 łyżeczki mielonego imbiru 1/4 łyżeczki mielonego pieprzu 1 1/2 łyżeczki cynamonu 1/2 łyżeczki sproszkowanych goździków (zamiast przypraw można użyć 2 łyżek gotowej przyprawy do piernika)  Wykonanie: Wodę zagotowujemy z cukrem i miodem. Do gorącej masy dodajemy  przyprawy korzenne i margarynę, mieszamy aż margaryna się rozpuści. Gdy  masa trochę przestygnie (nie całkiem, ma być wyraźnie ciepła) wsypujemy  mąkę wymieszaną z sodą. Dobrze mieszamy. Ciasto jest luźne. Przekładamy  ciasto do miski, przykrywamy folią i schładzamy przez noc. Następnego dnia wałkujemy ciasto (musi być bardzo cienkie), wycinamy ciasteczka i  pieczemy przez 6-8 minut w piekarniku nagrzanym do 190 stopni. Czas  pieczenia zależy od grubości ciastek. Podczas pieczenia trzeba pilnować  ciasteczek bo szybko się rumienią. Pepparkakory dekorujemy lukrem.    /wydrukuj przepis/ 