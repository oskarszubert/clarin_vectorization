Ostatnio Maja pokazała cudowne placuszki. Tego typu placki gościły już u nas w domu, ale jeszcze nigdy nie dodawałam do nich mięty.  Okazało się, że to świetny pomysł.   Składniki: 500 g cukinii 1 jajko 1/2 szklanki bułki tartej 1 łyżka startego parmezanu 2 łyżki świeżej posiekanej mięty sól, pieprz Wykonanie: Cukinie umyć i zetrzeć ze skórka na tarce o dużych oczkach. Posolić i odstawić na sitku na 15-20 min., aż puści sok.  Odcisnąć cukinię (Ainsley proponuje zawinięcie cukinii w ściereczkę i wyciśnięcie w ten sposób), dodać roztrzepane jajko, ser i bułkę tartą. Dokładnie wymieszać a gdy masa będzie jednolita, dodać miętę. Doprawić do smaku pieprzem, wymieszać. Gdyby ciasto było za rzadkie, można dodać odrobinę więcej bułki tartej. Smażyć na patelni z obu stron na złoty kolor.  (Ja na mojej patelni smażyłam bez jakiegokolwiek tłuszczu)﻿ 