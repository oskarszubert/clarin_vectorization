W piątek spotkała mnie bardzo miła niespodzianka.  Rano kurier przyniósł mi paczkę, niespodziankę.  W środku były produkty rodem z Hiszpanii - oliwki, fasola, oliwa czy sos.  Paczka niespodzianka związana była z rozpoczynającym się właśnie w Lidlu tygodniem hiszpańskim.  Nie mam ostatnio zbyt dużo czasu na gotowanie, więc zaczęłam przeglądać książki w poszukiwaniu szybkich przepisów, w których mogłabym wykorzystać produkty, które właśnie dostałam.  Koniec końców padło na omlet hiszpański z książki Nigelli.  Nie zrobiłam go dokładnie tak jak w książce, a jedynie się na tym przepisie wzorowałam.      Składniki:  225g młodych ziemniaków, pokrojonych w małe kawałki 4 jajka 4 pomidorki koktajlowe 1 cebula, posiekana 50g startego sera sera 1 łyżka posiekanej natki pietruszki 1 łyżeczka masła odrobina oleju sól i pieprz    Wykonanie:  Ziemniaki ugotować, aż będą miękkie i odlać wodę.  W misce roztrzepać jajka trzepaczką, dodać pokrojone pomidorki oraz tarty ser, natkę i dopraw do smaku solą i pieprzem. Dodać odparowane ziemniaki. Na małej patelni o grubym dnie  rozgrzać masło z odrobiną oleju, i zezłocić cebulę. Następnie wlać na patelnie jajeczną mieszankę i smażyć przez 5 minut na niewielkim ogniu.  Gdy omlet jest ścięty od dołu przewrócić na drugą stronę (ja przewróciłam na drugą patelnię) i podsmażać z drugiej strony.  (Nigella proponuje wstawienie patelni o żaroodpornej rączce pod grzałkę grilla w piekarniku).    Omlet przełożyć na talerz i zostawić do ostygnięcie. Gdy ostygnie, pokroić go na 4 duże albo 8 małych trójkątnych porcji.﻿    /wydrukuj przepis/ 