Pisałam już, że Bea potrafi kusić.  W tym tygodniu znowu mnie skusiła.  Rabarbar uwielbiam, migdały zresztą też.  Nie mogłam więc nie upiec. Smak obłędny, a do tego jeszcze ten zapach. Zróbcie koniecznie.  Składniki:  ok. 250 g rabarbaru (dałam mniej i to był błąd) 150 g mąki 40 g drobno zmielonych migdałów 1 łyżeczka proszku do pieczenia 80 g miękkiego masła (lub nieutwardzanej margaryny) 130 g cukru 2 jajka 100 ml jogurtu  2 łyżki amaretto (lub 2 dodatkowe łyżki jogurtu) otarta skórka z 1 cytryny 1/2 dużego startego ziarenka tonki (lub nasionka z 1 laski wanilii / cukier waniliowy)       dodatkowo : 1-2 łyżki jasnego cukru trzcinowego wymieszanego z odrobiną startej tonki lub cynamonu (lub cukru waniliowego) opcjonalnie : płatki migdałowe do posypania lub kruszonka migdałowa   Wykonanie: Piekarnik rozgrzać do 180°. Rabarbar umyć, osuszyć i pokroić. Mąkę wymieszać z migdałami i proszkiem. Masło utrzeć z cukrem, następnie dodawać po jednym jajku i dalej miksować, aż masa będzie jednolita. Stale miksując (na wolnych obrotach) dodać otartą skórkę z cytryny, stratą tonkę i amaretto, a następnie dodawać na przemian mąkę i jogurt. Przełożyć ciasto do natłuszczonej i lekko wysypanej mąką tortownicy, na wierzch nałożyć pokrojony rabarbar i lekko ‘wgnieść’ go dłonią w ciasto; posypać cukrem i / lub płatkami migdałowymi / kruszonką. Piec ok. 55 minut (lub do suchego patyczka). Pozostawić na kilka minut w ciepłym piekarniku, a następnie wystudzić na kratce.﻿ /wydrukuj przepis/ 