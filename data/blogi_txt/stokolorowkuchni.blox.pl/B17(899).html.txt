Co robicie, aby dbać o swoje zdrowie?  A może nie robicie nic? Fast foody i kanapowy tryb życia?  Czy może zdrowa dieta i ruch?U mnie wygląda to tak.  Codzienne spacery (pies to doskonała mobilizacja), plus siłownia raz, dwa razy w tygodniu. Do tego staram się jeść zdrowo.  Owszem mam swoje słabości, ale myślę, że generalnie nie jest najgorzej.  Domowy razowy chleb, makaron pełnoziarnisty czy chude mięso - to lubię najbardziej. Dzisiaj pokażę Wam przepis na danie obiadowe, które pomoże Wam zadbać o Wasze serce i obniży poziom cholesterolu.    Składniki na 2 porcje:  100 g ryżu do risotto 2-3 łyżki oliwy 1 mała cebula ok. 1 cm świeżego imbiru ok. 500 g dyni ok. 400-500 ml bulionu drobiowego kilka gałązek świeżego tymianku kilkanaście igiełek świeżego rozmarynu 4 łyżeczki Flory Pro-activ parmezan Wykonanie:Dynię dokładnie myjemy i kroimy w kostkę.  Wykładamy na blachę wyłożoną papierem do pieczenia, skrapiamy 1 łyżką oliwy i pieczemy w 180 stopniach przez około 20 - 30 minut. Dynia ma być miękka, ale nie może się rozpaść.  Wyjmujemy z piekarnika i lekko studzimy.  Zdejmujemy skórkę. Do garnka wlewamy odrobinę oliwy i wrzucamy pokrojoną w drobną kostkę cebulę.  Cebula ma się zeszklić.  Dodajemy ryż i obsmażamy, tak aby się zeszklił.  Dodajemy starty imbir, mieszamy.  W między czasie w osobnym garnku podgrzewamy bulion.  Dodajemy 1 chochlę gorącego bulionu do zeszklonego ryżu.  Mieszamy i gotujemy, aż ryż wchłonie cały płyn.  Następnie dolewamy kolejną chochlę gorącego bulionu i ponownie mieszamy i gotujemy, aż do wchłonięcia się płynu.  Czynność powtarzamy, aż ryż stanie się aksamitny.  Kiedy ryż już jest prawie idealny zajmujemy się dynią.  Około 100 g upieczonej dyni rozgniatamy widelcem i dodajemy do ryżu.  Mieszamy dokładnie.  Dodajemy  ok. 200 g dyni w kostkach i delikatnie mieszamy.  Całość doprawiamy do smaku. W między czasie przygotowujemy Florę.  Tymianek i rozmaryn siekamy i mieszamy dokładnie z Florą Pro-activ.  Ugotowany ryż przekładamy na talerz.  Na wierzch dajemy po kilka płatków parmezanu oraz Florę wymieszaną z ziołami.  Podajemy natychmiast.   ﻿ 