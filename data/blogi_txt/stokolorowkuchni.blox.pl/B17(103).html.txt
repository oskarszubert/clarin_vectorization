Najpierw pokazała ją Gosia, potem Kasia, a za mną od jakiegoś czasu chodziła chałka.  Nie było więc wyjścia.   Przyznam, że jest genialna.      Podam jednak kilka uwag.  - Ciasta (z całej porcji) jest sporo.  Musiałam podzielić ciasto podczas wyrabiania na pół ponieważ robot nie radził sobie z taką ilością ciasta. - Zmniejszyłam ilość jajek, bo dzięki Pinkcake wiem, że dynia jest ich doskonałym zamiennikiem w takich ciastach. - nie dodałam rodzynek, bo zapomniałam   Składniki :  6 szklanek mąki pszennej chlebowej 4 łyżeczki suszonych drożdży 1/2 szklanki cukru  1 szklanka ciepłej wody 1 szklanka puree z dyni 2 jajka 1/2 szklanki oleju 1 i 1/3 łyżeczki soli 3 łyżeczki ekstraktu waniliowego Glazura: mleko     Wykonanie: W misie mieszamy drożdże, wodę i cukier.  Dodajemy jajka, puree, olej, wanilię, sól i większość mąki.  Wyrabiamy ciasto dodając stopniowo pozostałą mąkę.   Ciasto wyrabiamy kilka minut, tak aby było elastyczne i miękkie.  Odstawiamy pod przykryciem w naoliwionej misce na około 1 - 1,5 h.  Ciasto ma podwoić swoją objętość.  Po tym czasie  ciasto dzielimy na 2 lub 3 części (ja piekłam 2 bardzo duże chałki).  Każdą z części dzielimy na 3 wałki i pleciemy chałki.  Zaplecione chałki odkładamy na blachę wyłożoną papierem do pieczenia.  Przykrywamy i odstawiamy na 40-50 minut do ponownego wyrośnięcia.  Wyrośnięte chałki smarujemy mlekiem i pieczemy w 180 stopniach przez około 30 - 40 minut. ﻿    ﻿ 