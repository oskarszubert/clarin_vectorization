Kolejny przepis z książki "Wielka ksiąga kuchrska".  Przepis podobno rodem od nasych wschodnich sąsiadów.  Osobiście robiłam na drugie danie z dodatkiem z surówki, ale myślę, że pierożki będą się doskonale sprawdzały jako paszteciki do barszczyku, chociażby świątecznego.  Ponieważ zostało mi trochę ciasta na część farszu użyłam kurczaka z bakłażanami, który został mi z obiadu z poprzedniego dnia.       Składniki na ciasto: 2 szklanki mąki żółtko 1/2 łyżeczki soli 4 dag drożdży 2 dag masła 1/2 szklanki ciepłego mleka   Składniki na farsz nr 1: pierść z kurczaka cebula sól, pieprz, gałka muszkatałowa 1 łyżka posiekanej natki pietruszki    Składniki na farsz nr 2:  pierść z kurczaka bakłażan cebula tymianek, bazylia   Wykonanie: Składniki ciasta połączyć (drożdże rozpuścić najpierw w mleku), wyrabiać aż będzie gładkie i elastyczne.  Odstawić w ciepłe miejsce do podrośnięcia. Składniki na farsz drobno posiekać i podsmażyć, doprawić do smaku.  Ciasto ponownie zagnieść, rozwałkować na placek o grubości 3 mm.  Szklanką wycinać krążki. Brzegi krążków posmarować roztrzepanym jajkiem (ominęłam), na środek nakładac farsz i skleić brzegi.  Pierożki układać na blaszce wyłożonej pergaminem.  Ja posmarowałam pierożki białekim, które mi zostało z ciasta.  Piec kilkanaście minut w pikarniku nagrzanym do 160 stopni, aż będą złociste.   Smacznego /wydrukuj przepis/ 