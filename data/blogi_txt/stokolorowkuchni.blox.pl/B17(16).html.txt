Kiedy jesienią Pinkcake pokazała tę babę, wiedziałam, że prędzej czy później zrobię ją i ja.  Ponieważ jeszcze przed świętami ostatnia dynia prosiła, żeby coś z niej przygotować, pomyślałam, że ta baba to będzie to.  Baba pyszna, ale przyznam, że wolałam ją jeść na śniadanie z dżemem, a nie jako deser.    Składniki: 500 g mąki 7 g drożdży liofilizowanych 100 g brązowego cukru + 1 łyżka cukru z wanilią szczypta soli odrobina skórki startej z pomarańczy 80 g margaryny 0,5 szklanki mleka  (dałam odrobinę więcej) 1 szklanka przecieru dyniowego (dałam startą na tarce świeżą dynię)     Wykonanie: Wszystkie składniki suche zmieszać. Margarynę roztopić, dodać do niej mleko, dynię i wmieszać do ciasta. Zostawić w cieple do podwojenia objętości (około godziny). Lekko wyrobić i przełożyć do wytłuszczonej formy. Odstawić do wyrośnięcia pod ściereczką (ok. 30-40 minut). Piec w 180°C, aż się zrumieni, czyli około 35 minut. ﻿    /wydrukuj przepis/   ﻿ 