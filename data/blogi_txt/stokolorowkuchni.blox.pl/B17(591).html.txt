Pisałam już tutaj nie raz, że szarlotka to u mnie w domu ciasto numer jeden.  Postanowiłam przygotować szarlotkę w postaci mazurka.  Bardzo nam posmakowało.      Składniki (na formę 21x25 cm﻿):  150 g mąki pszennej 100 g masła 50 g cukru trzcinowego 1 jajko 1 łyżka śmietany     5 jabłek 25 g cukru trzcinowego garść płatków migdałów       Wykonanie: Przesianą mąkę siekamy z masłem.  Dodajemy żółtko, śmietanę, cukier i zagniatamy jak najszybciej ciasto.  Zawijamy w folię i wkładamy do lodówki na ok. 30 minut.   Ciasto wygniatamy na blasze tak, aby powstały ranty.   Ciasto nakłuwamy widelcem i pieczemy przez 15 minut. W czasie, kiedy ciasto się podpieka obieramy i kroimy jabłka. Podsmażamy je z cukrem w garnku lub na patelni.  Wykładamy na podpieczony spód, posypujemy płatkami migdałów i pieczemy w 180 stopniach około 20 minut, aż ranty będą lekko złociste. 