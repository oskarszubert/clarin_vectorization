Uzależniłam się od książki "Meals in minutes" Harriott'a.  Mam ją niecałe 3 tygodnie a już 5 przepisów wypróbowałam (z tego tylko 1 jakoś nie bardzo przypadł nam do gustu).  Kurczak zatytułowany przez Harriott'a "Jimmy's chicken kiev" jest niesamowity, rzadko mówię to o mięsie, ale po protu rozpływal się w ustach.  Nie wydaje mi się, że to tylko z powodu ogromnej ilości tłuszczu jaką w sobie zawiera.  Nadzienie z czosnku i natki jest wprost doskonałe, a masło w środku powoduje, że kurczak nic a nic nie wysycha. Ponieważ obiad przygotowałam w około pół godziny, pomyślałam, że nadaje się wyśmienicie do akcji prowadzonej przez Pelę.     Składniki: 2 x 75 g piersi z kurczaka (ja dałam 1 dużą, podwójną) 40 g niesolonego masła (w temperaturze pokojowej) 4 łyżki posiekanej natki pietruszki (dałam taką zamrożoną) 2 ząbki czosnku 50 g bułki tartej 1 łyżka utartego parmesanu (nie dałam) 1 łyżka mąki, posonlej i popieprzonej 1 rozbełtane jajko 1 - 2 łyżki oleju  Wykonanie:  W każdej piersi naciąć kieszonkę wzdłuż dłuższej części.  (Ja odkroiłam 2 mniejsze płaty, które są przy piersi i złożyłam je razem, robiąć w ten sposób 3, mniejszą porcję).   Wymieszać masło z natką, rozgniecionym czosnkiem i dużą ilością soli i pieprzu.  Do kieszonek włożyć doprawione masło.  Bułkę tartą wymieszać z parmezanem.  Nadziane piersi z kurczaka obtoczyć w przyprawionej mące, następnie w jajku i na koniec w bułce tartej.  Rozgrzać dobrze olej i smażyć piersi z każdej strony na złoto (około 5-6 minut).  W między czasie zagotować wodę na ryż, posolić i doprawić odrobinę curry.  Wrzucić ryż (ja robiłam razowy).  Nad garnkiem z gotującym się ryżem umieścić sitko i włożyć do niego zamrożone warzywa (ja dałam brokuły, groszek i fasolkę szparagową).  Gotować na parze kilka minut aż się rozmrożą, przygrzeją, ale nie rozgotują.  Usmażonego kurczaka podawać z gotowym ryżem i warzywami gotowanymi na parze. /wydrukuj przepis/ 