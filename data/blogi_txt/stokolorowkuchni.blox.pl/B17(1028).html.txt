Są takie przepisy, które nie mogą czekać na publikację.  Ten właśnie do tych należy.  Nie planowałam wczoraj takiego deseru, ale kiedy przeglądałam różne przepisy na truskawkowe suflety zobaczyłam ten.  Akurat miałam 3 białka, z którymi nie wiedziałam co zrobić, więc wszystko było jasne.  Okazało się, że suflet nie jest taki straszny.      Składniki:  3 białka (w temperaturze pokojowej) ok. 200 ml zmiksowanych truskawek 2 łyżki cukru (opcjonalnie) szczypta soli masło (do foremek) Wykonanie: Białka ubijamy z solą, na sztywno.  Bardzo delikatnie mieszamy z puree truskawkowym tak, aby nie odpowietrzyć jajek. Przekładamy do foremek nasmarowanych masłem.  Pieczemy w 180 stopniach przez 10-12 minut. 