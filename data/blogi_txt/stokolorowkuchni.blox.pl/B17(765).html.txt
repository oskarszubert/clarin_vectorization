Pierwszy przepis, który wypróbowałam z mojego nowego nabytku "Low fat meals in minutes".  Musiałam się z tym przepisem pośpieszyć bo albo teraz, albo dopiero za rok.  A przecież takie cudo nie mogło czekać.      Składniki: 2 łyżki oliwy 600 g szparag(ów?) 1/2 łyżeczki papryki w proszku 1 cebula posiekana 2 ząbki czosnku 500 g dojrzałych pomidorów 1 papryczka chilli, posiekana (nie dałam) 1 łyżka drobnego cukru 250 g ryżu do risotto 600 ml wrzątku szczypta szafranu (dałam łyżeczkę kurkumy) sól, pieprz liście bazylii do dekaracji (zapomniałam o nich) Wykonanie: Nagrzać piekarnik do 200 stopni.  Podgrzać 1 łyżkę oliwy w patelni, dodać szparagi pokrojone na kawałki, smażyć 3-4 minuty, posypać papryką.  Przełożyć za pomocą łyżki cedzakowej do naczynia żaroodpornego. Dodać pozostałą oliwę, usmażyć cebulę i czosnek przez 4-5 minut.  Dodać pokrojone pomidory, chilli i cukier.  Doprawić solą i pieprzem, smażyć około 2 minuty.  Przełożyć na szparagi i włożyć na dolną półkę piekarnika. Ryż wsypać do drugiego naczynia żaroodpornego, zalać wrzątkiem, dodać szafran (kurkumę).  Przykryć szczelnie folią aluminiową i włożyć do piekarnika na półkę wyżej niż szparagi. Piec 20-25 minut aż cała woda zostanie wchłonięta a szparagi będą miękkie.  Gotowy ryż poruszać widelcem i wyłożyć na ogrzane talerze.  Na to położyć szparagi i pomidory, posypać liśćmi bazylii.         /wydrukuj przepis/ 