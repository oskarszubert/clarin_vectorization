Po faworkach i pączkach zostało mi dużo białek.  Nie miałam ochoty na bezy, więc przyszedł mi do głowy pomysł z szarlotką. Wyszła dość słodka, ze względu na bezę, ale bez przesady.  Byłam niezwykle zdziwniona, kiedy podczas mojego zeszłotygodniowego wyjazdu zobaczyłam niemal identyczną w kawiarni.  Tamta była jednak z dodatkiem agrestu i to chyba niezły pomysł biorąc pod uwagę słodycz bezy.   Przypominam o herbacianym konkursie. Składniki (na tortownicę 22 cm):  1 szklanka mąki pszennej szczypta soli 20 g cukru 1 jajko 90 g masła lub margaryny     4 kwaśne jabłka 2 łyżeczki  mielonego cynamonu     6 białek cukier puder - prawie dwa razy tyle (w gramach) ile będą ważyć białka   Wykonanie: Przygotowujemy tortownicę - dół wykładamy papierem do pieczenia, boki smarujemy masłem / margaryną. Składniki na ciasto siekamy i szybko zagniatamy.  Wykładamy ciastem dno tortownicy i nakłuwamy je widelcem. Ciasto podpiekamy w 180 stopniach przez około 10-15 minut.  W tym czasie jabłka kroimy na kawałki, dusimy, aż część się rozpadnie i dodajemy cynamon.  Mieszamy i odstawiamy do ostygnięcia. Przygotowujemy bezę.  Białka ubijamy aż będą prawie sztywne. Stopniowo dodajemy cukier i ubijamy aż masa będzie błyszcząca i sztywna.  Następnie wykładamy podduszone jabłka na podpieczone ciasto.  Na jabłka delikatnie wykładamy ubite białka.  Pieczemy w 160 stopniach przez około 50 - 60 minut.    /wydrukuj przepis/ 