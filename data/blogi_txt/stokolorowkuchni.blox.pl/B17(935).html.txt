Wiem, że to letni obiad, ale miałam ochotę na coś lekkiego. Zresztą przed świętami, jak i po, takie sałatki są chyba wskazane. Czy ktoś z Was może wie jak się pozbyć pestek z oliwek?  Mam 2 słoje oliwek z pestkami i nie wiem jak się do nich dobrać ;) Przypominam też, że jeszcze do niedzieli do północy możecie głosować na zdjęcie w konkursie Kamis. Składniki:  1 pierś z kurczaka sałata 2 łyżeczki musztardy z czerwonym winem 4 łyżeczki oliwy 1 łyżeczka soku z cytryny sól morska prowansalska suszone pomidory z czosnkiem i bazylią oliwki pieprz oliwa do smażenia    Wykonanie: Pierś z kurczaka myjemy, solimy, pieprzymy i obsypujemy suszonymi pomidorami. Pierś smażymy na odrobinie oliwy.  Studzimy i kroimy w kostkę. Sałatę myjemy, obsuszamy o rwiemy na mniejsze kawałki. Wykładamy na talerze, dodajemy pierś i oliwki.  Szykujemy dressing. Musztardę i sok z cytryny mieszamy.  Dodajemy odrobinę soli i pieprzu.  Powolnym strumieniem wlewamy oliwę i cały czas mieszamy.  Gotowym dressingiem polewamy sałatkę.  Podajemy natychmiast. 