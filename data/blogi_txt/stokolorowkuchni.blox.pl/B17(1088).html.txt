Mają przyjechać goście.  Szybkie przeszukiwanie segregatorów z przepisami, lodówki i brak pomysłów.  Nie znalazłam niczego co by mi odpowiadało.  Ale od czego głowa i blogi.  W zamrażalniku zamrożona połowa biszkpotu, którą należy w końcu wykorzystać, w lodówce serek mascarpone, który kusi, a u Asi cudna tarta. Koniec końców wykorzystałam przepis na krem mascarpone (od siebie dodałam wanilię), zużyłam biszkopt i część zamrożonych truskawek.  A efekt?  Ciasto zniknęło w pół godziny (no dobrze, został jeden kawałek, bo każdemu było głupio zjadać ten ostatni, a było jeszcze jasno).  Składniki na krem:  1/2 kg sera mascarpone,  schłodzonego    5 łyżek cukru pudru    1 łyżeczka ekstraktu z wanilii    1/2 szklanki śmietanki kremowej  30%, bardzo zimnej laska wanilii  Wykonanie: Laskę wanilii przeciąć na pół i wyjąć ziarenka. Ser mascarpone wymieszać (na niskich obrotach robotem) z cukrem i wanilią (ziarenkami i ekstraktem), a  następnie z ubitą na bardzo sztywną pianę śmietanką kremową (też robiłam to robotem). Krem przełożyć na biszkopt i dobrze schłodzić (u mnie stał przez noc).  Biszkopt - użyłam połowy z tego przepisu.  Sos truskawkowy: zamrożone truskawki (dałam prawie cały woreczek, mniej więcej litrowy) 4 łyżki cukru 2 łyżeczki mąki ziemniaczanej  Truskawki wrzuciłam do garnka, podlałam odrobiną wody i zagtowałam, tak aby się rozmroziły i puściły wodę.  Rozgniotłam je tłuczkiem do ziemniaków.  Mąkę ziemniaczaną rozmieszać z odrobiną zimnej wody, wlać do truskawek i chwilę zagotować, tak aby sos zgęstniał.  Gotowy sos ostudzić.  Polać nim ciasto dopiero przed podaniem (ja wylałam trochę na całość, a potem dużo na każdą porcję).   /wydrukuj przepis/ 