To już uzależenie.  Do tego odkryłam, że domowy chleb wciągnął nie tylko mnie.  Jak brzmiało pytanie mojego małżonka w chwili gdy wyjeżdżaliśmy na tyodzień?  Nie było to pytanie o zamknięte okna, drzwi, zakręcony gaz itd.  Zapytał: "Zakwas dokarmiłaś?" A chlebek firmowy?  Piękne ciasto, niby lepkie a jednak wspaniale się formowało, rosło tak jak należy.  Jednynie rozlazło mi się troszkę przy wykładaniu na blachę (na szczęście chlebek podrósł w trakcie pieczenia). Dziękuję mistrzyniom TatterPolceMargot za wspaniały przepis i lekcję.  Składniki: 200g zakwasu żytniego razowego (100%  hydracji) 290g wody 400g białej pszennej mąki chlebowej 100g pszennej mąki razowej 1/2 łyżeczki drożdży instant (opcjonalnie, ja dałam) 12g soli 1. Mieszanie.   Zaczyn wymieszać z mąka i  wodą (ew. drożdżami). Zostawić na 20 minut. Następnie dodać sól i  zagnieść gładkie, delikatnie lepkie ciasto. 2. Pierwsza fermentacja i  składanie. Zostawić do wyrośnięcia na 2  godziny w temp 24 C, składając ciasto raz po godzinie. 3. Formowanie.   Ukształtować okrągły  bochenek i złączeniem w górę włożyć do koszyka. Kosz wsunąć do dużej foliowej torby. 4. Ostatnia fermentacja. Ostatnia fermentacja powinna  zając ok. 1 1/2 godziny. 5. Pieczenie. Piec z kamieniem rozgrzać do  250C. Nacięty bochenek wsunąć do naparowanego pieca i piec z parą przez  10 minut. Temperaturę pieca zmniejszyć do 230C i piec jeszcze 25 minut. Przed pokrojeniem chleb należy dobrze wystudzić.   /wydrukuj przepis/ 