Mam słabość do tej sałatki.  Dużą słabość.  Z podanych proporcji wychodzą dwa spore słoiki sałatki, ale zapewniam Was, że znikną szybko. Sałatka oczywiście wędruje do moich świątecznych hitów. Składniki:  4 - 5 płatów śledziowych 3 - 4 buraczki 3 ziemniaki 1 czerwona cebula 3 - 5 ogórków kiszonych 1 jabłko 2 łyżki majonezu kilka łyżeczek musztardy pieprz       Wykonanie: Ziemniaki i buraki dokładnie myjemy.  Gotujemy w mundurkach, aż będą miękkie (oczywiście w oddzielnych garnkach).  Śledzie moczymy w wodzie.  Ugotowane buraki i ziemniaki studzimy i obieramy ze skórki.  Kroimy w kostkę.  Cebulę kroimy w drobną kostkę.  Ogórki kroimy w kostkę.  Jabłko obieramy i kroimy. Mieszamy szybko z ogórkami, aby nie pociemniało.  Śledzie osuszamy i kroimy w kostkę.  Wszystkie składniki mieszamy. Dodajemy odrobinę majonezu, musztardę.  Doprawiamy do smaku. Sałatkę odstawiamy do lodówki, aby się przegryzła. 