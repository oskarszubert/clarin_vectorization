Godzina 20, a ja odkryłam, że nie mamy już pieczywa. Przypomniałam sobie o przepisie na godzinne bułeczki, który widziałam gdzieś w sieci.  Oczywiście nie mogłam go znaleźć.  Na szczęście znalazłam ten przepis.  Nie wyszły mi może najlepiej, ale jako awaryjny przepis mogą być. Przepis dołączam do akcji ekspresowej.    Składniki:  400g mąki żytniej (dałam typ 720) 100g mąki pszennej typ 500 2 łyżki mąki ziemniaczanej 250ml letniej wody 80ml oliwy z oliwek 50g świeżych drożdży (dałam 7 g suszonych) łyżeczka cukru 2 łyżeczki soli otręby     Wykonanie: W połowie wody rozpuścić drożdże. Kiedy ruszą, dodać je do wymieszanych ze sobą mąk, soli i reszty składników (ja dodałam suszone do mąk bez robienia zaczynu). Wymieszać, po czym wyrabiać rękoma  (ciasto powinno być dośc twarde, zbite). Odstawić na pół godziny.  Po tym czasie ciasto podzielić na 8 części. Z każdej uformować  zgrabną bułeczkę (ja dodatkowo zrobiłam wgniecenie po środku) i ułożyć  na blaszce wyłożonej papierem do pieczenia. Odstawić ponownie na 30  minut.  Po tym czasie spryskać bułki wodą i posypać otrębami. Piec w temperaturze 220oC przez około 20-25 minut. Studzić na kratce. /wydrukuj przepis/ 