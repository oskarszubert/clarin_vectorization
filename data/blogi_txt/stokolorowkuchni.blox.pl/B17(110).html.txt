No cóż, nie jest to najlepszy chleb jaki zrobiłam.  Chyba nawet uplasowałby się na tym drugim końcu.  Zjeść zjedliśmy, ale zachwyceniu nie byliśmy. Jeśli Lubella chce w ten sposób zachęcić do pieczenia domowego pieczywa, to ja dziękuję.  Myślę, że najlepszą recenzją będzie pytanie mojej mamy: "A gdzie kupiłaś ten chleb? Bo on przecież nie jest z naszej piekarni." A przecież mama doskonale wie, że chleby piekę, a jak kupuję, to w naprawdę dobrym miejscu. Wpis więc ku przestrodze. Chociaż mąkę polecam. Dodam, że chlebek ten upiekłam jeszcze na jesieni i tyk długo czekał na swoją kolej.  Składniki:Mąka pszenna Lubella Pełnoziarnista   1 kgSól  2 czubate łyżeczkiŚwieże drożdże  0,5 dag (tu chyba jest pomyłka)Chłodna woda 2,5 szklanki Sposób przygotowania: Drożdże rozpuszczamy w wodzie. Następnie wszystkie składniki: mąkę, sól i rozpuszczone drożdże łączymy i zagniatamy ciasto, aż do uzyskania jednolitej, luźnej konsystencji. Tak przygotowane ciasto przykrywamy mokrą ściereczką i odstawiamy na ok. 15 min w temperaturze pokojowej. Dzielimy ciasto na odpowiednie porcje, formujemy bochenki chleba i umieszczamy w blaszkach wcześniej nasmarowanych olejem. Odstawiamy na ok. 45- 60 min, przykrywając  ściereczką w ciepłym miejscu, aż ciasto podwoi swoją objętość. Wyrośnięty chleb wkładamy do piekarnika nagrzanego do 220oC i pieczemy przez ok. 25- 30 min (przed włożeniem możemy zwilżyć chleb i posypać ziarnem maku, sezamu, słonecznika itp.). Po wyjęciu z piekarnika, wyjmujemy chleb z blaszek i odstawiamy do ostygnięcia. 