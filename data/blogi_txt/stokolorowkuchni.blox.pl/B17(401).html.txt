Zaczarował mnie sernik z Małej cukierenki, więc na jego podstawie zrobiłam moją wersję.  Początkowo miała być dietetyczna, ale koniec końców, pojawiła się na nim bita śmietana.      Składniki (na formę o średnicy 16 cm):  400 g chudego twarogu 3 - 4 łyżki syropu z agawy 3 łyżeczki żelatyny 1 szklanka jagód    Na wierzch:  ok. 100 ml śmietany kremówki 1- 2 łyżki cukru garść jagód do przybrania      Wykonanie: Twaróg zmielić dwukrotnie, a następnie wymieszać z syropem z agawy. Jagody zmiksować. Żelatynę rozpuścić w odrobinie wrzącej wody. Lekko przestudzić. Do przestudzonej żelatyny dodać odrobinę zmiksowanych jagód i wymieszać.  Tak zahartowaną żelatynę dodać do reszty jagód, wymieszać i dodać do masy serowej.  Dokładnie wymieszać.  Formę o średnicy około 16 cm (użyłam naczynia żaroodpornego) wyłożyć folią.  Włożyć jagodową masę i włożyć do lodówki do stężenia ( u mnie stało przez noc).  Zastygnięty sernik wyjąc na talerz.  Kremówkę ubić z cukrem.  Wyłożyć na sernik.  Udekorować umytymi jagodami.     ﻿        /wydrukuj przepis/ 