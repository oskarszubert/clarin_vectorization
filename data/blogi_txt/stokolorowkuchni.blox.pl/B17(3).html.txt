Trochę mam zaległości w Weekendowej po Godzinach, ale nadrabiam. No przynajmniej się staram. Chlebek zaproponowany w ramch lekcji nr 7 jest wspaniały w smaku.  Upiekłam go w 2 wersjach: foremkowej i w koszu.  Niestety po raz kolejny utwierdzam się w przekonaniu, że kosz mnie jednak nie lubi (albo, że kupiłam za duży).  Chlebek foremkowy jak dla mnie doskonały, pięknie wyrósł, wspaniale smakuje, ma cudne wnętrze.  Natomiast ten z kosza rozlazł się, przypiekł lekko, smakuje niby dobrze, ale nie lubię takich płaskich kromek. Wielkie podziękowania dla mojego męża, który dzielnie pilnował chleba, zmniejszał temperaturę i wyjmował chleb, kiedy ja spacerowałam sobie z córeczką.  Zaczyn: 400g maki żytniej razowej (lub średniej) - dałam razową 332g wody 20g (2 łyżki) zakwasu (żytniego razowego najlepiej) Ciasto chlebowe:600g maki pszennej chlebowej wysokoglutenowej  2 1/2 łyżeczki kminku - nie dałam 1 łyżka soli 12g świeżych drożdży lub 1 łyżka drożdży instant - dałam 1 łyżeczkę instant plus cale ciasto zakwaszone minus 2 łyżki  Wykonanie: Składniki zakwasu wymieszać i  zostawić na 14-16 godzin w temperaturze 21C. Wymieszać dokładnie składniki ciasta  chlebowego wraz z zakwasem ok 3 min, sprawdzić hydrację i znów wyrabiać,  aż do utworzenia się silnego glutenu ok 3-4 min. Ciasto jest gęste i lepkie. Zostawić do wyrośnięcia 1 godz. Podzielić i ukształtować dwa bochenki. Zostawić znów do wyrośnięcia na 50-60 min w  25-28C (moje wyrastały w słońcu na balkonie - mam zabudowany, więc nie wiało). Naciąć i wsadzić do pieca (na rozgrzany  kamień - ja piekłam bez) 240C na 15 min, potem temperaturę obniżyć do 230C i piec kolejne  20-25 min.    /wydrukuj przepis/ 