Dzisiaj Światowy Dzień Makaronu.  Przegapiłabym to święto, gdyby nie przesyłka od pewnej firmy makaronowej z mojego miasta.  A tak powstał szybki, pyszny obiad, oczywiście z dynią.  W końcu szał dyniowy trwa.   Składniki:  200 g makaronu (u mnie świderki pełnoziarniste) 1 nieduża dynia butternut 200 ml passaty pomidorowej 3 - 4 łyżki śmietany 30 % pieprz kolorowy sól morska ok. 30 g parmezanu kilka gałązek tymianku kawałek sera Halloumi oliwa    Wykonanie: Makaron gotujemy al dente.  Dynię dokładnie myjemy, kroimy w kostkę, skrapiamy oliwą i pieczemy ok. 20 minut w 180 stopniach.  Gdy dynia lekko przestygnie zdejmujemy skórkę. Passatę mieszamy ze śmietanką i posiekanym tymiankiem. Ugotowany makaron  mieszamy z sosem pomidorowym.  Przekładamy do naczynia żaroodpornego, dodajemy kawałki dyni i starty parmezan. Doprawiamy solą i pieprzem i mieszamy.  Pieczemy w 180 stopniach przez około 15 - 20 minut.  W między czasie kroimy ser Halloumi na 2 cm plastry.  Skrapiamy oliwą i grillujemy z każdej strony. Gotowy ser dodajemy do upieczonej zapiekanki.  Podajemy natychmiast.    ﻿   /wydrukuj przepis/ 