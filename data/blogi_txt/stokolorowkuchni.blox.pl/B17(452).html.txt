Na czekoweeked chciałam zrobić deser czekoladowy według tego przepisu.  Jednak mleczko kokosowe, którego użyłam, nie zrobiło się tak gęste, żebym mogła je ubić na pianę.  Pomyślałam, że zużyję je w takim razie do ciasta.  Dosypywałam, mieszałam, wymyślałam i coś powstało. Ciasto wyszło bardzo wilgotne, trochę mało słodkie, ale może to właśnie jest jego zaletą? Składniki:  320 ml mleczka kokosowego 1/8 filiżanki kakao 1/8 filiżanki kawy rozpuszczalnej (lub kakao) 90 g cukru (polecam dać 150 g) 150 g mąki pszennej 70 ml oleju 1 jajko 1,5 łyżeczki proszku do pieczenia 1 łyżeczka sody    Polewa:  60 g kremówki 60 g gorzkiej czekolady    Wykonanie: Mleczko kokosowe wymieszać z jajkiem i olejem.  Dodać przesiane kakao i zmieloną kawę rozpuszczalną.  Wymieszać.  Dodać mąkę przesianą z proszkiem i sodą oraz cukier.  Delikatnie wymieszać.  Wlać do formy keksówki (23 x 9 cm).  Piec w 195 stopniach przez 45-50  minut (do suchego patyczka).  Kiedy ciasto jest upieczone, przygotować polewę ganache.  W garnuszku powoli rozpuszczać czekoladę i kremówkę cały czas mieszając.  Kiedy polewa jest lśniąca wylać ją na upieczone ciasto.          ﻿ /wydrukuj przepis/ 