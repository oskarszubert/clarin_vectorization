Ostatnio dostałam paczkę z kremami i szprycą do przetestowania. Skusiła mnie ta szpryca, ponieważ mam w domu 2 i z żadnej nie jestem zadowolona.  Co do kremów? Smak super, konsystencja też. Przygotowanie banalne (krem ubijała moja córka).  Nie podoba mi się jednak do końca lista składników.  Jednak na sytuacje awaryjne może być. A ciasto?  Miałam ochotę na wuzetkę, ale w domu stały 2 skrzynki czereśni.  Pomyślałam, że można  to połączyć.    Składniki:  5 jaj 4 łyżki mąki pszennej 1 łyżka kakao 4 łyżki cukru 1 łyżeczka proszku do pieczenia       1 opakowanie kremu z owoców leśnych około 30 - 40 czereśni 50 ml śmietany kremówki 2 łyżki cukru 1 - 2 łyżeczki ekstraktu z wanilii    Wykonanie: Białka ubijamy na sztywno, w trakcie dodajemy cukier.  Stopniowo dodajemy po 1 żółtku, cały czas ubijając.  Mieszamy mąkę, kakao i proszek.  Delikatnie dodajemy do ubitych jajek i mieszamy.  Ciasto wylewamy na małą blachę. Pieczemy w 180 stopniach przez 30 minut.  Kiedy biszkopt ostygnie dzielimy na pół. Czereśnie drylujemy i kroimy na pół nad miską i czekamy aż odcieknie trochę soku.  Sok mieszamy z ekstraktem z wanilii i nasączamy nim biszkopty. Przygotowujemy krem według przepisu na opakowaniu.  Oprócz kremu będzie potrzebne mleko i jogurt naturalny.  Ubity krem dzielimy na 2 części ( 3/4 i 1/4).  Większą porcję kremu smarujemy na dolnej części biszkoptu.  Na krem układamy połówki czereśni. Przykrywamy drugą częścią biszkoptu.  Wierzch smarujemy pozostałym kremem.  Ubijamy kremówkę z cukrem.  Szprycą wyciskamy rozety na każdej części.  Na wierzch każdej kładziemy wydrylowaną czereśnię (najlepiej zrobić to bezpośrednio przed podaniem). 