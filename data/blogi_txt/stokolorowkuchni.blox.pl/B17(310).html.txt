"Czy będziesz umiała ten sos powtórzyć?"  "Oczywiście"  "Jesteś pewna?  Może sobie gdzieś zapisz".  No to zapisuję.  Dressing ekspresowy, jeśli nie macie czasu na mieszanie składników, można po prostu sałatkę posypać przyprawami i skropić oliwą i octem. Jednak  mieszanie zajmuje chwilę, a dla mnie różnica w smaku jest istotna.  Ja używam suszonych pomidorów z zielonego pudełka, które dostałam jeszcze w grudniu, ale jeśli nie macie, możecie użyć innych (chociaż wtedy trzeba będzie posiekać pomidorki, a to sprawi, że sos nie będzie już ekspresowy ;) Składniki na 1 - 2 porcje:  2 łyżki oliwy z oliwek 1 łyżeczka octu balsamicznego 1 łyżeczka suszonych pomidorów z czosnkiem Wykonanie: Wszystkie składniki wlewamy / wrzucamy do słoiczka, słoiczek zakręcamy i energicznie potrząsamy.  Gotowe. 