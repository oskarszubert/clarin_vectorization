Pierwsze rybne burgery zniknęły natychmiast.  Dlatego postanowiłam przygotować kolejną wersję.  Tym razem wzbogaciłam kotleciki o botwinkę.  Muszę przyznać, że połączenie bardzo ciekawe.  Jeżeli wpakujecie kotleciki w bułkę będą w sam raz na piknik.      Składniki:  500 g morszczuka 2 łyżki musztardy 1 średnie jajko 2 - 3 łyżki bułki tartej 2 łyżki mąki pszennej 2 - 3 bulwy botwinki z łodygami, bez liści sól, pieprz olej Wykonanie:   Botwinkę myjemy, osuszamy i siekamy na drobne kawałki.  Dusimy przez chwilę na patelni. Rybę miksujemy pulsacyjnie w blenderze (tak, aby zostały jeszcze większe kawałki).  Tak przygotowaną rybę mieszamy z jajkiem, podsmażoną botwinką, musztardą i bułką tartą. Doprawiamy do smaku. Formujemy płaskie kotleciki.  Delikatnie obsypujemy mąką, a następnie smażymy na oleju z dwóch stron.   ﻿ ﻿﻿ 