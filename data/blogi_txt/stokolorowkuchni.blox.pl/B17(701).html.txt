Omlety nie kojarzyły mi się zbyt dobrze.  Pamiętam z dzieciństwa, że ich nie lubiłam i prawie nigdy nie jadłam (zresztą tak jak jajka sadzonego).  resztą jajecznych dań uwielbiałam.  A przy okazji plażowania odkryłam, że to smak zdecydowanie dla mnie.  Nie wiem, czy dorosłam i zmieniłam upodobania smakowe, czy też te omlety, które jadam teraz, a są zawsze z jakimiś dodatkami po prostu są lepsze niż taki postne, z samych jaj.  Bądź co bądź odkrywam co raz to inne wersje omletowego raju. Przepis na ten omlet znalazłam u Nigelli. Nigella poleca wsadzenie omletu pod koniec pod rozgrzaną grzałkę grilla w piekarniku, ale ja pominęłam.  Doszłam do wniosu, że szkoda marnować tyle energii skoro do tej pory jadłam omlety bez tego i były OK.  A smak?  Super, rewelacja i nie wiem co jeszcze Składniki: 1 łyżeczka oleju roślinnego 1 drobno posiekana dymka (może być też zwykła cebula) 1-2 papryczki czili 1 drobno posiekany ząbek czosnku 1/4 łyżeczki kurkumy 1 łyżeczka mielonych nasion kolendry (nie dałam) 1 łyżeczka mielonego kuminu 2 lekko ubite jajka (ja dałam 3) Nigella poleca zmienianie składników i na przykład dodanie startego imbiru (ja dawałam 1/2 łyżeczki) lub posiekaną miętę (ja dawałam 2 świeże listki) Wykonanie: Rozgrzać grzałkę grill w piekarniku (ja pominełam) Na patelni przeznaczonej do zapiekania (średnica 20-25 cm) podsmażyć na oleju do miękkości dymkę, chili, czosnek i kurkumę.  Dodać pozostałe przyprawy i smażyć minutę, od czasu do czasu mieszając, a następnie wlać lekko ubite jajka i równomiernie rozprowadzić po patelni. Gdy omlet się zetnie przełożyć patelnię do piekarnika pod górną grzałkę dla ostatecznego przypieczenia (ja tego nie robiłam).  Można podować na talerzu lub z chlebkami chapatti.   /wydrukuj przepis/ 