To moje pierwsze pierogi z soczewicą, ale na pewno nie ostatnie. Doprawiłam je świeżym zielonym pieprzem i kuminem.  Cudowne połączenie.      Składniki na farsz:  2 szklanki czerwonej soczewicy 1 - 2 łyżeczki zielonego pieprzu 1 łyżeczka kuminu 2 ząbki czosnku sól do smaku 2 - 3 cebule olej     Wykonanie: Soczewicę gotujemy przez około 10 minut, do miękkości.  Cebulę kroimy w kostkę i podsmażamy na odrobinie oleju, pod koniec dodajemy przeciśnięty czosnek.  Ugotowaną soczewicę odcedzamy, a następnie wykładamy na patelnię i odparowujemy.  Zielony pieprz i kumin ucieramy w moździerzu.  Dodajemy do soczewicy, doprawiamy do smaku solą.   Ciasto wałkujemy, wycinamy kółka. Na każde nakładamy po łyżeczce farszu i zlepiamy.  Gotujemy w osolonej wodzie (od momentu kiedy wypłyną czekamy około minuty). /wydrukuj przepis/   ﻿ 