Kilka lat temu, przed Wielkanocą, przyśnił mi się sernik z ziarenkami wanilii.  Nie piekłam wcześniej serników, ale postanowiłam wtedy spróbować.  Niestety była to zupełna porażka. Porażka tak duża, że przez długo czas nie piekłam serników.  Na szczęście po jakimś czasie odważyłam się upiec sernik.  Tym razem się udał.  Dlatego teraz przed świętami postanowiłam spełnić moje marzenie o waniliowym serniku.      Składniki:  900 g twarogu półtłustego 200 g cukru drobnego 200 g śmietany kremówki 3 łyżki mąki kukurydzianej 3 jajka 1 opakowanie cukru z prawdziwą wanilią i kardamonem ﻿ 1 laska wanilii Wykonanie: Tortownicę o średnicy 22 cm wyłożyć papierem do pieczenia.  Twaróg zmielić.  Piekarnik nagrzać do 180 stopni. Twaróg zmiksować przez chwilę z kremówką, dodając jajka.  Dodać pozostałe składniki (laskę wanilii przeciąć na pół i wyjąć ziarenka, które dodajemy do masy).  Nie miksujemy masy zbyt długo, a tylko do połączenia składników.  Masę przelewamy do przygotowanej tortownicy i pieczemy przez około godzinę.  Sernik można przykryć folią aluminiową, aby nie zezłocił się zbytnio. Ze względu na dodatek cukru waniliowego z kardamonem, nie uzyskamy śnieżnobiałego koloru.  Za to zyskamy na smaku. Upieczony sernik studzimy w formie przez kilka godzin. /wpis sponsorowany/﻿ 