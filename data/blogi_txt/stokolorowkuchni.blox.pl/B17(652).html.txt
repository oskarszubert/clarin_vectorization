Na początek akcji brzoskwiniowej postanowiłam przygotować muffiny, które zauroczyły mnie podczas pierwszej morelkowej akcji.  Wtedy pokazały je Asieja i Natalka.  Nie wykorzystałam ich przepisu, a sam pomysł na dekorację.  Ciasto powstało na podstawie tego jagodowego, które tak nam posmakowało. Zapraszam Was też do zgłaszania swoich przepisów do akcji. Wszystkie propozycje będę starała się w miarę na bieżąco publikować tutaj.      Składniki:  1 niepełna szklanka (250 ml) cukru 2 szklanki mąki pszennej 1/2 łyżeczki soli 1/2 łyżeczki sody 1 łyżeczka proszku do pieczenia 2 jajka 1/2 szklanki oleju 1 łyżeczka ekstraktu waniliowego 1 szklanka jogurtu naturalnego 6-8 brzoskwiń  ﻿    Wykonanie: Brzoskwinie kroimy na ósemki. Mąkę, cukier, sól, sodę i proszek mieszamy w misce.  Jajko, olej, ekstrakt i jogurt mieszamy w drugiej misce.   Mieszamy zawartość obu misek.  Ciastem napełniamy foremki muffinkowe.  Do każdej wkładamy po 4 kawałki brzoskwiń.  Pieczemy w piekarniku nagrzanym do 200 stopni przez około 20 minut.      ﻿ ﻿ 