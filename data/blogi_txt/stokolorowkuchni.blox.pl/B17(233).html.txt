To był mój deser urodzinowy, zainspirowany tym przepisem.  A teraz znikam na kilka dni w pewne piękne miejsce.  Miłego weekendu.   Składniki:  jogurt naturalny, gęsty 250 g rabarbaru 50 g cukru 75 g jagód (dałam mrożone) 1 łyżeczka mąki ziemniaczanej 2 łyżki wiórków kokosowych       Wykonanie: Rabarbar kroimy na 2 cm kawałki.  Zalewamy 1 łyżką wody, dodajemy cukier i gotujemy pod przykryciem, aż rabarbar się prawie rozpadnie.  Kiedy rabarbar jest prawie rozgotowany dodajemy jagody.  Gotujemy razem przez chwilę.  Następnie mąkę ziemniaczaną mieszamy z 1 łyżeczką wody i dodajemy do rozgotowanych owoców.  Dokładnie mieszamy i zagotowujemy mieszając.  Odstawiamy do ostudzenia.   Na rozgrzanej, suchej patelni prażymy wiórki kokosowe. Na dno szklanek wykładamy puree owocowe, następnie dodajemy jogurt, owoce, ponownie jogurt i posypujemy uprażonymi wiórkami kokosowymi.   /wydrukuj przepis/ 