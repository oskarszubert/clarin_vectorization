Chciałam jakoś wykorzystać resztki piernika, bynajmniej nie staropolskiego, bo ten znikł natychmiast.  Pomyślałam, że trufelki to będzie to.  Postanowiłam zrobić wersję z mascarpone, a z braku czekolady zrobiłam sama polewę.  Wyszło smacznie, ale ...  Po pierwsze ta polewa zupełnie nie nadaje się do trufelków - nie zastyga idealnie.  Po drugie masa piernikowa była zbyt rzadka.  Trufelki nabrały dobrej konsystencji dopiero po 3 dniach w lodówce.  A szkoda, bo mogło być bardzo pysznie. Składniki:  250 g mascarpone 200 g piernika 2 łyżeczki cukru pudru 1 łyżeczka przyprawy do piernika    Składniki na polewę (źródło):  60 g masła 3 łyżki kakao 5 łyżek cukru 2 łyżki śmietany 1 łyżeczka żelatyny    Wykonanie: Mascarpone wyjmujemy z lodówki i czekamy aż osiągnie temperaturę pokojową.  Następnie ubijamy z cukrem pudrem.  Piernik mielimy w blenderze, mieszamy z przyprawą do piernika i dodajemy do ubitego mascarpone. Mieszamy łyżką.  Masę chowamy do lodówki, aż trochę stężeje. Przygotowujemy polewę: Żelatynę zalać niewielką ilością zimnej wody. Resztę składników zagotować. Gdy żelatyna napęcznieje podgrzać ją w tej wodzie do całkowitego rozpuszczenia i dodać do reszty masy. Wymieszać dobrze i wystudzić. ﻿  Kiedy polewa stygnie, wyjmujemy masę piernikową z lodówki i formujemy kuleczki wielkości małego orzecha włoskiego.  Gotowe kulki obtaczamy w ostudzonej polewie.  Chowamy do lodówki do całkowitego ostygnięcia. 