Długo się wahałam, czy pokazywać ten przepis, czy też nie. Głównie chodziło mi o zdjęcia.  Nie do końca wyszły tak jak planowałam.  Światło nie takie, sos też nie tak.  Po konsultacjach na FB postanowiłam, że jednak przepis się pojawi. Składniki  ok. 500 g mięsa wieprzowego ( u nas szynka) 1 - 2 cebule 2 marchewki sól, pieprz kilka ziarenek ziela angielskiego 2 liście laurowe 1 - 2 łyżki mąki 2 - 3 łyżki śmietany koperek olej do smażenia    Wykonanie: Mięso kroimy na mniej więcej 1 cm plastry.  Rozbijamy tłuczkiem.  Smażymy na oleju na złoty kolor w obu stron.  Zagotowujemy wodę z liściem laurowym i zielem. Dodajemy marchew pokrojoną w kostkę.  Wkładamy mięso. Wody ma być tyle, aby zakrywała mięso.  Na patelni podsmażamy pokrojoną cebulę.  Wrzucamy do duszącego się mięsa.  Całość lekko doprawiamy i dusimy pod przykryciem, aż mięso będzie miękkie. Pod koniec gotowania przygotowujemy zasmażkę.  Na patelni podgrzewamy olej.  Dodajemy mąkę i smażymy mieszając, aż zbrązowieje.  Dodajemy odrobinę wody (tej, w której się dusi mięso).  Mieszamy i dodajemy zasmażkę do mięsa.  Mieszamy i chwilę dalej gotujemy.  Dodajemy śmietanę i posiekany koperek. Mieszamy.  Podajemy z ziemniakami lub kaszą. 