Przepis na rybkę to kombinacja tego co akurat miałam w lodówce ( i szafkach) oraz lektury książki kucharskiej i kilku stron internetowych.  A efekt - bardzo smaczne.  No i zawsze to odmiana od zwykłej ryby ociekającej tłuszczem i wstrętnego zapachu unoszącego się kuchni jeszcze następnmego dnia po smażeniu.  A tym razem zapach tymianku unosił się po całym mieszkaniu.    Składniki:dorsz (ja dałam filety)ziemniakipomidory (ja dałam z puszki bo innych nie miałam)oliwa z oliwektymianeksól czosnkowacebulasok z cytrynyWykonanie:Cebulkę drobno posiekać i zeszklić.   Rybę pokroić w dość duże kawałki, oprószyć solą czosnkową i skropić sokiem z cytryny.  Odstawić do lodówki.  Ziemniaki pokroić w plastry. W garnku oblać je oliwą (nie za dużo) i wymieszać z tymiankiem.  Naczynie żaroodporne wysmarować delikatnie tłuszczem i wyłożyć na dno pomidory w kawałkach, posypać je tymiankiem, na to kawałki ryby, cebulkę i na wierzch ziemniaki (u mnie na wierzchu była cebulka, ale to tylko dlatego, że wcześniej o niej zapomniałam).  Naczynie przykryć i całość piec przez około 30-40 minut.  Smacznego  /wydrukuj przepis/ 