Po ostatnich zakupach w domu znalazło się kilka kilogramów bananów.  Oczywiście część zjedzą dzieci, ale przy takiej ilości chyba nie da się poradzić bez dodatkowych przepisów.  Nie chciałam piec kolejnego chlebka, czy muffinek.  Szukałam czegoś zupełnie innego i znalazłam ten przepis.  Z tartą jest jeden problem.  Musi dobrze zastygnąć, aby nie była zbyt płynna. Niestety podczas zastygania banany zmieniają kolor, nie muszę mówić na jaki.  W przepisie nie było mowy o skropieniu ich sokiem z cytryny, co mogłoby uratować sytuację.      Składniki: Spód  100 g płatków owsianych 100 g mąki pszennej pełnoziarnistej 60 g cukru trzcinowego 60 g bananów 60 g masła Nadzienie:  90 g cukru trzcinowego﻿ 55 g mąki pszennej szczypta soli 500 ml mleka 3 żółtka 2 łyżki masła 1 łyżeczka ekstraktu waniliowego 4 - 5 bananów (połowa rozgniecionych, połowa pokrojonych)       Wykonanie:   Piekarnik nagrzać do 180 stopni. Przygotować formę do tarty o średnicy 23 cm. Rozdrobnić blenderem płatki owsiane.  Wymieszać ja z mąką i cukrem.  Dodać miękkie masło i zagnieść ciasto.  Dodać rozgniecione banany. Ciastem wyłożyć dno i boki tortownicy.  Piec przez 15 minut i odstawić do ostygnięcia. Przygotować nadzienie.  W garnku wymieszać mąkę, cukier i sól.  Stopniowo dolewać mleko, cały czas mieszając.  Gotować na średnik ogniu, przez 2 minuty od momentu zagotowania.  Cały czas mieszać.  Zdjąć z ognia.  Żółtka lekko ubić w misce.  Dodać do nich odrobinę zagotowanej masy mlecznej i natychmiast wlać całość do masy mlecznej.  Gotować mieszając, przez kolejne 2 minuty.  Zdjąć z ognia, dodać masło, wanilię i banany.  Wymieszać aż całość się połączy.  Na podpieczonym spodzie ułożyć plasterki bananów.  Wylać na nie przygotowaną masę.  Piec około 15 minut.  Ostudzić, a następnie wstawić na minimum godzinę do lodówki. 