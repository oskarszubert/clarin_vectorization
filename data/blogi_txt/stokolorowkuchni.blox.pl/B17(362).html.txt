Słoik do granoli od dawna świecił pustkami.  No może nie całkiem, bo na pewien czas zadomowiła się w nim bułka tarta.  Co jakiś czas kupowałam płatki z myślą o granoli, ale jakoś nie wychodziło.  Na szczęście się zmobilizowałam.  Powody do mobilizacji były przynajmniej 3.  Dostałam od teścia worek obranych orzechów włoskich, od pewnej przemiłej rodzinki dostaliśmy pudło jabłek, no i Jola pokazała swoją pierwszą granolę.    Składniki:  500 g płatków owsianych 160 g sezamu 120 g słonecznika 50 g posiekanych migdałów 50 g wiórków kokosowych 100 g posiekanych orzechów włoskich 1 łyżeczka soli 4 łyżki miodu 200 ml soku z jabłek (świeżo wyciśniętego lub niesłodzonego z butelki) 2 łyżki oleju    Wykonanie: Rozgrzać piekarnik do 170 stopni. Wszystkie suche składniki wymieszać w dużej misce.  Dodać olej, miód i sok z jabłek.  Wymieszać. Wyłożyć na blachę i piec około 60 minut (jeśli robimy z połowy porcji piec 40 minut).  Granolę mieszać kilka razy podczas pieczenia, co około 15-20 minut.  Po upieczeniu zostawić granolę w otwartym piekarniku, czekać aż wystygnie.  Przełożyć do słoja lub innego pojemnika.    /wydrukuj przepis/ 