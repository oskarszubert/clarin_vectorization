Skoro zakisiliśmy już zakwas, pora nastawić barszcz.  Ten na zakwasie jest wprost idealny w smaku. Jeżeli jeszcze nie nastawiliście, to dzisiaj jest na to ostatni moment.  Nastawcie koniecznie, a potem ugotujcie barszcz.      Składniki:  kilka marchewek kilka pietruszek kawałek selera por kilka liści laurowych kilka ziaren ziela angielskiego sól, pieprz 1 kg buraków ok. 250 ml zakwasu buraczanego       Wykonanie: Do garnka wlewamy wodę (ok 2,5 - 3l).  Do wrzącej wody wrzucamy obraną włoszczyznę, ziele i liść.  Gotujemy wywar warzywny. Buraki szorujemy i gotujemy w łupinach w drugim garnku (ja gotowałam 10 minut w szybkowarze).  Ugotowane buraki studzimy, obieramy ze skórki i kroimy w plastry.  Do ugotowanego wywaru wkładamy plastry buraków i podgrzewamy. Dodajemy zakwas, doprawiamy i ponownie podgrzewamy. Nie zagotowujemy, bo barszcz straci kolor.  Odstawiamy, aby barszcz ładnie naciągnął. Podajemy z uszkami lub postnymi pasztecikami. 