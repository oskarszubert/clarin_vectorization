Widziałam go nie raz, ale kiedy Atinka pokazała ten przepis podczas Dnia Jabłka, poczułam się wywołana do tablicy.  W końcu wszystkie składniki stały przede mną. Nie żałuję, bo ciasto świetne.  Na drugi dzień zdecydowanie lepsze, bo jabłka oddają wilgoć.   Składniki na formę 33 x 22 cm﻿:  4 jajka 3/4 szklanki cukru 2 szklanki mąki 2/3 szklanki oleju szklanka grubo posiekanych orzechów włoskich 4 - 5 jabłek 1 łyżeczka proszku do pieczenia 1 łyżeczka sody 1 łyżeczka cynamonu     Wykonanie: Jabłka obrać, zetrzeć na tarce z grubymi oczkami. Orzechy dość grubo posiekać. Białka oddzielić od żółtek. Białka ubić na sztywno, pod koniec ubijania dodawać cukier, dalej ubijając. Dodać żółtka, olej, dalej ubijać. Mąkę przesiać, wymieszać z proszkiem, sodą i cynamonem. Wsypać do masy jajecznej, wymieszać. Jabłka i orzechy dodać do reszty ciasta, wymieszać. Ciasto wlać do formy wyłożonej papierem do pieczenia. Piec w nagrzanym piekarniku w temperaturze 165ºC, przez około 45 - 55 minut ﻿- do tzw. suchego patyczka. Ostudzone posypać cukrem pudrem.     /wydrukuj przepis/ ﻿ 