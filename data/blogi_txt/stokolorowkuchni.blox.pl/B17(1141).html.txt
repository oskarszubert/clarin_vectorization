Kolejne wspólne gotowanie z Jolą, tym razem dołączyły do nas dzieci.  Wybrałyśmy ciasteczka z przepisu Marthy Steward. Są przepyszne, kruche i bardzo maślane. Jolu dziękuję za kolejne przemiłe pieczenie i do następnego razu.      Składniki   4 filiżanki przesianej mąki , plus więcej do podsypywania  1 łyżeczka proszku do pieczenia  1/2 łyżeczki soli  225 g masła, w temperaturze pokojowej  2 filiżanki cukru  2 duże jajka  2 łyżeczki ekstraktu waniliowego  lukier do dekoracji﻿  Wykonanie: Przesiej mąkę, proszek i sól do miski. Utrzyj w mikserze masło z cukrem, aż będzie jasne i puszyste. Zmniejsz prędkość do średniej, dodaj jajka i wanilię. Zmniejsz moc miksera na najmniejszą i stopniowo dodawaj mąkę. Podziel ciasto na 2 kawałki. Owiń w folię i schładzaj w lodówce przez minimum godzinę, albo przez noc. Jeśli robimy ciasteczka na patyczkach, układamy 4 patyki w jednym rzędzie na blaszce pokrytej papierem do pieczenia. Ostre końcówki układamy naprzemiennie. Rozkładamy w ten sposób patyczki na całej blaszce.  Nagrzewamy piekarnik do 165 stopni. Wyjmujemy jedną porcję ciasta z lodówki i pozwalamy jest ocieplić się w temperaturze pokojowej przez około 10 minut. Następnie rozwałkowujemy ciasto na omączonej powierzchni na grubość około 1 cm. Wycinamy kształty. Przekładamy na przygotowaną blaszkę do pieczenia. Jeśli używamy patyczków, układamy wzorki naprzemiennie na patyczkach (ja moje nadziałam). (Marta Steward pisze, żeby włożyć ciasteczka na 15 minut do lodówki, aż stwardnieją, ja tego nie robiłam). Piec partiami, przez 15-18 minut, przemieniając strony w połowie pieczenia. Brzegi ciasteczek powinny się zezłocić. Studzimy na blaszce. Ciasteczka dekorujemy lukrem według uznania.﻿      /wydrukuj przepis/   ﻿ 