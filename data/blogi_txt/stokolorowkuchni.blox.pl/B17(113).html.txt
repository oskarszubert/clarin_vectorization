Na parapecie leżały bardzo dojrzałe banany.  Powiedziałabym nawet, że zbyt dojrzałe.  Zaczęły się już podobać meszkom. Następnego dnia mieliśmy jechać do mojej Babci, więc nie było wątpliwości.  Zabierzemy ze sobą chlebek bananowy.  Tym razem padło na przepis Sophie Dahl, który zobaczyłam u Liski. Chlebek jest bardzo bananowy, wilgotny, ale jednak dość słodki.  Jeśli nie lubicie zbyt słodkich ciast, proponuję zmniejszenie ilości cukru.   Składniki:  4 bardzo dojrzałe banany 150 g brązowego cukru (proponuję dać mniej) 1 jajko, rozbełtane 75 g miękkiego masła 1 cukier waniliowy 170 g mąki szczypta soli 1 łyżeczka sody  Wykonanie: Piekarnik nagrzać do 180 st C.Podłużną formę o długości 23 cm posmarować masłem i posypać tartą bułką lub mąką.Banany rozgnieść widelcem, połączyć z cukrem, jajkiem, masłem i wanilią.Mąkę wymieszać z solą i sodą i dodać do bananów. Dokładnie wymieszać.Wlać do formy, wstawić do piekarnika i piec godzinę.Ciasto początkowo rośnie bardzo opornie, nie należy się tym przejmować. Później powinno wypełnić całą blachę.Po upieczeniu ostudzić w formie.﻿    /wydrukuj przepis/ 