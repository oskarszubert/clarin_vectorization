No cóż nie będzie to zbyt dokładny przepis i to z kilku powodów. Po pierwsze nie miałam wagi, po drugie kruszonkę robiłam z głowy i na wyczucie a po trzecie pierwszy raz piekłam w piekarniku na gaz i to z butli.  Ale koniec końców drożdżówki się udały i to bardzo.  No może pierwsza partia była za mało "rozgnieciona" przed włożeniem owoców i wyrosła do nieba, ale smaku to nie zepsuło.  A drożdżówki szczególne, bo pieczone na wieczór przed wyjazdem na Opener'a i jedzone nad ranem na Babich Dołach z chłodną kawą z termosu i wspaniałymi wspomnieniami z koncertów. Aż szkoda, że byliśmy tam tylko jeden dzień.     Na podstawie tego przepisuCiasto:600 g mąki pszennej 20 g świeżych drożdży (lub 1 łyżeczka suszonych instant)40 g cukru2 jajka50 g masła lub 1/2 szklanki oleju1 szklanka mleka szczypta soli Nadzienie: ok. 750 g truskawek 2-3 łyżi cukru 2 łyżki mąki ziemniaczanej   Kruszonka: Margaryna (dałam ok. 2 cm kawałek) Mąka  Cukier (były chyba ze 2 łyżki)   Wykonanie: Zrobić zaczyn: wymieszać drożdże z odrobiną cukru i mleka, odstawić do rośnięcia na kilka minut.Mleko lekko podgrzać, wymieszać z masłem lub olejem, cukrem i solą. Kiedy lekko przestygnie, połączyć z jajkami. Dodać mąkę wymieszaną z zaczynem.Wyrobić gładkie ciasto. Pozostawić przykryte w temperaturze pokojowej na 1-1,5 h., aż podwoi swoją objętość.Truskawki pokroić na cząstki, zasypać cukrem i odstawić aż puszczą sok.  Następnie wymieszać truskawki z mąką ziemniaczaną.Z ciasta formować okrągłe bułeczki, ułożyć na blasze wyłożonej papierem do pieczenia. Pozostawić przykryte ściereczką do lekkiego wyrośnięcia na ok. 30 minut. Zrobić kruszonkę: Margarynę rozcierać palcami z mąką i cukrem aż do powstania grudek.  W każdejwyrośniętej bułeczce zrobić płaskie zagłębienie dnem filiżanki lub szklanki, a następnie napełnieć je owocami.  Owoce posypać kruszonką.Piekarnik nagrzać do 200 st C.Wstawić drożdżówki i piec 15-20 minut, do zrumienienia. Wystudzić na kratce. /wydrukuj przepis/ 