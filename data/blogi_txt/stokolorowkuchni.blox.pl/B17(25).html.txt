Dzisiaj trochę kiczu.  Nie planowałam specjalnych wypieków na walentynki, ale Jola mnie zmobilizowała.  Przejrzałam moje książki i doszłam do wniosku, że Babeczki z lukrem Nigelli Lawson z książki "Nigella gryzie" są doskonałe na tę okazję. Zabawa była przednia podczas dekorowania.  Sypaliśmy cukrem i kakao po całym stole, dzieciaki wybierały wzorki do dekoracji. A na koniec córcia stwierdziła "Jakie one są słodkie".  Babeczki zniknęły w tempie strasznym.   Składniki: 125 g mąki 1 łyżeczka proszku do pieczenia 125 g bardzo miękkiego masła 125 g cukru 2 jajka 1-2 łyżeczki ekstraktu waniliowego kilka łyżek pełnotłustego mleka (dałam 3) (ewentualnie 1 łyżka kakao) Wykonanie: Rozgrzać piekarnik do 200 stopni. W misce dokładnie zmiksować wszystkie składniki z wyjątkiem mleka.  Wlać mleko i dalej miksować aż do uzyskania gładkiego ciasta.  Do formy na muffinki włożyć papilotki i do każdego otworu wlożyć po tyle samo ciasta (mniej więcej do połowy otworów).  Ja nalałam ciasto do połowy foremek a następnie dodałam 1 łyżkę kakao do reszty ciasta i wymieszałam.  Resztę babeczke zrobiłam o samku czekoladowym. Babeczki piec 15-20 minut (do suchego patyczka) i wystudzić na kratce.  Ostrym nożem wyrównać górne części babeczek.  Składniki na lukier ok. 350 g przesianego cukru pudru barwnik spożywczy 1 - 2 łyżki gorącej wody   Wymieszać cukier z wodą, dodając ją bardzo powoli.  Ja robiłam lukier w 3 kolorach, zamiast barwników używałam: do czarnego lukru używałam cukru pudru z dodatkiem kakao, a do różowego zamiast wody użyłam soku z malin. Gotowym lukrem posmarować babeczki i udekorować według uznania.   /wydrukuj przepis/ 