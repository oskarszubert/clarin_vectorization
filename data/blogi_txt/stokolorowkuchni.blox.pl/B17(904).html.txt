Powstały na prośbę mojej córci i z jej udziałem. Zniknęły tak szybko, że nie zdążyła ich nawet polukrować, a takie miały być. Córcia powiedziała, że są przepyszne, tylko o lukrze zapomniałam ;)  Przepis z książki "Nowoczesna Kuchnia Polska". Składniki:  500 g mąki pszennej 1 żółtko 2 łyżki cukru 1 łyżka cukru waniliowego 7 g drożdży instant 250 - 300 ml letniego mleka 50 g rozpuszczonego masła dżem, powideł mleko do posmarowania ew. lukier    Wykonanie: Mąkę przesiewamy do miski. Robimy dołek i wlewamy do niego 100 ml mleka, cukry i drożdże. Delikatnie mieszamy mleko z drożdżami a na wierzch posypujemy odrobiną mąki.  Pozostawiamy, aż drożdże się napuszą.  Dodajemy żółtko, masło oraz stopniowo dodajemy mleko.  Wyrabiamy gładkie ciasto.  Pozostawiamy do wyrośnięcia na około 30 - 45 minut. Odgazowujemy ciasto i dzielimy na 3 - 4 części.  Każdą rozwałkowujemy i kroimy na trójkąty.  Na każdy kładziemy po łyżeczce dżemu lub powideł i zwijamy.  Kładziemy na blaszce wyłożonej papierem do pieczenia i odstawiamy od wyrośnięcia. Piekarnik nagrzewamy do 200 stopni.  Wyrośnięcie rogaliki smarujemy mlekiem i pieczemy przez 20-30 minut, aż rogaliki będą złote. 