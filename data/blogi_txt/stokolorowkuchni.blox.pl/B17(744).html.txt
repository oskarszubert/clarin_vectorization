Dzisiejszy wpis to tak naprawdę wpis mojej Mamy.  Chociaż nie tylko jej, bo przepis na te paszteciki mama dostała od swojej sąsiadki.  Paszteciki są przepyszne.   Można nadziewać je farszem z kapusty i grzybów, mięsnym lub mieszanką kapusty i mięsa.  W każdej wersji są niezwykle smaczne.  Ten przepis pokazuje różnicę między tym jak podaje się przepisy na blogach, a jak podają je sobie gospodynie domowe. Dzisiaj zamiast typowego blogowego wpisu, pełnego szczegółów, zapraszam na kartkę z zeszytu.        Ciasto:   1 kg maki 10 dkg drożdży 250 g margaryny 1 jajko  2 żółtka 1 łyżeczka soli   2 łyżeczki cukru pół szklanki śmietany     Wykonanie: Nadzienie z mięsa i kapusty- farsz udusić z przyprawami, przepuścić przez maszynkę.Drożdże postawić do wyrośnięcia ze śmietaną i cukrem, wszystkie składniki posiekać, zagnieść dokładnie. Mąki można nieco odjąć i dodawać całość w miarę potrzeby, w zależności od tego, jak ciasto się wiąże. Wałkować ciasto na podłużne placki, układać nadzienie wzdłuż, rolować ciasto wokół nadzienia, oklepać nożem zrolowany wałek ciasta. Posmarować żółtkiem, osypać ulubionymi przyprawami, kroić skośne "roladki", odstawić do wyrośnięcia, piec jak drożdżowe.﻿   Jeżeli macie problem z tym jak piec drożdżowe, albo jak zrobić farsz zapraszam do lektury tego wpisu 