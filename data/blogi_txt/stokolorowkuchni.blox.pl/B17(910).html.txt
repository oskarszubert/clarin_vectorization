Ta rolada chodziła za mną od dawna.  Kiedy wróciłam do domu odkryłam, że serek mascarpone niedługo się przeterminuje, więc trzeba było działać.  Ponieważ w lodówce stały resztki kremu postanowiłam wreszcie spełnić moje malutkie marzenie.  Nie robiłam do końca według przepisu, ale smak i tak wspaniały. Składniki na biszkopt:  4 jajka 100 g drobnego cukru 100 g mąki 3/4 łyżeczki proszku do pieczenia 4 łyżki kakao cukier waniliowy - 16 g    Wykonanie: Białka  ubić na sztywną pianę, pod koniec ubijania wsypywać partiami cukier,  ubijając. Partiami wlewać żółtka i nadal ubijać. Do masy przesiać mąkę z  proszkiem do pieczenia, kakao. Wymieszać  delikatnie, by piana nie opadła. Przygotować  ręczniczek kuchenny, posypać lekko cukrem waniliowym. Płaską formę o  wymiarach 28 x 42 cm wyłożyć papierem do pieczenia. Wlać masę, wyrównać.  Piec około 12 - 15 minut w temperaturze 180ºC. Natychmiast po  upieczeniu ciasto przełożyć na ręcznik papierem do góry. Zerwać powoli  papier, a roladę z ręczniczkiem zwinąć, wzdłuż dłuższego boku.  Pozostawić w takiej formie do ostudzenia. Uwaga: nie czekamy, aż rolada wystygnie, robimy wszystko na gorąco.   Składniki na krem: 250 g serka mascarpone 5 łyżek kremu z orzechów 200 g śmietany kremówki  Serek i krem zmiksować.  Śmietanę ubić na sztywno i wymieszać z czekoladowym serkiem.  Składniki na polewę  100 g gorzkiej lub mlecznej czekolady 30 g masła   Masło rozpuścić z czekoladą na najmniejszym palniku, mieszając.Ostudzoną  roladę rozwinąć, usunąć ręczniczek. Natychmiast posmarować nadzieniem z serka mascarpone, z powrotem zawinąć. Włożyć na kilka godzin do lodówki. Przed podaniem polać polewą.    /wydrukuj przepis/ 