Odkąd zobaczyłam go u Truskawkowej Ani, chodził za mną non stop. Więc w niedzielne przedświąteczne południe zabrałam się za piecznie.  Za radą Ani użyłam 2 jajek zamiast 1 jajka i 2 białek, jak w oryginalnym przepisie.  Poszłam też odrobinę dalej jeśli chodzi i "zdrowotność" tego ciacha użyłam częściowo mąki razowej i dodałam kardamon.  Efekt wyśmienity.  Już wiem co często będę teraz zabierać na 2 śniadanie do pracy.  Składniki: 1 1/4 filiżanki  zwykłej mąki (dałam 1 filiżankę zwykłej i 1/4 filiżanki pszennej razowej)  1/2 filiżanki brązowego cukru  1/2 łyżeczki soli  1/2 łyżeczki sody oczyszczonej    1/4 łyżeczki proszku do pieczenia 1/2 łyżeczki cynamonu 1/4 łyżeczki kardamonu  3 łyżeczki oleju słonecznikowego  2 jajka  3 duże dojrzałe banany  1 filiżanka płatków owsianych   Wykonanie: W dużej misce mieszam suche składniki (sól, proszek do pieczenia, cynamon, mąkę, cukier, płatki).W mniejszej misce ugniatam na papkę obrane  ze skórki banany. Dodaję do nich dwa żółtka i olej, mieszam. Białka  ubijam na sztywno w oddzielnej misce. Do suchych  składników dodaję banany, mieszam (masa na razie miesza się ciężko). Następnie dodaję do masy pianę z białek i delikatnie acz dokładnie (i szybko) mieszam składniki. Wlewam masę do  natłuszczonej keksówki (o długości 22 cm).  Piekę w 180 stopniach C., przez ok. 45-50 minut (piekłam nieco dłużej, do suchego patyczka).      /wydrukuj przepis/ 