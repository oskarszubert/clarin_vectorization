Miało mnie nie być przez 2 tygodnie, a tu niespodzianka.  Na miejscu jest internet.  Korzystam z okazji i pokażę dania, które robiłam jeszcze w domu a nie zdążyłam opublikować.  Pozdrawiam serdecznie ze słonecznych Węgier.  Robiłam to danie już kilka razy i za każdym jesteśmy zachwyceni.  Polecam bo smaczne i bardzo szybkie w przygotowaniu.  Składniki: 250 g ryżu długoziarnistego 1 łyżka oleju 1 cebula, posiekana 1 ząbek czosnku, posiekany 1 czerwona papryka, posiekana (ja nie dałam) 450 g mielonego mięsa z indyka lub wieprzowiny 1/2 łyżeczki chilli 175 ml bulionu 2 łyżeczki mąki kukurydzianej 2 łyżki ciemnego sosu sojowego garść liści bazylii, plus więcej do przybrania sól, pieprz  Wykonanie: Ugotować ryż we wrzątku przez około 15 minut. W między czasie podgrzać olej w garnku, usmażyć cebulę przez 3-4 minuty aż się zezłoci.  Wmieszać czosnek, paprykę i smażyć kolejne 4 minuty.  Następnie dodać mielone, chili i podsmażyć przez 2-3 minuty aż mięso zbrązowieje.  Wlać bulion, zagotować i dusić przez 5 minut. Mąkę kukurydzianą rozmieszać z 1 łyżką wody i sosem sojowym, aż będzie głądka. Dodać do garnka i mieszać aż sos zgęstnieje.  Doprawić do smaku i dodać liście bazylii.  Odcedzić ryż, wyłożyć na talerze.  Na wierzch wyłożyć mięso i posypać liśćmi bazylii. /wydrukuj przepis/ 