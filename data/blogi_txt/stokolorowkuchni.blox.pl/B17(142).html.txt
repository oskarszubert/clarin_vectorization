Sama do końca nie wiem czy to jest chleb, czy może jakiś rodzaj placka.  W każdym razie Gordon Ramsay nazwał to chlebem, więc niech tak zostanie.  Smak?  No cóż zdecydowanie wyczuwalny jest smak piernika, ale jest cudowny.  Z tego względu nie nadaje się na kanapki z wędliną czy pomidorkiem.  My zjadaliśmu go głównie z dżemem lub twarożkiem z granolą.  No i nie zgodzę się z Gordonem, że się źle przechowuje - u nas przetrwał 3 dni i cały czas był świeży.  Przepis z książki "Łatwe Gotowanie". A pierwsze zdjęcie dedykuję tym, którzy uwielbiają wąchać. Składniki:Masło do nasmarowania blachy3 jajka50 g brązowego cukru250 g miodu125 ml mleka125 g mąki pszennej125 mąki gryczanej1 łyżeczka przyprawy chińskiej „Pięć smaków” (nie dałam)1 łyżeczka mieszanki przypraw korzennych2 łyżki proszku do pieczeniaskórka otarta z 2 pomarańczyWykonanie:Rozgrzać piekarnik do 160 stopni (termoobieg).  Nasmarować blachę (25 x 10 cm) masłem.Jajka i cukier ucierać w głębokiej misce nad garnkiem z gorącą wodą do momentu aż masa będzie gładka i gęsta. Zdjąć garnek z ognia, ale pozostawić na nim miskę z utartą masą.Podgrzać miód i mleko w rondlu i stopniowo wlewać do utartej masy.  Dokładne wymieszać całość.  Wsypać do dużej miski mąki, przyprawy i proszek do pieczenia, a następnie ostrożnie wlać masę jajeczną.  Na końcu dodać otartą skórkę pomarańczową.Przelać masę do nasmarowanej formy i piec 35-40 minut, aż dobrze wyrośnie.  Chleb pozostawić w foremce jeszcze 5 minut a następnie przewrócić na drugą stronę i pozwolić ostygnąć w piekarniku.  Podawać pokrojony w kromki gdy jest jeszcze ciepły ( na zimno też smakuje wyśmienicie)   /wydrukuj przepis/ 