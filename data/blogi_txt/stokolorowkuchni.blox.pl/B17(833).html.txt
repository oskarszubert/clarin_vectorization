Moje dzieci uwielbiają placuszki na śniadanie.  Niestety czas na ich przygotowanie mam tylko w weekend, a i tak nie w każdy. Kiedy wczoraj córcia przyszła do mnie o 7 rano i powiedziała, że burczy jej w brzuchu, wiedziałam co ją uszczęśliwi. Przygotowałam 2 wersje.  Jedna to ta tutaj, a druga to te placuszki z dziurką.      Składniki:  250 g mąki pszennej 300-350 g mleka 1 jajko 2 jabłka 50 g gorzkiej czekolady 1 łyżka oleju       Wykonanie: Mąkę, mleko, jajko i olej mieszamy na jednolitą masę.  Możemy użyć blendera.  Jabłka obieramy i kroimy na cieniutkie plasterki.  Ja użyłam mandoliny do warzyw. Czekoladę kroimy w niewielką kostkę.  Wszystko mieszamy. Smażymy na patelni z niewielką ilością oleju. 