To danie połączyło wszystkich mieszkańców naszego domu.  Ja zadowolona, bo znowu Ainsley, chłopaki zachwyceni bo zwykły, niezwykły kotlet.  No dobra, córcia nie bardzo jadła, ale muszę jej przyznać rację - danie strasznie ostre, pomimo tego, że i tak zmniejszyłam ilość ostrych przypraw o połowę. Także róbcie i szykujcie sobie od razu coś do popicia.  Ainsley pisze w książce, że takie kurczaki to tradycja w południowych stanach Ameryki (czyt. USA).  Dlatego też przepis wędruje do Ireny i Andrzeja.    Składniki:  120 ml maślanki (dałam kefir) 2 ząbki czosnku 4x 75 g kotlecików z piersi kurczaka  1 łyżeczka pieprzu cayenne (dałam połowę) 100 g mąki z proszkiem do pieczenia (dałam zwykłą pszenną)  olej słonecznikowy do smażenia 50 g mąki kukurydzianej 2 ubite jajka 4 cebulki dymki (nie dałam) 1 łyżka posiekanej natki pietruszki 325 g puszka kukurydzy, odcedzonej i opłukanej sól, pieprz  sos barbecue do podania (nie dałam) Wykonanie: Wlej maślankę do miski, dodaj rozgnieciony czosnek, dopraw i włóż kurczaka, obracając, tak aby cały pokrył się maślanką.  Odstaw na 5 minut.  W misce lub torebce wymieszaj pieprz cayenne z 4 łyżkami mąki i 1 łyżką soli i pieprzu. Wyjmować piersi z kurczaka, zdejmująć nadmiar maślanki, i panierować w mące z pieprzem.  Zostawić pozostałą maślankę. Rozgrzać 5 mm warstwę oleju na patelni.  Smażyć na niej kurczaka przez około 8 minut, aż się zezłoci i będzie chrupiący. Następnie przewrócić na drugą stronę i smażyć kolejne 2 minuty. Osuszyć na ręczniku kuchennym i przełożyć na ciepłe talerze. Przesiać pozostałą mąkę pszenną i kukurydzianą do miski razem z połową łyżeczki soli i 1 łyżeczką pieprzu.  Zrobić wgłębienie i wlać w nie jajka i 6 łyżek maślanki, któa została z panierowania kotletów.  Ubić aż ciasto będzie gładkie.  Dodać cebulkę, natkę i kukurydzę.  Dużą patelnię rozgrzać na średnim ogniu, wlać 2 łyżki oleju i smażyć kukurydziane placuszki (nakładać po 1 małej chochelce ciasta).  Usmażyć w ten sposób 8 placuszków.  Smażyć je przez 3-4 minuty z każdej strony, aż będą kruche i złote. Kotleciki osuszyć na ręczniku.  Ułożyć po 2 placuszki na talerzu a na nich po kotlecie z kurczaka.  Podawać z sosem barbecue w osobnej misce. /wydrukuj przepis/ 