Przepis na ten piernik wydrukowałam 3 lata temu, zaraz po tym, jak pokazała go Komarka  (jest to przepis Pierre Herme﻿). Jednak jakoś nie mogłam się zmobilizować, aby go upiec.  Teraz jednak było inaczej.  Szliśmy na ostatnie zajęcia z logopedii i wypadało podziękować jakoś Pani Kasi za piękne "r", prawda?  No a czy można podziękować lepiej nić pieRnikiem toRuńskim?  Mam nadzieję, że posmakował.  Piernik spokojnie zdążycie upiec jeszcze przed świętami.        Składniki:  250 g mąki pszennej typ 550 250 g mąki żytniej typ 740 250 g miodu 150 g masła 150 g cukru 5 jajek 100 g suszonych śliwek 10 g domowej przeprawy do piernika 1 łyżeczka sody 1 łyżeczka proszku do pieczenia czekolada (na polewę)       Wykonanie: Mąki przesiać i wymieszać z proszkiem do pieczenia i sodą. Odstawić.Miód razem z przyprawą do piernika podgrzewać na małym ogniu, aż miód się zrumieni.Masło utrzeć z cukrem, aż będzie puszyste.  Jajka robić i oddzielić białka od żółtek. Ucierając masło, dodawać po jednym żółtku. Kiedy masa będzie jednolita dodać ostudzony miód. Śliwki drobno posiekać i dodać do masy miodowo-maślanej. Białka ubić na sztywną pianę.  Dodawać naprzemiennie z wymieszanymi mąkami (dawałam po około 3 łyżki mąki i tyle samo białek, staramy się, aby jako ostatnie dodać białka).Ciasto przełożyć do keksówki (moja miała 30 cm, ale powinna być troszkę większa) wyłożonej papierem do pieczenia.  Piec w 180 stopniach przez około godzinę (aż do suchego patyczka, mój piekł się ok. 75 min). Upieczony piernik ostudzić i posmarować rozpuszczoną czekoladą.﻿        ﻿ 