Przepis dostałam od koleżanki mojej mamy.  Co tu dużo mówić, naleśniki są obłędne.  No i do tego chyba jednak zdrowe.  Nie smaży się ich najlepiej, trzeba używać dobrze naoliwionej patelni i bardzo rozgrzanej, a do przewracania łopatki.  Ale trud smażenia jest zrekompensowany przez smak. No i muszę dodać, że uwielbiam patrzeć jak na patelni z ciasta wystają ziarenka. Owoce można dodawać według upodobań, ale podam według oryginału bo mi tak smakują najlepiej. A ponieważ brzoskwinie są, to pasuje do morelkowa.       Składniki na ciasto: Kefir/maślanka/jogurt  (500 ml)Mąka pszenna  (4 łyżki)mąka gryczana (3 łyżki)1 jajkopłatki owsiane, żytnie, gryczane czy jakieś inne (3, 4 łyżki łącznie)ziarna słonecznika (1 łyżka) Wykonanie: Wszystkie składniki wymieszać trzepaczką i odstawić na kilka godzin aż płatki zmiękną (ja robię wieczorem i smażę następnego dnia).  Ciasto powinna być bardziej gęste niż do tradycyjnych naleśników, ale trzeba pamiętać, że po odstawieniu na kilka godzin i tak zgęstnieje. Smażyć na bardzo dobrze rozgrzanej patelni na mocno brązowy kolor.   Farsz: Składniki: banany rodzynki serek homogenizowany jogurt naturalny owoce (maliny, brzoskiwnie lub inne)  Rozgnieciony banan wymieszać z rodzynkami.  Rozsmarować na naleśniku i polać serkiem homogenizowanym (ja używam waniliowego).  Naleśnik zwinąć i polać jogurtem naturalnym, do którego dodajemy owoce według upodobań (u mnie brzoskwinie, ale robiłam też z malinami) /wydrukuj przepis/ 