Kolejna granola, tym razem z innym sokiem niż zazwyczaj. Nazwałam ją gruszkową, ale przyznam, że smak gruszki nie jest wyczuwalny.   Nazwa raczej po to, by odróżnić ją od innych na blogu.  Niemniej jednak smak jak zwykle wspaniały.  Uwielbiam takie śniadania i już.       Składniki:  400 g płatków owsianych 30 g poppingu z amarntusa (opcjonalnie) 150 sezamu (u mnie niełuskany) 100 g wiórków kokosowych 1/4 łyżeczki soli morskiej 2 łyżki miodu gryczanego 2 łyżki oleju 200 ml soku z gruszki (z 2 większych gruszek) 100 g orzechów włoskich       Wykonanie: Gruszki przeciskamy w sokowirówce.  Orzechy siekamy na mniejsze kawałki.  Wszystkie składniki dokładnie mieszamy.  Wykładamy na blachę (taką dużą piekarnikową).  Pieczemy w 170 stopniach przez 40 minut.  Mieszamy 2 - 3 razy.  Możemy też piec 20 minut, wystudzić i piec przez kolejnych 20 minut.  Granolę studzimy w uchylonym piekarniku.  Ostudzoną przekładamy do słoików. 