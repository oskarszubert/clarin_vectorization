Bułeczki są doskonałe z dżemem lub twarożkiem na słodko (np z granolą).  Ale małżonek przez przypadek nałożył sobie słony twarożek i stwierdził, że taki kontrast smaków też jest wyśmienity. Przepis oczywiście z mojej ukochanej książki o chlebie, tym razem z Majorki.         Składniki:225 g pszennej mąki chlebowej (zrobiłam ze zwykłej pszennej)1/2 łyżeczki soli50 g cukru pudru15 g świeżych drożdży75 ml letniego mleka1 jajko30 ml oleju słonecznikowego50 g roztopionego masłaWykonanie:Mąkę i sól wymieszać w misce.  Dodać cukier i zrobić wgłębienie w środku.  Drożdże rozpuścić w mleku i wlać do mąki.  Posypać odrobiną mąki rozczyn drożdżowy i odstawić na 15 minut lub aż zacznie się pienić.W małej misce ubić jajko i olej.  Dodać do mąki i rozmieszać na gładkie ciasto.  Wyłożyć na oprószona mąką powierzchnię i wyrabiać przez 8-10 minut, aż ciasto będzie gładkie i elastyczne.  Włożyć do naoliwionej miski i przykryć naoliwioną folią.  Odstawić w ciepłe miejsce na godzinę aż ciasto podwoi objętość.Wyłożyć na stolnicę, odgazować i podzielić na 16 równych części.  Każdy kawałek zrolować w cienki wałek o długości ok. 38 cm.  Roztopione masło wylać na talerzu moczyć w nim kawałki ciasta. (Proponuje najpierw zrobić ze wszystkich kawałków wałeczki a dopiero potem wszystkie po kolei moczyć w maśle.  W przeciwnym razie masło będzie gęstnieć).Na blasze zwijać wałeczki w ślimaki i układać w dużej odległości od siebie. Przykryć naoliwioną folią przezroczystą i odstawić w ciepłe miejsce na 45 minut aż podwoją objętość.  W między czasie nagrzać piekarnik do 190 stopni.  Bułeczki spryskać wodą i oprószyć cukrem (ja tego nie robiłam.  Piec 10 minut lub aż zbrązowieją.  Znowu oprószyć cukrem (też pominęłam).  Bułeczki odstawić na kratkę do ostygnięcia. Smacznego  /wydrukuj przepis/ 