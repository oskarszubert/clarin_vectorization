Po rożkach Babci Rózi zostały mi białka.  Ponieważ do makaroników się jeszcze nie odważę zabrać, postanowiłam zrobić bezy zachwalane przez Tatter.  Oczywiście zamiast wydrukować przepis zajrzałam tylko na stronę i robiłam na pamięć.  Efekt? Nie zmniejszyłam temperatury piekarnika po włożeniu bez.  W związku z tym, a może też dlatego, że użyłam cukru z wanilią, moje bezy są brązowe.  Jednak nic a nic nie zmienia to faktu, że są przepyszne.  Świetnie się przechowują.  Moje stały kilka dni w puszce i cały czas były suche i chrupiące.      Składniki: 230 g białek 450 g drobnego cukru (dałam z wanilią) Wykonanie: Piekarnik rozgrzać do 140C.   W garnku zagotować wodę i postawić na nim miskę z białkami. Dodać cukier i delikatnie ubijając podgrzewać masę, aż cukier się całkowicie rozpuści. Zdjąć miskę z garnka i ubijać przez kilkanaście minut, aż masa całkiem stygnie (za drugim razem nie miałam ochoty ubijać aż tak długo można ograniczyłam się do kilku minut, aż masa była bardzo sztywna i błyszcząca). Bezową masę przełożyć do rękawa cukierniczego i wyciskać bezy na blachę wyłożoną papierem do pieczenia. Wstawić blachę do pieca i natychmiast zmniejszyć temperaturę do 100C. Suszyć bezy przez 3 godziny (za drugim razem suszyłam przez 1,5 godziny w 100 stopniach, a następnie zostawiłam na całą noc w piekarniku). 