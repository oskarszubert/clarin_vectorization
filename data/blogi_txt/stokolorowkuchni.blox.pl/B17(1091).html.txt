Wszędzie dzisiaj pączkowo, ale u nas okazja wyjątkowa - 4 urodziny naszej córci, więc wybaczcie, ale pączków nie będzie. Córcia zamówiła torcik czekoladowy.  W poszukiwaniu tego właściwego trafiłam na tę stronę i wszyscy zgodnie stwierdziliśmy, że to właśnie to.  Tylko najpierw postanowiłam, że zmienię spód na wypróbowany już przez mnie biszkopt z 8 jaj i użyję tylko połowę. W końcu nie wiadomo jak to z nowymi ciastami, a 4 urodziny córci to rzecz bardzo ważna i udać musi się wszystko.  Udało się (no prawie bo przekrojenie nie było po mistrzowsku).  Śmietana ubiła się wzorcowo (powinam była się zacząć domyślać, że i tak w jakimś momencie nie pójdzie tak jak chcę). No i gdy gdy przyszła pora na mieszanie czekolady rozpuszczonej w kąpieli wodnej z ubitą kremówką stało się. Czekolada odmówiła posłuszeństwa i w przeciągu chwili od zdjęcia jej znad garnka z wodą nagle zaczęła zmieniać konsystencję na stałą.  Nie pomagało powolne dodawanie śmietany.  Na szczęście małżonek miał głowę na karku i z jego pomocą ponownie rozpuściłam czekoladę w kąpieli, tym razem dodając stopniowo śmietanę.  Niestety w tej temperaturze śmietana z pięknie ubitej zrobiła się płynna.  Nawet po ostudzeniu całość nie chciała się już ubić.  Całe szczęście, że mamy żelatynę.  Dodałam 3 łyżki i wstawiłam do lodówki.  Gdy krem zgęstniał, wylałam na biszkopt. Koniec końców, ciasto zniknęło jednego dnia, a córcia była zachwycona.  Biszkopt:8 jajponad szklanka mąki pszennej 2,5 łyżki mąki ziemniaczanej pół szklanki cukru1 łyżeczka proszku do pieczeniaKrem czekoladowy:500 ml śmietany 30%2 tabliczki czekolady (dałam gorzką) (dodałam 3 łyżki żelatyny rozpuszczonej w 1/2 szklanki wody)Poza tym:tabliczka białej czekolady3-4 łyżeczki konfitury (dałam kwaśną z jasnych śliwek)Robimy biszkopt:białka ubijamy z cukrem, a następnie dodajmy po 1 żółtku nadal ubijając i delikatnie dodajemy mąki wymieszane z proszkiem do pieczenia.Przelewamy do tortownicy wyłożonej papierem do pieczenia (wykładam dnoa, a boki smakurje masłem i posypuję bułką tartą). Pieczemy ok 40 minut w temperaturze 180 stopni.Używam blachy 26 cm.  Do tego ciasto uzyłam tylko pół biszkoptu a resztę zamroziłam. Po upieczeniu i wystudzeniu, na biszkopcie rozsmarowujemy rozpuszczoną w kąpieli wodnej białą czekoladę (mozna pominąć, bie nie czuć jej zabardzo), a kiedy zastygnie, wykładamy konfiturę, ale tak, aby brzegi pozostały nieposmarowane.Teraz możemy przygotować krem.W kąpieli wodnej rozpuszczamy 2 tabliczki czekolady. W tym czasie ubijamy kremówkę.Kiedy czekolada lekko przestygnie, powoli dodajemy do niej śmietanę i dokładnie mieszamy.Wykładamy na ciasto, formując kopiec.Dekorujemy według uznania.  Ja zrobiłam wzorki widelcem a potem udekorowałam ubitą śmietaną kremówką i złotymi kuleczkami z cukru.Ciasto trzeba schłodzić w lodówce przez kilka godzin. /wydrukuj przepis/ 