Wspaniały chlebek rodem z Indii.  Kiedy go skosztowaliśmy, nie mogliśmy się nadziwić, że tak wspaniale może smakować mieszanka tylko wody i mąki.  W oryginale chleb jest pieczony w specjalnym glinianym piecu  tandoori opalanym węglem lub drewnem.  Tak pieczony smakuje pewnie jeszcze wspanialej.  Chlebek oczywiście dodaję do akcji Grumków.  Przepis z Encyklopedii Chleba  Ingram  Shapter.      Składniki: 350 g mąki atta lub pszennej razowej 1 łyżeczka soli 250 ml wody  2-3 łyżeczki stopionego masła do posmarowania (najlepiej jeśli będzie to ghee)  Wykonanie: Mąkę i sól przesiać do miski (jeżeli oddzieliły się otręby wrzucamy je do miski razem z resztą mąki).  Stopniowo dodajemy wodę i wyrabiamy miękkie ciasto.  Zagniatamy przez około 3-4 minuty. Wkładamy do lekko naoliwionej miski i dajemy ciastu odpocząć przez godzinę.  Wykładamy na powierzchnię posypaną mąką. Dzielimy na 6 równych kawałków, które kształtujemy w kule. Każdą kulę rozpłaszczamy wnętrzem dłoni.  Przykrywamy i odstawiamy na 10 minut.  W międzyczasie nagrzewamy piekarnik do 230 stopni.  Przygotowujemy 3 blachy do pieczenia wyłożone papierem.  Blachy nagrzewamy w piekarniku (ja piekłam na 1 blaszce w 3 turach).  Rotis rozwałkowujemy na placki o średnicy około 15 cm.  Wykładamy na ogrzane blachy i pieczemy przez 8-10 minut.  Rotis są gotowe kiedy pojawią się na powierzchni lekko brązowe pęcherzyki.  Placki smarujemy roztopionym masłem (zapomniałam).   /wydrukuj przepis/ 