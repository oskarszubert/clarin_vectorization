Kolejna szarlotka mojej teściowej.  Wyszła przepyszna (jak zwykle zresztą).  Kiedy zapytałam o przepis, usłyszałam, że to wszystko na oko.  Chciałabym mieć takie oko.      Składniki: 3/4 kostki margaryny 1/3 kostki masła ok 2 - 3 cm kawałek smalcu (odkrojony z kostki) 2 łyżki śmietany 3 łyżki cukru (może być waniliowy) 3 szklanki mąki 3 żółtka 6 białek szczypta soli 3 łyżki cukru 2 łyżeczki mąki ziemniaczanej jabłka + cukier Wykonanie: Tłuszcze i mąkę siekamy.  Dodajemy żółtka, cukier i zagniatamy.  Ciasto dzielimy na 2 części (3/4 i 1/4).  Wkładamy do lodówki na minimum pół godziny. Szykujemy jabłka.  Obieramy, kroimy na kawałki i dusimy.  Dosładzamy do smaku. Większą część ciasta rozwałkowujemy na wymiary standardowej blaszki.  Na ciasto kładziemy podduszone jabłka.  Białka ubijamy na sztywno z solą.  Dodajemy powoli cukier.  Do ubitych białek dodajemy mąkę ziemniaczaną i mieszamy.  Wykładamy na jabłka.  Na wierzch ścieramy mniejszy kawałek ciasta.  Pieczemy ok 40 - 50 minut w 180 stopniach. 