Uwielbiam tego typu ciasta, idealne do pracy, na drugie śniadanie, ale też to do poczęstowania gości.  Do tego bardzo miłych i rzadko widywanych gości.  Ciasto ma jeszcze tę zaletę, że może stać kilka dni i każdego smakuje chyba jeszcze bardziej i nadal jest bardzo wilgotne.  Przepis na podstawie tego wpisu. Składniki:  190 ml mleczka kokosowego 150 g (polecam około 100) cukru trzcinowego 2 jajka szczypta soli 2 łyżki syropu z agawy (lub miodu) 1/4 łyżeczki cynamonu 3 dojrzałe banany, rozgniecione widelcem pół szklanki (125 ml) płatków owsianych 300 g mąki pszennej pełnoziarnistej 1 1/2 łyżeczki proszku do pieczenia 1 szklanka (250 ml) pokrojonego rabarbaru Wykonanie: Mleczko kokosowe, cukier, jajka, sól, syrop lub miód, i cynamon wymieszać bardzo dokładnie w jednej misce.  Dodać banany, płatki owsiane, mąkę, proszek i rabarbar.  Wymieszać tylko do połączenia składników.   Ciasto przelać do foremki keksówki o wymiarach 20x10 cm (ja wyłożyłam moją papierem do pieczenia, ale można też natłuścić).  Piec w 180 stopniach przez około godzinę, do suchego patyczka.  Poczekać aż ciasto lekko przestygnie i wyjąć z formy i ostudzić.       ﻿ 