Rok temu kupiłam sobie specjalne foremki zajączkowe.  Nie udało mi się jednak z nich skorzystać, aż do tej pory.  W tym roku odnalazłam je ponownie, a córcia poprosiła, aby upiec coś w nich przed świętami.  Pomyślałam, że przepis na orzechową babkę z kolekcji Pani Domu, będzie w sam raz.  Zrobiłam ciasto z połowy porcji na babkę i upiekłam.  Niestety foremki nie spisały się tak, jak marzyłam.  Jednak babeczki wyszły tak dobre, że po prostu musiałam je Wam tutaj pokazać.      Składniki:  200 g mąki 150 g orzechów laskowych 4 jajka 150 g masła 3/4 szklanki cukru 2 łyżeczki cukru waniliowego 2 łyżeczki proszku do pieczenia       Wykonanie: Orzechy grubo posiekać i uprażyć na suchej patelni.  Mąkę, proszek do pieczenia, cukry wymieszać. Dodać posiekane masło, jajka i utrzeć ciasto.  Na koniec dodać orzechy i wymieszać.  Formę z kominkiem  natłuścić i wysypać bułką tartą.  Przełożyć ciasto i piec przez około 45 minut w 180 stopniach.  (Ponieważ używałam małych foremek piekłam tylko 20 minut). 