Nareszcie zakwitły fiołki.   Gdy tylko pierwsze wyjrzały z ziemi, córcia od razu zapytała, czy będziemy z nich robić cukier.  Oczywiście, że będziemy.  Będzie też galaretka, a z galaretki takie oto ciasteczka.  Ciasteczka przepyszne. Smakowały absolutnie każdemu, a ja miałam niezły ubaw, gdy poczęstowani próbowali zgadnąć z czego zrobiona jest galaretka. Małżonek rozpoznał od razu, no ale on się już chyba przyzwyczaił do kwiatowych rewelacji.  Przepis na podstawie Lemon Dimples (tutaj i tutaj).       Składniki:  180 g miękkiego masła 80 g cukru pudru 50 g szklanki drobnego cukru 1 duże jajko 1 łyżeczka ekstraktu z wanilii 1 łyżeczka proszku do pieczenia 350 g  mąki pszennej 1 słoiczek galaretki z fiołków  ﻿    Wykonanie: Masło dokładnie ucieramy.  Dodajemy cukry nadal ucierając, aż masa będzie jasna i puszysta. Dodajemy jajko, wanilię i ucieramy do dokładnego połączenia składników.  Dodajemy przesianą mąkę i proszek do pieczenia.  Dokładnie mieszamy.  Ciasto zagniatamy w kulę, zawijamy w folię i wkładamy na około godzinę do lodówki. Wyjmujemy, czekamy chwilę, a następnie dzielimy na kulki o wadze 15 - 20 g.  Każdą kulkę spłaszczamy i robimy w niej głębokie wgłębienie (np. nakrętką).  W środek wgłębienia wkładamy po 1 łyżeczce galaretki.  Pieczemy w 180 stopniach przez 15 minut. Kiedy ciastka chwilę przestygną na blaszce, przekładamy je na kratkę do wystudzenia.         ﻿ 