Ostatnio namiętnie przeszukuję książki kucharskie oraz blogi w poszukiwaniu ciast na komunię mojego starszaka.  Nie muszę chyba mówić, że moja lista jest już bardzo długa i na zrobienie tego wszystkiego potrzebowałabym chyba tydzień w kuchni, a gości mogłabym zaprosić ze 100.  Co ja mogę poradzić na to, że na wszystkich blogach same pyszności. Przepis na te brownies akurat mam z książki (albo raczej zbioru przepisów z jakiegoś kucharskiego segregatora), którą dostałam od mojej koleżanki. Rodzinka stwierdziła, że muszą się pojawić na uroczystości.  Ja też się przychylam.  Po pierwsze robi się szybciutko, po drugie w domu zniknęły błyskawicznie      Składniki:  100 g masła 40 g kakao 2 jajka 225 g cukru pudru 1/2 łyżeczki ekstraktu z wanilii 50 g mąki z dodatkiem proszku do pieczenia (miałam zwykłą, więc dodałam łyżeczkę proszku) 50 g orzechów (nie miałam, dałam rodzynki) 50 g czekoladowych czipsów (dałam pokrojoną czekoladę z orzechami)   Wykonanie: Nagrzać piekarnik do 180 stopni. Natłuścić formę kwadratową o wymiarach 20 na 20 cm.  Masło roztopic na małym ogniu, dodać kakao i mieszać aż się rozpuści. Odstawić. Drewnianą łyżką ubić jajka z cukrem, aż będą lekkie i puszyste (ponieważ jestem leniem wykorzystałam robot).  Dodać roztopiony tłuszcz, esencję wanilii.  Wymieszać.  Dodać mąkę i delikatnie wymieszać używając metalowej łyżki.  Dodać czekoladę i orzechy.  Masę wlac do formy.  Piec 30 - 35 minut, aż wierzch nie będzie się uginał pod dotykiem. Wystudzić ciasto w formie przez 10 minut, potem pokroić na 16 kawałków, wyjąć z formy i podawać.   Smacznego  /wydrukuj przepis/ 