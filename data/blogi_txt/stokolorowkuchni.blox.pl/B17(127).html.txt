Sobotni poranek.  Wstałam, opublikowałam wpis na blogu, zagniotłam ciasto na kolejne zadanie z Weekendowej Piekarni po godzinach.  W między czasie wstały dzieci i zabraliśmy się za robienie placuszków.  a gdzieś w tle grało Śniadanie w Trójce. Nawet nie wiem o czym rozmawiali, aż do czasu kiedy pało zdanie, że samolot pary prezydenckiej się rozbił.  W pierwszej chwili zastanowiłam się dlaczego nie powiedzieli z jakiego to kraju. Szybko włączyliśmy telewizję i wszystko stało się jasne.  Dzieci jadły placuszki, ja zerkałam na ekran, szybki telefon do męża, bo on jeszcze nie wie.   A chleb rósł.  Dzieci skończyły placuszki, ja dalej nie mogałm uwierzyć.  I tak cały dzień.  A chleb rósł i rósł, tak jakby nic się nie stało, jakby wszystko było tak jak przedtem.  Dzieci zjałdy obiad, przygotowany w pośpiechu, a ja wiedziałam, że niektórym dzieciom, wnukom już nie ma kto podać obiadu, że niektórzy już nie mają dziecka, któremu mogą zrobić obiad.  A chleb dalej rósł.  I tak minął Ten Dzień.  Chleb jakby na przekór wszystkiemu piękny, wyrośnięty, przesmaczny.  Życie musi toczyć się dalej.    Zadanie Nr 6 - Chleb na zakwasie z ziarnami (Seeded Multigrain Sourdough)Źródło: Blog Wild  Yeast Waga: 1000 g (2 bochenki)Czas przygotowaniaNamaczanka: 30 minutWyrabianie ciasta: 40 minut (w tym 30  minut na autolizę)Pierwsze wyrastanie: 2.5 godziny (pierwsze złożenie po 50 minutach, drugie po 100 minutach)Pierwsze formowanie, odpoczynek i  ostatnie formowanie: 35 minutWyrastanie finalne: 2 – 2.5godzinyPieczenie: 40 minutWymagana temperatura ciasta: 24C Namaczanka100 g mieszanych ziaren (np 40g czarnego sezamu, 30g siemienia  lnianego, 30g ziaren konopi) 35 g płatków owsianych (nie instant)86 g wodyCiasto chlebowe240 g mąki pszennej chlebowej94 g mąki pszennej chlebowej razowej41 g mąki żytniej227 g wody170 g aktywnego zakwasu żytniego  (100% hydracji)9.5 g solinamaczanka1.Namaczanka Ziarna wymieszać w misce, zalać wodą, przykryć i zostawić na 30 minut.2. Autoliza W misce (autorka bloga używa miksera z misą) wymieszać mąki, wodę i  zakwas. Miksować na niskich obrotach do połączenia się składników, przykryć i zostawić na 30 minut (autoliza).3. Mieszanie Dodać sól i ponownie miksować na małych obrotach (jeśli jest taka potrzeba należy można dodać trochę wody - ciasto ma być średnio ścisłe. Po około 1 minutach dodajemy namaczankę i jeszcze raz miksujemy.4. Fermentacja głównaCiasto  wyjmujemy na lekko naoliwiony blat, przykrywamy i zostawiamy na 2.5  godziny składając ciasto po pierwszych 50 minutach i drugi raz po 100 minutach.5. FormowanieBlat  lekko posypujemy mąką, przekładamy na nią ciasto, dzielimy  na dwie  części (ja nie dzieliłam). Z każdej części formujemy kulę i zostawiamy do odpoczynku na 30 minut. Po  tym czasie formujemy bochenki i wkładamy je do koszy złączeniami do  góry (ja włożyłam uformowane ciasto do foremki o długości 26 cm). 5. Ostatnia fermentacjaCiasto musi wyrastać przez 2-2.5 godziny (moje rosło znacznie dłużej). Aby sprawdzić czy jest  gotowe, lekko naciskamy je palcem - jeśli będzie wracać powoli do  pierwotnego kształtu możemy wstawić je do piekarnika.6. Pieczenie Piekarnik  z kamieniem nagrzewamy do 250C i przygotowujemy  spryskiwać z wodą.Wyrośnięty  bochenek zsuwamy na łopatę, szybko nacinamy wzdłuż i zsuwamy na kamień (piekłąm bez).  Po włożeniu chleba do pieca zmniejszamy jego temperaturę do 230C. Pieczemy przez 8 minut z parą, (piekłam przez 10), kolejne 20 minut (u mnie 25) bez pary, a na ostatnie 10 minut wyłączamy piec, uchylamy jego drzwiczki i zostawiamy w nim  chleb. Studzimy na kratce do pieczywa.   /wydrukuj przepis/ 