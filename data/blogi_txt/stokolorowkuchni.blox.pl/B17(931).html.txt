Przyszła wiosna (wiem, wiem, że w niektórych miejscach pada śnieg), przyszła też pora na sałatki.  Tym razem z grzankami i samodzielnie wyhodowanymi kiełkami.  Jeśli lubicie kanapki z jajkiem i sałatą ta sałatka musi Wam posmakować. Składniki:    garść sałaty (lub mieszanki sałat) 1 jajko 1 łyżka kiełków  (u mnie kozieradka) 1 - 2 kromki pełnoziarnistego chleba 1 ząbek czosnku olej 1 łyżeczka masła    Składniki na sos:  1 łyżka oliwy 1 łyżka soku z cytryny sól, pieprz 1 ząbek czosnku kawałeczek papryczki chili    Wykonanie: Jajko gotujemy na twardo, a następnie ostudzone kroimy na cząstki.  Umytą i osuszoną sałatę rwiemy i wkładamy do miski.  Dodajmy pokrojone jajko i kiełki.  Szykujemy grzanki.  Chleb kroimy w kostkę.  Na patelni rozgrzewamy odrobinę oleju oraz masło.  Przeciskamy ząbek czosnku i wrzucamy go na patelnię.  Mieszamy i podsmażamy przez chwilę (tak aby się nie przypalił bo zrobi się gorzki). Wrzucamy kawałki chleba i podsmażamy na małym ogniu.  Gotowe grzanki dodajmy do przygotowanej sałaty.  Kiedy grzanki się podsmażają szykujemy sos.   Oliwę, sok z cytryny wlewamy do słoiczka lub shakera.  Przeciskamy czosnek i dodajemy odrobinę drobno posiekanej papryczki.  Doprawiamy do smaku i wszystki dokładnie mieszamy.  Gotowym sosem polewamy sałatkę. /wydrukuj przepis/ ﻿﻿ 