Kolejne scones, chociaż tym razem zupełnie inne. Wersja bardziej deserowa niż śniadaniowa, ale za to jaka dobra.  Nie dałam do ciasta truskawek, tak jak to było w oryginalnym przepisie i myślę, że to był dobry pomysł.  Co do lukru też mam mieszane uczucia.  Ja wolałam wersję bez, ale mój mąż i dzieci stwierdzili, że lukier jest w porządku.      Składniki:  ok 100 ml zmiksowanych truskawek ( pół szklanki całych) ¼ szklanki (250 ml) cukru trzcinowego 2 łyżki kremówki 2 szklanki (250 ml) mąki pszennej ½ łyżeczki soli 2 łyżeczki proszku do pieczenia 90 g zimnego masła, pokrojonego w kostkę 1 jajko 2 łyżeczki ekstraktu waniliowego  Wykonanie:   Piekarnik nagrzać do 200 stopni. Blachę wyłożyć papierem do pieczenia. Zmiksowane truskawki, kremówkę  i cukier zmiksować blenderem na gładką masę. Odstawić. Mąkę, sól i proszek przesiać do miski.  Dodać masło i wyrobić palcami tak, aby powstały okruszki. Do zmiksowanych truskawek dodać jajko i wanilię.  Wymieszać.  Masę przelać do mąki i wymieszać widelcem, tylko do połączenia składników. Ciasto przełożyć na blat i ugnieść ręką na wysokość około 2 cm (można rozwałkować, chociaż ciasto jest dość wilgotne i lepiej zrobić to rękoma).  Wyciąć bułeczki, zagniatając pozostałe ciasto w razie potrzeby.  Bułeczki ułożyć na blasze i piec przez 16-18 minut w górnych partiach piekarnika.  Lekko przestudzić na kratce.  Bułki można polać lukrem z cukru pudru, mleka i odrobiny ekstraktu waniliowego. ﻿ 