Sushi jadłam już raz wykonane przez naszego kolegę i tamto było mistrzowskie :)  Przyznam, że trochę się bałam najpierw gotowania ryżu, a potem zwijania.  Okazało się jednak, że nie jest to aż takie straszne, wystarczy dobrze moczyć ręce. Oczywiście moja wersja nie należy do popisowych wykonań (według mnie dałam za dużo ryżu i za mało warzyw czy ryby), ale jak na pierwsze zawijanie chyba jest przyzwoita.  Opinie były różne , od "niedobre" poprzez "da się zjeść" do "mogłabym tak jeść". Przepis dodaję do akcji Grumków.    Składniki:  375 g ryżu ogórek awokado 6 listków suszonych alg morskich pasta wasabi wędzony łosoś imbir do sushi sos sojowy paluszki krabowe, czy inne dodatki    Wykonanie:   Przygotowanie ryżu: Wypłucz ryż w wodzie i odlej wodę.  Delikatnie przemieszaj ryż.  Ponownie wypłucz ryż w wodzie i wodę odlej.  Jeszcze raz przemieszaj ryż. Przepłucz ryż jeszcze 2 razy już bez mieszania po odlaniu wody. Zalej ryż wodą i pozostaw na 20-30 minut.    Odcedź namoczony ryż przez sito i wsyp do garnka o grubym dnie.  Dolej wodę (tyle ile było suchego ryżu) i przykryj pokrywą.  Wstaw na nagrzany palnik do chwili zagotowania.  Zamieszaj ryż, ponownie przykryj pokrywą i przestaw na inny palnik ustawiony na minimalny ogień. Podgrzewaj 15 minut bez podnoszenia pokrywy, aby nie odparować wody.  Zdejmij garnek z palnika i nie odkrywaj go przez kolejne 15 minut. Przygotuj zaprawę do ryżu: 9 łyżek octu ryżowego, 5-7 płaskich łyżek cukru, 2 płaskie łyżeczki soli.  Dodaj zaprawę i wymieszaj.  Letni ryż ułóż na 2/3 powierzchni lista alg morskich (listek kładziemy na macie bambusowej błyszczącą stroną do dołu).  Na środku ryżu posmaruj wzdłuż cienką warstwę pasty wasabi i ułóż na niej paski ogórka (średnica ok. 5 mm), paski awokado i rybę.  Zawiń przy pomocy maty bambusowej i pokrój na kawałki o średnicy ok. 2,5 cm.    Do podania sushi podajemy sos sojowy do zamaczania i marynowany imbir, który ma za zadanie oczyścić kubki smakowe pomiędzy kolejnymi rodzajami sushi. /wydrukuj przepis/ ﻿ 