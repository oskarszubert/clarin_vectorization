Mój syn stwierdził, że go to danie wciąga, chociaż miał pewne opory.  Szparagi oczywiście zostały na talerzu, ale reszta zjedzona.    Składniki:  5 płatów lasagne 16 szparagów puszka pomidorów 2 - 3 łyżki koncentratu pomidorowego 2 łyżki mąki 2 łyżki masła 1,5 szklanki mleka gałka muszkatołowa sól, pieprz ser żółty    Wykonanie: Szparagi myjemy odłamujemy zdrewniałe końcówki i podgotowujemy przez chwilę na parze.  Płaty makaronu gotujemy w osolonej wodzie z dodatkiem odrobiny oliwy.  Osączamy i układamy na równej powierzchni.  Pomidory w puszce rozdrabniamy, dodajemy koncentrat, doprawiamy do smaku i redukujemy, tak aby powstał sos.   Przygotowujemy beszamel. Masło rozpuszczamy na patelni, dodajemy mąkę i cały czas dokładnie mieszamy.  Kiedy już powstanie idealna zasmażka dodajemy stopniowo letnie mleko cały czas mieszając.  Pod koniec doprawiamy gałką, solą i pieprzem.  Do naczynia do zapiekania wkładamy na dno płat makaronu.  Wykładamy na niego część sosu beszamelowego i 4 szparagi.  Na to kładziemy kolejny płat makaronu, sos pomidorowy, 4 szparagi, znowu makaron, beszamel,szparagi makaron, sos pomidorowy.  Tak robimy do wyczerpania składników.  Na wierzchu rozsmarowujemy sos beszamelowy, który możemy posypać startym serem.  Całość zapiekamy 20 minut w 200 stopniach.      /wydrukuj przepis/ 