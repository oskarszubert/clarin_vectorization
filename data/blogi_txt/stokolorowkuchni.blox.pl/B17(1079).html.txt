Na targu wreszcie pokazały się zielone pomidory.  Kupiłam bez zastanawiania się co z nich zrobię.  W domu zajrzałam do książek i u Gary'ego Rhodes'a znalazłam tę oto tartę.  Wyszła wspaniała. Skropiona octem balsamicznym to było to.      Składniki:  płat ciasta francuskiego 5 - 8 zielonych pomidorów oliwa z oliwek sól, pieprz kawałek masła 2 - 4 łyżeczki cukru demerara ocet balsamiczny parmesan       Wykonanie: Rozgrzać piekarnik do 200 stopni. Patelnię z metalową rączką lub specjalną formę do tarty tatin postawić na ogniu. Wlać odrobinę oliwy.  Umyte i przekrojone na pół pomidory ułożyć w patelni przekrojoną stroną w dół.  Zwiększyć ogień. Po minucie dodać masło i wsypać cukier. Potrząsnąć patelnią tak, aby pomidory pokryły się  cukrem. Zdjąć patelnię z ognia.   Rozwałkować ciasto na wielkość odrobinę większą niż patelnia.  Ułożyć ciasto na pomidorach i wcisnąć boki pomiędzy pomidory a brzeg patelni.  Wstawić patelnię do nagrzanego piekarnika i piec około 25 minut, aż ciasto będzie złote i chrupiące.  Wyjąć patelnię z piekarnika i pozwolić przez chwilę ostygnąć.  Ostrożnie wyjąć tartę na talerz.  Skropić octem balsamicznym i posypać parmesanem. 