Już kilka, albo kilkanaście razy uległam przepisom Beatki.  Tym razem postanowiłam skorzystać z jej rad i zrobić syrop z czereśni.  No może nie do końca syrop, a coś pomiędzy sokiem a syropem.  Wykorzystałam końcówkę zawartości 2 skrzynek i wyszła mi jedna buteleczka pysznego napoju.  Będzie w sam raz na jesień do herbatki lub po prostu z wodą.      Składniki:  350 ml wody 700 g czereśni (waga z pestkami) 250 g cukru sok z połowy cytryny    Wykonanie:   Czereśnie umyć.  Wydrylować na garnkiem, tak aby sok, który wypływa podczas drykowania się nie zmarnował. Zaogotować wodę.  Wrzątkiem zalać czereśnie i ponownie zagotować.  Jak tylko woda zacznie ponownie wrzeć, zdjąć garnek z gazu.  Przykryć i odstawić na kilka godzin.  Owoce wyłożyć na sitko (ja dodatkowo wykładam sitko gazą).  Dokładnie odcedzić owoce (można lekko wycisnąć, ale uważamy aby sok nie zrobił się mętny).  Dodajemy sok z cytryny i cukier.  Gotujemy przez kilka minut, ściągamy szumowiny i wlewamy syrop do gorących, wyparzonych butelek.  Szczelnie zamykamy.       /wydrukuj przepis/ 