Wszędzie królują babki, więc nie może jej zabraknąć i u mnie. Przerobiłam stary przepis od mamy i powstała wersja cytrynowa. W samej babce cytryna nie jest zbytnio wyczuwalna.  Oblałam ją jednak cytrynowym lukrem, któy sprawił, że kwaskowatość dominuje.  Jeśli wolicie mniej zdecydowany smak babkę można polać zwykłym lukrem na bazie białka czy mleka.    Składniki: 300g mąki pszennej 200 g cukru pudru 15 g cukru waniliowego 20 dag masła lub margaryny 4 jajka 1 cytryna odrobina mleka (w zależności i ilości soku z cytryny) 1 łyżeczka proszku do pieczenia   Wykonanie: Masło / margarynę utrzeć z cukrem i żółtkami. Cyrtynę wyszorować i sparzyć.  Zetrzeć skórkę i wycisnąć sok.  Sok odmierzyć i dolać mleko tak aby razem było około 100 ml płynu.  Dolewamy mleko cytrynowe do utartej masy (jeśli w tym momencie się zwarzy, nie przejmujemy się, wszystko wróci do normy jak dodamy mąkę).  Mąkę przesiewamy z proszkiem do pieczenia i dodajemy skórkę z cytryny. Dodajemy do utartego masła i mieszamy delikatnie.   Z białek ubijamy pianę (ze szczyptą soli) a następnie delikatnie łączymy z resztą ciasta. Formę z kominkiem smarujemy masłem i posypujemy bułką tartą. Wlewamy ciasto i pieczemy w 190 stopniach przez około 50 - 60 minut (do suchego patyczka). Ostudzoną babkę polewamy lukrem. Lukier cytrynowy:  sok z połowy cytryny cukier puder Wykonanie: Wyciskamy sok z cytryny.  Cukier puder dodajemy do soku i dokładnie mieszamy / ubijamy.  Tak przygotowanym lukrem polewamy babkę.     /wydrukuj przepis/ 