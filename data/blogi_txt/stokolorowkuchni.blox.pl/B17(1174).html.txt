Szybki wpis bo czasu nie mam za dużo.  Ale musiałam się pochwalić.  Po raz drugi zrobiłam szparagi (pierwszy raz był jakieś 6 lat temu - totalna porażka).  Tym razem zdecydowane zwycięstwo.  Posmakowały mi straszliwie i bardzo się cieszę. Przepis znalazłam w "Kuchni z bukietem przypraw".  Smak śmietany z przyprawami niesamowity, nie do opisania, no i do tego jeszcze szparagi.  Pochłonęłam wczoraj przed obiadem, no ale przecież to przystawka. Przepis w ramach akcji zwegowanych szparagi w kuchni .        Składniki: 800 g zielonych szparagów sok z 1/2 zielonej cytryny (dałam zwykłą) 1/2 łyżeczki ziaren kolendry 1/2 łyżeczki pieprzu syczuańskiego (nie miałam, dałam czarny ziarnisty, chociaż wiem że to inny smak - może ktoś wie gdzie to dostać?) 1/2 łyżeczki kminu rzymskiego 1/2 łyżeczki gorczycy  200 ml smietanki 1 łyżka grubej soli drobna sól, świeżo zmielony pieprz Wykonanie: Szparagi obrać.  wszystkie przyprawy włożyć na patelnię o grubym dnie.  Uprażyć na sucho aż staną się lekko brązowe.  Przełozyć do miksera i 10 s miksować. Zagotować śmietankę z przyprawami.  Odparować przez 2 min, dodać sok z cytryny, posoić i popieprzyć (ja pominęłam).  Przecedzić przez sito. Zagotować wodę z grubą solą.  Wrzucić szparagi i gotować 5 minut.  Odcedzić, pokroić szparagi na kawałki długości 3 cm.  Na każdym talerzu ułożyć szparagi i polać sosem.  Podawać natychmiast.       /wydrukuj przepis/ 