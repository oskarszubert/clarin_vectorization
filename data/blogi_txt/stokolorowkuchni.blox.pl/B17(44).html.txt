Jedna z dwóch zup obowiązkowych na naszych świątecznych stołach. Muszę przyznać, że u nas raczej pojawia się żur, ale ta wersja barszczu bardzo nam posmakowała.  Jedliśmy ją w Niedzielę Palmową, ale coś czuję, że zagości też na naszych stołach, w tę Wielkanocną.      Składniki:  500 g białej kiełbasy 2 - 3 marchewki 1 - 2 pietruszki kawałek pora liść laurowy ziele angielskie 2 - 3 ząbki czosnku 2 łyżki przyprawy do żurku i barszczu białego Kamis sól, pieprz 1 porcja zakwasu na barszcz 2,5 - 3 litry wody ok. 250 ml śmietany 1 - 2 łyżki mąki pszennej razowej jajka ugotowane na twardo       Wykonanie: Kiełbasę podzielić na kilka dużych kawałków.  Wrzucić do garnka z wodą i zagotować.  Dodać obrane i przekrojone na pół ząbki czosnku, ziele angielskie i liść.  Gotować przez kilka minut. Dodać obrane warzywa i gotować przez około 30 minut.   Kiedy warzywa i kiełbasa są już ugotowane, wyjmujemy je z garnka.  Dolewamy zakwas, mieszamy  i gotujemy przez chwilę.  W kubku mieszamy mąkę pszenną ze śmietaną.  Dolewamy odrobinę gorącej zupy i mieszamy.  Całość wlewamy do garnka z zupą i gotujemy przez kilka minut.  Zupę doprawiamy przyprawą, solą i pieprzem. Podajemy z jajkami ugotowanymi na twardo i obraną, pokrojoną na kawałki białą kiełbasą (tą, na której gotowaliśmy barszcz). ﻿ /wpis sponsorowany/﻿ 