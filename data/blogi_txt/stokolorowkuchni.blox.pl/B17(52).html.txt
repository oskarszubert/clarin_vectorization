W pierwszych słowach przed tym przepisem Ainsley pisze, żeby się nie skusić i nie użyć cieciorki z puszki do tego przepisu.  Ja oczywiście się skusiłam.  Na swoj wytłumaczenie mam tylko to, że danie robiłam po powrocie po dłuższej nieobecności w domu i trzeba było zrobić obiad z niczego.  Mimo wszystko danie bardzo nam smakowało.  A córcia stwierdziła, że to takie obiadowe ciasteczka.  Składniki:225 g cieciorki, namoczonej przez noc1 łyżeczka soli1 łyżeczka ziaren kuminu1 łyżeczka mielonej kolendry1/2 łyżeczki pieprzu cayenne1 ząbek czosnku, rozgnieciony2 łyżki posiekanej natki pietruszkisok z połowy cytryny1 jajkoolej, do spryskaniaDo podania:4 pitymieszanka sałatnisko-tłuszczowy jogurt naturalnyewentualnie pomidorki cherryWykonanie:Odsączyć cieciorkę i wsypać do garnka, zalać świeżą wodą, zagotować i gotować na dużym ogniu przez 20 minut. Odsączyć, włożyć do blendera razem z solą, kuminem, kolendrą, pieprzem cayenne, czosnkiem, pietruszką, sokiem z cytryny i jajkiem.  Miksować aż będzie dobrze posiekane, ale nie zrobi się jeszcze pure (u mnie trwało to kilka sekund).  Jeśli mamy czas odstawiamy mieszankę do lodówki na kilka godzin, żeby smaki przeszły, ale nie jest to konieczne.Nagrzać piekarnik do 220 stopni.  Mokrymi rękami formować 16 kuleczek, które następnie spłaszczamy na malutkie kotleciki.  Delikatnie skropić olejem blachę i ułożyć na niej falafelki, które też lekko skrapiamy olejem.  Pieczemy 15-20 minut.Wkładać po 4 falafelki do każdej ocieplonej pity razem z sałatami i ewentualnie pomidorami. Podawać z jogurtem w osobnej miseczce, żeby można było sobie skropić na wierzchu.    /wydrukuj przepis/   p.s. Wiadomośc z ostatniej chwili - jeszcze tylko 8 komentarzy i ciasteczka do kogoś powędrują :) 