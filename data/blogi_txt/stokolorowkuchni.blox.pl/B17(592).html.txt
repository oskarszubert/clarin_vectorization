Ten przepis powstał w oparciu o nasz ukochany mazurek.  W odróżnieniu od tamtego jest nieco bardziej słodki (nie ma posmaku kwaśnych wiśni). Sama nie wiem, który jest lepszy. Najlepiej smakuje na drugi dzień.    Składniki:  150 g mielonych migdałów 50 g mąki pszennej (lub nieco więcej) 100 g masła 2 łyżki cukru pudru 1 łyżeczka proszku do pieczenia 1 łyżka śmietany 4 jabłka 6 łyżek całych migdałów 3 łyżki migdałów w płatkach 5 łyżek żurawiny   Polewa:  60 g masła 2 łyżki wody 2 łyżki kakao 2 łyżki cukru   Wykonanie: Mąkę i zmielone migdały posiekać z masłem, dodać cukier, żółtka, proszek  i śmietanę. Wyrobić ciasto (jeśli się nieco lepi można dodać odrobinę mąki więcej).  3/4 ciasta wyłożyć na blachę (kwadratową  24 x 24). Resztę schować do lodówki.   Na ciasto wyłożyć malutkie  kawałki jabłek.    Posypać je posiekanymi migdałami i płatkami migdałów. Wyjąć schłodzone ciasto i zetrzeć na wierzch. Piec w 180 stopniach  około 20 minut, aż ciasto się zezłoci.  Ostudzić. Na chłodny placek wyłożyć  żurawinę. Wszystkie składniki polewy podgrzewać cały czas mieszając.  Gotować przez około  5 minut, aż wszystko się ładnie połączy i lekko zgęstnieje.  Lekko ostudzoną polewę wylewać na placek.      /wydrukuj przepis/ 