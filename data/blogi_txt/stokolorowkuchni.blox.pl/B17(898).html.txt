Na kolejną edycję Lubelskiego Kociołka planowałam zrobić coś innego, ale nie mogłam przestać myśleć o tym kolorze. Po prostu mnie zauroczył. Potem także smak.  Risotto jest mocno buraczane, ale naprawdę cudowne.  Oczywiście, jeżeli tylko lubicie buraki. Przepis pochodzi z bloga Mowielicious, z moimi niewielkimi zmianami. Zajrzyjcie do lubelskich blogerek zobaczyć co ciekawego wymyśliły z burakami: Marta - http://niebieskapistacja.blox.pl/html   Dorota - http://sierotkamarysiawkuchni.blogspot.com/ Edyta - http://www.pasjasmaku.com/ Gosia - http://moderntasteblog.blogspot.com/ Angelika- http://duringthefreetime.blogspot.com/ Małgośka- http://jedzismakuj.blogspot.com/ Agnieszka - http://eksplozjasmaku.blox.pl/﻿      Składniki:  1 burak o wadze ok. 250 g 150 g ryżu arborio﻿ 2 łyżki oliwy 1 cebula 1 ząbek czosnku 150 ml czerwonego wytrawnego wina 600 ml bulionu 2 łyżki masła 4 łyżki startego Parmezanu koperek    Wykonanie: Buraka myjemy i gotujemy do miękkości.  Obieramy i ścieramy na tarce o grubych oczkach. W garnku rozgrzewamy oliwę. Dodajemy posiekaną cebulę i podsmażamy.  Dodajemy przeciśnięty przez praskę czosnek i chwilę razem smażymy.  Wrzucamy ryż i podsmażamy tak, aby się zeszklił.  Wlewamy wino, gotujemy mieszając, aż cały płyn się wchłonie.  Następnie dodajemy po chochelce gorącego bulionu pamiętając o tym, że każda następną porcję dodajemy po tym jak wchłonie się poprzednia.  Razem z ostatnią chochlą bulionu dodajemy starte buraki.  Mieszamy i gotujemy aż buraki będą miękkie (ok. 5 minut).  Zdejmujemy z ognia, dodajemy masło i połowę parmezanu.   Mieszamy i przykrywamy garnek.  Odstawiamy na kilka minut.  Przekładamy risotto na talerze, posypujemy pozostałym parmezanem i koperkiem. 