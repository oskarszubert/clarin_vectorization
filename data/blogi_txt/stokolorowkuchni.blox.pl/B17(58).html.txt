Tak jak obiecałam wczoraj, pomysł na wykorzystanie chociaż części kremu cytrynowego.  Pyszny, chrupiący pomysł.  Delikatnie w klimacie świątecznym przez orzechy i cytrynę.  Jednak spokojnie biscotti można  jeść przez cały rok.  Przepis znalazłam na blogu Fig  Honey.      Składniki:   500 g mąki pszennej 85 g masła 55 g kremu cytrynowego 100 g drobnego cukru 3 jajka 1 łyżeczka ekstraktu waniliowego 2 łyżeczki proszku do pieczenia szczypta soli skórka z 1 cytryny 100 g migdałów (u mnie też orzechy brazylijskie)       Wykonanie: Piekarnik rozgrzać do 165 stopni.  Wymieszać wszystkie składniki poza orzechami przy pomocy miksera lub ręcznie.  Dodać orzechy. Podzielić ciasto na 2 części.  Z każdej uformować podłużny bochenek.  Wyłożyć na blaszce do pieczenia wyłożonej papierem. Piec przez około 30 minut, aż do suchego patyczka.  Wyjąć ciasto i ostudzić.  Najpierw na blaszce, a potem na kratce.  Ostudzone ciasto pokroić na 2 cm plastry.  Wyłożyć je na blaszce. Ponownie wstawić do piekarnika rozgrzanego do 150 stopni.  Piec przez około 30 minut, przekładając biscotti na drugą stronę w połowie pieczenia.  ﻿ 