Już kiedyś pisałam, że ubóstwiam Ainsley'a Harriot'a, chyba nie mniej nić Nigellę. Bądź co bądź to w końcu facet i to niczego sobie.  A do tego jak gotuje.  Dużo bym dała za posiłek przyszykowany przez niego.  Ale jak na razie mogę tylko, albo może aż, sama sobie szykować to co poleca.  Tym razem padło na muffiny, a że maliny w pełni to nie mogło się obyć bez nich. Przepis w ramach malinowego zawrotu głowy.        Składniki: 300g mąki  2 łyżeczki proszku do pieczenia  150g cukru trzcinowego  1 jajko 1 łyżekcza ekstraktu waniliowego  225 ml mleka  50g masła  tabliczka białej czekolady  200 g malin Wykonanie: Mąkę z proszkiem przesiać przez sito do miski. Wsypać cukier.  W drugiej misce wbić jajko. Dodać kilka łyżeczek ekstraktu waniliowego oraz mleko, wymieszać. Połączyć zawartość obu misek. Wlać roztopione masło, dodać pokrojoną na kawałki czekoladę i wymieszać tylko do połączenia składników. Dodać maliny, kilka odłożyć do dekoracji. Wymieszać delikatnie, tak, by nie rozgnieść owoców. Foremki do muffinów wyłożyć papilotkami. Nabierać ciasto łyżką i palcem zsuwać do foremek. Zrobić na środku wgłębienie w cieście i ułożyć tam malinę. Foremki ustawić na blasze i włożyć do piekarnika nagrzanego do 200 stopni. Piec około 20-25 minut, aż babeczki się przyrumienią. 