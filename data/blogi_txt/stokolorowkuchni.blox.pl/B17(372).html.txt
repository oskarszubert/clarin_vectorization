Jak tu zjeść czosnek?  Trzeba się przecież jakoś bronić w takich okolicznościach przyrody.  A może mocno czosnkowe guacamole? Tak, to jest to.  A do tego grzanki z domowego pieczywa.  Swoją drogą ponownie odkryłam ten oto chleb i jesteśmy zachwyceni. Awokado możecie utłuc tłuczkiem do ziemniaków, widelcem czy utrzeć w moździerzu.  A jeśli nic się Wam akurat nie chce, zawsze można użyć blendera.     Składniki:  2 awokado 2 ząbki czosnku (można też dać 1) pół małej cebuli sok z 1/2 limonki sól, pieprz       Wykonanie: Czosnek i cebulę drobno posiekać. Awokado przekroić na pół, pozbawić pestki i wyjąć miąższ.  Od razu skropić go sokiem z limonki.   Miąższ rozdrobnić na jednolitą masę, dodać czosnek, cebulę i doprawić do smaku. Ja jadłam z kromkami chleba zgrillowanymi na patelni. 