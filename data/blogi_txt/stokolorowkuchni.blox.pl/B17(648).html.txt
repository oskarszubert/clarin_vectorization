Dziusiu specjalnie dla Ciebie, ale też i dla innych chętnych przepis na muffinki z colą.  U nas to absolutny hit wśród muffinków. Przepis oczywiście podejrzany w majanowym pieczeniu. Smacznego          Składniki suche:  250g mąki 2 łyżeczki proszku do pieczenia  3 łyżki z czubkiem kakao 1/2 łyżeczki sody 300g cukru   Składniki mokre:  250g masła miękkiego (ja roztopiłam i ostudziłam) 200ml coca coli (najlepsze wychodzą z taką ze świeżo otwartej butelki) 75ml mleka 2 jajka 1 łyżeczka aromatu waniliowego    Polewa 1 tabliczka czekolady karmelowej 2-3 łyżki śmietany kremówki Bądź też (wersja jasna na zdjęciach): 1 tabliczka czekolady z bąbelkami biało - czarnej  Przygotowanie polewy: w kąpieli wodnej rozpuścić czekoladę i dodać śmietany.  W wersji z czekoladą bąbelkową wystarczy sama czekolada.  Wykonanie: Składniki suche wymieszać w jednym garnku a składniki mokre w drugim.  Następnie dodać mokre składniki do suchych idelikatnie wymieszać.  Napełnić foremki do muffinków piec w temperaturze 180 C około 20-25 minut. Wystudzić i polać ciepłą polewą. /wydrukuj przepis/ 