To już chyba moja mała tradycja.  Jak Bea pokazuje ciasto z rabarbarem, to ja je robię.      Składniki: na tortownicę o średnicy 22 cm ok. 300 g rabarbaru 200 g mąki (dałam pełnoziarnistą) 60 g wiórków kokosowych ¾ łyżeczki proszku do pieczenia ½ łyżeczki sody 3 jajka 180 g cukru (używam zmielonego jasnego trzcinowego) 90 ml oliwy / oleju (lub 90-100 g stopionego i ostudzonego masła)  ok. 60 ml gęstego jogurtu  ok. 60 ml mleka kokosowego otarta skórka z 1 limonki (lub z 1 małej cytryny) dodatkowo : 3-4 łyżki wiórków kokosowych + 2 łyżki cukru (używam trzcinowego)  uwaga : wszystkie składniki powinny mieć temperaturę pokojową!      Wykonanie: Piekarnik rozgrzać do 180°. Foremkę wyłożyć papierem i / lub natłuścić. Rabarbar umyć, osuszyć i pokroić na kawałki. Mąkę wymieszać z wiórkami kokosowymi (60 g), proszkiem i sodą. Jogurt wymieszać z mlekiem kokosowym. Jajka ubić z cukrem na jasną, puszystą masę, następnie – dalej miksując – dodać oliwę / olej lub stopione masło, otartą skórkę, a następnie dodawać na przemian mąkę i jogurt (1/3 jogurtu, 1/3 mąki itd., zaczynając od jogurtu i kończąc na mące). Uwaga : nie miksujemy ciasta zbyt długo już po dodaniu mąki, a tylko do połączenia składników. Przełożyć ciasto do natłuszczonej tortownicy i posypać je pozostałymi wiórkami kokosowymi, następnie nałożyć rabarbar i posypać go cukrem. Piec ok. 50 minut (lub do suchego patyczka). Pozostawić na kilka minut w ciepłym piekarniku, a następnie wystudzić na kratce. ﻿ /wydrukuj przepis/ 