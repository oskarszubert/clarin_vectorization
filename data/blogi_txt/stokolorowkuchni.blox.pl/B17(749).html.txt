Czasami zapominamy o najprostszych rozwiązaniach, ale od czego są inne blogi?  Bardzo lubimy dania makaronowe.  Z kilku powodów.  Są smaczne, zdrowe, a do tego szybkie do przygotowania.  Penne all'arrabbiata﻿ okazało się jednak zbyt ostre dla moich chłopaków.  Prawda jest jednak taka, że było ostre i to bardzo.         Składniki:  makaron penne puszka pomidorów suszona papryczka chili (ilość zależy od tego, jak ostre danie lubicie) 3 - 4 ząbki czosnku oliwa odrobina tymianku, oregano i bazylii       Wykonanie: Makaron gotujemy al dente.  Na patelni rozgrzewamy oliwę, podsmażamy czosnek, a następnie dodajemy posiekane papryczki.  Dorzucamy pokrojone pomidory i dusimy na średnim  ogniu.  Kiedy sos już lekko odparuje dodajemy posiekane zioła.  Ugotowany i odcedzony makaron dorzucamy do gotującego się sosu.  Gotujemy razem przez 1 - 2 minuty.  Podajemy skropione oliwą i ewentualnie posypane startym parmezanem. 