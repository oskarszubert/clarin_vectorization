Jak mój synio był malutki moje umiejętności kuchenne były bliskie zeru.  Kupowałam wtedy gazetki dla młodych rodziców (rzecz oczywista, bo trzeba się  było dokształcać w tym zakresie) i żeby dziecko nie przymierało głodem namiętnie kolekcjonowałam też przepisy dla dzieci podawane w tych oto gazetkach.  Ostatnio zajrzałam znowu do mojego segregatora do części poświęconej właśnie maluchom.  A tu niespodzianka. Przepisy na jajka - jak znalazł na zbliżające się święta. Jajka w skorupkach mają bardzo intrygujący smak.  Orzechy, sezam no i oczywiście jajka - mieszanka godna polecenia.  Niestety jajka nie wyglądają najefektowniej (chyba że ta sztuka mi się tylko nie udała), najważniejsze, że smak rekompensuje wygląd. Ponieważ jajka serwuje się na zimno będą jak znalazł na stół Wielkanocny. Można je przygotować w sobotę wieczorem, a rano tylko podać do stołu.  Przepis w ramach Kuchni Wielkanocnej       Składniki: 4 jajka na twardo surowe jajko 5 łyżek tartej bułki 5 łyżek drobno posiekanych orzechów włoskich 5 łyżek łatwo topliwego tartego sera pół szklanki mleka 5 łyżek ziarna sezamowego sól, pieprz Wykonanie: Jajka obrać.  Bułkę wymieszać z orzechami i serem. Dodać mleko , sól i pieprz.  Z otrzymanej masy formować w rękach cienkie placuszki i szczelnie owijać nimi obrane jajka.  Surowe jajko rozmącić, sezam wysypac na talerz.  Jajka pokryte masą zanurzać w jajku i obtaczać w sezamie.  Smażyć w sporej ilości oleju lub zapiekać w piekarniku w 200 stopniach (ja tak zrobiłam) aż nabiorą złotego koloru.  Podawać na zimno, pokrojone na połówki lub ćwiartki.   Smacznego  /wydrukuj przepis/ 