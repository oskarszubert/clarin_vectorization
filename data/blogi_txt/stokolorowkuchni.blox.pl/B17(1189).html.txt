Widziałam ostatnio kilka zup z pieczonej dyni.   Postanowiłam sama spróbować, a że akurat miałam puszkę mleka kokosowego, zrobiłam wersję kokosową.  Zupa szybka (nie licząc pieczenia, ale to możecie zawsze zrobić wieczorem), pyszna i dość sycąca. Składniki:  1 mała dynia hokkaido 1 puszka mleczka kokosowego 1 cm kawałek imbiru 1 łyżeczka przyprawy curry uprażone pestki dyni        Wykonanie: Dynię myjemy dokładnie i kroimy w kostkę. Pieczemy w piekarniku przez około 20 minut, aż dynia zmięknie. Kiedy lekko przestygnie zdejmujemy skórkę.  Mleko kokosowe podgrzewamy w garnku o grubym dnie.  Dodajemy upieczoną dynię, starty imbir i przyprawę.  Całość miksujemy i ponownie podgrzewamy.  Przelewamy na talerze i posypujemy uprażonymi pestkami.         ﻿ 