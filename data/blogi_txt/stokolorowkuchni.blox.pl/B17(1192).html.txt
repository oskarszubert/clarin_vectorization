Udało mi się.  Wreszcie zdobyłam jarmuż.  Na początek powstała zupa.  Idealna na zimowe dni.  Gęsta, rozgrzewająca.  Zapraszam. Składniki:  250 g jarmużu ( 5 - 6 listków) 1/2 szklanki zielonej soczewicy 2 marchewki 1 cebula 1 łyżka oleju jogurt naturalny sól, pieprz 1,5 l wody    Wykonanie: Cebulę siekamy i szklimy w garnku na oleju.  Jarmuż myjemy o oddzielany listki od grubych gałązek.  Soczewicę płuczemy na sicie.  Marchewkę obieramy i kroimy w grube plastry.  Do zeszklonej cebuli dodajemy pozostałe składniki i zalewamy wrzącą wodą z odrobiną soli.  Przykrywamy i gotujemy do miękkości (ok. 20-30 minut).  Zupę dokładnie miksujemy doprawiamy do smaku.   Podajemy z jogurtem naturalnym. 