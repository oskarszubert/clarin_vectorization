Przepis zaproponowany przez Paulinę w ramach kolejnej edycji Weekendowej Piekarni Alicji.  Bułeczki zrobiłam z myślą o 2 śniadaniu do szkoły dla mojego synia oraz dla małżonka do pracy. Pomimo tego, że zwiekszyłam ilość cukru i tak nie były za słodkie.  Aż żałuję, że nie mieliśmy nutelli - byłaby doskonała do bułeczek.  Nadrobimy następnym razem, bo przepis powtórzę. A podczas formowania bułeczek korzystałam z rad Tatter w ramach Piekarni po Godzinach.      Składniki: 570 g maki pszennej12 g drożdży suchych lub 24 g świeżych (dałam instant)ok 185 ml mleka85 g masła roslinnego (dałam zwykłe i je rozpuściłam)5 łyżeczek cukru (dałam 10)2 jajka1 łyżeczka soli1/2 szklanki wiórków kokosowych2 rządki czekolady (6-8 kostek) - dałam 3 rządki czyli 9 kostekplus jajko do smarowania  Wykonanie: Drożdże rozpuszczam w mleku z dodatkiem cukru. Odstawiam. (Ja przez roztargnienie wsypałam od razu do mąki) Czekoladę siekam w drobne kawałki, takie duże okruszki. Do miski z mąką wrzucam wszystkie składniki. Mieszam. Następnie przekładam na blat i wyrabiam kilka minut, aż ciasto będzie puszyste i gładkie. Ciasto lekko smaruje olejem i wkładam do miski. Przykrywam i odstawiam na 1 h wyrastania. Wyrośnięte ciasto wyjmuję, chwilkę wyrabiam. Dzielę na 8-9 części i formuję owalne bułeczki. One sporo urosną, więc lepiej moim zdaniem, zrobić ciut dłuższe niż szersze :) (ja robiłam okrągłe) Układam bułeczki na blaszce, w 2 rzędach w 1,5 cm odstępach. Przykrywam i odstawiam znowu na 1h. Wyrośnięte bułeczki smaruję rozkłóconym jajkiem. Wstawiam do nagrzanego do 190 C piekarnika i piekę bułki ok 15 minut. Bułeczki będą fajnie lekko złączone ze sobą, sa idealne na drugie śniadanie.      /wydrukuj przepis/ 