Wyglądają jak muffiny?  Niby tak, ale to tylko dlatego, że nie posiadam foremek na babeczki, a w gazecie skąd pochodzi przepis (jeśli się nie mylę to jakieś stare wydanie "Sól i piperz") pisali, że można wykorzystać formę do muffinek i wysmarować ją masłem i wysypać bułką tartą.  No ale po co tak utrudniać sobie życie skoro są papilotki. A smak?  Bardzo wilgotne, czyli takie jakie lubimy najbardziej. A moja modyfikacja polegała na zamienieniu moreli z puszki na "prawdziwe" brzoskwinie.  Tak sobie myślę, że owoce z puszki mogą sprawić, że babeczki będą jeszcze bardzij wilgotne i to chyba nigdy nie zaszkodzi :) Składniki: 125 g miękkiego masła125 g cukruszczypta soli3 jaja150 g mąkiszczypta proszku dopieczenia25 g gorzkiej czekolady startej w wiórki12 połówek moreli z puszkicukier puder do dekoracji  Wykonanie: Piekarnik nagrzać do 175 stopni.  Masło zmiksować z solą i cukrem na kremową masę.  Następnie dodać jajka, zmiksować. Mąkę wymieszać z proszkiem do pieczenia, przesiać na masę, wymieszać na gładkie ciasto.  Dodać wiórki czekoladowe, dokładnie wymieszać.  12 foremek do babeczek wytłuścić, wysypać mąką i napełnić ciastem.  Morele osączyć, po jednej połówce położyć na każdej porcji ciasta, wypukłą stroną do góry, lekko wcisnąć.  Foremki ustawić na blasze, włożyć do piekarnika.  Babeczki piec ok 20 minut.  Przełożyć z foremek na kratkę i wystudzić. Przed podaniem posypać cukrem pudrem., można podać z bitą śmietaną.    /wydrukuj przepis/ 