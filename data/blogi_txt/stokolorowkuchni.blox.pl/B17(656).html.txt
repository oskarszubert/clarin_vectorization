Jakoś tak się składa, że co chwila znajduję gdzieś banana, który domaga się natychmiastowego zużycia.  Jest go za mało na samodzielne ciasto, więc dorzucam dynię.  Kolejny raz wychodzi z tego świetna mieszanka.  Tym razem z dodatkiem czekolady. Składniki:  230 - 250 g startej dyni 1 mały banan (ok 50 - 70 g) 250 g mąki pszennej pełnoziarnistej 100 g cukru trzcinowego 90 g oleju rzepakowego 2 łyżeczki proszku do pieczenia 1/2 łyżeczki sody 12 -15 kostek czekolady       Wykonanie: Startą dynię i rozgniecionego banana mieszamy.  Dodajemy olej.  Wsypujemy mąkę wymieszaną z proszkiem i sodą oraz cukier.  Mieszamy do połączenia składników.  Masę przekładamy do foremek muffinkowych wyłożonych papilotkami.  Do każdej muffinki wkładamy kostkę czekolady (jeżeli chcemy, może czekoladę posiekać i wymieszać z całą masą).  Pieczemy w 190 stopniach przez ok. 20 minut.      ﻿ 