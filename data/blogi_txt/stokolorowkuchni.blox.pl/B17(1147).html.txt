Czy jest coś wspanialszego od kwaskowatego napoju w gorący dzień?  Dla mnie nie ma.  Tak jak zapowiedział Ainsley "you watch it disappear" :)    Składniki: 400 g świeżych wiśni 50 g drobnego cukru 1 gałązka świeżego estragonu Sok z 2 limonek 600 ml wody sodowej (gazowanej, chociaż u mnie zwykła, bo dzieci nie lubią gazowanych) Lód   Wykonanie: Wiśnie, cukier i estragon włożyć do garnka i zalać 450 ml wody.  Powoli doprowadzić do wrzenia, mieszając aż rozpuści się cukier a następnie gotować przez około 10 minut, aż wiśnie będą bardzo miękkie.  Zdjąć z ognia.  Przez sitko wlać wodę wiśniową do naczynia, odcedzając pestki i estragon.  Dokładnie przetrzeć cały miąższ z wiśni.  Do naczynia z sokiem wiśniowym dodać sok z limonek a następnie schłodzić aż będzie gotowe do podania. Przelać do dzbanka i dolać wodę sodową.  Nalać do szklanek wypełnionych lodem.  Można udekorować skórką z limonek i wiśniami.  /wydrukuj przepis/ 