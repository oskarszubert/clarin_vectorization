Zauroczył mnie na zdjęciach w Smitten Kitchen.  Tam występował w wersji bananowej, ale zamiana banana na dynię to żaden problem. Powiem Wam, że jest genialny, chociaż dodatek orzechów może go jeszcze polepszyć.      Składniki:  275 puree dyniowego 1 duże jajko 80 ml oliwy 80 ml syropu z agawy (lub syropu klonowego lub miodu) 1 łyżeczka ekstraktu waniliowego 1 łyżeczka sody 1/4 łyżeczki soli 1 łyżeczka mielonego cynamonu 1/4 łyżeczki mielonej gałki muszkatołowej szczypta mielonych goździków 180 gram mąki pszennej pełnoziarnistej 50 gram surowej kaszy jaglanej       Wykonanie: Nagrzać piekarnik do 175 stopni. Formę keksówkę o długości 23 cm natłuścić masłem lub wyłożyć papierem do pieczenia (ja preferuję papier). Włożyć puree dyniowe do miski, dodać jajko, oliwę, syrop z agawy i wanilię.  Wymieszać widelcem.  Dodać sodę, przyprawy i ponownie wymieszać. Następnie dodać mąkę, wymieszać tylko do połączenia składników. Na sam koniec dodać kaszę i ponownie wymieszać.  Wyłożyć masę do keksówki i piec w nagrzanym piekarniku około 40 - 50 minut, aż do suchego patyczka.  Wystudzić (lub tez nie ;)   ﻿   /wydrukuj przepis/ 