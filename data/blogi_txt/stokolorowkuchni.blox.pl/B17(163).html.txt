Kolejne ciasteczka z nadzieniem dżemowym.  Tym razem jednak mniej typowa wersja.  Ciasteczka z dodatkiem mąki pełnoziarnistej i mielonych migdałów.  Przełożyłam je dżemem figowym (o tym), chociaż dzieci jadły też z truskawkowym. Przepis na ciasteczka oraz na dżem pochodzi z bloga Pastry Affair.      Składniki (na 12 przełożonych ciasteczek):  130 g płatków migdałowych 110 g masła 100 g cukru (u mnie trzcinowy) 1 jajko 1 łyżeczka ekstraktu waniliowego szczypta soli 1/2 łyżeczki cynamonu 1/2 łyżeczki proszku do pieczenia 120 g mąki pszennej (typ 500) ﻿120 g mąki pszennej pełnoziarnistej Wykonanie:  Płatki migdałów prażymy na suchej patelni i studzimy.  Przekładamy do blendera i mielimy.  Dodajemy masło, cukier i ponownie miksujemy.  Dodajemy jajko i wanilię. Zdejmujemy masło ze ścianek i miksujemy całość.  Dodajemy cynamon, proszek, sól i mąki.  Miksujemy aż całość się połączy. W razie potrzeby dodajemy łyżkę czy dwie mąki (ja nie dawałam). Formujemy z ciasta kulę, zawijamy w folię i wkładamy do lodówki. Po około 30 minutach wyjmujemy i rozwałkowujemy.  Wycinamy ciasteczka.   Pieczemy około 10 - 12 minut w 180 stopniach. Ciasteczka mają być lekko brązowe na brzegach.  Studzimy na blaszce przez kilka minut (ciasteczka lekko stwardnieją).  Potem przekładamy na kratkę.  Kiedy ostygną całkowicie, przekładamy dżemem. 