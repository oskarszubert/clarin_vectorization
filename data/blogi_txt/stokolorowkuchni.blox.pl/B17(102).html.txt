Są tacy co będą twierdzić, że nie lubelskie a zamojskie.  Ja tam jednak będę lokalną patriotką (chociaż przecież przepis to lekka modyfikacja właśnie tamtego).  Zresztą nie ważne jaka nazwa, ważny jest smak.   Składniki (na 6 sztuk):  250 g mąki pszennej 1 łyżeczka drożdży instant 2 łyżeczki cukru 1/2 szklanki mleka 1 jajko 1/2 łyżeczki soli 3 łyżki masła 2 cebule (najlepiej cukrowe) 1 łyżka maku 2 łyżki oleju 2 łyżki żółtego sera (opcjonalnie)    Wykonanie: Do miski przesiewamy mąkę. Robimy wgłębienie. Wlewamy część letniego mleka, wsypujemy cukier i drożdże. Lekko mieszamy zagarniając odrobinę mąki. Posypujemy lekko mąką i odstawiamy na kilka - kilkanaście minut, aż zaczyn zacznie pracować. W między czasie roztapiamy masło. Do wyrośniętego zaczynu dolewamy ostudzone masło i sól. Jajko lekko ubijamy. Zostawiamy odrobinę jajka do posmarowania, a resztę wlewamy do mąki. Stopniowo dolewamy mleko i mieszamy. Wyrabiamy ciasto (ja wyrabiałam 5 minut w robocie, ale można też wyrabiać ręcznie). Ciasto ma być elastyczne. Wyrobione ciasto odkładamy do miski nasmarowanej olejem, przykrywamy i odstawiamy w ciepłe miejsce do wyrośnięcia. W między czasie kroimy cebulę w grubą kostkę. Podsmażamy cebulę na oleju (cebulę dobrze jest posolić podczas smażenia). Kiedy cebula już zmięknie doprawiamy solą i pieprzem. Do ciepłej dodajemy mak i mieszamy. Odstawiamy.﻿ Wyrośnięte ciasto dzielimy na 6 równych części. Z każdej forujemy kulę i wałkujemy na płaski placek. W między czasie nagrzewamy piekarnik do 200 stopni. Każdy placek po brzegach smarujemy zostawionym jajkiem. Na środek każdego placka wykładamy cebulę z makiem. Możemy też cebulę posypać dodatkowo startym serem. Cebularze pieczemy w 200 stopniach przez około 15 minut, aż się zarumienią.﻿ ﻿   /wydrukuj przepis/ 