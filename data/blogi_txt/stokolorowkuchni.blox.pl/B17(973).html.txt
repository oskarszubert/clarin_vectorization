Dostałam ostatnio pół kilograma Nałęczowskiej Śliwki w Czekoladzie.  Pierwsze co przyszło mi do głowy, to sernik pokazany kiedyś przez Liskę.  Ponieważ akurat wyjeżdżaliśmy na spotkanie blogerów w Kuchni na Wzgórzu, postanowiłam zabrać sernik z nami.    Składniki: Spód: 200 g cukierków śliwka w czekoladzie (najlepsze to Nałęczowskie) 100 g masła 100 g brązowego cukru 100 g mąki plus 1/2 łyżeczki proszku do pieczenia 1 jajko   Masa serowa: 200 g serka waniliowego  600 g trzykrotnie mielonego twarogu (może być również z wiaderka) 250 g cukru pudru 4 jajka﻿ Wierzch: 200 g białej czekolady (nie dałam) 5 łyżek niesłodzonego mleka skondensowanego lub śmietanki 36% (nie dałam) 100 - 150 g cukierków śliwka w czekoladzie, bardzo drobno pokrojonych   Wykonanie: Cukierki, masło i cukier włożyć do garnuszka i podgrzewać na małym ogniu, aż czekolada i masło się rozpuszczą. Zdjąć z ognia, odstawić na 10-15 minut, następnie zmiksować na puree. Dodać mąkę i jajko, dokładnie wymieszać. Piekarnik nagrzać do 190 st C. Tortownicę o średnicy 24 cm wyłożyć papierem do pieczenia, posmarować masłem, wysypać tartą bułką (lub mąką). Przełożyć do niej ciasto - będzie gęste i lśniące. Wyrównać wierzch, wstawić do piekarnika i piec 15 minut.  W tym czasie przygotować masę serową:  Sery umieścić w misce, zmiksować z cukrem, następnie dodawać po jednym jajku. Nie należy miksować zbyt długo, wystarczy kilka minut. Wyjąć z piekarnika tortownicę ze spodem, wlać masę serową, wstawić do piekarnika, zmniejszyć temperaturę do 160 st C i piec 50 minut. Wyłączyć piekarnik, uchylić drzwiczki i ostudzić sernik w piekarniku.  Po całkowitym ostudzeniu, przygotować wierzch: Czekoladę i śmietanę umieścić w szklanej misce ustawionej na garnku z gotującą się wodą. Mieszać do czasu, aż się rozpuści. Polać wierzch sernika. Cukierkami obsypać brzeg ciasta i odstawić do czasu, aż polewa czekoladowa stężeje.﻿  (ja nie dawałam polewy z czekolady, a jedynie posypałam jeszcze ciepły sernik pokrojoną śliwką w czekoladzie).   /wydrukuj przepis/ 