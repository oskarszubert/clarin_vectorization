Ciasto inne niż wszystkie, bułeczki też.  Dzieciaki wyliczały sobie nawzajem kto zjadł więcej :)  Przepis pochodzi z Kuchni Polskiej Zofii Miętkiewicz.    Składniki:  2 szklanki mąki 1 łyżeczka proszku do pieczenia 1 mały kubek twarożku homogenizowanego 1/4 szklanki mleka 1/4 szklanki cukru 1/4 szklanki oleju 20 g cukru waniliowego 3 jabłka 1 jajko Wykonanie:Jabłka obrać, pokroić, dodać cukier waniliowy, rozgotować i ewentualnie dosłodzić do smaku.  Twarożek utrzeć z resztą cukru, dodając mleko, olej i mąkę przesianą z proszkiem do pieczenia.  Ciasto wyrobić na gładką masę, podzielić na 16 kawałków.  Każdy kawałek rozwałkować na prostokąt.  Połowę prostokątów naciąć po 3 poprzeczne paski.  Na całe prostokąty nałożyć mus jabłkowy.  Przykryć naciętymi prostokątami. (Ja swoje podzieliłam na 8 kawałków, przecięłam je w połowie i skleiłam). Brzegi skleić białkiem.  Wierzch każdej bułeczki posmarować żółtkiem roztrzepanym z łyżką wody.  Piec 15 minut (ja piekłam około 25 minut) w 200 stopniach.   /wydrukuj przepis/ 