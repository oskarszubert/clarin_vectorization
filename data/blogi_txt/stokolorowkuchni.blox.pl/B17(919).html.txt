Jak tylko zobaczyłam ją u Grumków poczułam, że musi być wspaniała.  Kokos, pomidory a do tego ryba.  Pyszności.  Troszkę się bałam reakcji rodziny, ze względu na papryczkę chili.  Na szczęście sos powstawał jak byłam sama w domu i mogłam zatrzeć ślady ;).  Synio pomimo tego, że chyba rozpoznał bo stwierdził, że ostre tak jakby tam było chili (zaprzeczyłam, a jakże) powiedział, że mu smakowało i to bardzo.    SKŁADNIKI:  90 dag filetów z ryby (dałam dorsza) 2 łyżki roztartego czosnku  4 łyżki soku z  limonki 6 dag pasty pomidorowej 3 dag mąki 100 ml oliwy 450 ml  mleczka kokosowego.  Sofrito: 1 cebula  1 kubańska papryczka (dałam chili) 1/4 pęczka  kolendry  2 łodygi selera naciowego sól i pieprz.SPOSÓB  WYKONANIA: Filety nasmarować solą, pieprzem, czosnkiem oraz sokiem z  limonki. Przygotować sofrito. Posiekać cebulę, papryczki, seler.  Podsmażyć na połowie oleju. Dodać posiekaną kolendrę i pastę pomidorową. Posypać mąką i gotować przez 4 minuty. Wlać mleczko kokosowe i gotować  do zgęstnienia przez 15 minut. Sos przecedzić i przetrzeć przez sito.  Rybę usmażyć na reszcie oleju. Podawać polaną sosem.     /wydrukuj przepis/ 