Znudziły Wam się tradycyjne kotlety schabowe?  Oto propozycja odmiany.  Jak dla mnie idealny pomysł na świąteczny, czy uroczysty obiad.  Jeśli nie macie czasu, możecie kotlety usmażyć dzień wcześniej, a potem odgrzać w naczyniu żaroodpornym w piekarniku.  Składniki:  1/2 kg schabu 30 dag pieczarek 1 cebula kawałek żółtego sera sól, pieprz jajko bułka tarta olej Wykonanie: Pieczarki umyć, pokroić na niewielkie kawałki. Cebulę drobno posiekać.  Na odrobinie oleju zeszklić cebulę, a następnie dodać pieczarki.  Dusić, aż płyn odparuje.  Schab pokroić na plastry (około 2 cm).  Każdy cienko rozbić, tak aby nie uszkodzić mięsa.  Rozbite kawałki posolić i popieprzyć.  Ser żółty pokroić na słupki (ma być ich tyle, ile kawałków schabu). Na środek każdego kawałka mięsa kładziemy po jednym słupku żółtego sera i po łyżce uduszonych pieczarek.  Mięso składamy na pół i spinamy szpilkami (po 2 do każdego kawałka mięsa).  Spięte kotlety panierujemy w jajku i bułce i smażymy z dwóch stron na złoto.      /wydrukuj przepis/   ﻿ 