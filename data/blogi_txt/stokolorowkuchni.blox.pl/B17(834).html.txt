Rozsmakowałam się w połączeniu kokosa z owocami. Idąc za ciosem postanowiłam poeksperymentować z placuszkami.  Wykorzystałam mój ulubiony przepis i powstały wspaniałe placuszki, które zniknęły w mgnieniu oka.  Składniki :  7,5 dag mąki pszennej razowej 1 łyżka zakwasu żytniego (lub 1/2 łyżeczki proszku do pieczenia) 2 łyżeczki cukru 175 dag jogurtu naturalnego lub kefiru 1 łyżka oleju 1 jajko 1/2 łyżeczki ekstraktu waniliowego szczypta soli 1 garść jagód (można dać więcej) 2 łyżki uprażonych wiórków kokosowych*    Wykonanie: Wymieszać mąkę, wiórki, sól i cukier (ew. proszek do pieczenia, jeśli nie mamy zakwasu).  W drugim naczyniu  rozbełtać zakwas, jogurt i odstawić na trochę.  Dodać olej,  jajko i  ekstrakt.   W mące zrobić wgłebienie, wlać płynne składniki i wyrobić  grudkowate ciasto. Dodać jagody, delikatnie wymieszać. Na patelnię z rozgrzanym olejem wlewać po 1 łyżce ciasta  i smażyć około 2 minuty z jedenej i z drugiej strony.  Gotowe placuszki  wyłożyć na ręcznik papierowy, żeby odsączyć tłuszcz.  Posypać owocami i wiórkami kokosowymi. * na rozgrzaną patelnię wsypujemy wiórki i smażymy przez chwilę, mieszając, aż zbrązowieją.  Studzimy (poza patelnią).  /wydrukuj przepis/ 