Rozkochałam się w tym połączeniu.  Zresztą co się dziwić, jeśli dopiero w wieku 30 paru lat odkryło się szpinak, to teraz trzeba nadrabiać.  Kiedy zobaczyłam ten przepis, wiedziałam, że szybciutko go zrobię.  Oczywiście przeczytałam i myślałam, że zapamiętałam. Kiedy rano odtwarzałam go z pamięci, wszystko wydawało się oczywiste.  Aż do czasu, kiedy wyjęłam upieczone jajka i przypomniałam sobie o okruchach.  To nic, będzie pretekst, żeby zrobić wersje kompletną.  A ta niekompletna i tak była przepyszna., szczególnie z moją ukochaną czerwoną herbatką. Przepis w ramach Festiwalu Jajka Cytryny   Składniki (na 4 porcje):  90 dkg szpinaku (ja dałam mrożony) 3 łyżki masła lub oliwy z oliwek 8 jajek sól, pieprz 1/2 filiżanki startego sera (ja dałam dużo mniej) 1/2 filiżanki okruchów z chleba Wykonanie:   Nagrzać piekarnik do 180 stopni.  Szpinak rozmrozić na patelni tak, aby pozbyć się nadmiaru wody (ja dodałam jeszcze przecisnięty czosnek).  Formę o wymiarach 9x13 nasmarować oliwą (można to zrobić z odpowiednią ilością naczynek do zapiekania)i włożyć na chwilę do piekarnika.  Kiedy masło się rozpuści, lub oliwa nagrzeje, włożyć szpinak i wymieszac z tłuszczem. Rozłożyć go równomiernie po naczyniu, robiąc 8 wgłębień na jajka (jeśli robimy w osobnych naczynach, w każdym naczynku robimy jedno gniazdo na jajko).  Do każdego wgłębienia wbijamy 1 jajko. Doprawić solą, pieprzem, posypać serem i okruchami.    Piec przez 15 do 20 minut.  Jeśli piekliśmy w jednym naczyniu wyjmować dużą łyżką szpinak z jajkiem i podawać na przykład na toście. /wydrukuj przepis/ 