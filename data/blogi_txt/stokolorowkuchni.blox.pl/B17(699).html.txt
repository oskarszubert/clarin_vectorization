Przepis wyszperany u Ainsley'a (no w końcu jestem Panią od Ainsley'a ;) )  Robiłam go już kilka razy i pewnie będę robić jeszcze nie raz.  A ponieważ to kuchnia meksykańska dodaję do akcji Andrzeja i Ireny.  Składniki 2 jajka łyżka cukru 2 łyżeczki kakao kawałek masła do smażenia 1-2 łyżki creme fraiche lub gęstej kremówki (dałam jogurt naturalny) cukier puder do posypaniaod siebie dodałam garść jagód Wykonanie: Żółtka oddzielić od białek, wymieszać je z cukrem i kakao. Białka ubić na sztywną pianę i delikatnie wymieszać z żółtkami. Na patelni stopić  kawałek masła i wlać masę jajeczną. Smażyć na średnio rozgrzanym grillu  lub na małym ogniu przez około dwie minuty z jednej strony, a kiedy  omlet zetnie się od spodu, przewrócić i smażyć jeszcze minutę. Zsunąć na  talerz, złożyć na pół i posypać cukrem pudrem. Można, przykładając  rozgrzany szpikulec lub drucik do powierzchni posypanej cukrem pudrem,  wypalić na omlecie wzorek, np. ukośną kratkę.  Podawać z kremówką, jogurtem i w mojej wersji z owocami. /wydrukuj przepis/ 