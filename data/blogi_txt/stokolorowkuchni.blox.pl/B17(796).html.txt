Wreszcie zapachniało świętami.  Pierwszy raz w tym roku postanowiłam przygotować piernik dojrzewający i to nie według byle jakiego przepisu.  Na warsztat poszedł słynny przepis Lemins Vitry.  Akcja Gotujemy po polsku prowadzona przez Irenę i Andrzeja, pod patronatem serwisu zPierwszegoTłoczenia, wypada we wręcz idealnym terminie do nastawienia tego ciasta. ﻿ Składniki:   pół kg miodu 2 szklanki cukru (dałam 1,5) 25 dag masła 1 kg mąki pszennej 3 jajka 3 płaskie łyżeczki sody oczyszczonej pół szklanki mleka pół łyżeczki soli 2 - 3 torebki przyprawy do piernika (40 g w torebce)  Wykonanie:  Miód, cukier i masło podgrzać stopniowo, niemal do wrzenia, wymieszać porządnie i ostudzić. (Może to trwać nawet kilka godzin.  Można odstawić gorący miód na noc.) Do chłodnej masy dodać mąkę pszenną, jajka, sodę oczyszczoną rozpuszczoną w połowie szklanki mleka, sól i przyprawę do piernika. Ciasto starannie wyrobić i przełożyć do kamionkowego lub emaliowanego garnka. Przykryć ściereczką i odstawić w chłodne miejsce na 5 - 6 tygodni (moje stoi w lodówce).  Piec 3 - 4 dni przed świętami.  Pieczenie: Ciasto podzielić na 2 - 3 części, rozwałkować (najlepsza grubość około pół cm) i piec w dużej blaszce w temperaturze około 160 - 180ºC (zależy od piekarnika) przez około 15 - 20 minut (zależy od grubości placka). Placki ochłodzić. Ochłodzone placki przełożyć podgrzanymi powidłami śliwkowymi (można je wymieszać z bakaliami), przykryć arkuszem papieru i równomiernie obciążyć, odstawić do 'skruszenia' na 3 - 4 dni.  Piernik polać czekoladą lub lukrem (z lukrem dłużej się przechowuje). Długo zachowuje świeżość, wystarczy go zawinąć w papier lub ściereczkę, by nie wysychał. ﻿(Przepis cytuję za Dorotą)   /wydrukuj przepis/ 