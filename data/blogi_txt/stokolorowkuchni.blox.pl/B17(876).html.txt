Odkąd zrobiłam je pierwszy raz, pojawiają się w naszej kuchni non stop.  Dzieciaki uwielbiają, my zresztą też.  Nie zgodzę się z Nigellą, że zrobienie tego dania wymaga czasu.  Jak dla mnie nie więcej niż inne dania.  Czy robiąc to danie czuję się jak Sophia Loren?  Raczej nie.  Jednak danie wspaniałe. Składniki: Na pulpeciki:  500 g mielonego mięsa (np mieszanka wieprzowiny i wołowiny) 1 jajko 2 - 3 łyżki startego parmezanu 1 ząbek czosnku, drobno posiekany 1 łyżeczka suszonego oregano (daję więcej) 3 łyżki kaszy manny lub bułki tartej pieprz, sól Na sos:  1 cebula 2 ząbki czosnku 1 łyżka masła 1 łyżka oliwy 700 - 1000 g przecieru pomidorowego 1 łyżeczka cukru sól. pieprz 100 ml mleka       Wykonanie: Wszystkie składniki na pulpeciki dokładnie wymieszać. Uformować pulpeciki wielkości orzecha włoskiego. Cebulę, oregano i czosnek zmiksować.  W szerokim garnku rozgrzać masło i oliwę.  Podsmażyć zmiksowaną cebulę cały czas mieszając.  Dodać przecier pomidorowy i 1 szklankę wody. Doprawić solą, pieprzem i cukrem.  Dolać mleko i włożyć pulpeciki.   Mieszać od czasu do czasu.  Gotować przez 20 - 30 minut.  Ewentualnie doprawić sos do smaku.  Podawać z makaronem. 