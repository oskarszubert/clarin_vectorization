Przepis na ten chlebek zobaczyłam u Dorotuś a robiłam go jeszcze w listopadzie.  (wreszcie się doczekał publikacji) Chlebek jest niezwykle smaczny a do tego długo zachowuje świeżość i pięknie się mrozi ( a to dla mnie bardzo ważne, ba zazwyczaj zjadamy połówkę chleba a drugą mrozimy na potem).  Mam tylko jedną uwagę do przepisu.  Dorotuś napisała, że potrzebna jest 1 łyżka soli, moim zdaniem powinna być to 1 łyżeczka, bo chlebek jest jednak dość słony.    Składniki: 1 szklanka zakwasu żytniego lub pszennego (ja dałam żytni) 2/3 szklanki mleka1/4 szklanki wody źródlanej2 łyżki roztopionego masła1 łyżka cukru1 łyżka soli (następnym razem dam 1 łyżeczkę)3 i 1/4 szklanki mąki pszennej (ja dałam pszenną razową)1 łyżeczka drożdży     Na wierzch: 1 jajko2 łyżki słodkiej śmietankinasiona do posypania    Zakwas doprowadzić do temperatury pokojowej, wymieszać z ciepłym mlekiem. Wykonanie Drożdże rozpuścić w 1/4 szklanki ciepłej wody, dodać cukier i 2-3 łyżki mąki. Resztę mąki wymieszać z solą, miksturą drożdżową i zakwasem. Wyrabiać, pod koniec dodając roztopione masło. Zostawić w ciepłym miejscu, przykryte ściereczką, do podwojenia objętości. Wyjąć ciasto i lekko wyrobić. Na posypanej mąką powierzchni uformować 2 okrągłe bochenki (ja upiekłam jeden bochenek w  formie keksówce o długości 26 cm, którą wysmarowałam olejem i wysypałam ziarnami siemienia i sezamu). Zostawić je na 1 godzinę (mój rósł znacznie dłużej), przykryte, do podwojenia objętości. Przed samym pieczeniem posmarować bochenki jajkiem roztrzepanym z odrobiną słodkiej śmietanki, posypać nasionami (ja posmarowałam mlekiem). Piec 10 minut w temperaturze 240ºC, potem zmniejszyć do 190º i piec jeszcze 20 minut (jeden duży bochenek piec dłużej o 5 minut niż 2 małe). Studzić na kratce.     /wydrukuj przepis/ 