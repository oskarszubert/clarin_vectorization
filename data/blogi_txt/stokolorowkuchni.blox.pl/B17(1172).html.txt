Zwycięstwo! Po wielu próbach mój synio wreszcie zjadł szpinak. Oczywiście nie obyło się bez podstępu, dowiedział się co jadł dopiero po godzinie.  Najważniejsze, że mu smakowało (mi zresztą też). Przepis pochodzi z mojej ukochanej ostatnio książki "Meals in minutes" Harriotta.  Powiem szczerze, że już się zaczynam bać co to będzie, jak już ugotuję wszystkie dania :) Zmobilizowałam się do zrobienia burgerów dzięki Pinkcake, która zaproponowała wspaniałą, Irlandzką w kolorze, akcję.     Składniki: 100 g posiekanego szpinaku, rozmrożonego (ja podsmażyłam na patelni) 400 g fasolki w puszce (odsączonej) 1 mała cebula, posiekana 2 ząbki czosnku 1 mała papryka chilli, posiekana (nie dałam) 1 łyżka oleju roślinnego 50 g bułki tartej 1 łyżeczka zmielonego kuminu 1 łyżka posiekanej kolendry (dałam natkę pietruszki) sól, pieprz  Wykonanie: Rozgrzać olej na patelni i podsmażyć cebulkę i czosnek oraz chilli przez około 5 minut.  Ze szpinaku wycisnąć nadmiar wody (ja wszystko odparowałam smażąc) i włożyć do miski. Fasolkę rozgnieść dokładnie, wymieszać ze szpinakiem, bułką, kuminem i kolendrą. Dodać cebulę i czosnek i dobrze wymieszać. Uformować 4 kotleciki.  Smażyć na patelni grillowej, lub zwykłej (w tym przypadku na odrobinie oleju), można też grillować je na grillu (przy odpowiedniej pogodzie). Ainsley poleca podanie ich jako alternatywy dla hamburgera, w bułce, z pomidorem, ketchupem i sałatą.    /wydrukuj przepis/ 