Od 3 lat w połowie lipca piekę sporo drożdżówek.  Wszystkie specjalnie dla mojego syna i taty na rowerową pielgrzymkę.  W tym roku drożdżówki pod znakiem moreli.  Przepis na ciasto wzięłam od Dorotuś.      Składniki:  550 g mąki pszennej 14 g drożdży suchych 2 - 3 łyżki roztopionego masła 1 szklanka letniego mleka 1 jajko 2 żółtka 3 łyżki cukru pół łyżeczki soli morele cukier trzcinowy  ﻿  Kruszonka:  60 g mąki pszennej 2 czubate łyżki cukru 30 g masła (miękkiego lub roztopionego) mleko do posmarowania       Wykonanie:   Wszystkie składniki na ciasto przełożyć do misy robota.  Dokładnie wyrobić ciasto, aż będzie gładkie i sprężyste.  Przykryć o odstawić, aż podwoi objętość.   W międzyczasie umyć morele i podzielić na połówki. Ciasto odgazować i krótko wyrobić.  Podzielić na części (około 15 bułeczek po 60 g). Na każdą część ciasta wykładać po połówce moreli.  Posypać odrobiną cukru trzcinowego i uformować bułeczki. Położyć na blaszce wyłożonej papierem do pieczenia. Przykryć ściereczką i odstawić na około pół godziny do wyrośnięcia. Przygotować kruszonkę.  Mąkę i masło wyrobić palcami.  Dodać cukier i wymieszać.  Wyrośnięte bułeczki posmarować mlekiem i posypać kruszonką. Piec w 190 stopniach przez 20 - 25 minut.      ﻿ 