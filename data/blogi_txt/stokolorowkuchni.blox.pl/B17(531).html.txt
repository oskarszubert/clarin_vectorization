W dalszym ciągu testujemy frytownicę ActiFry.  Tym razem przygotowałam danie mięsne i dodatek - pieczone warzywa.  Co do kurczaka to nie do końca przypadł nam do gustu ten przepis.  Mój syn bardzo chwalił sobie mięso, ale jednak pomarańcze nie były najsmaczniejsze.  Lubimy kurczaka na słodko, ale tutaj jednak czegoś brakowało (może miodu?).  Samo przygotowywanie było jednak szybkie i bardzo wygodne.  Obiad zrobił się sam.  A pieczone warzywa?  O tak, to strzał w 10.  Przypominam też, że tutaj (dla tych, którzy nie mają konta na FB) i tutaj jest do wygrania ten i inne sprzęty firmy Tefal.     Składniki:  200 g mięsa z ud kurczaka 4 pomarańcze oregano 1 łyżka musztardy 1 łyżka oliwy sok z cytryny szczypta imbiru i cukru, świeżo zmielony pieprz + 1 łyżeczka miodu (to ode mnie)    Wykonanie: Mięso pokrój na kawałki i wymieszaj z oliwą, imbirem i pieprzem. Z 2 pomarańczy wyciśnij sok, resztę umyj, pokrój w cząstki. Mięso i owoce (proponuję owoce dodać jednak późnej, mniej się rozpadną) włóż do urządzenia, dodaj sok z pomarańczy wymieszany z musztardą i cukrem (oraz miodem).  Gotuj 15 minut, aż mięso będzie miękkie.  Podawaj z ryżem.   Pieczone warzywa  Składniki: cukinia dynia tymianek, rozmaryn lub inne dowolne zioła 1 łyżeczka oliwy    Wykonanie: Warzywa podziel na kawałki. Wymieszaj z ziołami.  Włóż do urządzenia, polej oliwą i gotuj przez około 30 minut, aż warzywa będą miękkie. 