Czekoladowy Weekend czas rozpocząć.  W tym roku w zastępstwie Bei prowadzi go Atinka.  Na początek (bo mam nadzieję, że uda mi się coś jeszcze przygotować) zapraszam na mus przygotowany według receptury żony Ainsley'a Harriott'a.    Składniki:130 g czekolady (zawartość kakao minimum 50%)85 ml zimnej mocnej kawy (najlepiej espresso)2 ziarenka kardamonu, rozkruszone2 jajka2 łyżki cukru pudru (dałam 0,5 łyżki)Wykonanie:4 ramekiny o pojemności 120 ml włożyć do lodówki (dzięki temu mus szybciej się zetnie).Czekoladę połamać na kawałki, włożyć do miski razem z kawą i kardamonem.  Rozpuścić w kąpieli wodnej, mieszając od czasu do czasu.  (Uważać, żeby miska nie dotykała poziomu wody). Odstawić do ostygnięcia.Kiedy czekolada już przestygnie, wbijać po 1 żółtku (używając drewnianej łyżki) i dokładnie wymieszać. Białka ubić w oddzielnej misce.  Kiedy zaczną się formować lekkie wierzchołki dodać cukier i ubijać dalej, aż białka będą sztywne i błyszczące (jak na bezy).  Wmieszać łyżkę ubitych białek do mieszanki czekoladowej i wymieszać.  Następnie delikatnie wmieszać resztę ubitych białek.    Włożyć mus do ochłodzonych ramekinów i schładzać przez minimum 40 minut aż do 2 godzin (ja użyłam większych ramekinów i mój mus gęstniał nieco dłużej).  EDIT: na facebooku jest mały konkurs /wydrukuj przepis/ 