Truskawki w super cenie, więc trzeba się zabrać za przetwory. Dżem truskawkowy to ten, który znika z piwnicy jako pierwszy. Absolutny faworyt.  Najlepszy bez udziwnień z samych truskawek i już.  Ponieważ na dworze upały, nie mam siły na długie stanie przy kuchence, więc dżem ekspresowy z roślinną pektyną. Składniki:  2 kg truskawek 500 g cukru 10 g pektyny sok z 1/2 cytryny       Wykonanie: Słoiki i przykrywki myjemy.  Słoiki wstawiamy do piekarnika i "pieczemy" w 100 stopniach przez cały czas kiedy robimy dżem.  Przykrywki zalewamy w garnku wodą i gotujemy.  Połowę truskawek (umytych i odszypułkowanych) przekładamy do rondla.  Miksujemy blenderem. Dodajemy sok z cytryny i zagotowujemy. 2 szklanki cukru mieszamy z pektyną. Dodajemy do truskawek i mieszamy cały czas podgrzewając.  Kiedy owoce się zagotują dodajemy pozostałe owoce (ja dodaję je pokrojona na połówki lub ćwiartki, w zależności od wielkości truskawek).  Gotujemy przez około 10 minut cały czas mieszając. Gorący dżem przekładamy do gorących słoików i zakręcamy osuszonymi nakrętkami.  Stawiamy do góry dnem na 5 - 10 minut. Następnie odstawiamy normalnie, do ostygnięcia. 