Kiedy szykowałam menu na Piknik Smakoszy, wiedziałam, że muszą pojawić się lawendowe ciasteczka.  Chciałam też, aby na ciasteczkach pojawiła się nazwa bloga.  W poszukiwaniu tych idealnych, trafiłam na wersję Alicji.  Ciasteczka wyszły wspaniałe.  Mała Trzaseczka zakochała się w nich bez pamięci ;) Składniki (na ok. 16 sztuk):  60 g skrobi kukurydzianej 40 g cukru pudru 150 g mąki pszennej 150 g masła szczypta soli 1 łyżeczka suszonych kwiatów lawendy       Wykonanie: Masło ucieramy z cukrem.  Dodajemy mąkę, skrobię i lawendę. Zagniatamy ciasto, zawijamy w folię i wkładamy na około 2 godziny do lodówki.  Ciasto wyjmujemy i pozwalamy mu chwilę poleżeć w temperaturze pokojowej. Wałkujemy na grubość 2 – 3 mm i wycinamy ciasteczka.  Układamy na blasze wyłożonej papierem do pieczenia.  Pieczemy 8 – 10 minut w 160 C. ﻿      ﻿ 