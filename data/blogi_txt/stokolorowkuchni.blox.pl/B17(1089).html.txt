Dostałam zamówienie od mojej siostrzenicy na tort kokosowy, biedronkę.  Dzieciom się nie odmawia.  Nie miałam zbyt dużo czasu na przygotowywanie tortu, więc masa musiała być szybka i sprawdzona.  Padło na moje ukochane połączenie kremówki i mascarpone.  Co do wyglądu tortu, to nie chciałam zbytnio bawić się w przycinanie biszkoptów.  Upiekłam 2 placki, z czego jeden docięłam na kształt głowy.  Za dekorację posłużyły Oreo i M Msy. Nie udało mi się idealnie rozsmarować masy na wierzchu, ale to nic nie szkodzi.  Siostrzenica zachwycona i to liczy się najbardziej.      Składniki:  na masę i dekorację: 500 g mascarpone 400 g śmietany kremówki 3 łyżki cukru pudru 80 g wiórków kokosowych czerwony barwnik 50 g gorzkiej czekolady 2 ciasteczka Oreo M Msy, Lentilki, lub Skittlesy    Na biszkopt (blachy 22 i 18 cm):    8 jaj ponad szklanka mąki pszennej 2,5 łyżki mąki ziemniaczanej pół szklanki cukru    ﻿  Wykonanie: Białka ubijamy z cukrem, a następnie dodajmy po 1 żółtku nadal ubijając.  Na koniec delikatnie dodajemy mąki  i mieszamy szpatułką.Przelewamy do dwóch tortownic (22 i 18 cm) wyłożonych papierem do pieczenia (wykładam tylko dno). Pieczemy ok 40 minut w temperaturze 180 stopni. Upieczone biszkopty studzimy. Mniejszy dokrajamy tak, aby pasował do większego (patrz zdjęcie).  Kroimy na pół.   Na talerze, paterze układamy dolną partię biszkoptu i nasączamy (użyłam ekstraktu waniliowego). Kremówkę ubijamy dodając cukier.  Mieszamy ją z mascarpone i przez chwilę ubijamy tak, aby masa się nie zwarzyła.  Dzielimy na 3 części.  1 część do przełożenia tortu, druga na dekorację głowy, trzecia (największa) na dekorację tułowia. Część do przełożenia tortu mieszamy z wiórkami kokosowymi.  Masę wykładamy na przygotowane blaty. Na masę kładziemy górną część biszkoptów. Czekoladę rozpuszczamy w kąpieli wodnej lub mikrofali.  Lekko przestudzoną mieszamy z drugą częścią masy. Pozostałą część masy (tę największą) mieszamy z czerwonym barwnikiem (użyłam w proszku). Czekoladową masę rozprowadzamy na mniejszym biszkopcie, tym który będzie głową.  Zostawiamy odrobinę masy do przyklejenia kropek i zaznaczenia skrzydeł. Czerwoną masę rozsmarowujemy na dużym biszkopcie.  Uważamy przy połączeniu z głową, aby nie połączyć mas.   Odłożoną masą czekoladową przekładamy do rękawa cukierniczego.  Wyciskamy skrzydła, kropki, oczy i odznaczamy głowę (aby zakryć połączenie dwóch mas).  Na przygotowane kropki układamy kolorowe cukierki. Na wyciśnięte oczy kładziemy połówki ciasteczek Oreo.  ﻿ 