Cudowna wersja kurczaka, lekko słodka, nieco ostra.  Rewelacja tym bardziej, że przygotowanie zajmuje chwilkę.  Przepis oczywiście od pana A.    Składniki:  2 łyżki oliwy 2 ząbki czosnku, rozgniecione 2 łyżki cukru trzcinowego 1 - 2 łyżeczki płatków chilli 8 odfiletowanych udek z kurczaka lub 4 piersi 1 duża pomarańcza, pocięta w ósemki sól, pieprz   Wykonanie: Połączyć oliwę, czosnek, cukier i płatki w misce.  Udka z kurczaka lekko ponacinać, pierś pokroić na kotlety.  Mięso dodać do miski razem z połową pomarańczy.  Doprawić solą i pieprzem i dobrze wszystko wymieszać.  Przykryć folią spożywczą i odstawić na minimum 15 minut (moje stały w lodówce przez całą noc). Rozgrzać patelnię grillową.  Ułożyć kawałki kurczaka (jeśli używamy udek do skórą do dołu) i smażyć przez około 4 minuty bez przesuwania, a następnie przełożyć na drugą stronę (pierś będziemy smażyć nieco dłużej).  Jeśli kurczak się klei to znaczy, że nie jest jeszcze gotowy i trzeba go podsmażyć chwilę dłużej.  Upieczonego kurczaka kładziemy na talerzu i szybko grillujemy odłożone kawałki pomarańczy.  Zajmie to około 1 minuty - aż będą miały paski.  Kawałki pomarańczy ułożyć koło kurczaka i podawać z ryżem.    /wydrukuj przepis/ 