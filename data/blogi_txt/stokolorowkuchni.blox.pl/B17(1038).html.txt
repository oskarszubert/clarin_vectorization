Pewnie wszyscy już wiecie o Kwiatowej Akcji Pinkcake. W zeszłym roku to właśnie dzięki Gosi zjadłam kwiaty dyni.  Teraz od kilku dni Gosia i Szarlotek kuszą fioletem. Dlatego kiedy zobaczyłam na spacerze fioletowy dywan postanowiłam spróbować.  Razem z córcią zbierałyśmy  kwiatki i nazbierałyśmy ich sporo.  Dlatego też postanowiłam wykorzystać przepis pokazany u  Komarki.  Tak się złożyło, że Gosia i Szarlotek też tego dnia robiły syrop i zaproponowałay mi wspólne fiołkowanie. Bardzo dziękuję za to przemiłe wyróżnienie.  W końcu to zaszczyt fiołkować z mistrzyniami. Mój syrop niestety nie ma fioletowej ani niebieskiej barwy i zupełnie nie wiem dlaczego.      Składniki: około 20 dkg kwiatu fiołka, 1 l wody, około 60 dkg cukru (tyle ile zaważy wywar z kwiatów), sok z połowy cytryny   Wykonanie: Fiołki  zalać wrzącą wodą, przykryć ściereczką i odstawić na kilka godzin.  Odlać sok i przecedzić oraz zważyć. Odważyć tyle cukru, ile waży wywar z  fiołków i dodać do soku. Dodać sok z cytryny i gotować na wolnym ogniu  około pół godziny. Gorący sok przelać do butelek i szczelnie zakręcić.    /wydrukuj przepis/ 