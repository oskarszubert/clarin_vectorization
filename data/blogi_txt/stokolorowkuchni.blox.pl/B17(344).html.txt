Przepis na te gofry znalazłam u Liski i u niej też dowiecie się skąd pochodzą.  Chociaż w cieście nie ma żadnych spulchniaczy, były to gofry, które wyrastały najbardziej, ze wszystkich znanych mi przepisów.  Najszybciej też się piekły (chociaż nie tak szybko, jak podają w oryginalnym przepisie).  Nie są zbyt chrupkie, ale naprawdę smaczne.    Składniki na 6 - 8 sztuk:  75 g mąki do ciast (użyłam typ 500) 125 ml + 75 ml mleka 20 g cukru szczypta soli 30 g masła 3 jajka 50 ml kwaśnej śmietany (użyłam 18%) 1 łyżka wody z kwiatów pomarańczy (opcjonalnie, ja nie dałam)   Wykonanie: Mąkę przesiać do miski. Zagotować 125 ml mleka, cukier, sól i masło. Zdjąć z ognia i wsypywać przesianą mąkę cały czas mieszając tak, aby nie powstały grudki. Ponownie gotować, przez około minutę, cały czas mieszając.  Ma powstać gęsta masa, która będzie odchodzić od ścianek garnka. Zdjąć z ognia, odstawić do wystudzenia. Dodawać po jednym jajku dokładnie mieszając.  Następnie dodać pozostałe mleko, śmietanę i ewentualnie wodę pomarańczową. Wymieszać i odstawić na godzinę. Rozgrzać gofrownicę. Posmarować olejem roślinnym. Wlewać porcje masy i piec przez kilka minut, aż będą złociste. Podawać na ciepło, z ulubionymi dodatkami i cukrem pudrem.﻿ 