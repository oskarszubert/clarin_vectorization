To danie robiłam już jakiś czas temu, po krótkim okresie bez Ainsley'a .  Ten przepis przypomniał mi za co tak lubię przepisy z Meals In Minutes.  Chociaż nie omieszkałam przepis wykończyć (mam nadzieję, że nie dosłownie) po swojemu.  Nie miałam flatbread, ale za to mam jeszcze kilka słoików zrobionego jesienią sosu słodko-kwaśnego.  Aż żal go nie wykorzystać przed sezonem.    Składniki: 500 g mielonej baraniny (u mnie chuda wieprzowina) szczypta soli (jak dla mnie więcej) 1 cebula drobno posiekana 2 łyżeczki mielonego kuminu 1 łyżeczka mielonego ziela angielskiego 1/4 łyżeczki pieprzy cayenne 4 łyżki posiekanych liści kolendry  Wykonanie: Wszystkie składniki włożyć do robota kuchennego i dobrze wymieszać.  Mokrymi rękoma uformować około 20 kuleczek.  Smażyć na patelni beztłuszczowej (ja użyłam grillowej) przez około 10 minut, przewracając często, aż kuleczki zbrązowieją.   Ainsley podaje je na  podgrzanych flatbreads z sałatą, czerwoną cebulą  i odrobiną jogurtu i kawałkami cytryny.  Następnym razem spróbuję w tej wersji, bo musi być obłędna.   /wydrukuj przepis/ 