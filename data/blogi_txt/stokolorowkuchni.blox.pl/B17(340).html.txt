Ten przepis, z gazety country living mam już od kilku lat i od początku chciałam go wypróbować.  Kiedy dostałam do przetestowania butelkę musującego wina pomarańczowego Burnarj, pomyślałam, że wreszcie nadarza się wspaniała okazja.  Nie myliłam się.  Galaretka cudowna, a bita śmietana to dopiero to. Nie sądziłam, że bita śmietana może tak smakować.  Polecam nie tylko wielbicielom wina.      Składniki:  300 ml białego wina (u mnie Brut Nature) 150 ml wody 110 g cukru waniliowego (domowego, lub z prawdziwą wanilią) 2 łyżki żelatyny    Na śmietankę:  60 ml wina 30 g cukru waniliowego (domowego, lub z prawdziwą wanilią)﻿ 150 ml śmietany kremówki       Wykonanie:   Żelatynę zalewamy odrobiną zimnej wody. Wino i wodę wlewamy do garnka o grubym dnie.  Dodajemy cukier, stawiamy na gaz i gotujemy mieszając, aż cukier się rozpuści. Podgrzewamy do momentu kiedy zacznie się gotować.  Natychmiast zdejmujemy z ognia. Dodajemy napęczniałą żelatynę i mieszamy aby się rozpuściła. Czekamy aż troszkę przestygnie i przelewamy do kieliszków. Schładzamy w lodówce przez kilka godzin. Kiedy galaretka stężeje przygotowujemy winną śmietankę.  Wszystkie składniki ubijamy mikserem w głębokiej misie.  Kiedy śmietanka zgęstnieje przykładamy na galaretkę.  Podajemy natychmiast lub po schłodzeniu. 