Już kilka dni temu obiecałam, że uraczę Was jagodami.  Długo zastanawiałam się, co powinnam przygotować na początek jagodowego sezonu.  Wybór padł na serniczki pokazane przez Małgosię.  Zrezygnowałam jednak z kruszonki.   Składniki:  1 jajko 50g cukru pudru 2 łyżki maizeny (skrobi kukurydzianej) 2 łyżki ajerkoniaku (niekoniecznie) skórka z 1 cytryny 250g twarogu 3-krotnie mielonego ok. ½ szkl. jagód i poziomek Wykonanie:Jajko utrzeć z cukrem do białości. Cały czas ucierając dodawać kolejno: maizenę, ajerkoniak i skórkę z cytryny. Na sam koniec wmieszać bardzo delikatnie twaróg (jeśli robotem to na niskich obrotach).Rozlać masę na podpieczone spody. Na środek każdej wyłożyć po 1 łyżeczce jagód.Piec ok. 30 min. W 180 st.C. Serniczki (w papierkach) w miarę szybko wyjąć z formy mufinkowej (gdy tylko przestaną parzyć w dłonie). Dostudzić na kratce.﻿ /wydrukuj przepis/ 