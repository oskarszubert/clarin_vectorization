Pisałam już, że ta sałatka nie daje mi spokoju.  Robiłam zresztą jej wersję w zeszłym roku.  Teraz jednak dodałam ser i zamiast żurawiny użyłam pestek granatu.  Niestety nie miałam akurat mieszanki sałat, a zwykłą lodową, więc sałatka nie wygląda zbyt ciekawie.   Składniki:  100 g dyni, obranej, pokrojonej w 2.5 cm kostkę i upieczonej  100 g mieszanki sałat   pestki z połowy granatu 50 g gorgonzoli    Sos:   3 łyżeczki octu winnego  50 ml oliwy z oliwek   1 łyżeczka musztardy   1 łyżeczka miodu   1 łyżeczka soku z cytryny  sól, pieprz   Wykonanie:  Sos: Ocet, musztardę, sok z cytryny, wymieszać i odstawić na 10 minut. Po tym czasie, mieszając delikatnie trzepaczką, wlać powoli oliwę. Dodać miód, sól i pieprz, wymieszać.   Przygotować talerze, wyłożyć umytą i osuszoną sałatę.  Dodać upieczoną dynię, pestki z granatu i posypać gorgonzolą. Polać sosem.  Podawać natychmiast. ﻿﻿  /wydrukuj przepis/ 