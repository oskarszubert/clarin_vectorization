Czy obchodzimy Halloween?  Nie.  W tym roku postanowiliśmy jednak wykorzystać to święto plastycznie i kuchennie.   I tym przepisem żegnam się z Wami na kilka dni.    Najpierw dzieciaki wycinały Jack-o'-lantern﻿ z niewyrośniętych dyń.  Potem postanowiliśmy zrobić paluszki wiedźmy.  Tak naprawdę, to paluszki robiła moja córcia, która nie pozwoliła mi brać udziału w tej zabawie.  Sama dzielnie rolowała paluchy, wkładała migdały (które najpierw dzielnie obierała), a potem nacinała rowki.  I chyba właśnie o to w tym chodzi, prawda?   Składniki:   225 g miękkiego masła  3/4 szklanki cukru pudru 1 jajko 1 łyżeczka ekstraktu z wanilii 1 łyżeczka ekstraktu z migdałów 2 i 2/3 szklanki mąki 1 łyżeczka proszku do pieczenia 1 łyżeczka soli 3/4 szklanki obranych migdałów     Wykonanie:  Wszystkie składniki (oprócz migdałów) zmiksować i zagnieść. Ciasto owinąć w folię i włożyć do lodówki na 30 minut. Wyjąć ciasto, formować palce (powinny być trochę cieńsze od Waszych palców - w piekarniku urosną), na końcu wciskając migdał (może być przecięty na pół, by paznokcie były cieńsze) w miejsce paznokcia. Piec około 10 minut w temperaturze 200ºC Studzić na kratce. ﻿   /wydrukuj przepis/ 