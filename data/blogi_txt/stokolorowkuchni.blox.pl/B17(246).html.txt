W piątek zobaczyłam u Majany czekoladowe trufle.  Nie muszę pisać, że się cała zaśliniłam.  Ale miałam jeszcze odrobinę silnej woli.  W sobotę pojechliśmy do teściów, a podróże jak wiadomo kształcą.  Teściowa kupiła "Kobietę i Życie".  No więc przeglądałam przepisy. A tam co?  Przepis na domowe trufle :) No i silna wola mnie opuściła.  No i do tego jeszcze ostatkowy weekend.  Nie mogłam się oprzeć.  Nie powstrzymał mnie nawet brak papilotek. Ale efekt był - małżonek zachwycony.  Przecież o to chodziło.  P.S. W tej samej gazecie był przepis na super połączenie czekoladowe weekendu i tygodnia potraw z kaszą manną - pudding zebra.  Niestety nie było potrzebnych składników - a szkoda            Składniki: 2 tabliczki gorzkiej czekolady (200 g) ćwierć kostki masła (50 g) 1/3 szklanki kakao lub starta na tarce czekolady deserowej 7 łyżek cukru pudru (dałam zwykły) łyżeczka spirytusu lub winiaku (dałam wódkę)   Wykonanie: Rozpuścić gorzką czekoladę w kąpieli wodnej (z 3 łyżkami wody – ja dałam więcej.  Dodałam też zwykły cukier). Następnie ostudzić.  Ucierać masło na krem, dodając po łyżce ostudzonej, ale płynnej czekolady oraz 5 łyżek przesianego przez sito cukru pudru (pominęłam bo dałam zwykły cukier do kąpieli wodnej). Wlać alkohol, wymieszać.  Masę schłodzić w lodówce (nie za długo). Z zimnej masy dłońmi oprószonymi pozostałym cukrem pudrem formować kulki wielkości orzecha włoskiego.  Obtaczać je w kakao lub startej na drobnej tarce czekoladzie. Uformowane trufle układać pojedynczo w papierowych foremkach.  Przechowywać w lodówce nie dłużej niż 3 dni.   Smacznego  /wydrukuj przepis/ 