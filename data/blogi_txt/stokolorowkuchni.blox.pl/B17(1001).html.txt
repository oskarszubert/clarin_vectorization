To doskonały pomysł na śniadanie dla ukochanej osoby.  I niech Was nazwa nie zmyli.  Te muffinki nie mają w sobie nic z deseru, no może prawie nic.  Zobaczcie tylko na skład.  Spokojnie możecie je zjeść nie tylko z dżemem, ale też i z pleśniowym serem.    Składniki (na 5-6 babeczek):  50 g płatków owsianych górskich 150 g mąki pszennej pełnoziarnistej 20 g brązowego cukru (można zrezygnować) 1  łyżeczka proszku do pieczenia 1/2 łyżeczki sody 1 jajko 2 łyżki oleju 150 ml mleka     Wykonanie: Składniki suche mieszamy w jednej misce.  Dodajemy do nich składniki mokre i delikatnie mieszamy (mogą zostać grudki). Ciasto przekładamy do foremek do 3/4 wysokości.  Pieczemy w piekarniku nagrzanym do 190 stopni przez około 20 minut. Upieczone muffinki wyjmujemy z piekarnika, studzimy przez chwilę i podajemy na ciepło.      /wydrukuj przepis/   ﻿ ﻿ 