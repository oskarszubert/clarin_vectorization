Kolejny wspaniały przepis znaleziony u Liski.  Rósł dokładnie tyle ila napisała Liska i do tego jeszcze wspaniale pękł.  Przy tym chlebie mam wrażenie, że moja miłość i serce do chleba (domowego) została odwzajemniona :)      1 duży bochenekWieczór przed pieczeniem:Starter:70 g zakwasu żytniego (lub pszennego)220 g mąki żytniej razowej (typ 2000)170 g wody źródlanejWszystkie składniki umieścić w misce i dokładnie wymieszać. Przykryć miskę folią spożywczą. Zostawić w temperaturze pokojowej na 12-24 godziny. Zaczyn:230 g mąki pszennej razowej1/2 łyżeczki soli170 g maślankiWszystkie składniki umieścić w misce i dokładnie wymieszać. Przykryć miskę folią spożywczą. Zostawić w temperaturze pokojowej na 4-8 godzin. Następnego dnia połączyć zaczyn i starter i dodać do nich:60 g mąki pszennej razowej1 niepełną łyżeczkę soli2 i 1/4 łyżeczki drożdży instant1,5 łyżki (30g) melasy2 i 1/4 łyżeczki cukru trzcinowego2 (30 g) łyżki miękkiego masła1 mała cebula (moja ważyła 50 g, autor zaleca użyć 2 razy większej), bardzo drobno posiekanej2 łyżeczki kminkuZ podanych składników wyrobić ciasto. Ja wyrabiałam je ok. 3-4 minut mikserem. Następnie wyjąć na posypaną mąką stolnicę i wyrobić aż będzie gładkie i niezbyt klejące - w razie potrzeby dodać odrobinę mąki lub wody. Miskę wysmarować lekko olejem, włożyć do niej ciasto, przykryć i odstawić na ok. 1 godzinę - będzie wówczas miało 150% początkowej objętości.Wyjąć, uformować bochenek - owalny lub okrągły. Można przełożyć uformowane ciasto do formy podłużnej lub do koszyka do wyrastania (ja uformowałam kulę, którą przełożyłam do wysypanego mąką koszyka).Zostawić do wyrastania na 60 minut.Piekarnik rozgrzać do 220 st C.Wyrośnięty chleb przełożyć na rozgrzany kamień (lub rozgrzaną blachę wyłożoną papierem do pieczenia), można ponacinać.Można również bochenek przełożyć na łopatę, ponacinać i następnie włożyć do piekarnika - jak komu wygodniej.Na dno piekarnika wsypać ok. pół szklanki kostek lodu (lub wlać pół szklanki wody).Wstawić chleb na 20 minut. Zmniejszyć temperaturę do 180 st C i piec kolejne 20 minut.Po upieczeniu przełożyć chleb na kuchenną kratkę i studzić przed pokrojeniem minimum godzinę.   /wydrukuj przepis/ 