Bardzo mało mamy bzu w tym roku.  Przynajmniej na wsi.  Dodam, że nie zbierałam kwiatów, więc to nie moja wina ;)  Z tych ilości, które udało mi się zebrać przygotowałam taki oto dżem. Wzorowałam się na przepisie Komarki, ale polecam Wam też bardzo dokładną lekturę tego wpisu Bei na temat owoców czarnego bzu. Składniki (na 3 słoiczki):  1 kg jabłek 300 g owoców czarnego bzu ok. 200 g cukru (w zależności od użytych jabłek) Wykonanie: Owoce czarnego bzu myjemy, dusimy w garnku, mieszając, aż puszczą soki.  Następnie przecieramy przez gęste sito.  Dodajemy do przetartych owoców jabłka pokrojone w kawałki (bez skórki).  Dusimy, często mieszając.  Kiedy jabłka już się w większości rozpadną, dodajemy cukier, mieszamy i zagotowujemy. Gotowy dżem przekładamy do wyparzonych w piekarniku słoików i zakręcamy wygotowanymi przykrywkami. Słoiki odwracamy do góry nogami na kilkanaście minut. Dżem ten bardzo szybko gęstnieje ze względu na dużą zawartość pektyn w jabłkach i czarnym bzie. 