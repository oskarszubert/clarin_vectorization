W zamrażalniku ostatni woreczek dyni, a w telewizji program MasterChef i zupa dyniowa z imbirem.  Nie zapamiętałam dokładnie przepisu, więc postanowiłam go poszukać na ich stronie.  I co? Odnaleźć nie mogłam, przynajmniej nie na tę zupę dokładnie.  Był na inną, więc się troszkę na nim wzorowałam.   Składniki:  1 kg dyni 1 cebula cukrowa 3 cm kawałek imbiru (lub mniejszy) 1/2 litra mleka (może być więcej) sól, pieprz, cukier masło Wykonanie: Dynie pokroić w kostkę (moja była zamrożona w kostkach). Dynię wrzucamy do garnka, zalewamy odrobiną wody i gotujemy, aż się rozmrozi i lekko rozpadnie (lub tylko rozpadnie, jeśli używamy świeżej).  Na patelni rozpuszczamy masło i dusimy cebulę pokrojoną w talarki.  Uduszoną cebulę dodajemy do dyni, ścieramy na drobnej tarce imbir i dalej gotujemy.  Kiedy dynia jest już ugotowana miksujemy całość blenderem.  Dolewamy stopniowo mleko, podgrzewamy dalej i doprawiamy do smaku.  Jeżeli zupa jest dla nas zbyt ostra dolewamy więcej mleka.  Podajemy z listkami mięty.    /wydrukuj przepis/ 