Naleśniki robione jeszcze w sezonie truskawkowym.  Jedzone na obiad, ale w sumie to wspaniały deser (tylko co ja poradzę na to, że uwielbiam takie słodkie obiady).  Zamiast truskawek możemy użyć dowolnych owoców.       Składniki:  115 g mąki pszennej szczypta soli 1 jajko 300 ml mleka 25 g niesolonego masła, roztopionego olej roślinny     jogurt naturalny cukier owoce (u mnie truskawki) bita śmietana    Wykonanie: Mąkę i sól przesiać do miski.  Jajko ubić z mlekiem i wymieszać z mąką. Odstawić ciasto na 30 minut, jeśli mamy czas.  Dodać roztopione masło i ponownie wymieszać.  Na rozgrzaną patelnię wlać odrobinę oleju i smażyć cienkie naleśniki.   Jogurt dosłodzić do smaku. Umyte owoce osuszyć, ewentualnie pokroić na kawałki.  Na usmażonych naleśnikach rozsmarować jogurt i ułożyć owoce.  Na wierzch można dać ubitą śmietanę.﻿ ﻿    /wydrukuj przepis/ 