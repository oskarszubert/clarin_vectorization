To już ostatni dzwonek na nastawienie zakwasu.  W tym roku postanowiłam skorzystać z przepisu Poleczki (rok temu korzystała z niego moja mama i mówiła, że był cudowny).  Zgodnie z radami Polki użyłam zakwasu żytniego zamiast chleba.  Trzeba pamiętać, że jeżeli zakwas zmieni kolor na brunatny trzeba go będzie wylać.  Udany zakwas jest jasny i lekko octowy.      Składniki: 10 czubatych łyżek mąki żytniej razowej 4 ząbki czosnku 8 kulek ziela angielskiego 8 kulek czarnego pieprzu 8 kulek jałowca 4 liście laurowe kawałek skórki razowego chleba 4 szklanki ciepłej przegotowanej wody duże naczynie kamionkowe kawałek gazy lub muślinu sznurek  Wykonanie: Mąkę zalewamy wodą i dokładnie mieszamy, aby pozbyć się grudek. Przelewamy do naczynia i dodajemy wszystkie przyprawy, lekko zmiażdżone ząbki czosnku oraz skórkę chleba. Mieszamy. Naczynie przykrywamy gazą, obwiązujemy sznurkiem i odstawiamy w ciepłe miejsce (np tuż obok kaloryfera). Raz dziennie zakwas mieszamy. Po około 3 dniach powinien być gotowy.      /wydrukuj przepis/ 