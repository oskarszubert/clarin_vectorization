W tym tygodniu w Weekendowej Piekarni gospodarzy nam Ania z Mojej Małej Kuchni.  Zaproponowała chlebek, z którego bardzo ucieszył się mój synio "O mamo, nareszcie biały chleb". Zresztą reszta rodzinki też się nie smuciła.  Bochenki cudnie rosły, a w piekarniku po prostu przeszłe same siebie.  Wkładałam dość rozlane ciasto do piekarnika, a wyjęłam pięknie wyrośnięte i nic a nic nie oklapłe bochenki (czy jak stwierdził mój małżonek długie buły).  Specjalnie do tego wypieku kupiłam doniczkę rozmarynu, w której jak się okazało było tylko 5 g roślinki.  Mimo wszystko wyszło bardzo pysznie.   biga:65 g letniej wody2 g drożdży instant100 g  zwykłej mąki pszennej Składniki bigi mieszamy dokładnie, przykrywamy i  zostawiamy na 1 godzinę w temperaturze pokojowej. Następnie wkładamy do lodówki na 8-16 godzin. ciasto właściwe:cała biga300 g  letniej wody5 g drożdży instant500 g zwykłej mąki pszennej65  g oliwy z oliwek10 g świeżego rozmarynu, grubo posiekanego15 g  soli Mieszamy składniki ciasta i wyrabiamy około 13-15 minut aż ciasto będzie gładkie i elastyczne. Przekładamy do naoliwionej miski na 1  i 1/2 - 2 godzin (przykryte) aż ciasto podwoi objętość.Dzielimy  następnie ciasto na 2 równe części, formujemy podłużne bochenki około 25  cm długości, kładziemy je równolegle na blasze przykrytej papierem do  pieczenia. Zostawiamy między bochenkami około 8 cm odstępu. Przykrywamy i  zostawiamy aż podwoją objętość - około 45 - 60 minut.W tym czasie  nagrzewamy piekarnik do 200 C. Wyrośnięte chlebki wkładamy do piekarnika  i pieczemy około 30-40 minut.Następnie studzimy na kratce.Możemy też ciasto wykorzystać do zrobienia "Grissini rosmarino" czyli rozmarynowych włoskich paluszków.W tym celu przygotowujemy sobie miseczkę z wodą i osobną z grubą solą oraz pędzelek.Wyrośnięte ciasto rozpłaszczamy w formie kwadratu 2-3 cm grubości. Przykrywamy i  zostawiamy na 10 minut. Tniemy na paseczki, każdy rozciągamy na długość  blachy i układamy na blasze przykrytej papierem do pieczenia (pamiętamy  by zostawić odstępy między nimi około 1-2 cm). Smarujemy po wierzchu  wodą i posypujemy solą.Pieczemy w temperaturze 170 C przez 15-20  minut.Studzimy na kratce.Smacznego!    /wydrukuj przepis/ 