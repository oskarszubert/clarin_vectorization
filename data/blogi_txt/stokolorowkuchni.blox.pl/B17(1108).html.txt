Dzisiaj są urodziny mojego syna.  Kiedy zapytałam go jaki chce tort, otrzymałam odpowiedź, że truskawkowy.   Podobnie jak rok temu.  Tym razem przejrzeliśmy razem pinterest i wybrał sobie taki oto tort.  Nie obyło się bez przygód podczas przyrządzania. Kiedy przenosiłam pokrojone truskawki upuściłam wszystkie na podłogę.  Nie muszę mówić, że wybrałam te najładniejsze.  Nie pozostało nic innego, jak użyć tych mniej dorodnych i w mniejszej ilości.  Najważniejsze, że tort smakował. Składniki:  biszkopt (np ten) 250 mascarpone 2 łyżki cukru 400 ml kremówki    Na krem:  250 ml mleka 3 żółtka 50 g cukru 40 g mąki kukurydzianej 2 łyżki masła     sok z 1 cytryny 2 - 3 banany ok. 500 g truskawek     Wykonanie: Przygotowujemy krem. Mleko podgrzewamy w garnku.  W drugim mieszamy żółtka, cukier i mąkę kukurydzianą.  Kiedy mleko prawie się zagotuje dodajemy odrobinę do masy żółtkowej, aby ją zahartować.  Następnie wlewamy całe i gotujemy cały czas mieszając.  Gotujemy tak przez kilka minut, aż masa zgęstnieje.  Odstawiamy do ostygnięcia przykryte folią, aby nie powstał kożuch. Kremówkę i cukier ubijamy.  W drugiej misce ubijamy mascarpone i łączymy z kremówką. Banany kroimy na kawałki i wkładamy do miski z sokiem z cytryny.  Truskawki kroimy na plastry. Biszkopt kroimy na 3 blaty. Na pierwszym blacie rozsmarowujemy część bitej śmietany i układamy truskawki.  Kładziemy drugi blat.  Rozsmarowujemy krem i układamy banany wyjęte z soku z cytryny.  Na trzecim blacie znowu dajemy kremówkę i truskawki. 