W zeszłym tygodniu kupiłam sobie książkę Aleksandry Seghi "Smaki Toskanii".  Przejrzałam i pomyślałam, że te faworki to będzie coś w sam raz na Tłusty Czwartek.  Ola napisała, że w niektórych rejonach do faworków dodaje się skórkę pomarańczy.  Ja dodałam do poły porcji i przyznam, że te mi bardziej smakowały. Składniki:  250 g mąki 2 jaja 30 g masła 30 g cukru 1 łyżka vin santo lub rumu cukier puder do posypania olej, oliwa do smażenia sól skórka z pomarańczy (opcjonalnie)     Wykonanie: Z mąki, masła, cukru, jaj, rumu lub wina i szczypty soli (ewentualnie skórki z pomarańczy) wyrabiamy ciasto.  Owijamy ściereczką i odstawiamy na pół godziny.  Ciasto wałkujemy i kroimy na cienkie (możliwie jak najcieńsze), długie, szerokie prostokąty.  Smażymy na głębokim tłuszczu.  Usmażone faworki kładziemy na talerzu pokrytym papierem lub serwetkami papierowymi, które wchłoną tłuszcz.  Przed podaniem posypujemy warstwą pudru. /wydrukuj przepis/    ﻿ 