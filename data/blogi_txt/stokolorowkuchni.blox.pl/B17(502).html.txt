Dawno nie robiłam kruszonki.  Na przyjście mojej koleżanki postanowiłam przygotować wersję z bananami.  Najbardziej posmakowała mojemu mężowi, jak dla mnie i mojej koleżanki odrobinkę za słodkie. Przepis na kruszonkę w oparciu o marcowy numer Delicious, spód owocowy jest ode mnie.      Składniki: 500 g bananów (3 - 4 duże) 500 g jabłek 100 g malin (dałam mrożone) 1 łyżka mąki ziemniaczanej    Kruszonka:  100 g masła 75 g mąki pszennej pełnoziarnistej 75 g płatków owsianych 80 g cukru trzcinowego garść orzechów włoskich posiekanych Wykonanie: Piekarnik nagrzać do 190 stopni.  Przygotować naczynie żaroodporne.  Mąkę wsypać do miski.  Dodać zimne masło pokrojone w kostkę.  Wyrobić palcami, aż powstanie kruszonka. Dodać płatki owsiane, cukier i posiekane orzechy.  Wymieszać. Jabłka i banany pokroić i włożyć na naczynia.  Dodać maliny. Posypać mąką ziemniaczaną i wymieszać.  Owoce posypać przygotowaną kruszonką.  Wstawić do piekarnika i piec około 40 minut, aż kruszonka będzie lekko brązowa. 