Bardzo lubię wieczorne klikanie z Panią Szalo.  Nie zawsze jest szalenie, czasami smutno, czasami wzruszająco, czasami dużo śmiechu.  Ale zawsze wiem, że mogę napisać wszystko i będzie dobrze.  Skąd się znamy?  Połączyły nas dwie małe dziewczynki, chociaż wtedy były jeszcze fasolkami.  Spotkałyśmy się tylko trzy razy, ale to nie szkodzi, bo przeklikałyśmy dużo więcej.  I właśnie pewnego wieczora :   SZ 21:50:15 ale mam smaka a mam tylko wino truskawkowe K 21:59:09 a wina truskawkowego z lodem to ja bym się napiła SZ 21:59:17 ja nie wyrabiam w ten gorunc to zapraszam bo ja mam K 21:59:27 a do tego sałatka SZ 21:59:41 owocki na przykłąd brzoskwinie SZ 22:00:48 nigella robiła kiedyś takie chyba brzoskwinie z takim syropem jeny ja to pamiętam do dzisiaj. K 22:01:19 korzennym? SZ 22:01:33 nie pamiętam ale było takie apetyczne K 22:02:02 o te?  SZ 22:03:02 nie, nie takie różowe one były i świeże ona je chyba gotowała K 22:03:48 Te? SZ 22:04:20 tak to chyba te K 22:04:36 no to kochana może je zaserwuję, a co. z dedykacją  p.s. Pani Szalo zawitała tu już na początku prowadzenia tego bloga, ale po innym pseudo. Składniki (8 porcji): Na brzoskwinie: 750 mlwody 700 g drobnego cukru sok z 1/2 cytryny 1 laska wanilii, przepołowiona 8 brzoskwiń Na sos malinowy: 375 g malin 25 g cukru pudru (dałam domowy waniliowy) sok z 1/2 cytryny Do podania: pudło lodów waniliowych Wykonanie: Wlej wodę do garnka, dodaj cukier, sok z cytryny i laskę wanilii.  Podgrzewaj powoli, aż sok się rozpuści.  Doprowadź do wrzenia i pozwól bulgotać przez około 5 minut, a następnie zmniejsz ogień i pozwól na odparowywanie. Przekrój brzoskwinie na pół i jeśli ci się uda wyjmij pestki. Jeśli nie, wyjmiesz je później.  Gotuj połówki brzoskwiń w syropie przez około 2-3 minuty z każdej strony, w zależności od tego jak bardzo są dojrzałe.  Sprawdź na przepołowionej stronie ostrym nożem czy są już miękkie i wyjmij z garnka łyżką cedzakową.  Kiedy wszystkie brzoskwinie są juz ugotowane, obierz je ze skórki (i w tym momencie wyjmij pestki, jeśli nie zrobiłaś/eś tego wcześniej).  Jeśli szykujesz brzoskwinie z wyprzedzeniem, ostudź syrop i wlej do naczynia z brzoskwiniami. Jeśli podajesz je od razu wlej ostudzony syrop do worka i zamroż do następnego razu. Żeby zrobić sos zmiksuj maliny, cukier puder i sok w blenderze.  Przecedź przez sitko, żeby pozbyć się pesteczek i wlej malinowe puree do dzbanka. Do podania: Przygotuj 2 połówki brzoskwiń na osobę i połóż na talerzu obok kólek lodów.  Każdą porcję polej sosem malinowym.  Pozostały sos podaj w dzbanku tak, żeby każdy mógł sobie polewać w czasie jedzenia.    /wydrukuj przepis/ 