Uwielbiam groszek ptysiowy, ale nie sądziłam, że zrobienie go w domu jest tak proste i szybkie.  Nigdy więcej nie zamierzam już go kupować.  Zapewniam Was, że wykonanie go zajmuje mniej niż pójście po niego do sklepu (wiem, wiem, że można kupić przy okazji).  Przepis podejrzany u Szarlotka.      Składniki: 90 ml wody30 g masła70 g mąki pszennej2 jajka (M)Szczypta soli Dowolne przyprawy np. gałka muszkatołowa lub kminek, czosnek w proszku itp. Wykonanie:   Piekarnik nagrzewamy do 220 stopni C. Mąkę przesiać z przyprawami. Wodę z  masłem zagotować. Wsypać mąkę do gotującego się płynu stale mieszając do  momentu aż masa będzie odstawała od dna garnka. Masę przełożyć do miski  wbijać pojedynczo jajka dokładnie mieszając, tak by ciasto stało się gładkie. Polecam zmiksowanie ręcznym blenderem. Taką masę przekładamy do  szprycy i wyciskamy na blachę wyłożoną papierem do pieczenia dowolne  wzory lub wypełniamy masą przygotowane szablony. Wstawiamy do nagrzanego piekarnika na 10 – 12 minut lub do lekkiego zrumienienia. Pieczemy bez pary.  Po upieczeniu studzimy.    /wydrukuj przepis/ 