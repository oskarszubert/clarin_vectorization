Ostatnia łubianka truskawek musiała zostać godnie wykorzystana. Do tego musiało powstać też coś dla małych alergików.  Powstał kakaowy biszkopt z truskawkami (zdjęć nie ma, a i przepisu nie będzie, bo chyba jednak truskawki są zbyt soczyste do biszkoptu),kruszonka i sernik na zimno (właśnie się studzi). Kruszonka robiona zupełnie na oko.   Składniki:  truskawki (około 250 g) cukier 2 łyżki mąki ziemniaczanej kruszonka według tego przepisu    Wykonanie: Umyte i odszypułkowane truskawki wkładamy do naczynia do zapiekania.  Część truskawek rozgniatamy (użyłam tłuczka do ziemniaków), część zostawiamy w całości. Dosładzamy do smaku i dodajemy mąkę ziemniaczaną, mieszamy. Przygotowujemy kruszonkę i posypujemy truskawki.  Ja na wierzch dodałam jeszcze garść jagód.  Pieczemy w 200 stopniach około 20 - 25 minut.      ﻿ 