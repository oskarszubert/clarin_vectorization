No cóż jakoś nie wyrastają mi wypieki z mąki żytniej.  Ale mimo to ich smak i tak jest zabójczy - to chyba mój ulubiony typ pieczywa. Przepis na ten chlebek oczywiście z encyklopedi chleba, w sekcji o chlebach europejskich pod nazwą Polish Rye Bread. A teraz pochwalę się, że w kuchni do 3 dni rośnie już zakwas (jakoś ciężko mu to idzie, ale może się uda). Składniki: 225 g mąki żytniej 225 g mąki pszennej chlebowej 10 ml kminku (nie dałam) 2 łyżeczki soli 20 g drożdży 140 ml ciepłego mleka 5 ml klarownego miodu 140 ml letniej wody mąka razowa do oprószenia   Wykonanie: Wymieszać mąki, kminek i sól w dużej misce i zrobić dołek po środku.  Drożdże rozpuścić w mleku i miodzie.  Dodać do mąki, dolać wodę i stopniowo mieszać z mąką aż powstanie ciasto.  Wyłożyć na stolnicę i wyrabiać przez 8-10 minut aż ciasto będzie gładkie i elastyczne.  Włozyć do naoliwionej miskii przykryć naoliwioną folią samoprzylepną. Odstawić w ciepłe miejsce az podwoi objętość (około 3 godziny). Wyłozyc na stolnicę i odgazować.  Uformować owalny bochenek i wyłożyć na naoliwioną blachę.  Posypać mąką razową, nakryż naoliwioną folią i odstawić na 1 - 1 1/2 godziny aż podwoi objętość. Nagrzać piekarnik do 220 stopni.  Chleb naciąć 2 razy ostrym nożem.  Piec 30 - 35 minut.  Przełożyć na kratkę do ostygnięcia.    Smacznego     /wydrukuj przepis/ 