Pomysł na tę papryczkę zainspirowany był pizzą powitanie słońca no i oczywiście zawartością lodówki.   Smakowało mi bardzo, a ponieważ moi domownicy nie dają się przekonać do szpinaku, tym razem nawet już nie próbowałam (tym bardziej, że papryka też nie należy do ich ulubionych warzyw).  Zjadł ją jednak mój tato, który stwierdził, że była super, tylko jak dla faceta to niekoniecznie nadaje się na obiad (czytaj: nie najadłem się). Dlatego też papryczki lądują w kategorii przystawki (chociaż ja zjadłam je na obiad).    Składniki: papryki (ja dałam 3) szpinak (około połowa paczki) ser feta (pół opakowania) czosnek ser zółty (kilka plasterków)  Wykonanie: Szpinak rozmrozić na patelni dodając przeciśnięty ząbek czosnku.  Pod koniec duszenia dodać rozgnieciony ser feta.  Papryki umyć, odciąć góre i pozbyć się pestek.  Do papryk włożyć ciepłą masę szpinakową, każdą paprykę przykryć plasterkiem żółtego sera.  Papryki wstawić do naczynia żaroodpornego, nakryć "przykrywką" z góry papryki i wstawić do piekarnika.  Piec około 30 minut w temperatirze 180 stopni.  Podawać ciepłe.    /wydrukuj przepis/ 