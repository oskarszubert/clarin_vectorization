Nie ma nic milszego niż usłyszeć od ukochanego "To najlepsze ciasto jakie w życiu jadłem.  Zrobisz mi też takie w urodziny?". A do tego jeszcze robiło się chwilkę, nie licząc chłodzenia. Niestety jadło też się chwilkę. A pomysł?  No cóż piekłam biszkopt na urodziny synia i wyszedł za duży, więc trzeba było część zużyć, jagody dostałam od koleżanki, też trzeba wykończyć przed sezonem.  No i to tyle      Składniki: biszkopt (może być gotowy, ja dałam 1/3 placka upieczonego w zupełnie innym celu) 3 małe jogurty jagodowe 100 ml śmietanki kremówki, dobrze schłodzonej 1 łyżka żelatyny garść jagód (dałam rozmrożone mrożone) galaretka ( miałam tylko truskawkową) cukier z prawdziwą wanilią  Wykonanie:  Biszkopt ułożyć w tortownicy. Śmietanę ubić na sztywno w mikserze, powoli dodawać jogurt, dalej ubijając. W między czasie łyżkę żelatyny zalac odrobiną zimnej wody, żeby napęczała. Zalać wrzątkiem do 1/4 kubka, ostudzić.  Do jogurtu i śmietany dodać cukier, a na końcu ostudzoną żelatynę, chwilkę razem ubijać. Masę jogurtową wyłożyć na biszkopt.  Posypać jagodami. Włożyć do lodówki do stężenia (u mnie stało za krótko, więc masa była dość płynna).  Przygotować galaretkę według przepisu na opakowaniu, kiedy będzie już prawie zastygnięta wylać na ciasto.  Włożyć do lodówki do stężenia. Smacznego  /wydrukuj przepis/ 