Znowu pan A.  Tym razem jednak bardzo luźna interpretacja dania pad thai.  W oryginale powinien być makaron ryżowy, papryczka chilli, orzeszki i kolendra.  U mnie nie było, ale smakowało tak, że po 2 kolejnych takich obiadach, syn zapytał kiedy jemy znowu. Do tego zabawa z pałeczkami przednia. Użyłam prawdziwego chińskiego makaronu sojowego, który przywiozła mi ostatnio moja siostra.   Składniki:  250 g makaronu sojowego 2 łyżki oleju słonecznikowego 2 piersi z kurczaka, pokrojone na 2 cm kawałki 1 szalotka (u mnie była czerwona cebula) kawałek świeżego imbiru (około 2 cm, chociaż ja dałam mniej) trawa cytrynowa (dałam 1 łyżeczkę suszonej) 1 ząbek czosnku, posiekany kilka liści kapusty pekińskiej (w oryginale był pak choi) 3 łyżki ciemnego sosu sojowego 2 łyżki sosu rybnego (nam pla) 1 limonka 2 łyżki oleju sezamowego    Wykonanie:   Makaron zalewamy wrzątkiem i odstawiamy na około 5 - 6 minut.  Rozgrzewamy olej.  Wrzucamy kurczaka i smażymy metodą stir-fry przez 4 minuty, aż kurczak zacznie lekko brązowieć.  Dodajemy posiekaną szalotkę, starty imbir, trawę cytrynową, czosnek, posiekaną kapustę i smażymy kolejne 2 minuty.  Dolewamy sos sojowy i rybny, chwilę smażymy. Na koniec wyciskamy sok z limonki i mieszamy.  Odcedzamy makaron, dodajemy na patelnię i chwilę razem smażymy. Rozkładamy na talerze.  Możemy posypać świeżą kolendrą. /wydrukuj przepis/ 