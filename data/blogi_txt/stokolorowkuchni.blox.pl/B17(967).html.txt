Kolejny sezon owocowy wspólnie rozpoczęty z Agnieszką.  Ponieważ od dawna miałam ochotę na sernik, powstał ten oto jagodowy. Smakował nawet mojemu mężowi, który za sernikami nie przepada. Składniki (na tortownicę o śr. 16 - 18 cm):  450 g twarogu półtłustego, zmielonego 130 g cukru 2 jajka 1 łyżka mąki kukurydzianej 1 łyżeczka ekstraktu waniliowego 100 g jagód Wykonanie: Twaróg, jajka, cukier, mąkę i ekstrakt zmiksować tylko do połączenia składników.  Masę wylać do tortownicy.  Na wierzch wysypać umyte i osuszone jagody.  Piec w 180 stopniach przez 45-55 minut, aż sernik się zetnie i środek nie będzie płynny.  Przestudzić w uchylonym piekarniku.  Następnie wyjąć i ostudzić zupełnie.  Kiedy sernik będzie zimny, wyjąć z formy. 