Dalej testuję moją nową frytownicę Actifry. Tym razem wypróbowałam dnia główne.  Przeglądałam przepisy w książeczce dodanej do frytownicy i wybór padł na pomidorowy sos do makaronu.   Co do czasu, to zajmuje to mniej więcej tyle co przy tradycyjnym sosie.  Na plus jest jednak to, że nie brudzi się dookoła.  Nie wiem jak u Was, ale u mnie kuchenka po przygotowywaniu sosu, zawsze jest strasznie brudna. Do tego odnoszę wrażenie, że przy tradycyjnym gotowaniu muszę robić znacznie więcej.  Tu po prostu pokroiłam cebulę, wrzuciłam wszystko i już.  A smak?  Cudowny.  Konsystencja też. Podczas robienia tego obiadu, pomyślałam sobie, że ten sprzęt jest doskonały na dłuższe wypady na  działkę, kiedy nie mamy dostępu do prawdziwej kuchenki, a mamy za to gniazdko.  Wrzucamy tylko składniki, a obiad robi się sam.  Do tego, jeśli nasza rodzina, czy tez grono znajomych jest większe, możemy skorzystać z wersji Family.    Składniki:  1 czerwona cebula, cienko pokrojona w plasterki 2 ząbki czosnku, drobno posiekanego 1 łyżka lekkiej oliwy z oliwek Dwie 400 g puszki pomidorów 150 ml czerwonego wina 2 łyżki przecieru pomidorowego 1 mała łyżeczka cukru pudru Sól i mielony czarny pieprz do smaku 2-3 łyżki świeżych liści bazylii poszatkować﻿ (ja dałam ususzoną przeze mnie bazylię) Wykonanie: Dodaj pomidory z puszki, czerwone wino, przecier pomidorowy, cukier i przyprawy. Gotuj przez ok. 25 minut lub do momentu uzyskania gęstej konsystencji sosu﻿. Zatrzymuj ActiFry raz lub dwa w trakcie gotowania, aby wymieszać wszystkie składniki za pomocą drewnianej szpatułki.﻿ Dodaj poszatkowaną bazylię i wymieszaj ponownie. Do smaku dopraw. Podawać ze świeżo ugotowanym makaronem.﻿ 