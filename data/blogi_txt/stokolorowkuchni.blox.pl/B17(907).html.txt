Miała być szarlotka, ale w porę przypomniałam sobie, że jeden z małych gości jest uczulony na mleko, masło itd.  W grę wchodził tylko biszkopt.  Nie można jednak tych samych gości częstować ciągle tym samym ciastem.  Dlatego stanęło na roladzie.  I dobrze, bo dzieciakom smakowało, no dobrze nie tylko dzieciom. Z tym ciastem zostawiam Was na jakiś tydzień.  Po moim powrocie powinna pojawić się niespodzianka.      Składniki na ciasto (według tego przepisu):   3 jajka 2 łyżki drobnego cukru 3 łyżki mąki pszennej 2 łyżki mąki ziemniaczanej 1/4 łyżeczki proszku do pieczenia dodatkowo: 1 opakowanie cukru waniliowego (16 g) - dałam domowy  Wykonanie:Białka oddzielić od żółtek, ubić na sztywną pianę. Dosypać cukier i dalej ubijać. Dodawać kolejno żółtka, dalej ubijając. Na koniec wsypać mąki wymieszane z proszkiem, delikatnie wymieszać.Blachę o boku 28 - 34 cm wyłożyć papierem do pieczenia, wylać masę biszkoptową, wyrównać. Piec około 8 minut w temperaturze 190ºC. Ściereczkę kuchenną (lnianą) wysypać cukrem waniliowym. Położyć na niej upieczoną, gorącą roladę (wierzchem do ściereczki, natychmiast zdjąć papier). Następnie szybko zwinąć razem ze ściereczką, odstawić do wystygnięcia.Składniki na nadzienie  4 jabłka 1 galaretka ewentualnie 1 - 2 łyżki cukru (w zależności od użytych jabłek) Wykonanie:Jabłka obieramy i ścierami na tartce.  Wrzucamy do garnka i dusimy.  Ewentualnie odrobinę dosładzamy.  Do ciepłych jabłek dodajemy galaretkę w proszku i dokładnie mieszamy. Odstawiamy do przestudzenia.  Kiedy jabłka ostygną (nie mogą czekać zbyt długo, bo zbytnio zgęstnieją) rozwijamy roladę i smarujemy jabłkami.  Zwijamy i odstawiamy do lodówki do całkowitego stężenia.    /wydrukuj przepis/ 