Małżonek przyniósł ze sklepu masę krówkową.  Kiedy zapytałam co będziemy z niej robić, powiedział, że ma ochotę na coś słodkiego.   Przeszukaliśmy internet i stanęło na tarcie bannoffie.  Powiem Wam, że to chyba najsłodsze ciasto jakie kiedykolwiek jadłam.  Nie podaję konkretnego źródła, bo wzorowaliśmy się na kilknu(nastu?) przepisach znalezionych w sieci.   Składniki:  300 g ciastek digestive 100 g rozpuszczonego masła 2 puszki (każda po 400 g) masy krówkowej 3 - 4 banany 250 ml śmietany kremówki czekolada starta (u mnie gotowa posypka) sok z 1 cytryny    Wykonanie: Ciastka digestive rozkruszyć na piasek (można w blenderze) i wymieszać ze stopionym masłem.  Formę okrągłą ( 23 cm średnicy) wyłożyć papierem do pieczenia.  Na dnie wyłożyć ciasteczka wymieszane z masłem i docisnąć.  Upiec przez 10 minut w 180 stopniach. Ostudzić. (Można też zamiast pieczenia spód po prostu schłodzić). Na podpieczony i dobrze przestudzony spód włożyć masę krówkową.  Na to wyłożyć pokrojone w plasterki banany (nie żałować owoców, bo pomogą przełamać słodycz masy, owoce dobrze jest skropić sokiem z cytryny, aby nie ściemniały).  Schłodzić. Ubić śmietanę kremówkę i wyłożyć na owoce.  Posypać utartą czekoladą (u mnie była gotowa posypka).    /wydrukuj przepis/ 