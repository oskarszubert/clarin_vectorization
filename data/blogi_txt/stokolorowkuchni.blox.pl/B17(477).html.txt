Pokochałam świeżą żurawinę w cieście, niestety tym razem nie miałam jej wystarczająco dużo.  Chlebek bardzo wilgotny, o korzennym zapachu  z kwaskowatą żurawiną.  Jak dla mnie ideał na drugie śniadanie. Wzorowałam się na przepisie Delii Smith na chlebek bananowo-orzechowy, ale myślę, że mogłaby go nie poznać. Składniki:  80g masła 100 g cukru 1 jajko 230 g mąki pszennej pełnoziarnistej 2 łyżeczki proszku do pieczenia 300 g puree z dyni 1 łyżka przyprawy korzennej 50 g świeżej żurawiny (można więcej)    Wykonanie: Masło stopić i przestudzić.  Mąkę, cukier, proszek i przyprawę wymieszać.  Puree dyniowe wymieszać z jajkiem i masłem.  Następnie dodać do mąki i wymieszać.  Dodać umytą i osuszoną żurawinę i ponownie wymieszać.  Piec w keksówce (23 cm) wyłożonej papierem do pieczenia przez około 50 minut w 180 stopniach.  Po upieczeniu przez kilka minut pozostawić w formie, a następnie ostudzić na kratce.      ﻿ 