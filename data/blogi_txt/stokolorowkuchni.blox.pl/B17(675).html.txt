Jedno z moich ulubionych połączeń - jabłka i żurawiny.  Tym razem z dodatkiem makaronu.  Może być na deser, albo na podwieczorek, a dla tych mniej głodnych nawet na lekki obiad. Składniki :  1 jabłko 4 łyżki żurawiny do mięs lub dżemu żurawinowego 8 muszli pół szklanki śmietany kremówki 1 jajko 2 łyżki + 1 łyżka cukru    Wykonanie: Makaron gotujemy al dente. Piekarnik nagrzewamy do 180 stopni.  Śmietankę, jajko i cukier (2 łyżki) mieszamy, aż powstanie sos.  Jabłko obieramy i kroimy na kawałki.  Podgotowujemy na odrobinie wody.  Pod koniec gotowania dodajemy żurawinę, mieszamy i chwilę razem gotujemy, dosładzamy do smaku.  Ugotowane muszle (przestudzone) nadziewamy owocami.  Układamy w naczyniu do zapiekania i zalewamy kremem śmietanowym.  Pieczemy przez około 15 - 20 minut.   ﻿ /wydrukuj przepis/ 