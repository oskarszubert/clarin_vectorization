"Pyszności.  Rozkazuję Ci to wrzucić na bloga".  Tak powiedział mój syn.  Popieram go w zupełności.   To że lubię kruszonki, nie jest dla nikogo tajemnicą. To, że chyba najbardziej lubię śliwkowe, odkrywam co roku jesienią.  Tym razem do mojej porcji dolałam odrobinę amaretto i to było to, chociaż jak widać wersja bezalkoholowa też posmakowała.   Składniki (na 3 kokilki):  350 g śliwek 4 łyżeczki cukru 1 łyżka mąki ziemniaczanej 35 g mąki pszennej razowej 35 g płatków owsianych górskich 1 garść orzechów włoskich 35 g zimnego masła łyżka amaretto (opcjonalnie)    Wykonanie:   Śliwki myjemy, pozbawiamy pestek i kroimy na połówki.  Wrzucamy do miski, dodajemy mąkę ziemniaczaną i 2 łyżeczki cukru.  Mieszamy.  Możemy dodać amaretto.  Owoce wkładamy do kokilek.  Przygotowujemy kruszonkę. Mąkę razową i płatki mieszamy w misce.  Dodajemy masło i wyrabiamy palcami, aż powstaną grudki.  Dodajemy pozostały cukier i posiekane orzechy.  Posypujemy kruszonką owoce. Wkładamy do piekarnika nagrzanego o 190 stopni na 15 - 20 minut. Najlepsza na ciepło.      /wydrukuj przepis/ 