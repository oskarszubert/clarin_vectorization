Torcik powstał z potrzeby zużycia białek.  A co innego można zrobić z 5 białkami jak nie bezy?  Były to pierwsze bezy w moim życiu, jeśli nie policzymy ciasta z bezową chmurką, w którym nie wyszło mi nic poza właśnie tą bezą. Przepis znalazłam w książce "Step by step cooking" Gary'ego Rhodes'a, tylko nieco zmodyfikowałam "nadzienie".  Na potrzeby Czekoladowego weekednu powstała wersja czekoladowa, zamiast orzechowej.    Składniki na bezę: 5 białek 225 g drobnego cukru (w oryginale trzcinowy drobny, dałam 200 g) 50 orzechów włoskich, zmielonych lub drobno posiekanych  Wykonanie: Piekarnik rozgrzać do 140 stopni. Białaka ubić na sztywno, pod koniec dodawać po łyżce cukru i za każdym razem ubijać dalej.  Na koniec dodać orzechy i delikatnie wymieszać (już nie ubijać).  Blachę, a nawet 2, wyłożyć papierem do pieczenia i narysować 3 okręgi o średnicy 20 cm.  Ubite białka wyłożyć po równa na 3 okręgi.  Mi zostało jeszcze trochę białek i zrobiłam dodatkowow 2 bezy o średnicy około 8 cm i jedną malutką.  Piec przez 1 i 1/4 godziny, aż bezy będą chrupiące.   Wyłożyć na kratkę i studzić przez 10 minut a następnie zdjąć papier do pieczenia i studzić dalej.  Składniki na krem: 500 ml śmietany kremówki 1 gorzka czekolada  Wykonanie: wersja 1:  Smietanę podgrzać z połamaną na kawałki czekoladą, aż do rozpuszczenia.  Następnie mocno schłodzić i gdy będzie już zimna ubić. (nie do końca mi sie to udało)  wersja 2: Czekoladę rozpuścić w kąpieli wodnej.  Dodawać po 1 łyżeczce śmietany i mieszać dokładnie.  Czekoladową śmietanę ubijać az będzie sztywna (będą się formować wierzchołki) - ta wersja zdecydowanie lepije mi wyszła. Bezy przekładać ubitą śmietaną i udekorować według uznania.      /wydrukuj przepis/ 