Przepis na ten torcik widziałam już w gazecie wieki temu, nawet przepisałam go sobie i wydrukowałam.  Niestety jakoś nie miałam kiedy się do niego zabrać.  Jednak jak zobaczyłam majową propozycję Ewelosy do Weekendowej Cukierni wiedziałam, że go zrobię.  W końcu uwielbiam kawę i ciasta jogurtowe no i maj jest dla mnie szczególny.  Tym torcikiem zrobiłam sobie i mojej Teściowej mały prezencik na urodziny.    Składniki: Ciasto:  2 łyżki bułki tartej  125 g masła  80 g cukru  4 łyżeczki cukru waniliowego  szczypta soli  2 jajka  100 g mąki pszennej  50 g mąki  ziemniaczanej  2 płaskie łyżeczki proszku do pieczenia Biały krem:  750 g jogurtu naturalnego  90 g cukru  5  łyżeczek żelatyny  2 łyżki gorącej wody  200 ml śmietany  kremówki Ciemny krem i dekoracja:  450 g jogurtu  naturalnego  80 g cukru 4 łyżki kawy rozpuszczalnej  4  łyżeczki żelatyny  2 łyżki gorącej wody  kakao Sposób  przygotowania: Piekarnik nagrzewamy do 200’C. Tortownice o  średnicy 26 cm smarujemy masłem i wysypujemy bułką tartą.  Miękkie  masło ucieramy z cukrem, 2 łyżeczkami cukru waniliowego i solą na  kremową masę.  Dodajemy po jednym jajku i ucieramy.  Przesiewamy  do masy obie mąki wymieszane z proszkiem do pieczenia.  Wylewamy do formy, wygładzamy i pieczemy 30 minut. Studzimy.  Ciasto  wykładamy na paterę i spinamy obręczą do tortów.  Przygotowujemy biały krem: jogurt łączymy z cukrem i 2 łyżeczkami cukru  waniliowego. Żelatynę rozpuszczamy w gorącej wodzie, lekko studzimy i łączymy z 3 łyżkami masy jogurtowej a następnie z resztą jogurtu.  Ubijamy 100 ml kremówki i delikatnie łączymy z białą masą jogurtową.  Ciasto smarujemy 2/3 kremu i wstawiamy do lodówki na pół godziny.  Pozostałą 1/3 kremu odstawiamy w temperaturze pokojowej.  Przygotowujemy ciemny krem: jogurt mieszamy z cukrem i kawą w proszku.  Żelatynę rozpuszczamy w gorącej wodzie, lekko studzimy i łączymy z 3  łyżkami masy jogurtowej a następnie z resztą jogurtu.  Ubijamy  na sztywno 100 ml kremówki i delikatnie łączymy z masą kawową. Ciemny  krem wykładamy na jasny.  Tort wkładamy ponownie do lodówki i schładzamy około 20 minut.  Odłożony biały krem mieszamy i delikatnie wykładamy na wierzch.  Wstawiamy ciasto na noc do lodówki.  Przed podaniem tort posypujemy kakao, używając małych i  większych szablonów z motywem kwiatowym.      /wydrukuj przepis/ 