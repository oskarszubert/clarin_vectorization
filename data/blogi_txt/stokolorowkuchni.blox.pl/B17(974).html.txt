Zobaczyłam u Szarlotka i przepadłam, chociaż koniec końców, nie zrobiłam dokładnie tak jak ona.  Wykorzystałam jedynie (albo aż?)  pomysł, przepis na spód, bo masę zrobiłam na podstawie tego przepisu.      Składniki (na tortownicę 23 cm): Spód:  8 łyżek miękkiego masła 6 łyżek ﻿ drobnego cukru 4 łyżki kakao 200 g mąki pszennej   Masa serowa:  750 g twarogu tłustego dwukrotnie zmielonego  1,25 szklanki drobnego cukru 3 łyżki mąki ziemniaczanej 3 jajka   200 ml szklanki śmietanki 30 % 100 g gorzkiej czekolady  Polewa:  100 g gorzkiej czekolady 100 g śmietany 30 %    Wykonanie:  Formę wysmarować masłem i wyłożyć papierem do pieczenia.  Składniki na spód zmiksować na mokrą kruszonkę i równo rozprowadzić na dnie formy. Nie ugniatać!﻿ Składniki (bez czekolady) na masę serową (które powinny mieć temperaturę pokojową) zmiksować na gładki krem. Nie miksować zbyt długo, aby masa się nie napowietrzyła, bo opadnie po upieczeniu. Czekoladę posiekać i delikatnie wmieszać do masy. Masę serową wylać delikatnie na spód.﻿   Piec w 180 stopniach C około 1 godziny.﻿   Sernik studzimy najpierw w otwartym piekarniku, potem wyjmujemy.  Przygotujemy polewę.  Czekoladę łamiemy na kostki i podgrzewamy na małym ogniu z kremówką cały czas mieszając.  Kiedy polewa zacznie błyszczeć, zdjąć z ognia. Delikatnie przestudzić, a następnie wylać na przestudzony sernik.  Wstawić do lodówki na kilka godzin (u mnie stał przez noc).    /wydrukuj przepis/ 