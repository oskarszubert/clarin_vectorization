Kolejny przepis z książki "15 minut w kuchni".  Delikatnie musiałam go zmodyfikować, bo nie miałam akurat papryki, a tym bardziej pieczonej w oliwie.  Klopsiki nie były złe, chociaż jak dla mnie garam masala jest zbytnio wyczuwalna. Jednak bardziej posmakowały nam klopsiki w wersji Nigelli.      Składniki:  400 g chudej mielonej wołowiny 1 czubata łyżeczka garam masala oliwa 4 dymki 1 łyżeczka wędzonej papryki w proszku 700 g passaty 1 pęczek świeżej kolendry ( u mnie mrożona natka pietruszki) 1 puszka (400 g) czerwonej fasoli ( u mnie biała) szczypta kuminu jogurt naturalny 3 pieczone papryki w oliwie (ja nie dawałam) Wykonanie: Mięso wymieszać z solą, pieprzem i garam masala. Uformować kulki.  Na patelnię wylać odrobinę oliwy i delikatnie podsmażyć klopsiki.  Zmiksować blenderem pieczone papryki (ja nie dawałam), 2 dymki, wędzoną paprykę, połowę kolendry, szczyptę soli i pieprzu.  Zalać sosem podsmażone klopsiki. Kiedy klopsiki są już prawie gotowe dodać fasolę  puszki oraz kumin.  Chwilę razem gotować.  Podawać z bulgurem, lub ryżem (u mnie naturalny), polane łyżką jogurtu, posypane posiekaną dymką i kolendrą. 