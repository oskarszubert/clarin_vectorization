Kiedy rok temu ujrzałam tę frużelinę u Komarki wiedziałam, że ją zrobię.   Musiałam poczekać rok, bo wtedy u nas było już po sezonie wiśniowym.  Czekałam więc cierpliwie i kiedy wreszcie w sadzie urwaliśmy 4 łubianki wiśni, a potem rodzinnie je drylowaliśmy (ile było przy tym śmiechu), zabrałam się wreszcie do roboty.  Postanowiłam, że zrobię od razu z 4 kilogramów.  Jak postanowiłam tak zrobiłam.   Teraz mamy zapas na długie zimowe wieczory i poranki, kiedy będziemy ją jedli z ulubionymi placuszkami albo z ... a z czym zobaczycie już nieługo. Składniki: około 2 kg wiśni,1/2 kg cukru,opakowanie żel-fixu Wykonanie: Wiśnie  umyć, wydrylować. Połowę wiśni zasypać cukrem (zasypałam mniej więcej 1/5 z przepisu) i podgrzać, aby puściły sok (można zrobić to z pomocą sokownika). Kiedy się rozgotują, odcedzić,  najlepiej przez sito i gazę, aby uzyskać jak najwięcej soku. Sok  jeszcze raz podgrzać, dodać cukier (dałam resztę z tego co zostało) i kiedy rozpuści się, dodać drugą połowę wiśni. 3/4 opakowania żel-fixu* (ja dałam całe) wsypać do soku z wiśniami i  według przepisu na odwrocie, gotować 1 minutę. Gorącą frużelinę  przełożyć do słoików, szczelnie zamknąć i ustawić dnem do góry.  Pozostawić do całkowitego ostygnięcia. * jeżeli  chcecie uzyskać gęstszą frużelinę, dodajcie całe opakowanie żel-fixu.  Frużelina powinna mieć konsystencję żelu, nie ścisłej galaretki.    /wydrukuj przepis/ 