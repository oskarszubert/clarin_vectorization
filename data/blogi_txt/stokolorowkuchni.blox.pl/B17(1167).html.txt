Ktoś mi kiedyś obiecał, że je dla mnie zrobi.  Koniec końców zamiast tego przygotował mi ten Ktoś przepyszne pizze, cudne śniadanie i wspaniałe zupy.  Więc wybaczam ;)  Muffiny zrobiłam sobie sama (to przynajmniej potrafię).  Powód dla ich zrobienia akurat w tym momencie banalny - pierwszy dzień po feriach, więc trzeba przygotować dla szkolniaka jakieś drugie śniadanie. Muffiny na podstawie tego przepisu, chociaż z lenistwa przy robieniu wpisu korzystałam z tego tłumaczenia.  Składniki:  175 g mąki pszennej razowej 1 łyżeczka proszku do pieczenia  ½ łyżeczki sody  szczypta soli  1 łyżeczka mielonego cynamonu  50 g płatków owsianych  120 g brązowego cukru  1 jajko   150 ml jogurtu morelowego 6 łyżek oleju  1 łyżeczka ekstraktu waniliowego  80 g suszonej żurawiny 80 g daktyli (bez pestek, posiekanych) 85 g włoskich orzechów (posiekanych)     Wykonanie: W jednej mieszamy suche składniki, w drugiej mokre. Zawartość misek łączymy, niezbyt dokładnie mieszając. Dodać żurawinę, daktyle i orzechy i ponownie delikatnie wymieszać.Nakładamy do formy na muffinki wyłożonej papilotkami i pieczemy około 20-25 minut w 200 stopniach.    /wydrukuj przepis/ 