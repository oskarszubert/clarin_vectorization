To kolejny przepis z ukochanej książki kucharskiej mojej córci. Tym razem jednak niepotrzebnie trzymałam się przepisu.  W oryginale polecają wyciąć 24 krążki o średnicy 5 cm - zrobiłam kilka i są naprawdę maleńkie bułeczki.  W końcu to książka z przepisami dla malucha.  Zrobiłam też kilka większych bułeczek, w tradycyjnym kształcie (co widać na zdjęciu).  Muszę powiedzieć, że tak smakowały nam dużo lepiej.  Ogółem smak bułeczek na  4.  No i tym przepisem zakończyłam już chyba wystawianie wszystkich "zaległych" wpisów, uff.      Składniki: 20 dag mąki pszennej 150 ml mleka 1 jajko 1/2 torebki drożdży w proszku 2 łyżki oliwy 1 łyżeczka soli szczypta cukru 2 łyżki masła do posmarowania formy Wykonanie: Mleko podgrzej i lekko ubij z jajkiem oraz oliwą. Mąkę wymieszaj z  drożdżami, cukrem i solą, wlej mleko z dodatkami, wyrób gładkie,  elastyczne ciasto i odstaw na 30 minut w ciepłe miejsce. Wyrośnięte  ciasto rozwałkuj i wykrój z niego 24 krążki o średnicy 5 cm. Pośrodku każdego zrób dziurkę. Wszystkie krążki ułóż na blasze wysmarowanej  masłem i odstaw na 20 minut do wyrośnięcia. Piecz 20 minut w temp.  175°C.   /wydrukuj przepis/ 