Robiłam go jeszcze w kwietniu i czekał i czekał na publikację. A dlaczego?  Z kilku powodów.  Po pierwsze nie do końca rodzinka była zadowolona.  Niby zjedli, ale bez większego zachwytu (zapomniałam o miodzie i to był błąd).  Po drugie zdjęcia siedziały w kwietniowym folderze i o nich zapomniałam.  Teraz jednak pokazuję bo w końcu lepiej późno niż wcale.   Przepis znaleziony u Malwiny dodaję do akcji Grumków.     Składniki (na 3-4 porcje):   pół kilograma piersi z kurczaka opakowanie jogurtu naturalnego (u mnie 175 g) sól i chilli w proszku do smaku sok z 1 cytryny 2 łyżeczki imbiru (dałam świeżo utarty) 2 łyżeczki czosnku drobno posiekanego 1,5 łyżki tandoori masala 3 łyżki masła 2 ziarna kardamonu 2 goździki laska cynamonu  4 pomidory średniej wielkości, obrane ze skórki i zmiksowane łyżka koncentratu pomidorowego łyżka miodu łyżeczka garam masala 250 ml gęstej śmietany  świeża kolendra do przybrania Wykonanie: W misce łączymy jogurt, sok z cytryny, tandoori masala, imbir, czosnek, sól i chilli w proszku. Do marynaty wkładamy kurczaka i odstawiamy do lodówki na całą noc. Następnego dnia kawałki mięsa wyjmujemy z marynaty i smażymy na patelni do grilla (smażyłam na zwykłej patelni). Na drugiej patelni rozgrzewamy masło, dodajemy kardamon, goździki i laskę cynamonu. Po minucie dodajemy pomidory i koncentrat. Smażymy na wolnym ogniu przez 15-20 minut. Jeśli sos jest zbyt gęsty rozrzedzamy go odrobiną wody. Dodajemy usmażonego kurczaka, garam masala, miód i śmietanę. Smażymy kolejne 15 minut. Możemy do smaku oprawić solą i pieprzem. Danie posypujemy natką pietruszki i podajemy z ryżem.﻿    /wydrukuj przepis/ 