Przepis oczywiście z mojej ukochanej książki o chlebach.  Tytuł w oryginale to Welsh Caly Pot Loaves - czyli walijski chleb wypiekany w glinianych doniczkach.  Na zdjęciach doniczkowe bochenki wyglądały przepięknie, ale ja jednak nie odważyłam się używać ich w tym celu.  Z resztą nie bardzo wiem, jak miałabym wtedy ten chlebek kroić.  A smak?  No cóż dodatek czosnku, szczypiorku, czy cebuli (bo też można, chociaż ja nie dawałam) sprawia, że chleb ma cudowny zapach i równie zniewalający smak. Ale nie próbujecie jeść go z dżemem :) Przepis w ramach Dnia Czosnku  Składniki:115 g mąki razowej350 g pszennej mąki chlebowej1 1/2 łyżeczki soli15 g drożdży150 ml letniego mleka120 ml letniej wody50 g  roztopionego masła1 łyżeczka posiekanego szczypiorku1 łyżeczka natki pietruszki1 łyżeczka posiekanej szałwii (pominęłam)ząbek czosnku, rozgnieciony (ja dałam 2)jajko (do posmarowania)kminek do posypania (ja dałam słonecznik)Wykonanie:Mąkę, sól przesiać do dużej miski i zrobić wgłębienie.  Drożdże rozpuścić w odrobinie mleka i dodać pozostałe mleko.  Roztwór wlać do mąki i posypać odrobiną mąki z brzegu.  Przykryć miskę i odstawić w ciepłe miejsce na 15 minut.Dodać do mąki i drożdży wodę, roztopione masło, zioła i czosnek.  Wymieszać  az powstanie ciasto.  Wyłożyć na oprószona mąką powierzchnię i ugniatać przez 10 minut.  Ciasto włożyć do naoliwionej miski , nakryć naoliwioną folią przezroczystą i ostawić do wyrośnięcia w ciepłe miejsce na 1 - 1 1/2 godziny aż do podwojenia objętości.Ciasto wyłożyć na stolnicę i odgazować (lekko przycisnąć).  Jeśli pieczemy w doniczkach, trzeba ciasto podzielić na 2 części.  Ja piekłam w zwykłej formie keksówce, więc tylko uformowałam odpowiednio.  Formę natłuścić i włożyć uformowane ciasto.  Przykryć naoliwioną folią przezroczystą i odstawić do wyrośnięcia na 30 - 34 minut w ciepłe miejsce.Nagrzać piekarnik do 200 stopni.  Chleb posmarować rozkłóconym jajkiem i posypać ziarnami.  Piec przez 35 - 40 minut, aż będzie złoty.  Wyjąć i odstawić na kratkę do ostygnięcia.   /wydrukuj przepis/ 