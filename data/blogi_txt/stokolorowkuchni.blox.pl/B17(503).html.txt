Przeglądałam stare wydanie magazynu "Sól i Pieprz".  A tam cudowna kruszonka z nektarynkami.  Mnie na kruszonki namawiać nie trzeba, ale nie miałam połowy składników.  Pomyślałam jednak, że mogę wykorzystać to co właśnie mam pod ręką, a tę z gazety zrobię następnym razem.  Moja werjsa zniknęła w jedno popołudnie i byli tacy, co się martwili, że nie starczy dla nich dokładki.   Składniki:  5 moreli 5 nektarynek 1 szklanka jagód 2 czubate łyżki mąki ziemniaczanej 40 g cukru trzcinowego kawałek masła    Na kruszonkę:  100 g mąki pszennej 50 g masła 40 g cukru trzcinowego    Wykonanie: Nektarynki i morele naciąć, zalać wrzątkiem a następnie zimną wodą.  Zdjąć skórkę.  Naczynie żaroodporne wysmarować masłem.  Włożyć do niego pokrojone nektarynki i morele, dodać jagody, cukier i mąkę ziemniaczaną. Wymieszać.  Przygotować kruszonkę.  Masło i mąkę wymieszać palcami, aby powstały grudki.  Dodać cukier i szybko wymieszać. Kruszonkę wysyoać na owoce.  Piec około 25 minut w 200 stopniach.     ﻿﻿﻿ 