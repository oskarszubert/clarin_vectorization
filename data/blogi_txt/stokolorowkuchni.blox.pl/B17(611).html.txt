Chlebek zaproponowany przez Gospodarną Narzeczoną w ramach Weekendowej Piekarni 63.  Niestety nie udało mi się zrobić na czas.  Miało to jednak swoje dobre strony, ponieważ w między czasie odkryłam, że Tatter poleca zrobienie tego chleba na zakwasie. No więc, spróbowałam. Postanowiłam też pójśc odrobinkę dalej i nieco zmodyfikowałam ilość i proporcje mąki.  Moje założenie było takie, żeby zrobić z połowy porcji.  Okazało się jednak, że przy zakwasie i tej ilości mąki ciasto było jednak bardzo wodniste.  Dlatego też zdecydowałam się na zwiększenie ilości mąki a do tego dodałam pszenną razową, której w przepisie nie było.  Chlebek wyszedł przyzwoity (małżonek powiedział, że może być, ale zachwycony strasznie to nie był), dość wilgotny w środku. Przepis oryginalny znajdziecie u Gospodarnej Narzeczonej, a ja podaję moje proporcje i zmiany. Składniki: 7 g  szarej soli345 g wody250 g mąki pszennej typ 550 200 g mąki pszennej razowej75 g  mąki gryczanej 25 g mąki żytniej razowej150 g zakwasu dokarmionego 12 godzin wcześniej1/2 łyżeczki drożdży instantWykonanie:Grubą sól  rozpuszczamy w odrobinie wody (z tej uprzednio odmierzonej). Gdy sól się rozpuści, w dużej misce mieszamy wszystkie składniki. Kiedy ciasto  będzie jednolite, wykładamy je na suchy blat i wyrabiamy metodą  Bertineta (można też wyrabiać po swojemu). Gdy ciasto będzie  wyrobione (gładkie, elastyczne, z dobrze rozwiniętym glutenem) wykładamy  je na oprószony mąka blat i formujemy kulę. Ponownie wkładamy do miski i  przykrywamy wilgotną ściereczką, odstawiamy na 45 minut. Ponownie  wykładamy ciasto na oprószony mąka blat, odgazowujemy i ponownie  formujemy kulę. Odstawiamy i tym razem na 45 minut.Po tym czasie formujemy podłużny bochenek i wkładamy do keksówki (u mnie 25 cm). Zostawiamy do wyrastania na 90 minut. Chleb powinien podwoić  objętość.W tym czasie, praktycznie, rozgrzewamy piekarnik do 250 st.  C.Wykładamy wyrośnięty chleb. Wlałam wodę na dno piekarnika. Wkładamy chleb. Po pięciu minutach obniżamy temperaturę do 210  st. C i pieczemy kolejne 15-20 minut (piekłam jednak odrobinę dłużej)Studzimy na kratce. /wydrukuj przepis/ 