Taką szarlotkę zrobiłam ostatnio z moją teściową.  Przygotowanie zajmuje dosłownie chwilę, szczególnie jeżeli wykorzystacie prażone jabłka ze słoika, te które robiliście jesienią.  Jeżeli ich nie macie, można je przygotować w kilkanaście minut.  Do tego deser ma taką zaletę, że można go przygotować w wersji bardziej dietetycznej (zamienniki po ukośnikach), a równie smacznej.  Nie podaję konkretnej ilości składników, bo te można dostosowywać do własnych upodobań.       Składniki:  jabłka prażone (np takie lub takie) herbatniki / ciastka owsiane śmietana kremówka / gęsty jogurt naturalny gorzka czekolada cukier    Wykonanie: Ciasteczka rozgniatamy przy użyciu wałka, lub ewentualnie rozdrabniamy w malakserze.  Kremówką ubijamy z odrobiną cukru.  Jeżeli używamy jogurtu to tylko mieszamy go z odrobiną cukru.  Jabłka podgrzewamy. Do pucharków wykładamy na zmianę rozdrobnione ciastka, jabłka i bitą śmietanę lub jogurt. Wierzch deseru posypujemy czekoladą.  Podajemy natychmiast. 