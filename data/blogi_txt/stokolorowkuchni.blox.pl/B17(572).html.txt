W ubiegłą sobotę miałam okazję uczestniczyć w warsztatach z kuchni włoskiej i stylizacji potraw.  Warsztaty prowadził znany szef kuchni Giancarlo Russo oraz Monika Walecka, blogerka i food stylistka (mamy na to jakieś ładne polskie słowo?).﻿  Blogerki, oraz jeden bloger zostali zaproszeni przez producenta sosów Łowicz oraz firmę Owens-Illinois﻿, która produkuje szklane opakowania do tych sosów.      Czy się zajmowaliśmy na warsztatach?  Najpierw Giancarlo﻿ pokazał nam jak zrobić dobry, włoski makaron.  Okazało się, że wszystko jest naprawdę banalne. Szczególnie przy użyciu końcówki do robota, o której oczywiście już marzę.  Przepis na domowy makaron jest tak prosty, że nie ma potrzeby go nigdzie zapisywać:  100 g semoliny, 10 g soli i 1 jajko.  Tyle, koniec.  Wyrabiamy i gotujemy 2 - 3 minuty we wrzątku.    Potem tylko sos i gotowe.       Następnie swoją wiedzą dzieliła się z nami Monika.  Powiedziała dlaczego kulinarny bloger musi zaopatrzyć się w patyczki do uszu, pęsetę czy papier do pieczenia (to ostatnie akurat chyba nikogo nie dziwi, chociaż zastosowanie w fotografii już może), oraz dlaczego najlepiej układać makaron rękoma.      Spod jej rąk wyszły takie oto stylizacje, niezbyt udolnie przeze mnie sfotografowane.      Jeśli myślicie, że miska po prawej jest pełna sosu, to się mylicie i to nawet bardzo.  Miska jest pełna ... papieru do pieczenia.  Tak, dokładnie.  Sos jest tylko na wierzchu, ale wygląda przecież przepięknie.  Zdjęcie po lewej, to tak zwane nałożenie sosu "na Polaka". Dlaczego?  Bo sos nie był mieszany z makaronem na patelni, a został wylany na makaron na talerzu.  Tak robimy tylko do zdjęcia (o tym przypominał nam Giancarlo﻿ ﻿).   To o czym  trzeba pamiętać podczas fotografowania sosów, to pokazanie tego co w środku, na zewnątrz.  Jeśli w sosie są oliwki, czy kapary, powinno być je widać na zdjęciu.   Na zakończenie pokażę Wam moje stylizacje. Makaron lekko niesforny, ale może z czasem uda mi się go poskromić.   Różnica między tymi, a powyższymi stylizacjami widoczna od razu :)      Dziękuję wszystkim, którzy byli na warsztatach za przemiłe popołudnie, a firmie Agros Nova za zaproszenie.   /wpis sponsorowany/﻿ 