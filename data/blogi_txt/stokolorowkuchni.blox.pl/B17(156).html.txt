Nie robiłam do tej pory tego typu przetworów. Nie wiem dlaczego. Przepis na ten chutney pochodzi z książki "Preserves" Lindy Wildsmith.  W oryginalnym przepisie użyto octu słodowego (﻿malt vinegar).  Niestety nie miałam go, ani nie miałam gdzie kupić. Na szczęście są dobrzy ludzie, którzy podpowiedzieli, że można spróbować zastąpić octem winnym (dałam z czerwonego, bo była mowa o ciemnym kolorze chutneya).      Składniki:  400 g obranej dyni, bez pestek 200 g dojrzałych pomidorów 200 g cebuli 25 g rodzynek sułtanek 250 g cukru demerara 1 łyżeczka soli 3 cm kawałek świeżego imbiru 1 ząbek czosnku odrobina gałki muszkatołowej 200 ml octu słodowego (dałam ocet winny z czerwonego wina)       Wykonanie:   Obraną dynię bez pestek pokroić w kostkę.   Pomidory obrać ze skórki, wyjąc nasienie, posiekać.  Cebulą pokroić w kostkę.  Imbir obrać i zetrzeć na tarce lub drobno posiekać.  Czosnek posiekać.  Wszystkie składniki przełożyć do garnka.  Gotować na małym ogniu przez około godzinę, mieszając od czasu do czasu.  Chutney ma być ciemny.  Jeżeli wygotuje się zbyt dużo płynów, dodać jeszcze 100 ml octu (ja nie dawałam). Gorący chutnej przełożyć do wyparzonych słoików (u mnie 2).  Zakręcić i przechowywać minimum 1 miesiąc przed otwarciem.    ﻿ 