Przywiozłam ze wsi odrobinę aronii.  To pierwsze aronie zerwane z młodych krzaków.  Wiedziałam, że chcę, aby powstał z nich sok. Jednak większość przepisów wspominała o liściach wiśni, których już nie przywiozłam.  Na szczęście znalazłam ten przepis (a przy okazji bardzo smaczny blog).      Składniki:  1 kg aronii 1/2 kg cukru 1/2 l wody    Wykonanie: Wodę i cukier zagotowujemy. Dodajemy umyte aronie i zagotowujemy jeszcze raz. Garnek zdejmujemy z ognia, przykrywamy i odstawiamy.  Najlepiej zostawić go na noc.  Sitko wykładamy gazą.  Przelewamy sok przez gazę i odstawiamy, aż dobrze odcieknie.  Owoców nie wyrzucamy (przydadzą się nam do czegoś innego).  Sok ponownie zagotowujemy.  Przelewamy do wyparzonych lub wypieczonych butelek i zakręcamy. 