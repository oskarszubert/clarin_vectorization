Oto kolejny przepis znaleziony na blistrach Kulinarne Inspiracje Kamis.  Tym razem pieczony kurczak z warzywami.  Jak dla mnie wspaniały pomysł na szybki w wykonaniu niedzielny obiad.  Porcja jest dość spora, bo starczyło dla nas też na poniedziałek. Jeśli chcielibyście wypróbować takie blistry Kamisa, napiszcie w komentarzu pod tym postem (proszę zostawcie swój adres email, tak abym mogła się potem z Wami skontaktować), który z 4 dostępnych blistrów jest Waszym zdaniem najciekawszy. Mam dla Was 10 zestawów składających się ze wszystkich 4 blistrów.  Na odpowiedzi czekam do 28 grudnia, do godz. 23:59. Składniki:    8 pałek kurczaka (około 1 kg) 250 g małych cebulek 250 g marchewki (najlepiej małe o długości około 3-4 cm, ja użyłam dużych pokrojonych) 300 g fasoli szparagowej (dałam mrożoną) 6 średnich ziemniaków 1,5 łyżki cukru lub miodu 1 łyżeczka soli morskiej w młynku Kamis Specialite zestaw Kulinarne Inspiracje KAMIS (rozmaryn, papryka słodka, czosnek, tymianek, oregano)       Wykonanie:   Pałki z kurczaka natrzyj solą i odstaw. Ziemniaki pokrój w 2-3 cm kostkę, dodaj 1 łyżkę oleju, rozmaryn i wymieszaj. Cebulkę pokrój w ćwiartki, fasolkę na kawałki długości około 3 cm, marchewki, jeśli są małe, zostaw w całości, a jeśli duże pokrój w grube plastry. Kurczaka obsmaż za wszystkich stron na oleju. Przełóż do miski, dodaj paprykę, 1/2 porcji czosnku, tymianek i wymieszaj. Na tłuszczu ze smażenia mięsa skarmelizuj cukier (podgrzej, aż się rozpuści). Dodaj cebulkę, marchew i fasolkę. Podsmażaj około 5 minut, stale mieszając. Warzywa przełóż do naczynia żaroodpornego, posyp pozostałym czosnkiem, oregano i wymieszaj. Na warzywach ułóż na przemian pałki z kurczaka i ziemniaki. Piecz w piekarniku nagrzanym do temperatury 180°C około 50-60 minut. Podawaj w naczyniu żaroodpornym. ﻿        /wpis sponsorowany/﻿﻿ 