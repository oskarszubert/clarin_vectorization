Przepis na to niby zwykłe danie pochodzi z książki "Kuchnia z bukietem przypraw".  Niewielki dodatek egzotycznych przepyraw, sprawił, że zwykły kurczak miał niezwykły smak.  Autor poleca podawać pierś z grillowanym porem, a dokładniej jego białą częścią.  Jednak ja podawałam z sałatką z czerwonej papryki, owoców i kminu rzymskiego, również z tej książki. Składniki: 800 g piersi kurczaka sok z 1/2 cytryny kawałek imbiru długości 2.5 cm 3 łyżki sosu sojowego 2 łyżeczki cukru 3 łyżki sake lub wytrawnego sherry (opcjonalnie)  Wykonanie: Imbir utrzeć na tarce do sera.  Wymieszać w dużej misce z sosem sojowym, alkoholem (jeśli używamy), cukrem i sokiem z cytryny. Dodac piersi i marynować 3-4 godziny w lodówce (ja robiłam wieczorem i marynowały się przez noc i pół dnia), od czasu do czasu mieszając.  W piekarniku na gorącym grillu piec mięso 5 minut z każdej strony, uważając, żeby nie wysuszyć (ja nie piekłam tylko smażyłam bez tłuszczu na patelni grillowej). Podawać ciepłe.      /wydrukuj przepis/ 