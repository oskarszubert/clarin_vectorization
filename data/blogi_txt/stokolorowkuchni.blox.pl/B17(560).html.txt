Kiedy wybierałam konkursowe przepisy, postanowiłam zrobić coś na przekór temu co za oknami.   Kiedy jednak lody robiłam, pogoda była wprost stworzona do deserów na zimno - 18 stopni w październiku, czy może być lepiej?  To moje pierwsze lody z jajkami, oraz pierwsze zrobione w Speedcooku.   Rewelacją dla mnie było ubijanie jajek w 70 stopniach i zero obawy, że się zwarzą. A lody?  Przepyszne.  Zrobiłam wszystkie smaki jakie zaproponowaliście pod notką konkursową i przyznam, że nie wiem, które są najlepsze.  Wykorzystałam jedną bazę (śmietankową), do której dodałam pozostałe trzy smaki.  Czy już wiecie kto wygrywa? Kasia, która zaproponowała lody bakaliowe Flirad z lodami śmietankowymi myla1 za lody waniliowe Puenta za lody orzechowe z kawałkami czekolady Tych czterech zwycięzców poproszę o przesłanie adresów do wysyłki nagród (zostaną one wysłane przez firmę Speedcook).  Dane wysyłajcie na mój adres kabamaiga@gmail.com      Składniki:    Cukier - 120 g Jaja - 4 szt. Śmietanka 30% - 1/2 l (dobrze schłodzona)     czekolada mleczna orzechy laskowe orzechy włoskie laska wanilii rodzynki daktyle         Wykonanie: Do naczynia wsypać cukier i zemleć - obroty 10, czas 15 s, przesypać.Założyć mieszadełko; białka wlać do naczynia miksującego, ubić pianę - obroty 3, czas 3 min.Po tym czasie ubić białka na gorąco - obroty 3, temp. 70°C, czas 3 min., ubite białka przełożyć i wychłodzićDo naczynia miksującego włożyć żółtka, cukier puder i ubijać za pomocą mieszadełka - obroty 3, temp. 70°C, czas 3 min., następnie przełożyć do innego naczynia i schłodzićDo czystego i schłodzonego naczynia założyć ponownie mieszadełko i wlać zimną śmietankę, ubijać - obroty 4, czas 3 min.Do ubitej śmietany dodać białka i żółtka, wymieszać - obroty 3, czas 20 s. Podzielić na 4 części.      Smak śmietankowy - bez dodatków, po prostu wkładamy w pojemniku do zamrażarki na minimum 4 godziny﻿ Smak waniliowy - dodajemy ziarenka z laski wanilii (do tej ilości dałam ziarenka z 1/2 laski) Smak orzechowy z kawałkami czekolady﻿ - dodałam kilka posiekanych kostek czekolady oraz garść posiekanych  orzechów włoskich i laskowych Smak bakaliowy - dodałam posiekane orzechy (jak wyżej) oraz posiekane rodzynki i daktyle Wstawić do zamrażarki na minimum 4 godziny﻿   Przepis na podstawie przepisu z książki załączonej do urządzenia Speedcook.    /wydrukuj przepis/ 