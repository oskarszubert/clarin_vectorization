Na parapecie mięta, dużo mięty.  Rośnie jak szalona.  Co chwila coś z niej przygotuję, ale ona wtedy rozrasta się jeszcze bardziej.  Niby jedna mała doniczka, a tyle listków.  Kiedy więc zobaczyłam przepis na krem z zielonej herbaty w majowej "Kuchni" pomyślałam, że zamiast herbaty (którą swoją drogą uwielbiam) zrobię miętową wersję.  I to było to.  W sam raz na majowe (miejmy nadzieję) ciepłe dni.    Składniki:  garść mięty 225 ml tłustego mleka 450 ml śmietanki kremówki 8 łyżek cukru 4 łyżeczki żelatyny listki mięty do dekoracji    Wykonanie: Miętę lekko posiekać.  Razem z mlekiem, śmietanką i cukrem podgrzewamy, aż cukier się rozpuści (nie gotować).  Studzić przez około 10 minut.  Przecedzić (ja kilka listków mięty zmiksowałam i dodałam do przecedzonego kremu).  Dodajemy żelatynę namoczoną w 3 łyżkach wody.  Podgrzewamy cały czas mieszając, aż żelatyna się rozpuści.  Kremem napełnić szklaneczki i wstawić do lodówki do zastygnięcia ( u mnie stały przez noc).  Dekorujemy listkami mięty.      /wydrukuj przepis/ 