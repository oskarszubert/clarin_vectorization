Na zakończenie Festiwalu Dyniowego sałatka z pieczoną dynią w dwóch wersjach.  Dlaczego w dwóch?  Zrobiłam sałatkę, zrobiłam jej zdjęcia i wtedy sobie przypomniałam, że specjalnie do tej sałatki kupiłam granaty. Powstała więc wersja druga. Co do dressingu.  Miałam straszną ochotę na dressing żurawinowy. Poszperałam i znalazłam tutaj.  Niestety nie chciało mi się przeczytać komentarzy - wielki błąd.   Dressing wyszedł mocno cebulowy i baaaardzo gęsty, chociaż nie dałam tyle cebuli ile było w oryginalnym przepisie.  Podam więc wersję poprawioną, chociaż na zdjęciach jest wersja gęsta, niemniej jednak dobra. Składniki:  1 dynia butternut (moja była mała) 100 g rukoli (lub mieszanki sałat) 100 g sera brie 1 garść orzechów pekan 1 garść pestek dyni 1 - 2 łyżki oliwy    Sos:  1/2 filiżanki żurawin 1/4 filiżanki ﻿octu balsamicznego  pół czerwonej cebuli, posiekanej  1 łyżka cukru 1 łyżka musztardy Dijon  1 filiżanka oleju  sól, pieprz do smaku          Wykonanie: Dynię dokładnie myjemy i kroimy w kostkę (oddzielając gniazdo nasienne). Pieczemy w 180 stopniach przez 20 - 30 minut, aż dynia zmięknie. W między czasie na suchej patelni prażymy orzechy i ziarna dyni. Przygotowujemy dressing.  Wszystkie składniki (poza olejem) dokładnie miksujemy.  Następnie powoli dolewamy olej nadal miksując.  Doprawiamy do smaku Na talerze wykładamy umytą i osuszoną rukolę, dodajemy upieczoną dynię, orzechy i pestki, oraz pokrojony ser. Polewamy dressingiem i podajemy.         Nie macie ochoty przyrządzać dressingu?  W takim razie wersja numer dwa jest dla Was.  Zamiast dressingu potrzebny będzie 1 owoc granatu.   Składniki: j.w. plus 1 owoc granatu   Wykonanie: j.w. Nad gotową sałatką wyciskamy owoc granatu, tak aby ziarenka i sok pokryły sałatkę.    ﻿ ﻿ 