Zastanawiałam się co jeszcze mogę przygotować na kawowy tydzień u Maji.  Nie miałam czasu na nic pracochłonnego, więc pomyślałam o naleśnikach.  Czekoladowe są pyszne, więc kawowe też musiały. Najpierw miały powstać takie zwykłe z twarożkiem, ale potem przypomniałam sobie o tych od Ainsley'a i pomyślałam, że to strzał w 10.  Tak też było.  Wersja mocno kawowa tylko dla wielbicieli tego napoju.  Ja jadłam na obiad, ale tak naprawdę to wspaniały deser.    Składniki: 100 g mąki pszennej 1/4 łyżeczki soli 1 jajko, lekko ubite 25 g roztopionego masła  250 ml mleka 1-2 łyżki kawy rozpuszczalnej olej słonecznikowy do smażenia    40  g niesolonego masła 2 łyżki cukru pudru  2 łyżki likieru kawowego śmietana lub jogurt naturalny do podania 2 łyżeczki kawy rozpuszczalnej   Wykonanie: Przesiać  mąkę i sól do miski, zrobić dziurę i wlać jajko, masło i połowę mleka. Dobrze ubić aż się wszystko połączy i potem stopniowo dodać pozostałe  mleko wymieszane z kawą rozpuszczalną. Rozgrzać odrobinę oleju na 18 cm patelni, i smażyć cienkie naleśniki (powinno  wyjść około 8 sztuk). Naleśniki ułożyć jeden na drugim, zwinąć w rulon i  pokroić na około 1 cm paski.  Na patelni rozgrzać masło z 2 łyżkami cukru.  Mieszać aż cukier się rozpuści i wtedy nalać alkohol.  Wrzucić pocięte naleśniki i podgrzać mieszając.  Podawać natychmiast z odrobiną  śmietany wymieszaną z kawą rozpuszczalną.      /wydrukuj przepis/ 