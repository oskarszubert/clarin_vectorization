Co ja bym zrobiła bez tych książek Ainsley'a?  Chyba byśmy głodowali ;)  A tak chwila w kuchni i wspaniałe danie murowane. Powiem tylko tyle,  synio wpadł na chwilę do domu (w końcu ma wakacje) i powiedziałam mu, że będą tortille i że ma wrócić za 30 minut.  Sama nie mogłam uwierzyć kiedy równo za 30 minut drzwi domu otworzyły się i padło pytanie: Są? Z lewej strony bloga można zobaczyć spis potraw z 3 książek Ainsley'a - polecam.    Składniki: 1 łyżka oleju 1 cebula, posiekana 2 ząbki czosnku, posiekane 2 czerwone papryczki chilli, posiekane, bez pestek 500 g mielonej chudej wołowiny 400 g fasolki kidney z puszki, odcedzonej 400 g pomidorów z puszki 150 ml mocnej kawy (dałam słabą, bo jadły dzieci) sól, pieprz  Podawać z : sałatą śmietaną (opcjonalnie) muszlami taco / tortillami / pieczonymi ziemniakami  Wykonanie: Rozgrzać olej i podsmażyć na nim cebulę, czosnek i papryczki aż zmiękną, przez 3-4 minuty.  Dodać mielone mięso i smażyć przez kolejne 3-4 minuty, mieszając aż mięso zacznie brązowieć.  Dodać fasolkę, pomidory i kawę.  Zagotować i odparowywać przez 20 minut, aż masa zgęstnieje i będzie ciemna. Doprawić do smaku. Muszle taco lub tortille (ewentualnie pieczone ziemniaki) wyłożyć sałatą i wypełnić mięsem.  Można polać śmietaną i posypać papryką w proszku.  Ainsley poleca do tego Meksykańskiego Lager'a :)    /wydrukuj przepis/ 