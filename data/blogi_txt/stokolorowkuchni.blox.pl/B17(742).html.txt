Najczęściej goszczą u nas pasty rybne lub jajeczne.  Jednak od dawna miałam ochotę spróbować wersję pasty jajecznej z awokado, takiej jak u Wiosenki.  Dodałam do niej dość duży ząbek czosnku. Pasta wyszła idealna, delikatnie czosnkowa, właśnie taka jaką lubię.        Składniki:  2 jajka 1 ząbek czosnku 1 awokado 1 łyżeczka soku z cytryny Sól, pieprz 1 łyżeczka jogurtu naturalnego    Wykonanie: Jajka gotujemy na twardo, studzimy i obieramy.  Awokado kroimy na pół.  Wyjmujemy pestkę a następnie wyjmujemy łyżeczką miąższ.  Natychmiast skrapiamy awokado sokiem z cytryny.  Przekładamy awokado, jajka pokrojone na kawałki, ząbek czosnku do misy blendera.  Dodajemy jogurt i miksujemy całość na gładką masę.  Doprawiamy do smaku. ﻿ 