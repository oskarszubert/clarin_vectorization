Dzisiaj pokażę Wam przepis na makaron, który zdecydowanie najczęściej gości u nas w domu.  To podstawowy sos pomidorowy, dzisiaj wzbogacony o mozzarellę.  Sos ekspresowy, więc często jest ratunkiem na piątkowe obiady. Ponieważ to przepis makaronowy, mam też przyjemność ogłosić konkurs makaronowy. Pisałam już tutaj na blogu kiedyś, że Makaron Rządzi Zdrowo. Do wygrania mam 3 zestawy od Edka.  W skład zestawu wchodzi książka „Makaron – My Story” (limitowany, kolekcjonerski nakład z przepisami na dania makaronowe polskich celebrytów) oraz gadżety: magnes, smycz i notesik na magnes na lodówkę.  Co trzeba zrobić by wygrać?  W komentarzu do tego wpisu podać szybki przepis na zdrowy makaron.  Każda osoba może dodać jeden przepis, a ja drogą losowania wybiorę 3 zwycięzców.  Konkurs trwa przez cały tydzień do 20 stycznia, do godziny 23:59. Pamiętajcie, ma być zdrowo. ﻿ Składniki:  1 puszka pomidorów 1 marchewka 1 cebula 2 ząbki czosnku pół kulki mozzarelli sól, pieprz, cukier bazylia spaghetti parmezan do posypania oliwa Wykonanie: Makaron gotujemy al dente.  Cebulę i czosnek siekamy i podsmażamy na oliwie.  Marchewkę obieramy i ścieramy. Dodajemy do cebuli i czosnku i chwilę razem podsmażamy. Dodajemy pomidory z puszki, posiekaną bazylię i całość dusimy. Kiedy sos zgęstnieje doprawiamy do smaku solą, pieprzem i odrobiną cukru.  Mozzarellę w kawałkach dodajemy do sosu i chwilę razem podgrzewamy, żeby ser się lekko rozpuścił. Ugotowany makaron wrzucamy do sosu i mieszamy.  Podajemy natychmiast posypane parmezanem.           /wydrukuj przepis/ 