Chyba nie ma łatwiejszego dania.  Wiem jednak, że zrobienie dobrych naleśników, może okazać się trudne.  Ja bardzo długo smażyłam naleśniki, z których nie byłam zadowolona.  Potem postanowiłam skorzystać z przepisu Ainsley'a  i dokładnie odmierzyłam składniki.  Dopiero wtedy odkryłam, że moje dotychczasowe ciasta naleśnikowe były zbyt gęste.  Od tamtego odkrycia nie odmierzam już dokładnie składników, ale wiem, jak gęste ciasto chcę uzyskać.  Smażąc te naleśniki, które widzicie na zdjęciach, odkryłam, że mój mąż woli jednak grubszą wersję. :)  No cóż.  Człowiek cały czas się uczy.      Składniki:  500 ml mleka 200 g mąki pszennej typ 500 szczypta soli 1 łyżka oleju 1 jajko odrobina oleju do smażenia       Wykonanie: Mąkę przesiewamy do miski razem z solą.  Dodajemy połowę mleka, jajko i mieszamy rózgą, aż pozbędziemy się grudek.  Dodajemy pozostałe mleko i olej.  Mieszamy, aż masa będzie jednolita. Na patelnię wylewamy odrobinę oleju i rozgrzewamy.  Nalewamy ciasto, tak aby tylko przykrywało dno patelni.  Smażymy z dwóch stron.  Po usmażeniu kilku naleśników najprawdopodobniej trzeba będzie dolać ponownie odrobinę oleju, zależy to od patelni jaką macie. 