Wspaniałe i już.  Stwierdziła tak Szalo, twierdzę tak ja, spodobało się też mojej koleżance Wioli. Wzorowałam się na przepisie Jamiego z 30 minut w kuchni.    Składniki:  2 cebule 1 dynia piżmowa (ja dałam hokkaido) 1 mały kalafior 4 ząbki czosnku pęczek natki pietruszki kilka łyżeczek czerwonej pasty curry (ja dałam 3 i było bardzo łagodne) 400 g ciecierzycy (ja dałam ugotowaną, ale można dać z puszki) oliwa sól, pieprz Wykonanie: Cebule obieramy i kroimy w plasterki.  Wrzucamy do garnka i dodajemy odrobię wody i dużo oliwy. Dusimy. Dynię obieramy, wydrążamy pestki i kroimy miąższ w małą kostkę. Dodajemy do cebuli.  Kalafior dzielimy na różyczki i dodajemy do garnka.  Dodajemy wyciśnięty przez praskę czosnek i większość posiekanej natki.  Dolewamy około pół litra wrzątku, pastę curry i ciecierzycę.  Doprawiamy, mieszamy i gotujemy pod przykryciem. Mieszamy od czasu do czasu i jeśli jest taka potrzeba, to dolewamy więcej wody.  Gotujemy do miękkości.  Jeśli chcemy, możemy warzywa lekko rozgnieść, aby zagęścić potrawę.  Podajemy posypane resztą natki, z chlebkami chapati lub ryżem basmati. 