Gdzieś w sieci znalazłam zdjęcie kawowych kostek.  Ponieważ akurat był upały, od razu je przygotowałam.  W weekend bardzo spontaniczny wyjazd nad jezioro.  Mąż wyjąć termos i zapytał, czy robimy kawę.  Pomyślałam, że jest zbyt gorąco na tę prawdziwą, ale na mrożoną w sam raz.  Wrzuciłam kostki do termosu, zalałam zimnym mlekiem, dodałam odrobinkę cukru (bo mąż tak lubi) i już.  Nad jeziorem okazało się, że kawa jest fantastyczna.  Chyba najlepsza jaką kiedykolwiek piliśmy. Składniki:  dobre espresso mleko cukier (opcjonalnie) Wykonanie: Zaparzoną, ostudzoną kawę przelewamy do foremek na lód.  Wstawiamy na kilka godzin do zamrażarki.   Kostki kawowe wrzucamy do termosu (ilość w zależności od upodobań, ale zbyt mało skutkuje napojem mlecznym z kawowym posmakiem) i zalewamy zimnym mlekiem.  Dodajemy drobinę cukru (opcjonalnie) i mieszamy.  Pakujemy do kosza i piknikowego i w drogę.  Przed samym nalaniem warto jeszcze raz dobrze wstrząsnąć termosem. 