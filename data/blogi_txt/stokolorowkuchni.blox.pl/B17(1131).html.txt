Dostałam ostatnio do przetestowania paczkę od firmy Blue Dragon. Tym razem były to dania chińskie.  Muszę przyznać, że zachwyciłam się makaronem pełnoziarnistym.  Przesmaczny, zdrowy, a do tego gotowy w 3 minuty.  Jak dla mnie ten makaron i jeden z sosów, to idealne połączenie na ekspresowy i bardzo smaczny obiad.  W tej wersji połączyłam sos hoisin, który robiłam ten kiedyś własnoręcznie.  Mój był nieco gęstszy i ciemniejszy (pewnie chodzi o rodzaj użytego sosu sojowego), ale smakowo bardzo podobny.  Nie udało mi się jeszcze spróbować pozostałych sosów, ale skład jest bardzo obiecujący.    Składniki (dla 2 osób): 2 gniazda makaronu chińskiego pełnoziarnistego 1 opakowanie sosu hoisin warzywa (użyłam mrożonych: brokuły, groszek, fasolka, pędy bambusa, kukurydza) olej   Wykonanie: Zagotować wodę.  Osolić, dodać do wrzątku 2 gniazda makaronowe i gotować 3 minuty.  Odcedzić.  W między czasie na głębokiej patelni rozgrzać olej i podsmażyć warzywa, cały czas mieszając, aż będą ciepłe, ale jeszcze chrupiące.  Pod koniec dodać sos, wymieszać.  Dodać ugotowany makaron, chwilę razem podsmażyć mieszając.  Podawać natychmiast. 