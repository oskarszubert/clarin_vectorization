Robiłam je już dwa razy i będę robić jeszcze kilka, to pewne. Jak dla mnie idealny pomysł na piątkowy (chociaż nie tylko) obiad.  Przepis dostałam od Edytki, w ramach naszego wspólnego gotowania z Malwiną. W oryginalnym przepisie jest pesto, ale ja go nie użyłam ani razu.  Są też pieczone pomidory.  Podałam je za pierwszym raz, ale przyznam, że zupełnie nie pasowały mi do tego dania.  Znacznie lepiej pasowała do nich surówka Coleslaw. Dla dzieci podałam wersję z pieczonymi frytkami, ale spokojnie można podać same kotlety z surówką.  W końcu ziemniaki już tam są. Edytko i Malwino dziękuję za kolejne wspólne pieczenie i do następnego razu.      Składniki:  500 g ziemniaków (mączystych) 400 g filetów rybnych (u mnie dorsz) 125 ml mleka 3 cebule dymki skórka otarta z 1 cytryny sól, pieprz 1 jajko ok. 80 g bułki tartej ok. 40 g tartego parmezanu (raz dałam mozarellę) 3 łyżki mąki       Wykonanie: Ziemniaki gotujemy, odcedzamy, studzimy i ugniatamy.  Rybę kroimy na kawałki, zalewamy na patelni mlekiem o gotujemy na niewielkim ogniu przez około 5 minut.  Wyjmujemy z mleka (mleka nie wylewać) i rozdrabniamy widelcem.  Cebulę siekamy.  Ziemniaki, rybę, cebulę i skórkę z cytryny mieszamy i doprawiamy do smaku.  Dodajemy 2 - 3 łyżki mleka z patelni. Mieszamy całość i formujemy 8 kotlecików.  Piekarnik rozgrzewamy do 180 stopni. Jajko rozbełtać.  Bułkę mieszamy z parmezanem. Kotleciki obtaczamy w mące, potem w jajku a na koniec w bułce z parmezanem.  Układamy na blaszce wyłożonej papierem do pieczenia.  Wkładamy do piekarnika i pieczemy około 20 minut. 