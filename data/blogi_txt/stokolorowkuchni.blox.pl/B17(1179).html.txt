Do tej pory poprzez zrazy rozumiałam coś zupełnie innego.  Za to tę potrawę nazwałabym po prostu klopsiki.  Jednak w książce "Kuchnia rycerska i sarmacka" nazywają się tak a nie inaczej. Najważniejsze jednak, że smakują przednio.  Szczególnie z kaszą gryczaną.  Przepis przedstawiam oczywiście w ramach zabawy Gotujemy po  polsku, której patronem jest serwis zPierwszegoTłoczenia.pl﻿.﻿   ﻿   Składniki:  50 dag mielonego mięsa wieprzowego 1 czerstwa bułka 2 szklanki mleka 1 jajko 1 cebula 4 łyżki masła 4 łyżki mąki pszennej 1 łyżeczka cukru 1 łyżeczka oregano 1 liść laurowy po kilka ziaren ziela angielskiego i czarnego pieprzu sok z 1 cytryny sól, pieprz Wykonanie: Bułkę namoczyć w mleku.  Mięso dokładnie wymieszać z jajkiem, odciśniętą bułką, oregano, solą i pieprzem.  Masło rozgrzać na patelni, zeszklić na nim posiekaną cebulkę, zasmażyć z mąką, podlać 1/s szklanki wody. Zasmażkę przelać do brytfanny, dodać sok z cytryny, ziarna ziela i pieprzu, liść laurowy, cukier i sól.  Zagotować.  Z mięsa uformować kulki, włożyć je do wrzącego sosu.  Gotować około 30 minut.  Przed podaniem sos przecedzić przez sito i polać nim zrazy.      /wydrukuj przepis/ 