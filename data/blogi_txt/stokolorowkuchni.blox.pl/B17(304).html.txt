W ubiegłym roku pierwszy raz robiłam syrop z owoców czarnego bzu.  Wtedy owoce wyrzuciłam, teraz jednak postanowiłam spróbować je wykorzystać. Skoro wyszedł dżem z aronii, musiał też udać się z bzu.  Miałam dość dużo owoców, więc i dżemu powstało kilka słoiczków.  Syrop już (niestety) był w użyciu i znowu okazało się, że potrafi zdziałać cuda.  Zbierajcie owoce i róbcie soki i dżemy.  Zobaczycie, że będą jak znalazł na przeziębienia.      Składniki:  1 kg owoce czarnego bzu pozostałe z robienia soku 1/2 kg cukru 250 ml świeżo wyciśniętego soku z jabłek       Wykonanie: Owoce, które zostały nam z produkcji soku, zalewamy sokiem jabłkowym. Dodajemy cukier, mieszamy i gotujemy przez kilka minut.  Odstawiamy na kilka godzin (u mnie stało przez noc). Dżem zagotowujemy jeszcze raz i przekładamy do wyparzonych słoików.  Zakręcamy i odstawiamy do góry dnem na kilka minut. ﻿    ﻿ 