Kolejne danie z "Melas in minutes" Harriott'a.  Niestety jak się okazało wykonanie akurat tego dania zajmuje jednak trochę więcej.  Pieczenie piersi kurczaka trwa dłużej, a przynajmniej u mnie trwało, niż zapowiada Ainsley.  Poza tym obiad niesamowity. U nas każdy znalazł coś dla siebie.  Synio była zachwycony ziemniakami, od razu rozpoznał posmak miodu, oraz sosem (wyszedł mi trochę za gęsty), małżonkowi smakowała pierś, a córcia krzyczała "Jedzcie brokuły, są zdrowe". Ainsley podanie obiad z kiełbasą owiniętą w bekon, ja jednka z tego zrezygnowałam. Składniki (na 2 porcje): 4 x 100 g ziemniaki, każdy przekronony na pół 2 x 100 g piersi z kurczaka duży kawałek masła 2 plasterki bekonu (nie dałam) 4 cienkie kiełbaski 1 mała cebula, posiekana 150 ml mleka 40 g bułki tartej (według mnie trochę mniej) szczypta gałki muszkatałowej 1 łyżka miodu 2 łyżki oliwy z oliwek 1 ząbek czosnku, pokrojony 200 g różyczek brokułów sól, pieprz  Wykonanie: Nagrzać piekarnik do 220 stopni.  Ugotować ziemniaki w dużym garnku, w osolonej wodzie przez około 10-15 minut, aż będą lekko miękkie.  W międzyczasie ułożyć pierś z kurczaka w brytfance, doprawić do smaku i połozyć na nią kawałki masła (ja skropiłam oliwą z oliwek).  Piec w piekarniku przez 25 minut, aż się zezłoći i upiecze (u mnie trwało to nieco dłużej, a pierś się i tak nie zezłociła, być może przez tę oliwę). Kawałki bekonu przeciąć na pół, wzdłuż.  Owinąć każdą kiełbaskę połową bekonu i dodać do brytfanki z kurczakiem. Podgrzać pozostałe masło w garnuszku i podsmażyć cebulę przez 3-4 minuty aż zmięknie.  Następnie dolać mleko i zagotować.  Zmniejszyć ogień, wrzucić bułkę tartą i gałkę muszkatałową.  Doprawić do smaku. Odsączyć ziemniaki i ponownie wrzucic do garnka. Wymieszać z miodem i 1 łyżką oliwy.  Ułożyć wokół kurczaka w brytfance.  Wsadzić do piekarnika na 8-10 minut az się zezłocą. Podgrzać pozostałą oliwę i podsmażyć na nim czosnek i brokuły przez 2 minuty.  Dodać odrobinę wody i gotować przez kolejne 2 minuty aż zmiękną.  Doprawić do smaku. Kurczaka ułożyć na talerzy razem z zmieniakami, kiełbaskami, brokułami i sosem. /wydrukuj przepis/ 