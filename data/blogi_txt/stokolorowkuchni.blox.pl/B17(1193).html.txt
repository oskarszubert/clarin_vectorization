Ostatnio przygotowywałam do spisu treści stronę o zupach. Wynika z niej, że jemy głównie zupy dyniowe lub kremy.  Nie jest to absolutnie zgodnie z prawdą, więc postanowiłam pokazywać częściej zupy, które goszczą u nas regularnie.   Pierwsza z nich (niekoniecznie jeśli chodzi o częstotliwość) to zupa z łuskanego grochu.  Doskonała zimą czy jesienią, chociaż zdarza nam się też przygotować ja cieplejszą porą. Zupy zazwyczaj robimy na udzie, chociaż w tym konkretnym przypadku można spokojnie dodać wędzonkę lub zamienić udo na kiełbasę.  Doskonale podkreśli smak grochu.     Składniki:  1 udo lub pęto kiełbasy włoszczyzna groch łupany * ziemniaki sól, pieprz, majeranek       Wykonanie: Z mięsa nastawiamy bulion.  Groch płuczemy, przebieramy i wrzucamy razem z mięsem do wody.   Kiedy woda się zagotuje, zdejmujemy szumowiny i dodajemy włoszczyznę.  Gotujemy na małym ogniu, aż groch się zacznie rozpadać.  Dodajemy wtedy obrane ziemniaki pokrojone w kostkę.  Gotujemy, aż ziemniaki zmiękną. Doprawiamy do smaku solą, pieprzem i majerankiem.  Podajemy z chlebem.     Oto wersja bez kiełbasy, na udzie, ale z większą ilością grochu:     * gotuję zupy w garnku o pojemności 3,9 l. Na taki garnek daję około 200 - 300 g grochu.  Można jednak dać więcej, aby zupa była bardziej gęsta. 