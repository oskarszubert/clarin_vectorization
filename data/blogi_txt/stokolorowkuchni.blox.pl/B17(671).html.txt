Podczas wakacji na Chorwacji poznaliśmy Grażynkę i Tomka.  To oni zaproponowali przygotowanie wspólnego obiadu w postaci owoców morza.  W końcu to właśnie tam, można było je kupić świeżo wyłowione i w bardzo atrakcyjnej cenie.  Najpierw chłopaki dzielnie oczyścili 2 kg omułków, a potem zabraliśmy się do gotowania.  Pod namiotem nie jest to wcale takie łatwe. Składniki:  2 kg muli 2 - 3 cebule 1 czosnek 1 litr białego wytrawnego wina oliwa       Wykonanie: Cebulę i czosnek posiekać.  W dużym garnku rozgrzać oliwę.  Dodać cebulę i zeszklić.  Dodać czosnek i chwilę razem podsmażyć.  Wlać wino. Kiedy się zagotuje dodać mule.  Gotować przez kilka / kilkanaście minut, aż mule się otworzą.  Można kilka razy potrząsnąć w trakcie gotowania.  Podawać z pieczywem skropionym oliwą i schłodzonym winem. 