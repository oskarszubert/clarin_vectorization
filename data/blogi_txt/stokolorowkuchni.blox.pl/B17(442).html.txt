Nigdy tak szybko nie wykonałam zadania z Weekendowej Piekarni. Kiedy przyszłam z pracy w środę odkryłam przepis, który zaproponował Kuba i pomyślałam, że to jest to.  Chleb pieczony w weekend już się skończył, a ja nie miałam czasu, żeby czekać na wyrastanie.  Plan był taki, że wybrać się do piekarni, ale jak się okazało piekarnia przyszła do mnie.    Składniki na 1 duży bochenek:- 250 mąki pszennej typ 500- 250g mąki pszennej razowej (lub 500g mąki typ 500)- 100g płatków owsianych- 1 łyżeczka sody oczyszczonej- 1 łyżeczka soli- 25 g miękkiego masła- 500 ml maślanki lub kefiruPrzygotowanie: Suche  składniki wymieszać w dużym naczyniu, dodać  posiekane masło, wlać  maślankę, wszystko szybko wymieszać. Nie wyrabiać  długo, tylko do  połączenia się składników. Uformować na blaszce w  bochenek o średnicy  około 20 cm. Na wierzchu zrobić mocne nacięcia na  kształt krzyża.Piec w temperaturze 190ºC przez 30 - 35 minut, aż bochenek uderzony od   spodu wyda głuchy dźwięk. Jeśli jeszcze nie jest gotowy, można odwrócić   do góry dnem i piec dodatkowe kilka minut. Studzić na kratce. Trzymać   przykryty ręczniczkiem kuchennym. Podawać dzieląc na ćwiartki, a każdą   ćwiartkę na pół, lub po prostu w kromkach.   /wydrukuj przepis/ 