Dzisiaj kończę świąteczny cykl.  Na zakończenie piernikowe muffiny ze świeżą (mrożoną) żurawiną.  Szybkie do wykonania, w świątecznych klimatach.  Dzieciom posmakują, chociaż dorosłym też powinny.      Składniki (na 12 - 15 sztuk):  250 g mąki pszennej 150 g cukru trzcinowego 2 łyżeczki proszku do pieczenia 2 łyżeczki przyprawy do piernika 250 ml mleka 90 ml oleju 1 jajko 100 g świeżej lub mrożonej żurawiny       Wykonanie: Piekarnik rozgrzać do 190 stopni.  Formę do muffinek wyłożyć papilotkami. Mąkę wymieszać z cukrem, proszkiem i przyprawą. Dodać mleko, olej, rozbełtane jajko i wymieszać tylko do połączenia składników.  Dodać żurawiną i delikatnie wymieszać. Ciasto przełożyć do przygotowanym foremek.  Piec około 20-25 minut, do suchego patyczka. 