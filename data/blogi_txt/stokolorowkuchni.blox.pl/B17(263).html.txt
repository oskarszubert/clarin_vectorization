Mój syn, razem z moim tatą przemierzyli ostatnio około 350 km na rowerach, w pielgrzymce do Częstochowy.  Na taką wyprawę, a przynajmniej na jej początek, przygotowałam im dwie partie drożdżówek.  Oto pierwsze z nich. Wykonane na podstawie tego Mirabelkowo - Liskowego przepisu. ﻿   Ciasto:   500 g mąki pszennej (użyłam około 550, ale to zależy od rodzaju mąki)  20 g świeżych drożdży (lub 1 łyżeczka suszonych instant)  40 g cukru 2 jajka  50 g masła lub 1/2 szklanki oleju  1 szklanka mleka szczypta soli    Nadzienie:   400 g białego sera   3 łyżki cukru pudru  1 żółtko  1 łyżka cukru waniliowego garść malin   Do posmarowania: roztrzepane jajko lub mleko      Wykonanie: Zrobić zaczyn: wymieszać drożdże z odrobiną cukru i mleka, odstawić do rośnięcia na kilka minut. Mleko lekko podgrzać, wymieszać z masłem lub olejem, cukrem i solą. Kiedy lekko przestygnie, połączyć z jajkami. Dodać mąkę wymieszaną z zaczynem. Wyrobić gładkie ciasto. Pozostawić przykryte w temperaturze pokojowej na 1-1,5 h., aż podwoi swoją objętość.  Przygotować nadzienie serowe: wszystkie składniki (bez owoców) utrzeć.  Ciasto rozwałkować na duży prostokąt.  Posmarować serem i posypać malinami.  Zwinąć w rulon wzdłuż krótszego boku.  Kroić na około 1 - 2 cm kawałki.  Ułożyć je na blasze. Posmarować jajkiem lub mlekiem.  Piekarnik nagrzać do 200 st C. Wstawić drożdżówki i piec 15-20 minut, do zrumienienia. Wystudzić na kratce.   ﻿ /wydrukuj przepis/ 