Czy mówiłam już, że dyni mam za dużo?  A to dopiero początek. Jak tak dalej pójdzie to po tym roku nie będę mogła na nią patrzeć (aż do przyszłej jesieni).  Małżonek się śmieje, że powinnam stanąć na targu i sprzedawać :).   Ale nie, ja zamierzam wypróbować jak najwięcej przepisów. Ten przepis znalazłam u Irenki i Andrzeja.  Dynia gotowa, teraz tylko czekam kiedy będę mogłą z nią zrobić omlet.  Składniki:  Dojrzała twarda dynia, obrana i pokrajana w kostkę (ok. 1 kg)  Zalewa:  2 szklanki  wody  niepełna szklanka 6 procentowego octu (dałam 10 procentowy) 1 dag soli  5 dag cukru  kilka goździków  kawałek laski cynamonowej  listki estragonu lub  rozmarynu. Wykonanie:  Dynię wrzucić na 5 minut do wrzącej wody, osączyć i oziębić na sicie.  Układać do słoi. Przygotować zalewę: wymieszać wszystkie składniki za  wyjątkiem listków estragonu lub rozmarynu. Zagotować, wrzącą ostrożnie  zalewać dynie w słoikach, do każdego dodać parę listków estragonu lub rozmarynu. Zamknąć zakrętkami i pasteryzować w temperaturze 85 stopni  przez 15 minut.    /wydrukuj przepis/ 