Zrobiłam krem żurawinowy i poszukiwałam pomysłów na wykorzystanie w inny sposób niż na kanapki (chociaż to też bardzo dobry pomysł).  Kiedy znalazłam ten przepis, buzia uśmiechnęła się sama.  Nie dość, że pysznie, to jeszcze można połączyć 2 cudne akcje blogowe.       Składniki:  60g orzechów włoskich 40 g orzechów laskowych 100 g mąki pszennej pełnoziarnistej 75 g cukru trzcinowego 1/2 łyżeczki soli 75 g masła krem żurawinowy       Wykonanie: Orzechy miksujemy w blenderze.  Następnie dodajemy mąkę, cukier i sól i ponownie miksujemy.  Na koniec dodajemy masło i miksujemy tak, aby powstały grudki.  Masą wykładamy blaszkę (użyłam kwadratowej o boku 23 cm).  Wkładamy do lodówki na ok. 20 minut.  Nagrzewamy piekarnik do 180 stopni.  Wyjmujemy schłodzony spód orzechowy i pieczemy 20 - 25 minut. Na podpieczony spód wykładamy przygotowany wcześniej krem żurawinowy (nie użyłam całej porcji).  Ponownie pieczemy przez około 10 - 15 minut. Upieczone ciasteczka studzimy i wkładamy do lodówki.  Dobrze schłodzone ciasteczka wyjmujemy i kroimy na prostokąty czy trójkąty.      ﻿﻿﻿﻿﻿﻿﻿﻿﻿﻿﻿﻿ ﻿ 