Taki obiad to dla mnie typowy piątkowy polski obiad.  Smażona ryba w panierce, ziemniaczki i obowiązkowo surówka z kiszonej kapusty.  Mmmm.  W końcu mamy Gotować po polsku razem z zpierwszegotłoczenia.pl i Grumkami.     Składniki:  filet z dorsza mąka tarta bułka jajko olej do smażenia sól, pieprz Wykonanie: Dorsza kroimy na kawałki, doprawiamy solą i pieprzem, możemy też skropić sokiem z cytryny.  W głębokim talerzu rozbijamy jajko i je roztrzepujemy.  Na jednym talerzu wysypujemy mąkę pszenną a na drugim bułkę tartą.  Na patelni rozgrzewamy olej.  Kawałki dorsza obtaczamy w mące, następnie w jajku a na koniec w bułce tartej.  Smażymy na oleju aż się zezłocą.  Odsączamy na ręczniku kuchennym z nadmiaru oleju. Surówka z kiszonej kapusty  Składniki:  duża garść kiszonej kapusty 1 jabłko pół małej cebuli 1 marchewka sól, pieprz, cukier, olej    Wykonanie: Kapustę siekamy.  Dodajemy do niej posiekaną cebulę, utartą na średnich oczkach marchewkę i jabłko. Mieszamy, doprawiamy solą, pieprzem i cukrem oraz dodajemy około 1 łyżki oleju.  Mieszamy składniki.       /wydrukuj przepis/ 