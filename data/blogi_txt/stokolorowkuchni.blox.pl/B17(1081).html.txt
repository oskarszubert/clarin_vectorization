Dwa lata temu zobaczyłam ją u Małgosi.  Zauroczyła mnie, ale jej nie zrobiłam - szparagi były nie do dostania na moim bazarku. Rok temu zupełnie o niej zapomniałam.  Na szczęście w tym roku bardzo podobną zrobiła Beatka.  Ponieważ miałam wszystkie składniki wykonałam natychmiast łącząc obydwa przepisy. Składniki:  opakowanie mrożonego ciasta francuskiego 21 szparagów ok. 9 pomidorków koktajlowych (dałam zwykłe pomidory) 4 łyżki jogurtu greckiego 2 łyżki startego parmezanu świeżo mielony pieprz﻿ świeże listki tymianku    Wykonanie: Piekarnik rozgrzać do 220 st.C. Szparagi umyć, odłamać zdrewniałe końcówki. Przed pieczeniem podgotować je przez chwilę na parze. Ciasto podzielić na porcje  (używałam ciasta w płatach, więc jeden płat był jedną porcją). Końcem noża naciąć delikatnie ciasto ok. 1- 2 cm od brzegu. Trzeba przy tym uważać, by nie przeciąć ciasta na wylot. Jogurt wymieszać z parmezanem, rozsmarować na prostokącie, który powstał po nacięciu. Pomidorki pokroić w plastry, ułożyć na masie jogurtowej, a na nich ułożyć szparagi i listki tymianku. Przed włożeniem do piekarnika skropić oliwą. Piec ok. 20 minut. Przed podaniem doprawić świeżo mielonym pieprzem.﻿    /wydrukuj przepis/ 