Wczoraj wieczorem otworzyłam lodówkę, a tam ani marchewki, ani pietruszki a ja muszę ugotować zupę, bo córcia nie zaśnie w południe jak nie zje zupki.  No i na całe szczęście przypomniał mi się pewien przepis. Przepis w oryginale pochodzi od Nigelli, ale widziałam go już na kilku blogach w modyfikacjach większych lub mniejszych.   No i oczywiście byli tacy, którzy się zupą zachwycali jak i Ci, którzy twierdzili, że jest okropna.  Do mnie przepis przemówił no i brak skladników do ugotowania innej zupy zmusił mnie do wypróbowania.  Efekt?  2 do 2.  Małżonek stwierdził, że on lubi te piosenki, które już wcześniej słyszał (czyli rozumiem, że powinnam robić ją częściej to mu posmakuje ;), synio zjadł 2 łyżki (a należy do tych, którzy zjadają pól litra zupy i im mało), córcia stwierdziła, że przepyszna a ja też podzielam jej zdanie.  Mój przepis zawiera pewne modyfikacje wynikające z zawartości lodówki i zamrażarki w dniu wczorajszym Składniki: 750 ml wody (dałam więcej bo potrzebowałam przynajmniej 4 porcji) 375 g mrożonego groszku (dałam 350 bo tyle było w torbie) 2 dymki (dałam zwykłe cebule) 1/2 łyżeczki soli 1/2 łyżeczki soku z limonki (dałam z cytryny) 4 łyżki świeżego pesto (dałam ze słoika)   Dodatkowo dałam  450 g mrożonej fasolki szparagowej  1 małego pora   Wykonanie: Zagotować wodę . W między czasie opaliłam 1 cebulę nad ogniem, a drugą zeszkliłam drobno posiekaną na patelni (to moja modyfikacja). Na wrzątek wrzucić groszek, fasolkę, pora, cebule i dodać sól i sok z limonki/cytryny.  Gotować około 7 minut. Wyjąć dymkę (ja zostawiłam cebulki i pora też) i wszystko zmiksować w blenderze, dodając pesto.  Ja moją zupkę udekorowałam kolendrą.  /wydrukuj przepis/ Smacznego 