Zobaczyłam ją u Spencera.  Ponieważ zachwalał, że jest tak samo wspaniała ja ta z brzoskwiniami musiałam spróbować.  Niestety nie miałam wszystkiego w domu, wieć zrobiłam swoją wersję. Muszę powiedzieć, że jest wspaniała.  Oczywiście pod warunkiem że lubicie dynię.  Zjadłam ją na kolcję i śniadanie.  Wersja śniadaniowa dodatkowo zawierała grzanki z chleba razowego. (Małżonek dołożył sobie pomidory). Nie wiem która wersja była lepsza.  Wiem natomiast, że będzie gościć u mnie częściej. Oryginał znajdziecie u Spencera, a ja podaję moją wersję. Jest to też moja ostatnia propozycja w ramach Festiwalu Dyni i Bei Składniki: 300g dyni, obranej, pokrojonej w 2.5 cm kostkę  100g mieszanki sałat 40g suszonej żurawiny60g pestek słonecznika Sos: 1 mała cebulka3 łyżeczki octu winnego50 ml oliwy z oliwek 1 łyżeczka musztardy 1 łyżeczka syropu klonowego  1 łyżeczka soku z cytrynysól, pieprz grzanki - opcjonalnie  Sos: Cebulkę pokroić w drobniutką kosteczkę, przełożyć do miseczki.  Dodać ocet, musztardę, sok z cytryny, wymieszać i odstawić na 10 minut.  Po tym czasie, mieszając delikatnie trzepaczką, wlać powoli oliwę. Dodać  syrop klonowy, sól i pieprz, wymieszać.Sałatka: Nagrzać piekarnik do 200stC. Pokrojoną  dynię skropić oliwą z oliwek, posolić, popieprzyć. Dokładnie wymieszać.  Przełożyć na blachę i piec ok 40 minut, aż do zrumienienia.W tym czasie podprażyć słonecznik na suchej patelni.Przygotować talerze, wyłożyć umytą i osuszoną sałatę. Wyłożyć na nią podprażone orzechy.Pięć minut przed końcem pieczenia dyni, do piekarnika dołożyć żurawinę. Upieczoną dynię i ogrzaną żurawinę ułożyć na talerzach. Polać sosem. Ewentualnie posypać grzankami.  Podawać natychmiast. /wydrukuj przepis/ 