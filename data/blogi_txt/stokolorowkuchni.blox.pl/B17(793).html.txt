Pierwszy raz robiłam cake popsy.  Troszkę zabawy z nimi jest, ale to znakomity prezent dla dzieci, oraz dla tych, co są dziećmi w środku.  Do zrobienia ciasteczek użyłam resztek zamrożonego biszkoptu (oczywiście najpierw został odmrożony). Składniki:  100 g biszkoptu (użyłam tego) 30 g serka kremowego (cream cheese) 2 łyżeczki miękkiego masła 1 łyżeczka przyprawy do piernika lukier       Wykonanie: Biszkopt rozkruszyć.  Dodać serek i masło i dobrze wymieszać rękami.  Kiedy masa będzie jednolita utoczyć kulki wielkości orzecha włoskiego.  Włożyć do lodówki do schłodzenia (moje stały całą noc).  W schłodzone wbić patyczki do szaszłyków, lub specjalne patyczki.  Tak przygotowane popsy maczać w lukrze.  Odstawić nad miseczką z lukrem, aby nadmiar spłynął.  Następnie poczekać aż lukier zastygnie.     ﻿﻿﻿﻿﻿ 