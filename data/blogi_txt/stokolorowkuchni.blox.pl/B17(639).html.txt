Macie już dośc fiołków?  Bo ja jeszcze nie.  Mam nadzieję, że to nie jest moje ostatnie słowo w tym temacie w tym roku.  Ale do rzeczy. Całkiem niedawno dostałam od Bei cudną przesyłkę, pełną ciepłych słów, nasionek dyni i papilotek.  Papilotek, które mnie oczarowały jak tylko je zobaczyłam.  Dlatego też wiedziałam, że należy im się specjalny przepis.  No i czy mógłby być inny? Moim zdaniem nie.  Beatko bardzo dziękuję za cudny prezent i zapraszam do częstowania się.    Składniki:  250g mąki  2 łyżeczki proszku do pieczenia  ½ łyżeczki sody oczyszczonej 150g cukru (może być fiołkowy :)  250ml mleka  90ml oleju roślinnego  1 duże jajko  1 łyżeczka ekstraktu wanilii 3 łyżki wiórków kokosowych garść kwiatów fiołka      Wykonanie: Rozgrzać piekarnik do 200C i wyłożyć formę papierkami do muffinków. Odmierzyć   suche składniki do miski. Wlać wszystkie płynne składniki do drugiej   miski. Zmieszać wszystko razem, dodać kwiaty fiołka i bardzo  lekko wymieszać i przełożyć do foremek. Piec przez około  25 minut.    /wydrukuj przepis/ 