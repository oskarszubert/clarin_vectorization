Dalej uzupełniam kolekcję zup na blogu.  Tym razem kapuśniak z kiszonej kapusty.  U mnie w domu zawsze jadało się i nadal jada, z dodatkiem przecieru pomidorowego.  Dzisiaj u mnie wersja bez, ale nic nie stoi na przeszkodzie, aby dodać odrobinę do zupy. Zmieni się wtedy trochę smak, no i wygląd.      Składniki:  ok. 200 g boczku wędzonego 2 -3 marchewki 1 -2 pietruszki kawałek selera kawałek pora liść laurowy kilka ziarenek ziela angielskiego 4 - 5 ziemniaków 300 - 400 g kapusty kiszonej sól, pieprz       Wykonanie: Boczek zalać wodą (ok 2 - 3l). Doprowadzić do wrzenia, zdjąć szumowiny. Dodać ziele i liść laurowy.  Warzywa umyć, obrać.  Dodać do wywaru.  Gotować przez kilkanaście minut.  Ziemniaki obrać,  pokroić w kostkę i dodać do zupy.  Gotować przez kwadrans.  W międzyczasie kapustę odcisnąć i posiekać.  Kiedy ziemniaki będą już prawie ugotowane dodać kapustę. Gotować aż zmięknie.  Doprawić do smaku.  Można dodać kilka łyżek przecieru pomidorowego. 