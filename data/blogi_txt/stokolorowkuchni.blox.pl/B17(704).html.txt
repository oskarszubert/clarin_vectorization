Po świąteczno-noworocznych obżarstwach proponuję lekkie śniadanie.  Podpatrzone u Grumków.  Polecam bo jest przepyszne. Do zrobienia omletu użyłam dyni zamarynowej jesienią. Składniki: 2 jajka 2 łyżki mąki marynowana dynia w  kostkach cukier puder do smaku tymianek masło (dałam olej) Marynowana dynia:  cukier puder do smaku, 3 szklanki wody, 1 szklanka octu winnego, dynia  pokrajana w kostkę.   Wykonanie: Zamarynować dynię: wodę i ocet zagotować, wrzucić dynię, odrobinę cukru pudru i gotować kilka minut. Jedno żółtko oddzielić od białka. Żółtko  roztrzepać z drugim jajkiem i wymieszać z mąką, cukrem pudrem i  tymiankiem. Połączyć z ubitym białkiem, delikatnie mieszając. Wylać na  patelnię z rozgrzanym masłem i smażyć z jednej strony na złoty kolor.  Przełożyć omlet na drugą stronę, dodać kostki dyni i zapiec w piekarniku  (albo usmażyć). /wydrukuj przepis/ 