Specjalnie na Korzenny Tydzień upiekłam mocno piernikowe muffiny.  Smak miodu i korzennych przypraw jest w nich bardzo odczuwalny.  Do tego dość długo zachowują świeżość, zupełnie jak pierniki. Przepis na podstawie Pastry Affair.      Składniki (na ok. 8-10 sztuk):  60 ml miodu (u mnie gryczany) 70 g cukru trzcinowego 60 ml oleju 1 jajko 115 g śmietany (12%) 1 łyżeczka proszku do pieczenia 2 łyżeczki przyprawy do piernika szczypta soli 125 g mąki pszennej       Wykonanie:   Piekarnik rozgrzać do 190 stopni.  Formę do muffinek wyłożyć papilotkami. W misce wymieszać miód, cukier i olej.  Dodać jajko i ponownie wymieszać.  Następnie wmieszać śmietanę.  Dodać proszek, przyprawy i sól.  Na samym końcu delikatnie wymieszać całość z mąką (tylko do połączenia składników). Ciasto przełożyć do przygotowanej formy.  Nakładać do 2/3 wysokości.  Piec przez około 20 minut.      ﻿ 