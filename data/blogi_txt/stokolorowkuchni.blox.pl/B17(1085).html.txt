Szarlotki, tarty z jabłkami czy kruszonki to chyba ulubione ciasta u nas w domu.  Tym razem postanowiłam wykorzystać kruche ciasto z tarty cytrynowej Bożeny Sikoń i dodać jabłka.  Tarta wyszła cudowna.       Składniki (na blachę 23 cm): Ciasto kruche:  150 g masła 240 g mąki 80 g cukru pudru 2 żółtka (40 g) kilka kropli soku z cytryny   2 kg jabłek (antonówka, szara reneta) 100 g cukru jajko do smarowania       Wykonanie: Składniki siekamy nożem, zagniatamy ciasto i wkładamy w folii na lodówki na 30 minut. Odcinamy mniej kawałek mniej więcej 100 g. Większą część rozwałkowujemy i wykładamy foremki.  Spód nakłuwamy.  Wykładamy dokładnie folią aluminiową (szczególnie dokładnie dociskamy przy rancie) i pieczemy z obciążeniem (np.groch, fasola) przez 10 minut w 180 C.  Zdejmujemy folię. Mniejszy kawałek rozwałkowujemy i na papierze wkładamy do lodówki. W międzyczasie szykujemy jabłka.   Myjemy, obieramy i kroimy na kawałki.  Przekładamy na patelnię i dusimy, aż większość się rozpadnie.  Pod koniec dodajemy cukier, mieszamy i dusimy jeszcze przez chwilę. Jabłka wykładamy na podpieczony spód.  Wyjmujemy z lodówki rozwałkowany kawałek ciasta.  Tniemy na paski.  Układamy na jabłkach.  Smarujemy jajkiem.  Pieczemy w 180 stopniach przez około 20 - 30 minut.    ﻿ 