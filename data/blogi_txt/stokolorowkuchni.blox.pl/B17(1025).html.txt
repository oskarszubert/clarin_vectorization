Umówiłyśmy się z Jolą na śniadanie.  I to nie byle jakie śniadanie, bo podpatrzone u Anny.  Pierwsz raz robiłam tego typu ciasto chlebowe i muszę przyznać, że jest niesamowite.  Nie pracuje się z nim łatwo, tym bardziej jeśli próbuje się upiec steccę na kamieniu.  Przekładanie bochenków na łopatę, a potem na kamień było dość trudne i stąd dziwne kształty.  Jednak smak rekompensuje wszystko.  Opłacało się wstać w sobotę o 7, żeby uformować kulę. Jolu dziękuję za wspólne pieczenie i mam nadzieję do powtórzenia.   Składniki (na 4 bochenki)  3 szklanki mąki 1/2 łyżeczki soli 3/4 łyżeczki cukru 1/4 łyżeczki drożdży instant 1,5 szklanki wody zioła i sól morska do posypania﻿ Dodatkowo  oliwa do smarowania oliwki pomidorki cherry czosnek Wykonanie:   Do miski wlać wodę, wsypać drożdże i mieszać do momentu aż się rozpuszczą. Dodać mąkę, sól i cukier i przy pomocy drewnianej łyżki (lub ręką) wymieszać tak, aby składniki się dobrze połączyły i utworzyły lepkie ciasto - ok. 30 sekund. Nie zagniatać! Miskę nakryć folią i odstawić w temperaturze pokojowej na 12-18 godzin, aż ciasto podwoi objętość, a na powierzchni pojawią się bąbelki ( u mnie wyrastało 15 godzin) Ciasto przełożyć na posypaną mąką stolnicę i złożyć 2-3 razy, a następnie delikatnie nadać mu kształt płaskiej kuli. Posmarować z wierzchu odrobiną oliwy i posypać 1/4 łyżeczki soli. Przełożyć na ściereczkę obsypaną obficie mąką. Wierzch ciasta również delikatnie oprószyć mąką i nakryć ścierką.  Odłożyć ponownie do wyrastania na 1-2 godzin. Ciasto jest gotowe kiedy niemal podwoi objętość, a po dotknięciu palcem pozostaje w nim wgłębienie. W przeciwnym wypadku poczekać jeszcze ok. 15 minut.  Piekarnik nagrzać do temperatury 260 stopni (ja piekłam w 250) . Blachę do pieczenia natłuścić oliwą (piekłam na kamieniu). Wyrośnięte ciasto podzielić na cztery części. Każdą delikatnie rozciągnąć tak, aby powstał płaski chlebek o długości zbliżonej do wielkości formy. Posmarować z wierzchu oliwą z oliwek, nałożyć wybrane dodatki, posypać ziołami i solą morską. Piec ok. 15 minut (piekłam 10 ), do momentu aż skórka ładnie się zrumieni.﻿﻿ /wydrukuj przepis/ 