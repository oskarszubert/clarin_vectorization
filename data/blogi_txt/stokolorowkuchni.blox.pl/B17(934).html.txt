Kolejne wspólne gotowanie z Edytą i Malwiną.  Tym razem sałatka z przepisu Nigelli z książki Kuchnia.  Niezwykle prosta w wykonaniu a zarazem przepyszna i aromatyczna. Schrupałam zamiast zupy i to było to :)  Do tego taka sałatka to wspaniały pomysł na wykorzystanie mięsa z rosołu.      Składniki:  1 łyżeczka oliwy czosnkowej 4 plastry boczku wędzonego 1/2 główki sałaty lodowej (u mnie mieszanka sałat) 225 g gotowanego mięsa z kurczaka 2 nieduże awokado 2 łyżeczki musztardy diżońskiej 1 łyżka octu ryżowego pieprz do smaku odrobina oliwy lub oleju rzepakowego   Wykonanie: Boczek kroimy na paski i podsmażamy na oliwie czosnkowej.  Kiedy będzie chrupiący zdejmujemy go z patelni i odkładamy na talerz wyłożony ręcznikiem papierowym. Na patelnię z pozostałym tłuszczem (oczywiście zdejmujemy patelnię z ognia) dodajemy musztardę i mieszamy, aż powstanie ładny dressing.  W miarę potrzeby dodajemy ocet ryżowy (dodałam odrobinę) Do miski przekładamy sałatę, część chrupiącego boczku, kawałki kurczaka oraz kawałki awokado.  Polewamy dressingiem i posypujemy pozostałym boczkiem. 