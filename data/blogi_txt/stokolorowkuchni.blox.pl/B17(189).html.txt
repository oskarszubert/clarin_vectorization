Bernika pokazała niedawno ciasto z bloga Smitten Kitchen. Ponieważ od dawna miałam w planach chlebek truskawkowy, postanowiłam, że  to będzie właśnie ten. Ciasto jest fantastyczne i na ciepło i następnego dnia.  Jeszcze kolejnego też, jeśli oczywiście coś Wam zostanie.      Składniki:  3/4 szklanki (250 ml) brązowego cukru 90 ml oleju 1 jajko 1/2 łyżeczki ekstraktu waniliowego 1 łyżka rumu 1 1/4 szklanki (250 ml) maki pszennej razowej 1 łyżeczka sody 1/2 łyżeczki soli   60 ml jogurtu naturalnego  125 ml pokrojonych truskawek Wykonanie: Cukier, mąkę, sodę i sól wymieszać w jednej misce.  W drugiej połączyć olej, jajko, rum, wanilię i jogurt.  Dodać do suchych składników i wymieszać tylko do połączenia składników. Dodać pokrojone truskawki i delikatnie wymieszać.  Przełożyć do formy wyłożonej papierem do pieczenia (u mnie 24 cm) i piec w 180 stopniach około 50 - 60 minut, aż do suchego patyczka. 