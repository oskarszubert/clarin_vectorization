Agnieszka pokazało ostatnio świetnego kurczaka od Billa Grangera﻿.  Moja córcia jak go zobaczyła zareagowała bardzo spontanicznie.  Potem, gdy kurczak już pojawił się na stole, zjadła dwie porcje.  Chłopakom też smakował.  Będą powtórki, oj będą.      Składniki:  375 ml  jogurtu 1 łyżeczka soli morskiej 1 łyżeczka﻿ mielonego imbiru 1 łyżeczka﻿kurkumy 2 łyżeczki mielonej kolendry 2 łyżeczki mielonej papryki 10 pałek z kurczaka 200 g bułki tartej   Wykonanie:  Do dużej miski przełożyć jogurt, sól morską, imbir, kurkumę i po 1 łyżeczce kolendry i papryki.  Dokładnie wymieszać.  Kurczaka umyć i przełożyć do marynaty jogurtowej.  Każdy kawałek dobrze obtoczyć w jogurcie.  Miskę wstawić do lodówki na 24 godziny (ja wstawiłam wieczorem, a piekłam w południe). Piekarnik rozgrzać do 190 stopni.   Na talerzu wymieszać bułkę tartą z pozostałą kolendrą i papryką, solą i pieprzem.  Wyjmować po jednym kawałku kurczaka i obtaczać w panierce.  Wykładać na blachę wyłożoną papierem do pieczenia.  Piec przez 40-45 min﻿, aż będzie złoty. Podawać na przykład z sałatką coleslaw i pieczonymi ziemniakami z tymiankiem. 