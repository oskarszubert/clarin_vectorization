Witam po przerwie.  Na początek kilka wpisów, które powstały jeszcze przed wyjazdem.  Przywiozłam ze wsi trochę płatków róż. Ponieważ nie miałam wtedy czasu na ich przetwarzanie, postanowiłam dodać je do dżemu z moreli.  Bardzo aromatyczne połączenie, aż szkoda, że powstały tylko 2 słoiczki.  A dżem wykorzystałam do .... Tego dowiecie się w następnym wpisie. Składniki:  1 kg moreli 400 g cukru 2 garście płatków róży (bez białych końcówek)       Wykonanie: Morele myjemy, pozbawiamy pestek i ewentualnie obieramy ze skórki (ja obierałam, bo morele miały nieładną skórkę).  Wkładamy je do garnka o grubym dnie, zasypujemy cukrem, mieszamy i gotujemy mieszając.  Po około kwadransie dodajemy płatki róży.  Gotujemy dalej, aż dżem osiągnie pożądaną konsystencję.  Gorący dżem przekładamy do wyparzonych i gorących słoików.  Zakręcamy i odstawiamy do góry nogami na kilkanaście minut.  Dżem można zapasteryzować, ale ja tego nie zrobiłam, bo dżem wykorzystywałam niemal natychmiast. ﻿﻿ 