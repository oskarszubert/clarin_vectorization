Miały być malutkie ciasteczka. W między czasie okazało się, że masła orzechowego jest jednak mniej, więc postanowiłam co nieco pozmieniać.  Efekt katastrofa wizualna, bo w smaku było wspaniałe.  Zamiast ciasteczek powstały placki.  Wpadłam jednak na pomysł, że można je uratować i zrobiłam trufelki. Składniki: 3/4 filiżanki słodzika (dałam cukier) 1 duże jajko 1 łyżeczka ekstraktu z wanilii 1 filiżanka masła orzechowego (dałam pół filiżanki masła i 3/4 filiżanki mielonych migdałów) 1 łyżeczka sody 1/4 filiżanki dżemu  Wykonanie: Nagrzać piekarnik do 180 stopni. Wyłożyć blachę papierem do pieczenia Mieszać słodzik, jajko, i wanilię  mikserem na wolnych obrotach przez około 3 minuty. Dodać masło orzechowe (i mielone migdały) i sodę. Ubijać na średniej prędkości aż ciasto się połączy (około 30 sekund) Uformować z ciasta 24 kuleczki (wyszło mi zdecydowanie mniej), każda z 2 łyżeczek ciasta. Ułożyć je na blasze w niewielkich odstępach. Delikatnie wciskać kciuk do środka każdej kulki, taka by powstało niewielkie wgłębienie.  Do każdego wgłębienia wkładać około pół łyżeczki dżemu.   Piec aż ciasteczka będą lekko brązowe przez około 12 – 14 minut. Przełożyć na kratkę do całkowitego ostygnięcia (tego nie byłam w stanie zrobić).  Z każdego placuszka uformowałam trufelki i obtoczyłam w kakao.      /wydrukuj przepis/ 