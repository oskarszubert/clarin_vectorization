Przepis powstał z kilku powodów.  Zacznę od końca.  Ania pokazała makaron z dynią i serem pleśniowym.  Przypomniałam sobie też o tej sałatce.  Potem obejrzałam jeszcze moją książkę o makaronach i tak oto powstało to danie, w sam raz na dzisiejszy światowy dzień makaronu (bo, że trwa dyniowy tydzień, to chyba już wiadomo;).  W pierwszej chwili miałam wątpliwości, potem jednak posmakowało.  Spróbował nawet mój syn i stwierdził, że gdyby nie było nic innego, to by zjadł.  Przeszkadzał mu zapach gorgonzoli.      Składniki:  4 płaty lasagne 300 g pieczonej dyni 100 g gorgonzoli 50 g orzechów włoskich ser żółty (na wierzch)    Wykonanie:   Gotujemy płaty lasagne przez około 3 minuty.  Z upieczonej dyni robimy pure, ugniatając ją tłuczkiem do ziemniaków lub widelcem.  Mieszamy kawałki gorgonzoli z jeszcze ciepłą dynią, tak aby ser się trochę rozpuścił.  Dodajemy posiekane orzechy i mieszamy farsz.  Dno naczynia smarujemy delikatnie oliwą.  Kładziemy pierwszy płat makaronu, na to farsz, znowu płat i tak do końca.  Na górę kładziemy makaron, który posypujemy żółtym serem.  Zapiekamy 5 -8 minut w 180 stopniach.      ﻿ /wydrukuj przepis/ 