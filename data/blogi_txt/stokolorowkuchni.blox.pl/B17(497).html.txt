Takie ciasteczka to wspomnienie dzieciństwa.  Wtedy mama wyciskała je przy pomocy maszynki do mięsa i miały nieco inne kształty. Od niedawna jesteśmy z mamą, oraz dzięki niej, posiadaczkami maszynek do wyciskania takich ciasteczek. Przyznam, że ja jeszcze się za nie nie zabrałam, ale też na razie nie muszę.  Mama wypieka je systematycznie, a dzieciaki za nimi przepadają.  Zresztą nie tylko dzieciaki.      Składniki: 500 g mąki 5 żółtek 2 łyżki smalcu 2 łyżki oleju 1 łyżka śmietany ok 100 g cukru pudru 2 łyżeczki proszku do pieczenia 250 g masła lub margaryny 3 - 4 łyżki cukru waniliowego Wykonanie:   Posiekać nożem wszystkie składniki i bardzo krótko zagnieść.  Przełożyć do maszynki i wyciskać na blachę (suchą, bez papieru).  Piec w 180 stopniach około 15 minut, na jasny złoty kolor. 