Kocham paprykę, uwielbiam szpinak.  Niestety jako jedyna w domu. Dlatego takie dania rzadko u nas goszczą, bo wtedy muszę zrobić drugi obiad dla reszty.  Jednak od czasu do czasu warto. Składniki: 3-4 papryki 300 g ugotowanego dowolnego mięsa 300 g mrożonego szpinaku 3 ząbki czosnku sól, pieprz  Wykonanie: Mięso zmielić w maszynce.  Szpinak rozmrozić na suchej patelni i dokładnie odparować.  W między czasie dodać do niego rozgniecione ząbki czosnku i doprawić.  Dodać zmielone mięso i chwilę razem podsmażyć, ciągle mieszając.  Papryki umyć, odkroić górę i wyjąć ziarenka i białe części.  Każdą paprykę nadziewać mieszanką mięsa i szpinaku.  Przykryć górną warstwą. Włożyć do naczynia żaroodpornego.  Piec w piekarniku rozgrzanym do 180 stopni przez około 30 minut.  Podawać ciepłe.   /wydrukuj przepis/ 