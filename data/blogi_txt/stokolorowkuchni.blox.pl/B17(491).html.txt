Pogoda nareszcie wiosenna, ale u nas zupy zawsze cieszą się dużym powodzeniem.  Ta, bardzo szybka, ale niesamowicie smaczna, powstała pod wpływem chwili.  Miała być sama soczewica, ale przypomniałam sobie rozmowy dziewczyn, blogerek, o poprawianiu koloru czerwonej soczewicy.   Okazało się, że nie tylko kolor zyskał, smak również.      Składniki:  250 g czerwonej soczewicy 500 g pomidorów z puszki 3 - 4 marchewki 2 cebule sól, pieprz oliwa 1,5 - 2 l wody (lub bulionu)    Wykonanie: Cebulę pokroić i podsmażyć w garnku na oliwie.  Dodać pokrojoną w kostkę marchewkę, opłukaną soczewicą i zalać gorącą wodą / bulionem. Po około 10 - 15 minutach dodać pomidory.  Pogotować, doprawić do smaku i zmiksować.  Można podawać z grzankami, groszkiem ptysiowym lub bez dodatków. 