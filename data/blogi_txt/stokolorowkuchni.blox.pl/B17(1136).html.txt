To był mój mały eksperyment.  Na pierwsze wydanie lubelskiego kociołka postanowiłam przygotować muffiny bez mleka i jajek. Już kiedyś zastąpiłam mleko sokiem z owoców, a teraz jeszcze zrezygnowałam z jajek.  Okazało się, że działa :) A co to ten lubelski kociołek?  To wspólne gotowanie lubelskich blogerek. Nasz pierwszy temat to dynia.  Ciekawe co dziewczyny przygotowały u siebie. Koniecznie zajrzyjcie dzisiaj do: Doroty, Marty, Ani, Gosi, Edyty, Gosi, Agnieszki vel Wiosenki, Agnieszki i Marty.       Składniki:  250 g mąki pszennej pełnoziarnistej 110 g cukru trzcinowego 1/2 łyżeczki proszku do pieczenia 1/2 łyżeczki sody 1/2 łyżeczki cynamonu 1/4 łyżeczki mielonych goździków 90 ml oleju 250 ml soku z dyni*    * Dynię obrałam, pokroiłam na kawałki i wsadziłam do sokowirówki.      Wykonanie: Mąkę, cukier, proszek, sodę i przyprawy mieszamy w jednej misce. Olej i sok z dyni mieszamy i dolewamy do suchych składników. Całość mieszamy niezbyt dokładnie.  Przekładamy do foremek muffinkowych wyłożonych papilotkami.  Pieczemy w 190 stopniach przez około 20 minut. ﻿ 