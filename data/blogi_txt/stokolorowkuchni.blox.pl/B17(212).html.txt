Szybki obiad, idealny do zapakowania do pudełka na sobotnie szkolenie.  Do tego tylko chlebek chapati lub naan i gotowe. Składniki:  1 cebula 2 ząbki czosnku 2 łyżeczki świeżo startego imbiru 1 papryczka chilli 1 - 2 łyżeczki czerwonej pasty curry 500 ml bulionu (lub wrzątku) 200 g passaty 250 g dyni 150 g świeżego młodego szpinaku 200 g łupanego grochu 2 łyżki jogurtu naturalnego gęstego        Wykonanie: Cebulę siekamy i szklimy na odrobinie oleju w wysokiej patelni z przykrywką.  Następnie dodajemy posiekany czosnek oraz imbir.  Chwileczkę podsmażamy i zalewamy gorącym bulionem.  Dodajemy opłukany groch, posiekaną papryczkę chilli i gotujemy pod przykryciem przez około 5 - 8 minut.  Następnie dodajemy pastę curry, passatę i dynię pokrojoną w kostkę.  Dalej dusimy przez około 20 minut, aż groch i dynia zmiękną, ale jeszcze się nie rozpadną.  Dodajemy opłukany szpinak i gotujemy przez 2 minuty.  Doprawiamy do smaku i dodajemy jogurt. 