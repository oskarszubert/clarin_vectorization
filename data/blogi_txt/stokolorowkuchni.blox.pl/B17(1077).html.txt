Tym razem przepis wzorowany tą tartą.  Cudowny obiad, polecam. Składniki: Ciasto:  200 g mąki pszennej pełnoziarnistej 1/2 łyżeczki soli morskiej 100 g masła, zimnego, posiekanego 1 jajko 1-2 łyżki zimnej wody  Farsz:  250 g jogurtu greckiego 2 ząbki czosnku 2 łyżki tartego ostrego sera świeżo zmielony pieprz sól białe szparagi pomidorki koktajlowe     Wykonanie: Mąkę, sól i masło siekamy nożem.  Kiedy powstaną grudki, dodajmy jajko i wodę.  Szybko zagniatamy i chowamy do lodówki na około 30 minut. Szparagi dokładnie myjemy, odłamujemy zdrewniałe końcówki i obieramy.  Podgotowujemy przez kilka minut na parze.  Pomidorki myjemy i kroimy na połówki.  Piekarnik nagrzewamy do 180 stopni. Ciasto rozwałkowujemy, na okrąg około 2 cm szerszy niż forma do tarty (u mnie 24 cm). Formę smarujemy masłem i wykładamy ciastem.  Przycinamy brzegi. Na ciasto wykładamy folię i wysypujemy na nią groch.  Pieczemy spód przez 8 - 10 minut. Następnie zdejmujemy groch i folię. Jogurt mieszamy z rozgniecionym czosnkiem i startym serem.  Doprawiamy solą i pieprzem.  Wykładamy sos na podpieczony spód.  Układamy na nim szparagi i połówki pomidorków.  Pieczemy całość przez około 10 minut.  Podajemy na ciepło. ﻿    /wydrukuj przepis/ 