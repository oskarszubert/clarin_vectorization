Postanowiłam, że wbrew wszystkiemu zrobię je w tym roku. Ponieważ Edytka pokazała bardzo szybki sposób, pomyślałam, że skorzystam właśnie z niego.  Zrobiłam skórki z pomarańczy i cytryny.  Zapach wspaniały, smak zresztą też.  Do tego jeszcze ten syrop, który znalazł już zastosowanie u mnie w domu, ale o tym w następnym poście.      Składniki:  2 pomarańcze   lub 3 cytryny 1 szklanka + 3/4 litra wody 1 szklanka cukru kryształu Wykonanie: Pomarańcze lub cytryny dokładnie umyć i zalać wrzątkiem. Skórkę naciąć na krzyż i zdjąć z owoców, tak abyśmy mieli 4 kawałki.  Każdy kawałek pokroić w paski o szerokości ok 6 mm. Usunąć z każdego białą błonę (albedo).Paski włożyć do garnka, zalać szklanką wody, zagotować a następnie gotować przez 10 minut.  Odcedzić.  Wlać 3/4 litra  świeżej wody, dodać cukier.  Zagotować cały czas mieszając, tak aby cukier się rozpuścić.  Kiedy syrop ze skórkami zawrze, zmniejszyć ogień i pozostawić gotujące na 45-60 minut, aż większość wody wyparuje i powstanie gęsty syrop.  Musimy od czasu do czasu zamieszać.  Tak przygotowane skórki wyjmujemy z syropu i układamy na papierze do pieczenia, aż się podsuszą ( u mnie stały całą noc).   Syrop zachowujemy, możemy nim nasączyć świąteczne ciasta lub posłodzić napoje. Następnego dnia skórki pokroić w kostkę, przełożyć do słoiczka i przechowywać w lodówce, tak samo jak syrop. ﻿ ﻿ 