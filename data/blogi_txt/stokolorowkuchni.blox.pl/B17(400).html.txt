Uwielbiam ten deser z różnych przyczyn.  Po pierwsze można zrobić tysiące różnych wersji smakowych, po drugie jest banalny w przygotowaniu, po trzecie nie trzeba trzymać się żadnych proporcji,  a po czwarte smakuje obłędnie.  To czego w nim nie lubię, to ilość kalorii :) Jeżeli nie macie frużeliny jagodowej, możecie użyć dżemu jagodowego, lub na przykład wiśniowego. Składniki:  bezy śmietana kremówka cukier frużelina jagodowa Wykonanie: Bezy (na jedną porcję użyłam ok. 50 g) rozkruszamy. Schłodzoną śmietanę ubijamy z odrobiną cukru (dałam 1 łyżeczkę na ok. 100 g śmietany).  Na dno naczynia wkładamy część rozkruszonych bez, na to odrobię kremówki, frużelinę, znowu bezy, śmietanę i owoce.  Wierzch dekorujemy odrobiną bez. Podajemy natychmiast. 