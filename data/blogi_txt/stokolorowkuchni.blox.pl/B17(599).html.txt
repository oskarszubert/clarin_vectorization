Udało się, chociaż nie sądziłam, że wezmę udział w tym wydaniu, gdzie gospodarzy nam Ania.  Ponieważ weekend zapowiada się u mnie bardzo pracowicie - szkolenie, urodziny siostrzenicy i przyjęcie na cześć mojego synia, bułki zostały upieczone w czwartkowe popołudnie, między obiadem a kolacją.  A w tak zwanym międzyczasie udało mi się też umyć okno.  Ufff.  Pracowity dzień.  W nagrodę będą pyszne buły na kolację i śniadanie. Składniki: 750 g mąki chlebowej 345 g wody 1 jajko (ok. 75 g) 60 g masła (temp. pokojowa) 45 g cukru 38 g mleka w proszku 15 g soli 38 g świeżych drożdży Wykonanie:  Mieszamy wszystkie składniki i  dobrze wyrabiamy - aż uzyskamy średnio rozwinięty gluten. Ciasto powinno  być gładkie i elastyczne. Zostawiamy w misce pod przykryciem na 1  godzinę. Dzielimy ciasto na 15 równych kawałków po ok. 90 g każdy (według J.H. na 12 - większych),  formujemy okrągłe bułeczki i układamy na blasze wyłożonej papierem do  pieczenia - zostawiając niewielkie odstępy między sobą. Przykrywamy i  zostawiamy do wyrośnięcia - aż podwoją objętość - ok. 45 minut. Przed  pieczeniem smarujemy po wierzchu rozpuszczonym masłem. Jeśli chcemy  uzyskać bardziej chrupiąca skórkę to możemy posmarowac mlekiem zamiast  masła. Pieczemy w 200 C przez  15-18 minut - aż się zrumienią. Po wyjęciu z piekarnika ponownie  smarujemy wierzch roztopionym masłem. Ja powiem szczerze już niczym ich  nie smaruję, lubię gdy skórka jest nieco sztywniejsza. Bułki studzimy na kratce. Gotowe!    /wydrukuj przepis/ 