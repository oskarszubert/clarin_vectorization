Idealny drink na lato.  Przepis znalazłam na tej stronie i wiedziałam, że musi smakować obłędnie.  Ilość składników podaję tak jak w oryginale.  Spokojnie można jednak modyfikować ilość syropu i alkoholu według własnych upodobań.  Można też przygotować pojedyncze drinki zamiast całego dzbana napoju. Składniki:  1 szklanka jagód (na kostki) 500 ml wódki (mniej lub więcej) 190 ml syropu jagodowo-lawendowego (tego) 100 ml soku z cytryny lub limonki woda gazowana gałązki lawendy do podania Wykonanie: Jagody włożyć do naczynek na lód i zalać wodą. Zamrozić.  Można też użyć kostek lodu, a jagody zamrozić samodzielnie. Połączyć wódkę, sok z cytryny, syrop.  Dodać kostki jagodowe lub kostki lodu i zamrożone jagody. Wymieszać. Dopełnić wodą gazowaną.   Podawać ze świeżą lawendą i lodem. ﻿﻿ 