Szybki wpis na banalny sposób na szparagi.  Podpatrzony u Bei. Piekłam tak już kilka razy w zeszłym roku, ale nie doczekały się wtedy publikacji.  W tym roku sezon szparagowy zaczynam właśnie od tego pomysłu, bo przyda się w kilku przepisach na pewno. Składniki:  zielone szparagi oliwa 1 cytryna sól morska Wykonanie: Piekarnik rozgrzewamy do 220 stopni. Szparagi dokładnie myjemy i odłamujemy zdrewniałe końcówki (ja te obrałam, bo były dość grube, ale chyba niepotrzebnie).  Szparagi układamy na blasze.  Posypujemy solą, skrapiamy odrobiną oliwy. Z umytej cytryny ścieramy skórkę i posypujemy nią szparagi. Skrapiamy je też odrobiną soku z cytryny.  Pieczemy przez 7 - 10 minut. 