Są takie dni kiedy wiem, że w pracy spędzę większość dnia, bez szansy na zjedzenie obiadu.  Trzeba się jakoś ratować.  Kiedy przed jednym z takich dni zobaczyłam  w książce Nigella Ekspresowo makaron z sezamem i masłem orzechowym pomyślałam, że to wspaniałę danie na takie właśnie dni.  Przepis nieco zmodyfikowałam.  Powiem tylko, że na jej widok mój syn, wielki antyfan papryki zapytał czy może spróbować.      Składniki: Dressing: 2 łyżki oliwy 1 łyżka ciemnego sosu sojowego 1.5 łyżki sosu chili z czosnkiem 60 g masła orzechowego sok z połowy cytryny  Sałatka: 250 g zielonego mrożonego groszku 50 g kiełków lucerny 3 papryki pół cebuli drobno posiekanej 200 g chińskiego makaronu ryżowego 20 g ziarna sezamowego  Wykonanie: Makaron przygotować według przepisu na opakowaniu.  Groszek ugotować na parze.  Wszystkie składniki dressingu wymieszać w miseczce. Papryki pokroić w drobne kawałki.  W drugiej misce wymieszać groszek, kiełki, makaron, cebulę i paprykę.  Zalać dressingiem i wymieszać.  Sałatkę posypać sezamem.   /wydrukuj przepis/ 