Ciasteczka zobaczyłam w Magazynie Naj - pyszne święta. Zadziałał na mnie ten pieprz i miód.  Niestety jak to z większością gazetowych przepisów nie było najlepiej.  Już przy mieszaniu ciasta odkryłam, że masa jest dużo za rzadka.  Dodałam wtedy z 5 łyżek mąki.  Następnego dnia przy wałkowaniu dodawałam jeszcze więcej (sporo więcej) z nadzieją, że smak zrekompensuje to lepienie.  Co się okazało?  Ciatseczka dobre, nawet bardzo, ale jednak mało świąteczne.  Jeśli macie ochotę je zrobić to polecam dodać od razu więcej mąki i więcej przypraw. Ciasteczka są propozycją w ramach akcji Świąteczne Prezenty.    Składniki: 30 dag mąki (dałam około 45 dag) szczypta soli 1 łyżeczka proszku do pieczenia 1 łyżeczka cynamonu szczypta mielonych goździków 1/2 łyżeczki mielonego czarnego pieprzu (polecam dodać przyprawę korzenną) 10 dag miękkiego masła 10 dag brązowego cukru (miałkiego) 3 jajka 5 łyżek płynnego miodu  Wykonanie: Do malaksera wsyp mąkę, sól, proszek do pieczenia, cynamon, goździki i pieprz.  Mieszaj, w trakcie mieszania dodaj masło i cukier.  Na końcu powoli wlewaj jajka roztrzepane z miodem.  Z ciasta uformuj 2 kule, zawiń w folię i włóż do lodówki.  Na posypanej mąką stolnicy cienko rozwałkuj schłodzone ciasto. Wycinaj różne kształty, można zrobić otwór na tasiemkę.  Ułóż na blasze na papierze do pieczenia i piecz 15-18 minut w 180 stopniach.    /wydrukuj przepis/ 