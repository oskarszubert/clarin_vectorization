Ekspresowe w wykonaniu.  Zrobione dzisiaj na prośbę mojej córci i z pomocą moich dzieci, które doskonale się spisały przy przewijaniu faworków.  Przepis z "Kuchni Polskiej" Z. Miętkiewicz.    Składniki:  30 dag mąki 5 łyżek gęstej kwaśnej śmietany 4 żółtka 1 jajko 1 łyżka spirytusu szczypta soli tłuszcz do głębokiego smażenia cukier puder do posypania Wykonanie: Wymieszać wszystkie składniki i dokładnie wyrobić ciasto.  Następnie wybić je drewnianym wałkiem, rozwałkować jak najcieniej na stolnicy lekko oprószonej mąką.  Pokroić na paski o szerokości 3-4 cm i długośc 10 cm.  Naciąć wzdłuż każdy środek paska i przewinąć przez nacięcie jeden koniec paska. W garnku rozgrzać tłuszcz, smażyć faworki partiami z obu stron.  Odkładać na ręcznik papierowy do odsączenia i posypać pudrem. /wydrukuj przepis/ 