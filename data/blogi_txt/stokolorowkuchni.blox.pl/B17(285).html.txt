W zeszłym tygodniu dostałam od Joli link z 29 deserami z dyni. No i się zaczęło.  Na całe szczęście dynie już się kończą, ale z tych ostatnich postanowiłam zrobić tiramisu.  Powiem więcej, postanowiłam je dodać do akcji Ireny i Andrzeja.  Zaraz zapytacie jak to? Tiramisu i Ameryka?  A ja powiem, właśnie tak. Tak jak już pisałam w tym tygodniu na tamtych stołach króluje dynia i tylko oni mogli wymyślić takie połączenie.    Składniki: 60 ml syropu klonowego 1 łyżka rumu 450 g puree z dyni 2 łyżki przyprawy do pumpkin pie 1/4 łyżeczki soli 200 g śmietany kremówki 60 g drobnego cukru 250 g serka mascarpone 2 łyżki cukru pudru 200 g śmietany kremówki kocie języczki gałka muszkatołowa   Wykonanie: Wyłożyć formę folią spożywczą (użyłam formy do brownies 24x24 cm).Zrobić syrop: w miseczce wymieszać syrop klonowy i rum, odstawić.Zrobić nadzienie: w małej misce wymieszać pure z dyni i przyprawę oraz sól.  W drugiej misce wymieszać kremówkę i drobny cukier.  Ubijać mikserem, aż powstaną wierzchołki.  Delikatnie wmieszać kremówkę do pure dyniowego.Zrobić górną warstwę:  W kolejnej misce wymieszać mascarpone i cukier puder.  Ubijać na niskich obrotach aż się składniki połączą.  Stopniowo dodawać kremówkę i nadal ubijać uważając aby masa się nie zwarzyła.Wykończenie:  Ułożyć połowę biszkopcików w przygotowanej formie.  Polać połową syropu i wyłożyć na nie połowę nadzienia i dokładnie rozprowadzić. Rozłożyć pozostałe biszkopciki i polać je resztą syropu.  Włożyć pozostałe nadzienie a następnie łyżką delikatnie rozprowadzić górną warstwę (uważać, żeby nie wymieszać z dyniowym nadzieniem).  Wygładzić i przykryć folią spożywczą.  Schłodzić przez 8 do 24 godzin.Przy użyciu foli wyjąc delikatnie deser z formy i wyłożyć na talerz do podania.  Deser posypać mieloną gałką muszkatołową.  Delikatnie pokroić na porcje.    /wydrukuj przepis/ 