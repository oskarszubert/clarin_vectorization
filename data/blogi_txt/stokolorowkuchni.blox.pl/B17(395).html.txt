Ten przepis to moje pierwsze samodzielne doświadczenia dotyczące przetworów jako młodej mężatki.  I odkąd zaczęłam dekadę temu, tak do dzisiaj co roku jabłuszka towarzyszą nam co roku. Zazwyczaj robię w małych słoiczkach jako zwykły dżemik na kanapki, ale od czasu do czasu (czytaj jak tego czasu mam więcej) szykuje też duże słoiki z jabłkami, które jeszcze nie do końca się rozpadły a potem są w sam raz na szarlotkę.  Proszę wybaczyć , że ilość składników jest na oko, ale ja zawsze tak robię. Przepis dodaję w ramach spiżarni 2009    Składniki: jabłka (ja zazwyczaj mieszam gatunki) cukier  Wykonanie: Jabłka umyć, obrać ze skórki i pokroić na cząstki (do jabłek na szarlotkę mogą być ósemki).  Do dużego garnka wlać odrobinę wody na dno, tak żeby tylko przykryć dno, wrzucić jabłka i gotować mieszając od czasu do czasu.  W między czasie włożyć czyste słoiki do piekarnika i wypiekać (ja wkładam do zimnego i czekam aż się nagrzeje do 180 stopni i potem wyłączam), a przykrywki wygotować. Gdy większośc jabłek już się rozpadnie (około 30 minut w zależności od gatunku czy ilości owoców) dodać cukier (ja dodaję zawsze na oko od mniejszych ilości i sprawdzam czy jest wystarczająco słodkie.  Do jabłek na szarlotkę należy dodać mniej cukru niż do dżemików). Wymieszać i pogotować jeszcze chwilkę.  Gorące jabłka wkładać do gorących słoików.  Jeśli robimy jabłka na dżemy, czyli są dość dobrze rozpadnięte i mają więcej cukru nie trzeba ich wekować.   Natomiast jabłka w większych kawałkach (te na szarlotkę z mniejszą ilością cukru) wekuję w garnuku z gotującą się wodą przez około 15-20 minut. /wydrukuj przepis/ 