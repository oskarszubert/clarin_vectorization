Dostaliśmy od cioci siatkę bardzo dojrzałych, ekologicznych moreli.  Przed nami wyjazd i brak możliwości przygotowywania dżemów przez dwa dni (a miałam straszną ochotę na jeden od Bei). Na szczęście pektyna pomaga w takich sytuacjach.  Dżem wyszedł cudowny, chyba najbardziej lubię taki kolor dżemu (dyniowy jest prawie identyczny).      Wykonanie:  2 kg moreli (waga pobraniu i bez pestek) 500 g cukru 15 g pektyny      Wykonanie: Morele myjemy.  Następnie sparzamy wrzątkiem i wkładamy na chwilę do zimnej wody.  Obieramy ze skórki i pozbawiamy pestek (moje były bardzo dojrzałe i rozpadły się podczas tych czynności).  Obrane morele wkładamy do garnka i zagotowujemy, mieszając.  Dodajemy część cukru i pektynę.  Zagotowujemy i gotujemy przez 5 - 10 minut, do uzyskania odpowiedniej konsystencji (polecam test zimnego talerzyka).   Dodajemy resztą cukru i zagotowujemy. Przekładamy do wyparzonych słoików i zakręcamy.  Odstawiamy do góry nogami na kilka minut.       /wydrukuj przepis/ ﻿﻿﻿﻿﻿﻿﻿ 