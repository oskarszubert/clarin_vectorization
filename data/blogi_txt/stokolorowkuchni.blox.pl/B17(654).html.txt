Oto trzecia i ostatnia propozycja wypieków z Kasią.  Moja wisienka na torcie ;).  Od dawna miałam ochotę na klasyczne ciasto Czarny Las.  Dlatego w sezonie wiśniowym musiałam zrobić chociaż namiastkę muffinkową.  Muszę przyznać, że to moje pierwsze muffiny robione z Kasią i wyszły bardzo chrupiące, jeśli to dobre określenie.  W połączeniu z bitą śmietaną i wisienkami to było to.    Składniki:  250 g mąki pszennej  2 łyżeczki proszku do pieczenia  ½ łyżeczki sody oczyszczonej 2 łyżki kakao  175 g cukru  250 ml mleka 90 g Kasi  1 jajko Dodatkowo:  ok. 300 ml śmietany kremówki 2 łyżki cukru świeże wiśnie kilka kostek gorzkiej czekolady       Wykonanie: Kasię roztopić i ostudzić.  Składniki suche i mokre wymieszać o oddzielnych miseczkach.  Następnie dodać mokre do suchych i delikatnie wymieszać.  Nakładać do foremek muffinkowych.  Piec 20 minut w temperaturze 200 stopni.  Wyjąć z formy i odstawić do ostygnięcia. Wiśnie opłukać i﻿ wydrylować.  Śmietanę ubić na sztywno z cukrem.  Każdą ostudzoną muffinkę  przekroić na pół. Na dolną część muffinki położyć łyżkę śmietany, następnie 2 - 3 przekrojone na pół wiśnie.  Przykryć górą muffinki.  Na wierzch nałożyć bitą śmietanę, zetrzeć na nią czekoladę i udekorować wiśnią.  Podawać natychmiast.    ﻿/wydrukuj przepis/ 