Ricotta, która prosi o wykorzystanie i śliwki.  Poszperałam i znalazłam kilka inspiracji.  Zupełnie inne niż tradycyjne muffiny, ale jakie dobre.      Składniki (na ok 15 sztuk):  300 g mąki pszennej 1/2 łyżeczki sody 1 łyżeczka proszku do pieczenia 1/2 łyżeczki soli morskiej 150 g cukru drobnego skórką z jednej cytryny 100 g masła w temperaturze pokojowej 250 g ricotty 1 jajko 1 łyżeczka ekstraktu waniliowego 7 - 9 śliwek Wykonanie: Śliwki myjemy i kroimy na pół.  Piekarnik nagrzewamy do 180 stopni. Masło ucieramy z cukrem i skórką z cytryny. Kiedy będzie puszyste dodajemy ricottę i nadal ucieramy. Dodajemy jajko i ekstrakt waniliowy.  Przez moment ucieramy. Mąkę, proszek, sodę i sól przesiewamy.  Mieszamy z utartą masą. Przekładamy ciasto do foremek wyłożonych papilotkami.  Do każdej babeczki wkładamy połówkę śliwki.  Pieczemy 20 - 25 minut, aż babeczki nabiorą złotego koloru i będą suche w środku. 