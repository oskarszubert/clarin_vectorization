Na pewno w każdym domu robi się go inaczej.  W każdym też inaczej smakuje.  Oto bigos robiony przez mojego męża, z moją niewielką pomocą (kroiłam mięso).  Wpis oczywiście w ramach Gotowania po polsku, akcji której patronem jest serwis zPierwszegoTłoczenia.pl﻿.   ﻿      Składniki:  białej kapusty (ilość według uznania, daliśmy﻿ 1 główkę) sól, pieprz, ziele angielskie, liść laurowy ocet kiełbasa (ilość według uznania, daliśmy 1 pętko) pieczarki (ilość według uznania, daliśmy﻿ 10 dag) mięso wieprzowe (ilość według uznania, daliśmy﻿ 20 dag) boczek wędzony (ilość według uznania, daliśmy﻿ 10 dag) 1 - 2 marchewki 2 - 3 łyżki koncentratu pomidorowego    Wykonanie: Posiekać kapustę.  Włożyć poszatkowaną do garnka, dodać wodę, tak aby tylko przykryła kapustę, odrobinę soli i octu.  Chwilę podgotować.  Odcedzić.  Podlać kapustę odrobiną wody, dodać ziele i liść i gotować pod przykryciem.  Na patelni podsmażyć boczek i mięso pokrojone w kostkę.  Podsmażone dodać do gotującej się kapusty. Następnie pokroić kiełbasę, podsmażyć i dodać do garnka.  Tak samo zrobić z pieczarkami.  Pokroić marchewkę w kostkę i dodać do garnka.  Wszystko dusić razem, aż do miękkości.  Pod koniec dodać koncentrat, wymieszać i jeszcze razem podusić.  Bigos odstawić do "przegryzienia". /wydrukuj przepis/ 