Mam czasami takie dni, że po prostu MUSZĘ zjeść coś słodkiego. Najgorzej jeśli właśnie w te dni, kiedy nie mogę pójść do sklepu a domowe zapasy już wyjedzone.  Na całe szczęście są jeszcze miejsca, gdzie można znaleźć inspirajcę do samodzielnego zrobienia tego czegoś na co ma się ochotę.  Tak było właśnie i w sobotę.  Jak zobaczyłam u Grumków i Olci te ciasteczka to zakasałam rękawy i pomimo braku kilku składników zrobiłam.  Nie żałuję, ciasteczka są rewelacyjne, z lekko karmelowym posmakiem, no i do tego te ziarenka wanilii. Aż musiałam je Wam pokazać. Składniki: 300 g  płatków owsianych  100 g granoli  115 g migdałów w płatkach  115 g  orzechów laskowych (nie dałam)  50 g suszonych wiśni (nie dałam) 50 g suszonych żurawin (dałam podwójną porcję)  175g  miodu  25 g masła  pół łyżeczki cynamonu 1 laska wanilii  szczypta  soli  50 g białej czekolady (nie dałam)   Wykonanie: Rozgrzać piekarnik  do temperatury 180°C. Posiekać orzechy. Wsypać do miski płatki owsiane,  granolę, migdały, orzechy i suszone owoce i wymieszać. Stopić masło w rondlu. Laskę wanilii rozkroić wzdłuż, wyskrobać nożem ziarenka i dodać  do masła. Wsypać cynamon i sól i wlać miód. Wymieszać i podgrzewać ok. 3  minut. Wlać płyn do suchych składników i wszystko razem dobrze  wymieszać. Przełożyć mieszaninę na blachę wyłożoną papierem do  pieczenia, rozgarnąć i wyrównać łyżką. Wstawić do piekarnika na 8-15  minut. Wyjąć blachę z piekarnika, ponacinać nożem kratkę wielkości  ciastek i odstawić na 30 minut. Umieścić białą czekoladę w szklanej  misce, postawić na garnku z lekko wrzącą wodą i stopić na parze,  mieszając od czasu do czasu. Masę na blasze polać czekoladą, wyłożyć na deskę i pokroić na ciastka.     /wydrukuj przepis/ 