To juz moja ostatnia propozycja w ramach Kuchni Wielkanocnej. Zastanawiałam się, czy ten przepis dać tutaj, czy może umieścić go poza wszelkimi akcjami.  No ale przeciez piekłam go na Wielkanoc właśnie, no i do tego jeszcze wierzch jakby ze śladem pazurka kurki i orzechy w środku.  Czyli jakby nie patrzeć Wielkanoc.  Chlebek zrobił furrorę wśród rodziny, a przepis oczywiście z encyklopedii chleba (zamieszczony w części francuskiej jako Pain aux Noix).     Składniki:50 g masła350 g mąki razowej115 g mąki pszennej chlebowej1 łyżeczka cukru muscovado (dałam trzcinowy)1 1/2 łyżeczki soli20 g drożdży275 ml ciepłego mleka175 g orzechów włoskich drobno posiekanych (dałam dużo mniej)Wykonanie:Masło roztopić w garnuszku aż będzie zaczynało robić się brązowe.  Odstawić do ostygnięcia. Wymieszać mąki, sól i cukier w dużej misce i zrobić wgłębienie w środku. Drożdże rozmieszać z połową mleka, dodać do mąki z pozostałym mlekiem.  Dodać ostudzone masło (przez drobne sitko) do pozostałych płynów w misce.  Używając ręki wymieszać płyny i stopniowo zahaczać o mąkę, aż w końcu wymieszamy całą i powstanie wilgotne ciasto.Ugniatać przez 6-8 minut na oprószonej mąką powierzchni.  Włożyć do naoliwionej miski i przykryć naoliwioną folią samoprzylepną.  Odstawić do podwojenia objętości w ciepłym miejscu na godzinę.Wyłożyć na stolnicę i odgazować (lekko ugnieść).  Rozwałkować i obsypać orzechami. Kawałki orzecha delikatnie wgniatać w ciasto, które potem należy zrolować.  Ponownie włożyć do naoliwionej miski, przykryć i odstawić na 30 minut.Wyłożyć na stolnicę, podzielić na 2 części i uformować 2 kule.  Położyć na naoliwionej blaszce, przykryć naoliwioną folią i odstawić do urośnięcia w ciepłe miejsce aż ciasto podwoi objętość (ok 45 minut).Nagrzać piekarnik do 220 stopni.  Używając ostrego noża naciąć wierch 3 razy (dodatkowo posmarowałam wierzch rozkłóconym jajkiem)  Piec przez 35 minut. Odstawić na kratkę do ostygnięcia   /wydrukuj przepis/ 