Cudowne, wspaniałe i chociaż moje tak naprawdę nie było odchudzone to nie żałuję, że je zrobiłam.  Ainsley twierdzi, że nie zauważymy różnicy między tą wersją a zwyczajną.  Jeśli mam być szczera, to chyba taka owocowa nawet bardzij mi smakuje. Dodatkowo dla dzieci zastąpiłam kawę i alkohol kakao.  Wiem, że taka odmiana też ma swoje zalety (wyjadłam resztkę deseru mojej córci). A teraz już spakowani, drożdżówki z truskawkami schowane i zaraz startujemy do Gdyni spełniać nasze marzenia :) Składniki: 75 g cukru drobnego 500 g sera Quark (dałam mascarpone) 5 łyżek niskotłuszczowego mleka ziarnka z 1 laski wanilii 100 g podłużnych biszkoptów przełamanych na pół 100 g jagód i malin (zastąpiłam czereśniami) 50 g ciemnej czekolady, startej (dałam kakao) wersja dla dorosłych: 3 łyżki likieru Kahlua, albo innego likieru kawowego 4 łyżki mocnej kawy wersja dla dzieci: 4 łyżki rozpuszczalnego kakao  Wykonanie: W dużej misce ubić cukier, serek, mleko, ziarnka wanilii aż powstanie gładka masa.  Wymieszać likier i kawę w misce. (W wersji dla dzieci kakao rozpuścić w odrobibie ciepłego mleka).  Zanurzyć połowę biszkopcików w kawie / kakao i ułożyć na dnie szklaneczek.  Posypać jagodami, wyłożyć na to masę serową i posypać czekoladą ( ja posypałam gorzkim kakao).  Powtarzać czynności aż do wyczerpania składników, zaczynając od biszkoptów i kończąc na czekoladzie.  Schłodzić przed podaniem. /wydrukuj przepis/ 