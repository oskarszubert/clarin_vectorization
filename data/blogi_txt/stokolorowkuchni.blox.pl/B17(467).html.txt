Nawet nie wiem jak to się stało, że kupiłam badian.  Przecież od dziecka nienawidzę anyżu.  Jakoś nie przypadł mi ten smak i zapach do gustu.  Najpierw wypróbowałam przepis na puree ziemniaczane z anyżem (nie powaliło mnie, zrobiłam raz i więcej nie zrobię).  Potem przyszła kolej na konfiturę.  A tu niespodzianka. Okazało się, że połączenie słodziutkich truskawek (w tym przepisie jednak troszkę za dużo cukru, więc do weryfikacji przy 2 podejściu) i anyżu jest doskonałe.  Nawet mój synio, zazwyczaj bardzo oporny na nowe smaki, zachwycił się konfiturą. Przepis pochodzi z książki "Kuchnia z bukietem przypraw" a pokazuję go w ramach Sezonu truskawkowego Składniki: 1 kg truskawek sok z 1 cytryny 5 gwiazdek anyżu 1 szczypta szarego pieprzu (dałam czarny) 700 g cukru (można dać mniej)  Wykonanie: Truskawki odszypułkować, umyć i przekroić na pół.  Pokropić sokiem z cytryny i posypac 50 g cukru.  Wymieszać i odstawić na 30 minut.  Następnie owoce osączyć. Do dużego rondla o grubym dnie przełożyc truskawki i pozostały cukier, dodać anyż i pieprz.  Gotować 45 minut na małym ogniu, uważając by owoce się nie przypaliły.  Gorącąkonfiturę przełożyć do słoików (ja nakładam do gorących).  Zamkną i odwrócić do góry dnem.  Kiedy konfitura wystygnie, słoiki znowu odwrócić. Przechowywać w lodówce Smacznego   /wydrukuj przepis/ 