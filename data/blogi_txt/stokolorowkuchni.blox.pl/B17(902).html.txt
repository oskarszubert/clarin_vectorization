Podczas jesiennego sezonu na dynie jakoś nie miałam do niej szczęścia.  A teraz jakby to się odmieniło.  Ostatnio wpadłam tylko do sklepu po mąkę do chleba a tam na samym wejściu uśmiechały się do mnie dynie Hokkaido.  Przecież nie mogłam ich tm zostawić.  Za 5 zł za kilogram przyniosłam jedną do domu. Leżała ponad tydzień bo nie mogłam się zdcydować co z nią zrobić.  Jednak kiedy zobaczyłam zdjęcia Gosi, wiedziałam, że to to.  Nie pomyliłam się.  Danie nie dość, że w wiosennych kolorach to jeszcze przepyszne.  Dziękuję bardzo Małgosiu za wyszperanie tego przepisu.      porcja na 2 osobyok. 300 g dyni pokrojonej w grubą kostkę (polecam odmianę Hokkaido)½ łyżeczki garam masala¼ łyżeczki zmiażdżonych ziarenek kardamonu2 łyżeczki curry 1 łyżka oliwyPiekarnik rozgrzać do temp. 180 st.C. Do miski wsypać wszystkie przyprawy i oliwę. Wymieszać. Dynię – wydrążoną, obraną ze skórki i pokrojoną w sporą kostkę – wrzucić do miski z przyprawami. Obtoczyć dokładnie, tak by kawałki dyni pokryły się miksturą. Rozłożyć na blasze na papierze do pieczenia pojedynczą warstwą. Piec ok. 15 minut, aż dynia stanie się miękka.       Składniki: 2 łyżki masła1 niewielka cebulka lub 2 szalotki1 szkl. ryżu arborio (uprzednio dobrze opłukanego pod bieżącą wodą)ok. 100 ml białego wytrawnego wina ok. 400 ml gorącego wywaru warzywnego lub drobiowegook. ¼ szkl. zielonego groszku (może być mrożony) Cebulkę obrać, drobno posiekać. W garnku rozgrzać masło. Smażyć cebulkę, aż się zeszkli. Wrzucić arborio – mieszając chwilę smażyć. Wlać do garnka białe wino. Gdy płyn zostanie wchłonięty przez ryż, dolewać stopniowo po jednej chochelce wywaru, za każdym razem czekając, aż cały zostanie wchłonięty. Gdy ryż będzie już niemal miękki – wraz z ostatnią chochelką wywaru - wrzucić zielony groszek. Na chwilę przed zdjęciem z ognia – dodać upieczoną dynię. Wymieszać. Podawać natychmiast.       /wydrukuj przepis/ 