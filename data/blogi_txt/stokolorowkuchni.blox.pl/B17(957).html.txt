Oto kolejny przepis z Kasią.  Tym razem próbowałam zrobić przy użyciu Kasi spód sernika.  Nie byłam zbyt pozytywnie nastawiona, ale muszę przyznać, że wynik mnie miło zaskoczył. Co prawda ciasto wyszło mi lekko mokre, ale podejrzewam, że to wina dodanej śmietany (za dużo mokrych składników).  Generalnie ciasto wyszło cudowne.  Zajadał się nim nawet mój mąż, który nie przepada za sernikami. Inspirowałam się przepisem znalezionym w książce "Nowoczesna Kuchnia Polska" Zofii Miętkiewicz. Składniki na spód:  150 g mąki pszennej 100 g Kasi 50 g cukru 1 jajko    Składniki na masę serową:  300 g twarogu półtłustego 2 łyżki śmietany kremówki 1 łyżka mąki ziemniaczanej 100 g cukru 2 jajka    Dodatkowo:  200 g czereśni  (waga bez pestek) 100 g porzeczek        Wykonanie:   Mąkę przesiać i dokładnie posiekać z zimną Kasią.  Dodać cukier i jajko i zagnieść ciasto.  Owinąć w folię i schłodzić w lodówce przez 1 - 2 godziny. Rozwałkować ciasto i wyłożyć nim okrągłą formę (26 cm).  Ciasto nakłuć widelcem i  wyłożyć na nie papier do pieczenia i groch do pieczenia.  Piec przez około 10 - 12 minut w 200 stopniach.  W między czasie przygotować masę serową.  Twaróg zmielić. Następnie zmiksować go z pozostałymi składnikami masy serowej. Wyłożyć na podpieczony spód.  Na masie serowej wyłożyć owoce. Piec około 50 minut w 190 stopniach.     /wydrukuj przepis/ 