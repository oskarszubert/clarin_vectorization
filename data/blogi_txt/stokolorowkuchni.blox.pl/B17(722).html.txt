Tak naprawdę to niewiele pamiętam z czasów kiedy chodziłam do mojej niani.  Jedno jednak utkwiło mi w pamięci, wielka niebieska, emaliowana miska pełna pączków.  Nie pamiętam czy były smażone tylko na tłusty czwartek, czy też z innych okazji. Pamiętam jednak, że były to najlepsze pączki pod słońcem. Musiały smakować nie tylko mi, bo moja mama poprosiła nianię o przepis.  I oto on.    Składniki:  1 kg maki ½ kostki margaryny 1 łyżka smalcu około ½ l mleka 10 dag drożdży 2 jajka 1 żółtko garść cukru szczypta soli     smalec do smażenia dżem do nadziania cukier puder do posypania    Wykonanie:   Mleko lekko podgrzać ze smalcem i margaryną.  Lekko przestudzić.  Dodać drożdże, rozetrzeć.  Do mąki dodać szczyptę soli i garść cukru, jajka, dolewać mleko i wyrobić.  Po wyrośnięciu podsypać mąką i dobrze wyrobić na stolnicy.   Ponownie odstawić do wyrośnięcia. Rozwałkować ciasto i wycinać kółka.   Formować pączki, nadziewać (chociaż ja nadziewałam po smażeniu) i odstawić do ponownego wyrośnięcia (pod przykryciem).  Rozgrzać tłuszcz (ja użyłam frytkownicy) i smażyć po kilka minut z każdej strony, na złoto. Pączki odkładać na ręcznik papierowy.  Kiedy przestygną posypać cukrem pudrem, lub polać lukrem.   *Robiłam z połowy porcji i wyszło mi około 10-12 pączków.  Na połowę porcji dałam 1 całe jajko i 1 żółtko.     /wydrukuj przepis/   ﻿ 