Mama dała mi słoik z białkami.  Z dużą ilością białek, więc musiała powstać beza.  Mąż stwierdził, że on nie będzie jadł, bo bezy nie lubi.  Chciał tylko spróbować ode mnie.  Potem poprosił o kawałek dla siebie i okazało się, że szybko zniknął z talerza. Chyba nie powinnam się dziwić, bo sama też zjadłam swój (no dobra swoje) w tempie zastraszającym.       Składniki:  8 białek (280 g) 400 g drobnego cukru (dałam trzcinowy) 1 łyżeczka soku z cytryny szczypta soli 1 łyżka skrobi kukurydzianej ewentualnie 1/2 łyżeczki cream of tartar        500 ml kremówki 2 łyżki cukru pudru owoce       Wykonanie: Piekarnik nagrzać do 180 stopni. Białka ubić na sztywno ze szczyptą soli.  Następnie zacząć stopniowo dodawać cukier.  Kiedy białka są już lśniące dodać sok z cytryny, skrobię i cream of tartar.  Ubić. Na papierze odrysować okrąg o średnicy około 22-24 cm (ja wycisnęłam dno z tortownicy).  Ubite białka wyłożyć na okręgu. Wstawić do piekarnika i zmniejszyć temperaturę do 150 stopni. Bezę suszyć przez 100 - 110 minut.  Wyłączyć piekarnik, uchylić drzwiczki i pozostawić bezę do ostygnięcia (najlepiej na noc). Kremówkę ubić z cukrem.  Wyłożyć na bezę.  Na wierzch położyć owoce. 