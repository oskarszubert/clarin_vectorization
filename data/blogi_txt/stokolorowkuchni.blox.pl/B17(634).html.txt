Prawie czarne banany, a my zaraz wyjeżdżamy.  Część zużyta w omlecie, a część szybciutko w muffinkach.  Lekko zmodyfikowałam przepis Harriotta﻿ na ciasto marchewkowe.  Muszę przyznać, że połączenie bananów i kokosa jest intrygujące.  Autorem jednego ze zdjęć jest mój mąż.          Składniki:  150 ml oleju słonecznikowego 2 jajka 100 g cukru muscovado 250 g bananów (3 - 4 banany) 75 g wiórków kokosowych 50 g rodzynek 75 g mąki pszennej razowej 75 g mąki pszennej 2 łyżeczki proszku do pieczenia      Wykonanie: Piekarnik rozgrzewamy do 180 stopni. Formę do muffinków wyłożyć papilotkami (tym razem użyłam formy o średnicy 8 cm - wyszło mi ok. 7- 8 muffinków).  Banany rozgniatamy widelcem.  Jajka, cukier i olej mieszamy.  Dodajemy banany i ponownie mieszamy.  Dodajemy wiórki kokosowe, mąki, proszek do pieczenia i rodzynki.  Mieszamy do połączenia składników.  Masę przekładamy do foremek i pieczemy do suchego patyczka. (moje większe formy piekłam ok. 30 minut) ﻿ 