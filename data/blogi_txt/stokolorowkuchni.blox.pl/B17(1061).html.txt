Powiem krótko, zakochałam się w tym smaku.  Mogłabym jeść to danie na śniadanie, obiad, kolację i potem jeszcze na deser. Tylko nie wiem co na to moje biodra ;)  Danie wzbudziło podziw w rodzinie nie tylko na talerzu, ale i w trakcie przygotowywania. Synio jak zobaczył jak flambiruję naleśniki powiedział "Wow, a ja myślałem, że tak potrafią tylko prawdziwi kucharze". Małżonek natomist obawiał się o stan naszych mebli po tym wyczynie - na szczęście nic nie spłonęło.  Przepis pochodzi z książki "Meals in minutes" Ainsley'a Harriott'a.  Składniki: 100 g mąki pszennej 1/4 łyżeczki soli 1 jajko, lekko ubite 25 g roztopionego masła (nie dałam) 250 ml mleka olej słonecznikowy do smażenia  40  g niesolonego masła 2 łyżki cukru pudru (dałam waniliowy) + 1 łyżka skórka i sok z 2 pomarańczy 2 łyżki brandy (dałam jasny rum) śmietana do podania   Wykonanie: Przesiać mąkę i sól do miski, zrobić dziurę i wlać jajko, masło i połowę mleka.  Dobrze ubić aż się wszystko połączy i potem stopniowo dodać pozostałe mleko. Rozgrzać odrobinę oleju na 18 cm patelni, i smażyć cienkie naleśniki (powinno wyjść około 8 sztuk). Naleśniki ułożyć jeden na drugim, zwinąć w rulon i pokroić na około 1 cm paski.  Na patelni rozgrzać masło z 2 łyżkami cukru, sokiem i skórką z pomarańczy.  Mieszać aż cukier się rozpuści. Wrzucić pocięte naleśniki i podgrzać mieszając.  Nastęnie przesunąć naleśniki na jeden brzeg patelni i zwiększyć ogień. Posypać pozostały cukier na puste miejsce a kiedy zacznie się topić i bulogtać nalać alkohol.  Ostrożnie podpalić.  Pozwolić płomieniom wypalić się.  Podować natychmiast z odrobiną śmietany.    /wydrukuj przepis/ 