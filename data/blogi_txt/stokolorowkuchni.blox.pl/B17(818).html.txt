Kiedy zobaczyłam te burgery nie mogłam im się oprzeć. Jednak zamiast burgerów przygotowałam pittę.  Do tego nie miałam czasu na zrobienie karmelizowanej cebuli.  Nie szkodzi i tak były pyszne.  A wersję oryginalną jeszcze pewnie przygotuję. Składniki:  chlebki pita (np z tego przepisu) dynia czerwona cebula majonez słodka papryka sałata sól, pieprz olej Wykonanie: Dynię obrać i pokroić w kostkę.  Doprawić do smaku i skropić olejem.  Piec w piekarniku przez około 20 - 30 minut, aż będzie miękka.  Pitę można podpiec, następnie przekroić na pół. Majonez wymieszać z odrobiną papryki.  Do chlebków włożyć sałatę, upieczoną dynię, cebulę pokrojoną w piórka.  Polać majonezem.  Podawać natychmiast.﻿ 