Mam w planach pewne danie.  Nie trudno się domyślić jakie. Postanowiłam jednak zrobić do tego dania dyniowe bułeczki. Pokombinowałam i wyszły wspaniałe.  Pomarańczowe, miękkie, czyli takie jakie miały być.  Następnym razem spróbuję jeszcze podmienić mąkę na pełnoziarnistą.      Składniki:  25 g masła 125 ml mleka 125 g pure dyniowego 300 g mąki pszennej (typ 650) 2 g drożdży instant 1/2  łyżeczki soli mleko do posmarowania sezam do posypania        Wykonanie: Masło, mleko i pure przełożyć do garnka.  Podgrzać tak, aby masło się rozpuściło. Ewentualnie lekko ostudzić całość.  Mąkę, drożdże i sól przełożyć do misy robota.  Dolać ostudzone płyny.  Wyrobić elastyczne ciasto.  Uformować kulę i odstawić do wyrośnięcia na około 1 godzinę.  Ciasto odgazować i podzielić na 6 - 8 części. Z każdej uformować bułkę.  Położyć na blaszce wyłożonej pergaminem.  Przykryć i ponownie odstawić do wyrośnięcia. Piekarnik nagrzać do 200 stopni.  Wyrośnięte bułki posmarować mlekiem i posypać sezamem.  Piec przez około 20 minut.     ﻿ 