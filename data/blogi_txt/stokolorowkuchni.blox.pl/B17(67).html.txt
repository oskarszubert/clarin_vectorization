Ostatnio wpładła w moje ręce "Światowa Encyklopedia Chleba". Książka niezwykła nie tylko ze względu na cudowne zdjęcia, ale też z powodu przepisów na dosłownie wszystko: pumpernikiel, croissants czy indyjski Naan.  Przepis na Bochenki Grant pochodzi z części o chlebach brytyjskich.  Przepis wymyślony przez Doris Grant w latach 40 XX wieku jest niezwykle prosty i szybki w wykonaniu (chyba to właśnie lata wojny sprawiły, że nie było czasu na wielogodzinne ugniatanie chleba).  Według książki chlebek powienien być świeży przez kilka dni (u mnie przez 3 dni swojego istnienia rzeczywiście był świeżutki).   Osobiście robiłam chleb z połowy składników i piekłam w jednej formie o wymiarach 30x11x8 cm.   Chlebek rósł nie 30 minut a prawie 2 godziny bo musiałam nagle wyjść.  Mimo wszystko był wilgotny w środku a zarazem chrupiący na zewnątrz - rewelacja. Składniki na 3 bochenki: 1,4 kg pszennej mąki razowej1 łyżka soli1 łyżka (15 ml) drożdży suszonych1,2 litra ciepłej wody (35-38 C)1 łyżka cukru trzcinowego muscovado Wykonanie: Natłuścić 3 foremki (o wymiarach 21x11x6 cm) i odstawić w ciepłe miejsce. Przesiać mąkę i sól, wymieszać i odstawić w ciepłe miejsce, żeby doszła do temperatury pokojowej.Drożdże wsypać do 150 ml ciepłej wody.  Po kilku minutach dodać cukier, wymieszać i odstawić na 10 minut.  W mące zrobić dołek i wlać drożdże i pozostałą wodę.  Mieszać przez około 1 minutę.  Ciasto powinno być dość lepiące. Ciasto rozłożyć do 3 przygotowanych foremek. Przykryć naoliwioną folią samoprzylepną i odstawić na 30 minut w ciepłe miejsce (lub do czasu gdy ciasto urośnie o 1/3 – do około 1 cm od brzegu formy). W międzyczasie nagrzać piekarnik do 200 stopni.  Piec przez około 40 minut, aż bochenki będą chrupiące. Wyłożyć na kratkę do ostygnięcia.   P.S. Chlebek zrobiłam po raz drugi, ale tym razem dodałam 2 łyżki ziaren ze słonecznika i 1 łyżkę ziaren dyni - no i sie udało  Smacznego  /wydrukuj przepis/ 