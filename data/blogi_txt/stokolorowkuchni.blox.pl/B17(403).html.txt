Skoro pojawiły się jagody, obowiązkowo muszą pojawić się jagodzianki.  Przynajmniej raz w sezonie.  Tym razem w wersji z lukrem.  Potem okazało się, że nie był to dobry pomysł ze względu na panujące upały.  Jagodzianki zniknęły jednak mimo to. Składniki:  500 g mąki  250-280 ml mleka 1 opakowanie drożdży instant (7 g) 1 jajko 1 niepełna szklanka cukru 50 g masła w temperaturze pokojowej     100 g jagód 1 łyżka cukru 1 łyżka skrobi kukurydzianej     mleko cukier puder  ﻿      Wykonanie: Wszystkie składniki na ciasto (poza mlekiem) włożyć do miski. Wyrabiać robotem powoli dolewając mleko.  Ciasto ma być gładkie. Pozostawić pod przykryciem do wyrośnięcia (na około 1 godzinę). Jagody zasypać cukrem i wymieszać ze skrobią.  Ciasto podzielić na 9 części.  Uformować bułeczki i do każdej wkładać nadzienie jagodowe.  Ja robiłam drożdżówki w różnych kształtach. Drożdżówki układać na blasze wyłożonej papierem do pieczenia. Odstawić na 15 - 20 minut do wyrośnięcia.  Piekarnik nagrzać do 200 stopni.  Drożdżówki posmarować odrobiną mleka.  Wstawić do piekarnika i piec przez 20 minut, aż będą lekko brązowe. Wyjąć z piekarnika i przestudzić na kratce. Przygotować lukier z cukru pudru i mleka i polukrować drożdżówki. 