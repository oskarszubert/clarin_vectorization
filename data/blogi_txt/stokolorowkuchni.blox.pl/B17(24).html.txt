Anna zaproponowała przepiękne babeczki z płynnym kajmakiem. Postanowiłam więc, że  po ponad dwóch latach znowu wezmę udział w Weekendowej Cukierni.Niestety przepis mnie przerósł. Popełniłam kilka błędów.      Po pierwsze pomyślałam, że silikonowych foremek nie trzeba smarować.  Myliłam się. Babeczki po upieczeniu są tak delikatne, że nie da się ich wyjąć bez uszczerbku, jeśli wcześniej nie  posmarowało się foremek. Po drugie za bardzo przejęłam się uwagą Berniki co do czasu pieczenia.  W przepisie Anna poleca pieczenie babeczek przez około 10 minut.  Ja użyłam troszkę mniejszych foremek, więc pomyślałam, że trzeba będzie je upiec troszkę krócej.  Okazało się, że praktycznie całe były płynne.  Wstawiłam więc pozostałe do piekarnika i przesadziłam. Babeczki ścięły się całkiem. Wiem, że mogłabym spróbować jeszcze raz.  Niestety chłopaki stwierdzili, że babeczki są zbyt słodkie.  Nie ma więc sensu pieczenie jeszcze raz, skoro nie będzie komu ich zjeść.  Szkoda. Składniki:  masło do wysmarowania foremek 2,5 łyżki mąki plus odrobina do wysypania foremek 2 duże żółtka 1 duże jajko 1 i 2/3 szklanki kajmaku z puszki lody waniliowe  opcjonalnie sól morska - użyłam foremki do zapiekania o pojemności ok. 120 ml ﻿(dałam mniejsze)       Wykonanie: Foremki wysmarować masłem i wysypać mąką.  Jajko i żółtka ubijać na puszystą masę, przez około 2 - 3 minuty. Następnie dodać kajmak i ubić ponownie.  Stopniowo dodawać mąkę.  Masę przelać do przygotowanych foremek.  Piec w piekarniku nagrzanym do 210 stopni przez około 10 minut. Podawać natychmiast.  Najlepiej z lodami.      ﻿ 