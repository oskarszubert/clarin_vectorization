Pomyślałam sobie, że takie lekko chrupiące jajeczka to jest to. Można je zrobić z prażonym słonecznikiem, czy orzechami. Smak orzechów i słoneczników broni się sam.  Nie potrzebują żadnych wymyślnych dodatków.      Składniki:  3 jajka 1 łyżka słonecznika lub orzechów włoskich 1 łyżka majonezu sól, pieprz Wykonanie:   Jajka gotujemy na twardo.  Obieramy i kroimy na pół.  Delikatnie wyjmujemy żółtka i przekładamy je do miseczki. Ziarna słonecznika lub orzechy prażymy przez chwilę na suchej patelni.  Siekamy na drobne kawałki.  Dodajemy do żółtek, mieszamy z majonezem i doprawiamy do smaku.  Farsz wkładamy do połówek jajek i podajemy. 