Kolejny przepis z Pikniku Smakoszy.   Brownie, bez czekolady, bo akurat nie miałam w domu, a na pomysł takiego brownie wpadłam w ostatniej chwili.   W poszukiwaniu spodu bez czekolady znalazłam ten przepis.  Resztę dodałam już sama.Przepis na to ciasto pojawił się też dzisiaj w Kurierze Lubelskim wraz z relacją z sobotniego spotkania.       Składniki (na blachę o wym. 23 x 23 cm.):  140 g masła 2 jajka 35 g cukru trzcinowego 150 g cukru 2 łyżki zaparzonej kawy 1 łyżeczka kawy rozpuszczalnej 1 łyżeczka ekstraktu waniliowego 75 g kakao niesłodzonego szczypta soli 80 g mąki pszennej 250 g serka śmietankowego 1 jajko 50 g cukru ½ łyżeczki ekstraktu waniliowego ok. 200 g jeżyn       Wykonanie: Formę wykładamy papierem do pieczenia.  Piekarnik nagrzewamy do 170 stopni. Masło roztapiamy i lekko studzimy.  Dodajemy jajka, cukry, kawy, wanilię i dokładnie mieszamy rózgą.  Przesiewamy kakao i sól ponownie dobrze mieszamy.   Dodajemy przesianą mąkę i mieszamy widelcem tylko do połączenia składników.  Masę przelewamy do formy.  Na masę kładziemy opłukane jeżyny. Ser, jajko, cukier i ekstrakt miksujemy na gładką masę.  Wylewamy na owoce.  Nożem robimy zygzaki.  Ciasto pieczemy około 25 - 30 minut, do suchego patyczka. ﻿ 