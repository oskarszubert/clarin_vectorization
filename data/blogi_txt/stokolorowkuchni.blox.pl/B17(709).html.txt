To propozycja dla tych, którzy boją się drożdży.  Przepis znalazłam w "Kuchni polskiej" pod nazwą łatwe pączki.  Trzeba przyznać, że są łatwe, ale jak dla mnie do smaku pączków im daleko.  Nie oznacza to, że nie są smaczne.  Wręcz przeciwnie, są bardzo smaczne, ale to jednak nie jest smak pączków. Składniki:  500 g mąki 2 płaskie łyżeczki proszku do pieczenia 150 g masła 150 g cukru 1 łyżeczka esencji (waniliowej lub migdałowej) 3 jajka szczypta soli olej do smażenia cukier puder Wykonanie: Masło ucieramy z cukrem.  Dodajemy mąkę i proszek do pieczenia oraz jajka.  Wyrabiamy robotem przez kilka minut. Następnie dodajemy esencją i zagniatamy rękoma.  Odrywamy kawałki wielkości orzecha włoskiego i formujemy kulki.  Smażymy w temperaturze 180 stopni przez kilka minut, aż będą rumiane. Osączamy na ręczniku papierowym i posypujemy cukrem pudrem. 