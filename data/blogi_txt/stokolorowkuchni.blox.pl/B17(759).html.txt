Kiedy nachodzi ochota na coś słodkiego, a w domu słodyczowe pustki.  Kilka banalnych składników i idealny deser gotowy.  Do tego idealnie pasują do Orzechowego Tygodnia.      Składniki:  4 jabłka 4 orzechy włoskie 6 - 8 orzechów laskowych 2 łyżeczki rodzynek 2 łyżeczki suszonej żurawiny 4 łyżeczki miodu cynamon, lub przyprawa do piernika        Wykonanie: Piekarnik nagrzewamy do 180 stopni. Jabłka myjemy, odcinamy górną część na mniej więcej 3/4 wysokości.  Łyżeczką wydrążamy gniazdo nasienne. Orzechy, rodzynki i żurawinę siekamy.  Mieszamy razem z przyprawami i wkładamy mieszankę do wydrążonych jabłek. Polewamy każde jabłko łyżeczką miodu i przykrywamy odciętą końcówką.  Wkładamy do naczynia i pieczemy około 20 - 30 minut (w zależności od wielkości i odmiany jabłek).  Podajemy ciepłe. ﻿﻿﻿﻿﻿﻿﻿﻿﻿﻿﻿﻿ 