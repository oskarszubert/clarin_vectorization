Zazwyczaj pijam zwykłą kawę z mlekiem, jednak od czasu do czasu mam ochotę na coś odmiennego.  Ostatnio dostałam od Makro przesyłkę z kawą bezkofeinową Rioba i syropami barmańskimi. Zmobilizowało mnie to przygotowania kawy warstwowej.  Podeszłam do tematu trochę ambicjonalnie, ponieważ do tej pory nie udawało mi się uzyskać warstw w kawie.  Okazało się, że nie jest to aż takie trudne.  A smak?  Bardzo ciekawy, lekko pomarańczowy. Doskonała odmiana od codziennej porcji białej kawy.  Tym razem wykorzystałam syrop curacao, a dostałam jeszcze cynamonowy i fiołkowy.  Będzie smacznie.   Składniki:  świeżo zaparzona kawa (u mnie Rioba bezkofeinowa) mleko syrop barmański Rioba curacao blue  Wykonanie: Do szklanki wlewamy odrobinę syropu.  Następnie spieniamy mleko, delikatnie uderzamy dzbankiem z mlekiem o stół. Powoli nalewamy mleko do szklanki.  Następnie wlewamy kawę (musi być cieplejsza niż mleko, najwygodniej jest wlewać kawę po łyżeczce). Podajemy natychmiast. 