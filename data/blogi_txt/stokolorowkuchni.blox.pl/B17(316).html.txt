Na hasło "fasolka" mam wszystkich domowników w kuchni w przeciągu 30 sekund. A do tego przygotowanie tego dania zajmuje nie więcej jak 10 - 15 minut.  Dlatego zawsze, ale to zawsze mam wszystkie składniki w domu tak na wszelki wypadek.   Danie zobaczyłam kilka lat temu w programie Makłowicza o super daniach na dzień po balandze.  Dokonałam jednak kilku modyfikacji (wykluczyłam to, czego nie lubimy jeść) no i gotuję je bynajmniej nie z powodu silnego bólu głowy.       Składniki:  1 puszka fasolki  makaron muszelki cebula przecier pomidorowy* olej 250 ml bulionu* natka pietruszki  Wykonanie: Makaron ugotować i przelać zimną wodą.  W między czasie cebulę podsmażyć na rozgrzanym oleju.  Dodać odcedzoną fasolkę i zalać bulionem (lub passatą).  Dusić chwilę.  Dodać łyżkę lub dwie przecieru pomidorowego i dodać odcedzony makaron.  Chwilkę razem poddusić. Dodać natkę pietruszki i wymieszać. W oryginalnym przepisie był jeszcze bekon i seler naciowy. * koncentrat i bulion można zastąpić passatą. 