Kolejna pascha.  Jeśli nie robiliście jej nigdy, warto spróbować. Jak dla mnie to najlepszy deser na święta.  A do tego, jeśli umiecie zrobić wersję podstawową, daje duże pole do manewru.  Cokolwiek sobie nie zamarzycie, można do niej dodać. Powstaje w ten sposób mnóstwo wersji i każda wspaniała.  Tym razem wersja dla tych, co boją się produkcji domowego twarogu, lub nie mają na to czasu.      Składniki:  75 dag tłustego sera 15 dag masła 25 dag cukru pudru 5 żółtek ugotowanych na twardo żurawina suszona (według uznania, dałam około szklanki) Wykonanie: Ser zemleć razem z żółtkami. Masło ucierać, dodając stopniowo cukier.  Następnie dodawać stopniowo zmielony ser i nadal ucierać.  Na koniec dodać pokrojoną żurawinę.  Całość przełożyć do foremki (lub kilku mniejszych, tak jak u mnie). Przykryć folią, wierzch obciążyć i wstawić na noc do lodówki. /wydrukuj przepis/   ﻿ 