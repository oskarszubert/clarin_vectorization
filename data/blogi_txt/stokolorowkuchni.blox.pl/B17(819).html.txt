Dzisiaj Międzynarodowy Dzień Pizzy.  W związku z tym wybór obiadu był oczywisty.  Ponieważ wreszcie udało mi się dzisiaj zakupić olej Kujawski ze Smakiem, postanowiłam połączyć te dwie zabawy.   Ciasto na pizzę okazało się być niezwykle dobre, dokładnie takie jak lubimy.  Zapraszam więc wszystkich na pizzę. Przepis bierze udział w zabawie kulinarnej “Kujawski ze Smakiem”, pod patronatem serwisu ZPierwszegoTloczenia.pl, którego sponsorem są ZT Kruszwica S.A. producent linii Kujawski ze Smakiem﻿. Zabawa prowadzona jest przez Majankę. Składniki na sos:  250 g przecieru pomidorowego dobrej jakości 1 łyżka Oleju Kujawskiego z czosnkiem i bazylią﻿﻿ 1 łyżeczka octu balsamicznego sól, pieprz    Wykonanie: Wszystkie składniki sosu mieszamy i odstawiamy do przegryzienia w chłodne miejsce, na minimum 30 minut, a nawet na całą noc. ﻿     Składniki (na 4 spore pizze):  500 g mąki pszennej typ 650 300 g letniej wody 1 łyżka Oleju Kujawskiego z czosnkiem i bazylią﻿ 1 łyżka suszonej bazylii 1 łyżeczka soli morskiej 7 g drożdży instant Wykonanie: Mąkę przesiewamy do miski.  Dodajemy drożdże, sól i bazylię, mieszamy.  Dodajemy Olej Kujawski, wodę i wyrabiamy kilka minut (w robocie lub ręcznie).  Kiedy ciasto jest sprężyste, formujemy je w kulę, odkładamy do misy i przykrywamy. Odstawiamy w ciepłe miejsce na około 45 minut. Wyrośnięte ciasto odgazowujemy i dzielimy na 4 części.  Każdą część rozwałkowujemy i smarujemy przygotowanym sosem. Na posmarowane sosem pomidorowym ciasto wykładamy pozostałe dodatki.  U nas była na szynka, czarne oliwki, czerwona cebula oraz ser.  Po pieczeniu dodaliśmy też rukolę. Pieczemy w piekarniku nagrzanym do 240 stopni przez 10 - 12 minut.         ﻿﻿﻿﻿﻿﻿ 