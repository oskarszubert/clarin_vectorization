Podczas wspólnego gruszkowego pieczenia, Iga pokazała wpis, w którym od razu się zakochałam.  Wiedziałam, że ten syrop powstanie szybko w mojej kuchni.  Minęło troszkę więcej czasu niż się spodziewałam, ale syrop jest. Zrobiony nieco inaczej, ale przepyszny.      Składniki:  250 g cukru trzcinowego 1 szklanka wody 4 gruszki 2 - 3 gałązki mięty    Wykonanie: Cukier zalewamy w garnku wodą.  Zagotowujemy tak, aby cukier się rozpuścił. Gruszki obieramy i kroimy na ćwiartki, wyjmujemy gniazda nasienne.  Gruszki wkładamy do syropu. Zagotowujemy i zdejmujemy z ognia.  Wkładamy miętę i odstawiamy na kilka godzin.  Możemy w międzyczasie wyjąć miętę.  Gruszki wyjmujemy z zimnego syropu (świetnie smakują).  Syrop przecedzamy i przelewamy do butelki.  Trzymamy w lodówce. 