Moje ulubione smaki, które kojarzą mi się zawsze z jedną osobą. Już o tym pisałam, ale mogę częściej.  W końcu nie ma jak cudowna przyjaźń, nawet na odległość. Skorzystałam z naszego ulubionego przepisu na ciasto, który znajdziecie tutaj.  Z tego przepisu wyjdzie Wam 4 okrągłych pizz o średnicy ok. 25 cm. Ilość farszu podana jest na 1 placek.    Składniki:  ciasto np z tego przepisu ok. 300 g świeżego szpinaku 2 - 3 ząbki czosnku sól, pieprz ok 100 g sera koziego 1 - 2 łyżeczki oleju Wykonanie: Szpinak dokładnie wyjemy i kroimy.  Na patelni rozgrzewamy olej, dodajemy szpinak i dusimy przez kilka minut. W międzyczasie dodajemy posiekany lub rozgnieciony czosnek i doprawiamy do smaku.  Szpinak nie musi być bardzo uduszony. Rozwałkowujemy płat ciasta.  Wykładamy na środek podduszony szpinak.  Na wierzch kładziemy kawałki sera.  Wkładamy do piekarnika rozgrzanego do 240 stopni (najlepiej z kamieniem do pizzy).  Pieczemy ok. 10 minut, aż ciasto będzie lekko brązowe.﻿ 