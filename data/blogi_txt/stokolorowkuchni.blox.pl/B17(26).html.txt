Ta babka zagościła na naszym świątecznym stole. Jest bardzo aromatyczna (dzięki skórkom owocowym) i wilgotna.   Myślę, że spokojnie może pojawić się też podczas Wielkanocy. To kolejny świąteczny wypiek wykonany z Kasią.  Przypominam Wam też o bardzo przydatnym przeliczniku miar i wag.   Jeśli braliście udział w konkursie z Kasią koniecznie doczytajcie post do samego końca :)       Składniki:  200 g mąki pszennej 3 łyżki mąki ziemniaczanej 4 jajka 1 Kasia 170 g cukru pudru 1 łyżeczka proszku do pieczenia 150 g bakalii (dałam suszone figi, daktyle,rodzynki i  kandyzowane skórki)    Na polewę:  80 g mlecznej czekolady 80 g kremówki    Wykonanie: W jednej misce wymieszać mąki i proszek do pieczenia. Rodzynki umyć, osuszyć, pozostałe bakalie posiekać.  Włożyć do osobnej miski i wymieszać je z dwiema łyżkami mąki.  Kasię roztopić i ostudzić.  Jajka i cukier utrzeć mikserem na biało.  Mąki i ostudzoną Kasię dodawać na przemian do masy jajecznej mieszając. Na koniec dodać bakalie obtoczone w mące i całość wymieszać.  Przełożyć do keksówki (użyłam 30 cm, ale można też troszkę mniejszej) wyłożonej papierem do pieczenia.  Piec około 40 - 50 minut (do suchego patyczka) w piekarniku nagrzanym do 190 stopni.    Ostudzić na kratce.  Kiedy ciasto ostygnie przygotować polewę.  Czekoladę i kremówkę podgrzewać w garnuszku cały czas mieszając, aż masa się dobrze połączy i lekko zgęstnieje.  Odstawić na kilka minut, aż lekko przestygnie.  Następnie polać babkę polewą.  Zamiast polewy czekoladowej, można też użyć lukru.      A teraz ogłoszenie wyników konkursu.  Bardzo dziękuję za wszystkie przesłane przepisy. Miksery marki KALORIK﻿ wędrują do:  Pani Ani za ciasto z całych pomarańczy   Idealne ciasto na święta.! Przez to że całe pomarańcze wraz ze skórką gotujemy przez jakieś 2 godziny cały dom długo pachnie ich pięknym aromatem. A co jak nie zapach pierników czy pomarańczy przywodzi nam na myśl święta ? Ciasto jest ciekawe i intrygujące. Dzięki zmiksowanym pomarańczom i zastąpieniu mąki zmielonymi migdałami ciasto jest mokre i ma przyjemną konsystencję.  Składniki: 2 ugotowane całe pomarańcze 6 jajek 250 g cukru  400 g zmielonych migdałów 50 g Kasi  1 łyżeczka proszku do pieczenia  1 opakowanie kremówki cukier puder    Pomarańcze wraz z skórkami miksujemy i mieszamy z resztą składników. Pieczemy w 170*C około 40 minut Ubijamy śmietankę z cukrem pudrem i przyozdabiamy pomarańczami. ﻿ Pani Moniki za migdałowiec   1 kostka Kasi 150 g cukru 250 g płatków migdałowych 4 jajka 50 g mąki pszennej 1/2 łyżeczki proszku do pieczenia 1 łyżka otartej skórki z pomarańczy polewa i troszkę płatków migdałowych do ozdoby   Migdały zmielić lub stłuc drobno,ja posiekałam drobno nożem.Kasię utrzeć z cukrem, ucierając dodawać po kolei jajka, mąkę z proszkiem,migdały i skórkę z pomarańczy.Przełożyć do formy natłuszczonej Kasią i wysypanej bułką tartą.Piec na 160 C ok 50 minut ,wystudzić i udekorować.    ﻿Serdecznie gratuluję i jeszcze raz dziękuję wszystkim za udział w konkursie.   /wpis sponsorowany/﻿ 