Zna ją chyba każdy.  Jak dla mnie to nieodzowny element imienin u cioci, mamy, taty, teściowej, teścia i mogłabym tak wymieniać dalej.  Dlatego też nie mogło jej zabraknąć przy okazji Gotowania po polsku z Andrzejem i Ireną pod patronatem serwisu Zpierwszegotłoczenia.       Składniki:  3-4 marchewki 3-4 ziemniaki 3 kwaśne jabłka 4-5 ogórków kiszonych 1 cebula 4 jajka 1 puszka kukurydzy 1 puszka groszku konserwowego majonez musztarda sól, pieprz, odrobina cukru        Wykonanie: Marchewkę i ziemniaki gotujemy w mundurkach.  Jajka gotujemy na twardo.  Ostudzone warzywa obieramy i kroimy w drobną kostkę (jest do tego wspaniały sprzęt za około 3 zł - kółko z kratką), wsypujemy do miski.  Jajka po obraniu kroimy też w kostkę. Ogórki obieramy i kroimy, jabłka obieramu, kroimy (najlepiej od razu wymieszać je z ogórkami - dzięki temu nie zrobią się ciemne).  Cebule drobno siekamy.   Dodajemy odsączony groszek i kukurydzę i wszystko mieszamy.  Doprawiamy solą, pieprzem i dodajemy majonez i musztardę (ja daję dość sporo musztardy, bo lubię bardziej ostrą sałatkę).  Wszystko mieszamy i gotowe. Ilość składników możemy ustalać według własnych upodobań.  Moja mama dodaje też ze dwie pietruszki i czasami seler, ale ja wolę bez.          /wydrukuj przepis/ 