Dzisiaj znowu ponamawiam Was do jedzenia makaronu. Danie banalne w wykonaniu, szybciutko się je robi i do tego smaczne.  Jak stwierdził mój syn to taka wersja spaghetti.  Chyba ma rację, bo składniki identyczne, tylko nieco inaczej podane. Składniki: 250 g makaronu muszle 700 g mielonego mięsa (dałam szynkę) 2-3 rozgniecione ząbki czosnku 1 puszka pomidorów 3 łyżki koncentratu pomidorowego 1 cebula olej do smażenia bazylia, sól, pieprz tarty ser żółty  Wykonanie:  Makaron gotujemy al dente.  Ugotowany oblewamy zimną wodą i muszle wykładamy pojedynczo.  Poszatkowaną cebulę i czosnek podsmażamy chwilę na rozgrzanym oleju.  Dodajemy mięso i smażymy, aż mięso nie będzie surowe.  Doprawiamy solą i pieprzem, dodajemy posiekaną bazylię.  Pomidory z puszki wyjmujemy, kroimy na kawałki i dodajemy do mięsa razem z koncentratem pomidorowym, mieszamy i chwilę razem smażymy.  Sos z puszki pomidorów mieszamy z bazylią i wylewamy na dno naczynia żaroodpornego. Muszle nadziewamy mięsem i układamy w naczyniu.  Całość posypujemy tartym serem.  Zapiekamy w piekarniku nagrzanym do 180 stopni przez około 15 minut.   /wydrukuj przepis/ 