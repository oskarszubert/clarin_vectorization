Kolejny przepis od Ainsleya Harriott'a z książki "Meals in minutes".  Jak zapowiedziałam rodzinie co zrobię na sobotni obiad, reakcja małżonka była następująca: "Znowu bez mięsa". Jednak gdy tylko danie wylądowało na stole, stosunek moich panów do dania uległ radykalnej zmianie.  Usłyszałam, że jest super, pyszne i że wcale nie czuć, że tam nie ma mięsa (a to z ich ust komplement).  Synio stwierdził, że to danie to 777 niebo. Córcia też zjadła całą swoją porcję. Danie w ramach akcji "Z widelcem przez kuchnie obu Ameryk"    Składniki: 1 łyżka oliwy 1 cebula, posiekana 1/2 - 1 łyżeczki chilli 400 g pomidorów z ziołami z puszki 200 g mieszanych warzyw z mrożonki (dałam tylko groszek) 215 g fasolki red kindey z puszki, osączonej 5 placków tortilli 150 g sera cheddar, utartego sól, pieprz sałata, śmietana do podania  Wykonanie:  Nagrzać piekarnik do 180 stopni. Na patelni rozgrzać oliwę i podsmażyć cebulkę  aż się zezłoci. Dodać chilli i pomidory, smażyć 5 minut, aż sos lekko zgęstnieje.  Dodać mrożone warzywa i podgrzewać przez kolejne 4 minuty.  Dodać fasolkę, podgrzać i doprawić do smaku. Placek tortilli położyć na żaroodpornym talerzu (ja użyłam blachy do tarty), posmarować częścią sosu i posypać serem.  Wykładać kolejna placeki tortilli, sos i ser.  Na koniec na ostatnim placek dać tylko ser.  Włożyć do piekarnika i zapiekać przez 10 minut, aż ser się stopi.  Pokroić na kawałki i podawać z sałatą i śmietaną. /wydrukuj przepis/ 