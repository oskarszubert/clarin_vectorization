To jest bajeczna szarlotka.  Bajeczna z dwóch powodów.  Po pierwsze jest przepyszna, po drugie pokazały ją dziewczyny w Bajecznych Smakach.  Delikatnie ją zmodyfikowałam.  Wyszła przepysznie.  Niestety nie wiem jak smakuje na ciepło, bo piekłam ją późnym wieczorem.  Jednak pewien mężczyzna, który jadł ją pomimo późnej godziny stwierdził, że to jest to. Następnego dnia też była super.    Składniki (na formę ok. 23 cm):  1 kg startych jabłek, u mnie antonówka (waga po starciu, przed odciśnięciem) cukier do posypania jabłek (w zależności od upodobań i jabłek) 370 g mąki pszennej 200 g masła 3 żółtka 2 łyżki kwaśnej śmietany 1/2 szklanki cukru 2 łyżki cukru waniliowego 2 - 3 łyżki kaszy manny     Wykonanie: Schłodzone masło siekamy z mąką.  Dodajemy śmietanę, żółtka i cukier waniliowy. Ponownie siekamy i szybko zagniatamy ciasto.  Ciasto dzielimy na 2 części, mniej więcej 1/4 i 3/4.  Zawijamy w folię i wkładamy większą część do lodówki na 30 minut.  Mniejszą wkładamy do zamrażarki . Wyjmujemy większą część i rozwałkowujemy na średnicę większą o kilka centymetrów od tortownicy. Tortownicę wykładamy papierem do pieczenia (dno i boki).  Ciasto przekładamy do formy tak, aby przykrywało dno i boki.  Nakłuwamy widelcem, przykrywamy folią i wysypujemy groch. Wstawiamy do piekarnika nagrzanego do 180 stopni i pieczemy przez ok. 10 minut.  Zdejmujemy folię i pieczemy spód jeszcze przez 5 minut, aż lekko zbrązowieje.  W międzyczasie ścieramy jabłka na grubej tarce.  Odciskamy sok.  Na podpieczony spód wysypujemy kaszę. Wykładamy jabłka. Jabłka posypujemy cukrem. Następnie ścieramy mniejszy kawałek ciasta, ten, który był w zamrażarce.  Pieczemy przez około 40 minut. 