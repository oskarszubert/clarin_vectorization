Powiem krótko.  Są idealne.  Miękkie, nie są nasiąknięte tłuszczem, nie za duże.  A do tego ilość w sam raz dla rodziny, tak aby się najeść, ale niekoniecznie przejeść.  Przepis znalazłam tutaj  i od razu wpadły mi w oko.  Polecam Wam serdecznie na najbliższy czwartek i nie tylko.      Składniki (na ok. 20 pączków)  2 łyżeczki drożdży instant 1½ łyżki letniej wody 125ml letniego mleka 2 łyżki drobnego cukru 50g masła, stopionego 335g mąki pszennej 2 jajka olej do smażenia 250ml dżemu / budyniu do nadziania       Wykonanie: Drożdże, wodę, mleko i łyżkę cukru umieścić w misce.  Odstawić w ciepłe miejsce na około 10 minut, aż zacznie bąblować. Dodać masło, mąkę, jajko i pozostały cukier. Wymieszać, aż powstanie lepkie ciasto. Wyrobić w robocie lub rękoma, aż ciasto będzie gładkie.  Włożyć ciasto do naoliwionej miski, przykryć czystą ściereczką i odstawić w ciepłe miejsce na 45 minut, do wyrośnięcia. Następnie wyrabiać przez kilka minut, aż ciasto będzie gładkie i elastyczne.  Urywać po 1 łyżce ciasta i formować w kule. Układać na papierze do pieczenia i odstawić pod przykryciem na 30 minut do ponownego wyrośnięcia. Olej wlać do garnka i rozgrzać do 180°C.  Smażyć pączki partiami z każdej strony, aż będą złociste.  Osuszyć na ręczniku papierowym.  Nadziewać dżemem lub budyniem.  ﻿ 