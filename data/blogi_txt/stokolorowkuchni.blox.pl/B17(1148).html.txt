Będę Was zanudzać przetworami w najbliższym czasie, ale na szczęście nie tylko przetworami. Na pierwszy ogień cudna mieszanka smaków podejrzana u Bei.     Składniki:  500 g czereśni*  500 g wiśni*  ok. 300 g cukru  ok. 3-4 kapsułki kardamonu (lub ok. ½ łyżeczki już zmielonego kardamonu)  otarta skórka z 1 małej cytryny  (dodatkowo : ok. 2 łyżki soku z cytryny i / lub odrobina pektyny - dałam na podwójną porcję 2 łyżki)  * waga po wydrylowaniu   Wykonanie: Nasiona kardamonu rozetrzeć w moździerzu. Owoce umyć, osuszyć i wydrylować. Zasypać je cukrem wymieszanym z kardamonem i skórką cytrynową, dodać kilka / kilkanaście pestek, przykryć i odstawić na kilka godzin by puściły sok (a najlepiej na całą noc). Następnego dnia owoce zagotować i smażyć tak długo, aż dżem będzie odpowiedniej konsystencji, od czasu do czasu mieszając i zbierając ewentualne szumowiny z powierzchni dżemu (możemy dodać również ok. 2 łyżki soku z cytryny a jeśli dżem nadal jest zbyt płynny - odrobinę naturalnej pektyny - ja dodałam pektynę).  Pod koniec smażenia 'wyłowić' pestki owoców i gorący dżem przełożyć do czystych, wyparzonych (lub wypieczonych w piekarniku) słoików i zapasteryzować. ﻿    /wydrukuj przepis/ 