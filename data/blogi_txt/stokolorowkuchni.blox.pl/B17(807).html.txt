Nie ma to jak kobieta na L4, przecież poleżeć nie można.  W ramach dochodzenia do zdrowia zrobiłam pierożki, takie ze starego przepisu babci, tylko dodałam imbiru.  Wyszło super, niby tak jak zawsze, ale jednak nutka orientalna jest lekko wyczuwalna.   Składniki na ciasto: mąka jedno jajko woda przegotowana (lekko ciepła)    Składniki na farsz: ugotowane zmielone mięso z kurczaka (ja dałam z udek) cebula ugotowana i zmielona marchewka  sól, pieprz, imbir    Wykonanie: Cebulkę zeszklić z dodatkiem imbiru (nie żałować).  Mięso, marchewkę i cebulę wymieszać i doprawić do smaku.   Ciasto zgnieść i cienko rozwałkować.  Następnie wykrawać koła szklanką.  Na kółka nakładać łyżeczkę farszu i sklejać.  Gotowe pierożki ugotować we wrzątku (aż wypłyną).  Podawać wyjęte z wody z cebulką lub masełkiem, lub na sucho , jak kto woli.  Można tez przysmażyć (co właśnie zrobiłam - wiem, wiem bardzo niezdrowo)  Smacznego /wydrukuj przepis/ 