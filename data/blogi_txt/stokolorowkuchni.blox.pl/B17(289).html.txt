Dyni w tym roku ci u nas dostatek.  Ba chyba nawet za dużo ;) Ale dzięki temu mogę spróbować wszystkiego, czego tylko dusza zapragnie.  Kiedy zobaczyłam u Viridianki ten dżemik (w oryginale przepis Stregi)  wiedziałam, że go zrobię.  Kocham dynie, uwielbiam pomarańcze a imbir to najwspanialszy dodatek. Viri miała rację, roboty przy nim jest, ale warto, naprawdę warto.    Składniki:  75 dag obranej dyni50 dag jasnego cukru trzcinowego (dżem jest bardzo słodki)sok z 1 cytryny3 niezbyt słodkie pomarańczestarty imbir z kawałka o długości 2 cm (dałam więcej)  Wykonanie:     Dynię  obrać i zagotować w syropie składającym się z 1 szklanki wody oraz  cukru podanego w przepisie, z którego odbieramy 2 łyżki. Gotujemy dynię  odkrytą, na wolnym ogniu. Obieramy pomarańcze, pozbywając się białej części i pestek, jeśli to konieczne. Skórke pomarańczową dokładnie  oczyszczamy ostrym nożem z białej, gorzkiej części i kroimy na paseczki.  Zagotowujemy syrop z pół szkalnki wody i dwóch łyżek cukru, do którego  wrzucamy paseczki skórki pomarańczowej. Kroimy oczyszczoną pomarańczę na  cząski dorzucamy do dyni. Teraz owoce nam sie razem gotują, a skórka się dusi w syropie. Po mniej więcej 15 minutach, rozdrabniamy dynię i  pomarańczę blenderem lub innym narzędziem. Dorzucamy skórkę  pomarańczową, starty imbir i sok z cytryny. Gotujemy bez przykrycia aż  będzie gęste. Potem przelewamy do słoików, pasteryzujemy i mamy  słoneczny dżem na pochmurne dni. /wydrukuj przepis/ 