Jeszcze nigdy nie robiłam piernika.  Dlatego też w tym roku postanowiłam to zmienić.  Zapisałam sobie kilka przepisów i długo zastanawiałm się z którego skorzystać.  Kiedy jednak zobaczyłam ten przepis u Dwóch Chochelek, pomyślałam, że zacznę od niego.  Skoro niezawodny to powienień się udać.  Tak też się stało. Podobno piernik dojrzewa 4 dni więc będzie jak znalazł za kilka dni. Na razie zdjęcia suchego, ale przed Świętami postaram się pokazać go w pełnej okazałości.        Składniki: (na dwie keksówki 24 cm) 50 dag mąki2 łyżeczki sody50 dag miodu250 g cukruok. ¾ szklanki wrzącej wody200 g masła2 łyżki przyprawy do pierników4 jajka100 g orzechów włoskich1 łyżka skórki pomarańczowej  Wykonanie: Mąkę przesiewam, mieszam z sodą. Przygotowuję przyprawę do piernika i pokrojone w kostkę masło. Zagotowuję wodę w czajniku. W rondelku z grubym dnem podgrzewam na  wolnym ogniu miód z cukrem. Zagotowuję, zestawiam z ognia. Teraz  ostrożnie i powoli wlewam do garnka wrzącą wodę – będzie się mocno  pieniło. Dodaję masło i przyprawę do piernika, dokładnie mieszam na  gładką masę. Przelewam do dużej miski i odstawiam do wystudzenia. W tym czasie przygotowuję blaszki, tym razem wyłożyłam je papierem do pieczenia. Myję jajka, oddzielam żółtka od białek. Grubo siekam orzechy włoskie. Włączam piekarnik: górna i dolna grzałka, 180 stopni. Gdy masa przestygnie dodaję do niej żółtka i  miksuję na średnich lub wolnych obrotach. Potem cały czas mieszając  dodaję stopniowo mąkę aż powstanie gładka masa. Dodaję orzechy włoskie i  skórkę pomarańczową, mieszam. Ubijam pianę, dodaję do ciasta i delikatnie mieszam łopatką. Przelewam masę do blaszek, najwyżej do ¾ wysokości, bo ciasto urośnie i wstawiam do nagrzanego piekarnika na około godzinę (u mnie nieco dłużej.  Proponuję sprawdzić metodą suchego patyczka). Wyjmuję pierniki i dokładnie studzę na  kratce. Owijam w folię spożywczą i przechowuję w chłodnym miejscu. Przed samymi Świętami  przekroję, przełożę warstwą powideł i poleję polewą czekoladową.     A oto piernik w wersji kompletnej.  Jest przepyszny.    /wydrukuj przepis/ 