Kolejna granola, bo poprzednia już się skończyła.  Szukałam jakiegoś nowego pomysłu i znalazłam.  Jednak podczas mieszania składników przypomniałam sobie o otwartej puszce mleczka kokosowego.  A może by tak zamiast wiórków, których akurat nie ma?  Tak, koniecznie.  No i nowy pomysł, który znalazłam musi poczekać do następnej granoli.     Składniki:  250 g płatków owsianych 150 g sezamu 100 g posiekanych orzechów włoskich 30 g otrębów żytnich 2 łyżki syropu z agawy lub miodu 2 łyżeczki cynamonu 1/2 łyżeczki soli 150 g mleczka kokosowego Wykonanie: Wszystkie suche składniki wymieszać w misce.  Dodać mleczko kokosowe i syrop z agawy.  Wymieszać.  Wyłożyć na blachę do pieczenia wyłożoną papierem.  Piec w 150 stopniach przez 45- 50 minut.  Mieszając raz, dwa razy podczas pieczenia.  Ostudzić w piekarniku i przechowywać w słoiku. 