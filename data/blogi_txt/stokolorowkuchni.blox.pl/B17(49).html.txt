Po zrobieniu kremu czekoladowego zostało mi mleko skondensowane. Zaczęłam więc przeszukiwać książki kucharskie w poszukiwaniu przepisu, który zawierałby takie mleko.  Kiedy zobaczyłam te batoniki w książkce Nigelli wiedziałam, że to jest to.  Nieco zmodyfikowałam składniki ponieważ nie miałam akurat w domu dokładie tych składników, o których pisała Nigella.  Wyszło cudowne.  W sam raz na drugie śniadanie do pracy.  Składniki: 250 ml mleka zagęszczonego słodzonego 125 g płatków owsianych 40 g wiórków kokosowych50 g suszonej żurawiny60 g mieszanki sezamu i płatków migdałowych65 g mieszanki migdałów i orzechów laskowych   Wykonanie: Mleko  słodzone podgrzać na dużej patelni (robiłam to w garnuszku). W misce wymieszać wszystkie  pozostałe składniki, (orzechy i migdały nieco posiekać)  a następnie zalać ciepłym mlekiem, dobrze wymieszać.  Formę  o wymiarach 23 x 23 cm wysmarować olejem, lub wyłożyć papierem do pieczenia i wyłożyć na to przygotowaną mieszankę , wyrównać. Piec około 1 godziny w temperaturze 130ºC. Po około 15 minutach od wyjęcia pokroić na 16 batoników.  Odstawić do wystygnięcia.    /wydrukuj przepis/ 