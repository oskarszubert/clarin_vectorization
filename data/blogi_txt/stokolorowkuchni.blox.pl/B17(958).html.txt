Rozsmakowałam w sernikach, ba, nawet się ich przestałam bać. Ponieważ mieliśmy jechać odwiedzić moją Babcię, postanowiłam przygotować coś słodkiego.  Tak powstała lekka modyfikacja przepisu z "Kuchni Polskiej".   Składniki na ciasto:  10 dag mąki 10 dag masła 1 jajko 5 łyżek cukru 1 łyżka cukru waniliowego 2 łyżki kwaśnej śmietany 1/2 łyżeczki proszku do pieczenia 50 dag śliwek    Składniki na krem:  10 dag twarogu 30 da serka homogenizowanego 1 białko 2 łyżki budyniu czekoladowego 3 łyżki masła 1 łyżeczka proszku do pieczenia 2 łyżki cukru waniliowego    Wykonanie: Z podanych składników (bez śliwek) zagnieść ciasto.  Uformować kulę, zawinąć w folię i schować do lodówki na 1 godzinę.  Blachę posmarować tłuszczem, wyłożyć ciastem i piec w 180 stopniach 10 min, do lekkiego zrumienienia. Śliwki umyć, osączyć, przekroić na pół.  Przygotować krem.  Ubić białko na sztywną pianę.  Pozostałe składniki zmiksować i wymieszać delikatnie z pianą.  Na podpieczonym cieście ułożyć śliwki przeciętą częścią do góry.  Zalać kremem.  Wstawić do piekarnika rozgrzanego do 200 stopni i piec około 45 minut. /wydrukuj przepis/ 