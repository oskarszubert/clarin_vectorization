Minął już prawie rok odkąd upiekłam pierwszy chleb na zakwasie. Minął też rok od ostatniego Dnia Chleba.  To właśnie wtedy Liska pokazała ten chlebek.  Nie wiem ile razy upiekłam go przez ten czas, wiem natomiast jedno; na wydruku z przepisem jest dopisane "J. uwielbia".  Czyli jest to ulubiony chleb mojego męża.  A ponieważ dzisiaj mamy kolejny Międzynarodowy Dzień Chleba postanowiłam, że to właśnie on u mnie zagości.    Sourdough Polish bread   150 g aktywnego zakwasu żytniego*400 g mąki pszennej, najlepiej chlebowej (ja daję 200 g pszennej razowej i 200 g typ 550)100 g dowolnej mąki żytniej (daję typ 720)2 łyżeczki soli10 g świeżych drożdży (opcjonalnie, jeśli zakwas jest bardzo aktywny, drożdże można pominąć)300-350 g wody (jeśli używamy mąki żytniej razowej, zwykle trzeba dodać ok. 350 g wody, jeśli jasnej, wystarczy 300 g)Jeśli używamy drożdży, należy rozetrzeć je w miseczce z 2-3 łyżkami ciepłej (nie gorącej), wody.Połączyć  z pozostałymi składnikami - wodę wlewamy stopniowo. Ciasto powinno mieć  dosyć gęstą konsystencję, ale będzie się kleiło do rąk. Ja wymieszałam swoje ciasto w mikserze na średniej prędkości przez 5 minut.Miskę  przykryć folią spożywczą i odstawić do wyrastania na 2-4 godziny (ciasto  musi w tym czasie podwoić objętość - czas wyrastania będzie zależał od  tego, jak aktywny jest zakwas, czy dodaliśmy do ciasta drożdże oraz jaka  jest temperatura otoczenia).Następnie przełożyć ciasto na blat oprószony mąką (lub ścierkę) i uformować z niego bochenek - radzę dłonie  posmarować oliwą lub oprószyć mąką, będzie wówczas łatwiej. To dosyć  luźne ciasto, ale formowanie bochenka nie powinno być tu trudne.Bochenek  można przełożyć do koszyka do wyrastania chleba lub zostawić je do  wyrastania na ściereczce (ja swój bochenek zostawiłam na ściereczce i  przykryłam miską, by nie wysychał). Czas wyrastania: ok. 1 godziny.Metoda pieczenia:ponieważ jestem na 'fali' pieczenia w garnku żeliwnym, swój chleb upiekłam w ten sposób:Metoda 1:Żeliwny  garnek z przykrywką wstawiłam do zimnego piekarnika, rozgrzałam do  temp. 230 st C. Trwało to ok. 20-30 minut. Następnie zdjęłam przykrywkę,  przełożyłam do garnka wyrośnięty chleb, przykryłam garnek przykrywką i  wstawiłam do piekarnika na 30 minut. Zdjęłam przykrywkę i dopiekałam  kolejne 15 minut. Czas pieczenia zależy od stopnia zrumienienia skórki i  może się wydłużyć do ok. 30 minut.Chleb wyjęłam z garnka i ostudziłam na kuchennej kratce.Jeśli chcemy upiec w tradycyjny sposób:Metoda 2:piekarnik  nagrzewamy do 230 st C, a blachę wykładamy papierem do pieczenia.  Przekładamy na gorącą blachę bochenek, spryskujemy dno i drzwiczki  piekarnika wodą i pieczemy najpierw 10 minut, następnie zmniejszamy  temp. do 210 st C i dopiekamuy kolejne 20-30 minut.Upieczony chleb, popukany os spodu wydaje głuchy odgłos.Można jeszcze inaczej, najłatwiej: Metoda 3:ciasto po wyrastaniu przełożyć do keksówki (o dł. np. 26-30 cm), wierzch  oprószyć mąką, przykryć folią i odstawić do wyrastania na ok. godzinę -  ciasto powinno wypełnić całą blaszkę.Wstawić do piekarnika i piec jak w metodzie 2.Smacznego!*zakwas należy dokarmić nie później niż 10-12 godzin przed planowanym pieczeniem    /wydrukuj przepis/ 