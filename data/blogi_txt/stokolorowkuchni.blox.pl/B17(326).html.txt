"Mógłbym jeść taki obiad przez cały tydzień", "To jest lepsze od gulaszu".  Czy potrzeba więcej reklamy?  Zachęcam.  To jest jedna z wersji lubelskiego forszmaku.  Można zrobić też wersję drobiową oraz z pieczarkami.  Może jeszcze się tu pojawią? Składniki:  800 g wieprzowiny 150 g wędzonej kiełbasy 1 cebula 3 - 4 ogórki kiszone 3 łyżki przecieru pomidorowego 1,5 litra bulionu (lub wody) 2 łyżki mąki kilka ziarenek ziela angielskiego 2 - 3 liście laurowe sól, pieprz olej Wykonanie: Wieprzowinę kroimy w małą kostkę lub paski, kiełbasę w kostkę, cebulę na talarki, ogórka obieramy ze skórki i kroimy w kostkę. ﻿Wieprzowinę podsmażamy na oleju. Zdejmujemy z patelni, na tym samym tłuszczu smażymy kiełbasę, zdejmujemy a następnie podsmażamy cebulę. Mięso i cebulę wrzucamy do garnka i zalewamy większością bulionu. Dodajemy ziele i liść laurowy. Na patelnię z resztą oleju wrzucamy mąkę, podsmażamy i dolewamy resztę bulionu. Mieszamy dokładnie a następnie dodajemy do gotującego się mięsa i cebuli. Mieszamy. Wszystko dusimy około 60 minut, aż mięso zmięknie. Około 10 - 15 minut przed końcem dodajemy ogórki i przecier pomidorowy. Mieszamy i doprawiamy do smaku.﻿Potrawę podajemy z chlebem lub ziemniakami. Najlepsza jest na drugi dzień, kiedy składniki się przegryzą.﻿ /wydrukuj przepis/ 