Jak już wcześniej pisałam, zostałam obdarowana sporą ilością malin.  Soki są tak wspaniałe, że postanowiłam spróbować zrobić też dżemik.  Nie przepadam za dżemem malinowym, ale do ciast będzie jak znalazł.   Skorzystałam z przepisu Olgi, tylko wydłużyłam okres smażenia, bo nie chciał osiągnąć dobrej konsystencji.   Składniki:  2 kg malin 2 kg cukru 2 cytryny Wykonanie: Maliny z cukrem i sokiem z cytryn miksuję lub rozgniatam w malakserze (ja rozgniotłam tłuczkiem do ziemniaków).Masę przekładam na patelnię i smażę na wolnym ogniu przez 20–30 minut, często mieszając. (smażyłam z przerwą, około godziny) Gorący dżem malinowy przekładam do wyparzonych słoików, zakręcam, odwracam do góry dnem i studzę pod przykryciem.﻿ /wydrukuj przepis/ 