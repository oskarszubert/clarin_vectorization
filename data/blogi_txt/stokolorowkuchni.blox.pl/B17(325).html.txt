Ten przepis "przeleżał" na blogu już prawie 2 lata.  Focaccia powstała w kwietniu 2009 r.  Niestety nie zdążyłam wtedy przepisać przepisu.  Ostatnio jednak znowu dostałam tę książkę do moich rąk i pomyślałam, że focaccie upublicznie, należy jej się.  Przepis na focaccie pochodzi z encyklopedii chleba.  Była to moja pierwsza focaccia.  Ciasto jest dość grube, więc też i wypiek dość sycący.  W oryginale z dodatków był tylko czosnek i szałwia, ale ja dodałam kukurydzę, odrobinę żółtego sera, oregano (zamiast szałwi) i świeże listki kolendry. Składniki: 20 g świeżych drożdży 325-350 ml letniej wody 45 ml oliwy z pierwszego tłoczenia 500 g mąki pszennej chlebowej 10 ml soli 1 łyżka siekanej szałwi  Na wierzch: 60 ml oliwy 4 ząbki czosnku, posiekane 12 liści szałwi  Wykonanie: Naoliwić dwie 25 cm formy na pizzę. Drożdże rozrobić z 60 ml wody a następnie wlać pozostałą wodę i dodać olej.  Przesiać mąkę i sól do dużej miski i zrobić wgłębienie po środku.  Wlać drożdże i wymieszać ciasto.  Przełożyć na omączoną powierzchnię i wyrabiać przez 8-10 minut, aż ciasto będzie gładkie i elastyczne.  Włożyć do naoliwionej miski, przykryć folią spożywczą i odstawić do wyrośnięcia na około 1 - 1 1/2 godziny, aż ciasto podwoi swoją objętość.  Następnie ugnieść ciasto, aby rozprowadzić powietrze. Wyłożyć na omączoną powierzchnię.  Delikatnie wrobić w ciasto szałwię.  Podzielić na dwa równe kawałki.  Każdy ukształtować w kulę i rozwałkować na 25 cm okrąg.  Włożyć do przygotowanych form.  Przykryć folią spożywczą i odstawić na 30 minut w ciepłe miejsce.  Odkryć  i palcami zrobić wgłębienia na całej powierzchni chlebków.  Ponownie przykryć i odstawić aż ciasto podwoi objętość.  W międzyczasie nagrzać piekarnik do 200 stopni.  Pokropić ciasto oliwą i posypać każdą focaccię czosnkiem i szałwią.  Piec 25-30 minut, aż ciasto się zezłoci. Natychmiast wyjąć focaccie z formy i odstawić na kratkę do lekkiego przestudzenia.            /wydrukuj przepis/ 