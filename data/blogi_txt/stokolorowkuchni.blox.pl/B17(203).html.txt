Zazwyczaj piekę chleb, ale zdarza się, że odkryjemy, że w zamrażarce nie ma już żadnego bochenka.  Wtedy zabieram się za bułeczki.  Te pojawiły się już na kilku blogach, a ostatnio przypomniała o nich Wiosenka. Bardzo dobrze, że przypomniała, bo są przepyszne.﻿     Składniki:  780 g mąki pszennej 500 g letniej wody 15 g świeżych drożdży 1 łyżka cukru 2 łyżeczki soli 1 jajko do wysmarowania kilka łyżek maku do posypania. Wykonanie: Cukier, wodę, drożdże i 2 łyżki mąki mieszamy. Odstawiamy na około kwadrans. Do bąblującego zaczynu dodajemy pozostałe składniki i wyrabiamy elastyczne ciasto.  Miskę z ciastem przykrywamy i odstawiamy na godzinę do wyrośnięcia. wyrośnięte ciasto odgazować i podzielić na 20 części.  Z każdej uformować podłużną bułeczkę.  Położyć na blaszce wyłożonej papierem do pieczenia i ponownie odstawić pod przykryciem do wyrośnięcia.  Po około 30 minutach  posmarować jajkiem, posypać makiem i naciąć.  Wstawić do piekarnika nagrzanego do 220 stopni.  Piec przez około 20 minut.  ﻿ 