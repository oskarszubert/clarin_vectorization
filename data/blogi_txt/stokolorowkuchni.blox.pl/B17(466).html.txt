Kiedyś nie przepadałam za kompotem z suszu.  Potem odkryłam, że przeszkadzały mi w nim wędzone owoce.  Wersja z suszonymi jest bezbłędna, a jeśli dodamy do tego przyprawę do piernika to już zupełna rewelacja.      Składniki:  50 g suszonych śliwek 100 g suszonych jabłek 50 g suszonych gruszek cukier trzcinowy 2 kawałki kory cynamonu 2 - 3 litry wody 1 łyżeczka przyprawy do piernika    Wykonanie: Owoce i cynamon zalać wodą.  Doprowadzić do wrzenia.  Dodać przyprawę do piernika.  Gotować około 30 minut.  Dosłodzić cukrem.  Odstawić na kilka godzin.  Podawać schłodzony lub na ciepło - w zależności od upodobań. 