Powstały zupełnie przez przypadek.  Została mi masa z mascarpone i nie chciałam, żeby się zmarnowała.  Do zrobienia amorkowych babeczek wykorzystałam przepis Kasi na muffinki Cappucino oraz pomysł Nigelli na skrzydlate babeczki.  A nazwałam je tak oczywiście z powodu święta.  Składniki: 2 szklanki mąki1 szklanka cukru1 szklanka mleka125 g masła (roztopionego)1 jajko1 łyżeczka ekstraktu z wanilii2 łyżki kawy rozpuszczalnej (dałam 1 łyżkę)1/4 łyżeczki cynamonu (dałam kardamon)1/4 łyżeczki soli2 łyżeczki proszku do pieczenia  Na krem: Użyłam resztek z kremu z tego przepisu.  Tak około 100 g    Wykonanie: Wszystkie suche składniki łączymy ze sobą w dużej misce. W drugiej misce łączymy roztopione i  przestudzone masło, mleko, jajko i wanilię. Składniki mokre przelewamy  do suchych i mieszamy kilka razy, niedbale, tylko do połączenia się  składników. Formę do muffinek wykładamy papilotkami i w każdej z nich  umieszczamy ciasto do 3/4 wysokości papilotek. Pieczemy w 200 stopniach  przez około 20 - 25 minut. Najlepiej sprawdzic patyczkiem czy ciasto się  do niego nie klei.   Gdy  babeczki wystygną, odcinamy wierzchołki albo wykrajamy z góry kawałek w kształcie  dysku. Następnie przecinamy wykrojone kółko z ciasta na pół żeby zrobić skrzydełka. Ubijamy śmietanę, aż będzie sztywna.  W oddzielnej misce  mieszamy mascarpone z cukrem i wanilią. Dodajmy do niego ubitą śmietanę i mieszamy (ja podzieliłam masę na kilka części i do każdej dałam inny kolor) . Na każdą babeczkę nakładamy około 2 łyżeczki kremu w który wkładamy skrzydełka.    /wydrukuj przepis/ 