Kolejna lekcja prowadzona przez Tatter, Poleczkę i Margot. Strasznie się cieszę, że nadążam z odrabianiem lekcji.  Tym razem udało mi się uformować cudne (a co tam, pochwalę się) bułeczki.  Każda taka sama, okrąglutka, o tej samej wadze (83 g przed pieczeniem i 74 po pieczeniu) i każda tak samo pyszna i mięciutka.  A do tego pierwszy raz nie poodpadały mi płatki z wierzchu (a to pewnie zasługa maczania bułek w wodzie).  Ciasto wspaniałe, dużo bardziej współpracujące (czytaj nie rozlewające się) niż ciasto z lekcji nr 1.  Budły rosły strasznie, chociaż tym razem ciasto nie wyszło w nocy z miski (pewnie dlatego, że było go mniej). Teraz czekam na przepisy na chleby z zakwasem. Składniki: 375g białej pszennej mąki chlebowej (wysokoglutenowej np. Manitoba)*125g mąki pszennej razowej (100%)83g płatków owsianych313g wody (o temp. 24C)50g mleka33g płynnego miodu33g oleju roślinnego11g soli1 1/2 łyżeczki drożdży instant 1. Mieszanie i zagniatanie Na początek płatki owsiane zalać ciepłą wodą i zostawić na 20 minut. Gdy zmiękną, dają się łatwo rozgnieść pomiędzy palcami. Do płatków dodać resztę składników i wszystko dokładnie wymieszać. Następnie zagnieść średnio luźne ciasto, delikatnie lepkie od miodu. 2. Fermentacja główna Miskę z ciastem zakryć folią, zostawić na 45 min na kuchennym stole, po czym włożyć ją na noc do lodówki (4C). Pobyt w chłodzie pozwala ciastu wzbogacić smak jak również przedlużyć późniejsze przechowywanie pieczywa. Zimne ciasto kilkakrotnie odgazowywać w trakcie wyrastania (pierwsze kilka godzin). 3. Dzielenie i kształtowanie ciasta Następnego dnia, po ogrzaniu (1-2 godz. w temperaturze pokojowej) podzielić ciasto na 12 równych części (86g), lekko ukształtować, ułożyć zlepieniami w górę, zakryć i zostawić na 20 minut. Uformować sprężyste bułeczki, wierzchy maczać w wodzie, a następnie w rozsypanych na tacy płatkach owsianych. Ułożyć na blasze. 4. Ostatnia fermentacja 1 - 1 1/2 godziny w 24C 5. Pieczenie Piec w 240C przez 15 minut, zmniejszyć temperaturę do 220C i dopiekać jeszcze 10-15 minut. Można również z ciasta upiec dwa średnie bochenki (w foremkach lub free-style) - procedura jak wyżej, jedynie wydłużyć czas pieczenia. Przepis pochodzi z książki J. Hamlemana "Bread" p. 234. Proporcje podane przeze mnie to połowa wagi składników z przepisu oryginalnego.      /wydrukuj przepis/ 