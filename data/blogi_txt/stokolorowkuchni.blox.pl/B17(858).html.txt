Idealne, a do tego banalne w przygotowaniu.  Pamiętajcie tylko, że powidła troszkę zgęstnieją po wystygnięciu.  Przepis to moja niewielka modyfikacja przepisu Asi. Z tej ilości wychodzi jeden mały słoiczek.   Składniki:   300 g jagód  1 łyżka wody  1/2 łyżeczki mielonego kardamonu ( lub 1 - 2 ziarenka) 100 g cukru ﻿ Wykonanie: Jagody przebrać i włożyć do rondelka, wlać 1 łyżkę wody, dodać kardamon i na bardzo małym ogniu mieszając podgrzewać.﻿ Gdy jagody puszczą sok, pogotować je jeszcze przez około 15 minut na małym ogniu, a następnie wsypać cukier.﻿ Gotować mieszając przez około 10 minut lub do czasu aż powidła będą odpowiednio gęste.﻿  Słoik wyparzyć (np. w stopniowo rozgrzewanym piekarniku lub w gorącej wodzie)﻿.  Do wyparzonego i suchego słoika włożyć powidła, zakręcić czystą pokrywką i odwrócić do góry dnem.﻿  Ostudzić, a następnego dnia słoik odwrócić i odstawić w chłodne miejsce﻿.    /wydrukuj przepis/ 