Uzależniłam się od domowej granoli.  Jak tylko kończy się jeden słoik, pojawia się następny (no dobrze, robię 2 od razu). Zawszę robię z tych składników, które akurat są w domu i zawsze smak idealny.  Tym razem, zupełnie przez przypadek, odkryłam sposób na zrobienie super chrupiącej granoli.  Ponieważ w między czasie urósł mi chleb, musiałam wyjąc granolę z piekarnika po 20 minutach.  Dopiekłam ją potem ponownie.  To było to. Składniki:  450 g płatków owsianych 150 g ziaren słonecznika 150 g posiekanych orzechów laskowych 100 g pestek dyni 160 g sezamu 1 łyżeczka suszonego imbiru 1/2 łyżeczki mielonych goździków 1/2 łyżeczki mielonej gałki muszkatołowej 1 łyżeczka mielonego cynamonu 1/2 łyżeczki soli 3 łyżki miodu 150 ml soku z jabłek 2 łyżki oleju      Wykonanie: Wszystkie suche składniki i przyprawy mieszamy dokładnie.  Dodajemy miód, sok i olej, dokładnie mieszamy.  Wykładamy na blachę wyłożoną papierem do pieczenia i pieczemy około 40 minut w 170 stopniach (aby uzyskać bardziej chrupiącą granolę polecam piec 20 minut, przestudzić i piec kolejnych 20).  Mieszamy 2 -3 razy w trakcie pieczenia. Kiedy granola ostygnie przekładamy do szczelnego słoja. /wydrukuj przepis/ 