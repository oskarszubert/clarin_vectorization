Placuszki robione przez mojego męża i córcię.  Doskonałe na podwieczorek lub lekki obiad.    Składniki: 1 szklanka mleka 1,5 szklanki mąki 2 jajka 1 łyżeczka cynamonu po 1 szczypcie: zmielonych goździków, gałki muszkatołowej, soli 4 - 5 jabłek olej do smażenia  Wykonanie: Jabłka obieramy, kroimy przez środek na plasterki o grubości 1 cm (lub nieco mniejszej). Wycinamy ze środka każdego plasterka gniazdo nasienne (ja użyłam maleńkiego kółka od piernikowej foremki choinkowej). Jajka i mleko mieszamy, aby się dokładnie połączyły.  Stopniowo dodajemy mąkę i przyprawy cały czas mieszając.  Kiedy ciasto jest już gładkie wkładamy kawałki jabłka, obtaczamy w cieście i smażymy na dobrze rozgrzanym oleju na złoty kolor.  Osączamy na ręczniku papierowym.  Podajemy ciepłe posypane dużą ilością cukru pudru. /wydrukuj przepis/ 