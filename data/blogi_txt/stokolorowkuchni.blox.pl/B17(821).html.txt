W lecie uwielbiam pizzę ze świeżymi pomidorami, ale dzisiaj proponuję wersję zimową z pomidorami z puszki. Może nie ma takiego samego uroku jak wersja letnia, ale jak się nie ma co się lubi ...     Składniki na ciasto:    300 g mąki pszennej 300 g mąki pszennej razowej       2 łyżeczki drożdży instant 1 Jajko      około 1,5 szklanki mleka wymieszanego z wodą      1 łyżka oliwy     0,5 łyżeczki soli       Składniki na sos: 1 puszka pomidorów 80-100 g przecieru pomidorowego 1 - 2 ząbki czosnku liście bazylii    Wykonanie: Mąkę, sól i drożdże wymieszać w misce.  Dodać rozbełtane jajko i oliwę i  wymieszać. Lekko podgrzać wodę z mlekiem i stopniowo dolewać do mąki,  tak aby powstało gładkie ciasto.  Wyrabiać przez około 5 minut. Odstawić na 40 minut do wyrośnięcia. Kiedy ciasto wyrasta przygotować sos.  Pomidory w puszce odsączyć na  sitku.  Zalewę, która nam została wlać do garnuszka i dodać przecier pomidorowy.  Doprawić do smaku solą, pieprzem i rozgniecionym czosnkiem.   Gotować na małym ogniu aż sos zredukuje swoją objętość mniej więcej o  połowę.  Pod koniec dodać suszoną bazylię. Odstawić do ostygnięcia. Wyrośnięte ciasto odgazować i podzielić na dwie równe części.  Z każdej  uformować jak najcieńszy placek. Każdy placek posmarować połową sosu,  położyć na sosie odsączone, pokrojone pomidory i takie składniki jak tylko mamy ochotę. Pizzę piec w 220 stopniach przez około 30 minut.    /wydrukuj przepis/ 