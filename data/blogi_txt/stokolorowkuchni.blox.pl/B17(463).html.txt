Po sukcesie pietruszkowego napoju, postanowiłam pójść dalej.  Po świętach nadmiar rzeżuchy, a przecież nie da się zjeść wszystkiego na kanapach.  Poszperałam w sieci o okazało się, że ludzie robią z niej popularne tak ostatnio green smoothie.  Te przepisy, które ja znalazłam zawierały banany.  Ponieważ akurat ich nie miałam postanowiłam wypróbować wersję jabłkową.  Smak ciekawy.  Polecam, bo przecież zdrowe bardzo.      Składniki:  1 jabłko sok z połowy cytryny rzeżucha (2 -3 spore garście) pół szklanki wody       Wykonanie: Możemy wykonać napój na dwa sposoby.  1. Przepuszczamy jabłko przez sokowirówkę.  Przelewamy sok do blendera, dodajemy sok z cytryny, rzeżuchę i miksujemy. Ewentualnie dodajemy wodę. 2.  Jabłko obrane i pokrojone na kawałki, rzeżuchę, sok z cytryny i wodę miksujemy w blenderze. Wersja druga jest dużo bardziej gęsta.  Obydwie należy wypić od razu po przygotowaniu. 