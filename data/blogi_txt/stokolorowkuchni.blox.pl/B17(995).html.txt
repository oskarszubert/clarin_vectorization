Nie będzie to klasyczne biryani, a raczej moja wersja na podstawie przepisu Ainsley'a Harriotta.  Nie mogłam robić dokładnie według przepisu, bo miałam a domu tylko i wyłącznie ryż w torebkach, a z takim woałam nie ryzykować gotowania innego niż według przepisu.  Danie jednak bardzo smaczne, taka wschodnia wersja naszego gulaszu.    Składniki: 1 łyżeczka mielonej kurkumy (można zastąpić szafranem) 1 łyżeczka mielonego kuminu 1/2 łyżeczki mielonej kolendry 1/2 łyżeczki mielonego chilli 2 łyżki oleju 150 g jagnięciny (dałam kurczaka) 15 g masła 1 pokrojone cebula 2 posiekane ząbki czosnku 1 laska cynamonu 225 g ryżu basmati 600 ml bulionu drobiowego lub warzywnego 350 g m kalafiora (dałam brokuły) 100 g groszku sól, pieprz uprażone płatki migdałów do przybrania  Wykonanie: Wymieszać przyprawy z łyżką oleju.  Obtoczyć w tym mięso. Podgrzać masło i pozostały olej i podsmażyć cebulę i czosnek przez 4-5 minut aż zmiękną.  Dodać cynamon, mięso i smażyć na dużym ogniu przez około 3 minuty (ja swoje smażyłam dłużej). Wmieszać do tego ryż i podlać bulionem, zagotować.  Dodać kalafior, przykryć i gotować przez 8-10 minut, aż ryż będzie miękki. Dodać groszek i gotować przez kolejne 3-4 minuty aż cały bulion zostanie wchłonięty.  Wyjąć cynamon, doprawić do smaku. Podawać posypane migdałąmi. Ja swoją wersję robiłąm nieco inaczej.  Ryż gotowałam z dodatkiem laski cynamonu i z kurkumą. Nad gotującym się ryżem umieściłam koszyk do gotowania na parze i gotowałam tak najpierw same brokuły, a następnie dodałam groszek.  Mięso podsmażałam aż było gotowe.  Ugotowany ryż, warzywa i mięso wymieszałam przed podaniem. /wydrukuj przepis/ 