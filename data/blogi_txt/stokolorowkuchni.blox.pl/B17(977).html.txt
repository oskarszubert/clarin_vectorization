Jest cieniutki, bo miałam tylko pół kilograma sera i stanowczo za duże foremki.  Za długo go też piekłam, dlatego wierzch mocno brązowy.  Mimo wszystko jednak smakował.  Część dałam rodzicom, i wiem, że mama nie miała już czego próbować, bo tacie posmakował.  Drugą część zawiozłam do przyjaciół.  Mam nadzieję, że tam też znikł.   Składniki:  50 dag twarogu (dałam chudy) 0,5 szklanki drobnego cukru 2 łyżki zmielonych migdałów 2 jajka 200 ml śmietanki  30 %    Wykonanie: Wszystkie składniki (o temperaturze pokojowej) zmiksować.  Następnie wylać do jak najmniejszej blachy, wyłożonej papierem do pieczenia.  Pieczemy w 180 stopniach około 35-45 minut (w zależności od wielkości foremki).   Możemy ciasto przykryć z wierzchu, aby sernik nie brązowiał.    Składniki na sos:  150 g mrożonych malin 50 g cukru 1 łyżeczka mąki ziemniaczanej    Wykonanie: Maliny i cukier miksujemy.  Podgrzewamy chwilę w garnku.  Możemy przetrzeć przez sito.  Mąkę ziemniaczaną zalewamy 1 łyżeczką wody i mieszamy.  Dodajemy do ciepłego sosu, mieszamy i zagotowujemy.  Sos studzimy przed polaniem.    ﻿/wydrukuj przepis/ 