Co lubicie jeść do piwa?  U nas jeśli pojawia się piwo, to zazwyczaj w towarzystwie jakichś maleństw do przegryzania. Tym razem postanowiłam przygotować orzechowe krakersy.   Do ich wykonania wykorzystałam orzechy nerkowca, bo te doskonale komponują się z korzennym smakiem piwa. Ponieważ nigdy wcześniej nie robiłam domowych krakersów, postanowiłam przeszukać internet w poszukiwaniu dobrego pomysłu.  Koniec końców przygotowałam moją wersję, w oparciu o kilka przepisów z sieci.  A moja receptura powstała specjalnie do piwa Książęce Korzenne Aromatyczne﻿.       Składniki:  150 g mąki pszennej razowej 150 g orzechów nerkowca 3  łyżki wody 1 jajko 2 łyżeczki soli morskiej ziołowej  1 łyżeczka pieprzu        Wykonanie: Piekarnik rozgrzewamy do 180 stopni. Orzechy mielimy na mąkę w malakserze.  Przesypujemy do miski, sól rozdrabniamy w moździerzu lub korzystamy z młynka i dodajemy do zmielonych orzechów razem z mąką pszenną, jajkiem, solą i pieprzem. Dodajemy po łyżce wody i mieszamy, aż ciasto będzie tworzyć zwięzłą kulę.  Ciasto rozwałkowujemy na grubość ok. 2 -3 mm. Najlepiej robić to na blacie lekko posypanym mąką.  Ciasto kroimy na dowolne kształty (ja kroiłam nożem do pizzy). Układamy na blachach wyłożonych papierem do pieczenia.  Pieczemy około 12 - 14 minut.  Czas pieczenia uzależniony jest od grubości krakersów.  Wykładamy na kratkę do ostudzenia. Przechowujemy w puszce.    /wpis sponsorowany/﻿ 