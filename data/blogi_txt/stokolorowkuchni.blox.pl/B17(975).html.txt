Zauroczona zdjęciami Małgosi oraz zachęcona jej opisem, że to właśnie przepis dla osób którym szpinak nie leży, postanowiłam podjąć kolejną próbę przekonania rodzinki, że szpinak jest jednak jadalny.  No i o ile ja zajadałam się ze smakiem, to niestety rodzinka nie koniecznie.  Małżonek w prawdzie stwierdził, że smakuje dużo lepiej niż wygląda, ale jednak podziękował, synio i córcia do ust nawet wziąć nie chcieli.  No cóż chyba jednak będę samotnie spożywała szpinak w domu.  Ale z drugiej strony było więcej dla mnie ;) Przepis cytuję oczywiście za Małgosią           Składniki: 2 łyżeczki oliwy2 ząbki czosnkuok. 300g mrożonego szpinaku 250g ricotty2 jajka2 łyżki bułki tartej2 łyżki tartego parmezanusól, pieprz do smakuduża szczypta łagodnego curry    Wykonanie: Rozgrzać oliwę na patelni. Wrzucić przeciśnięty przez praskę czosnek. Mieszając smażyć bardzo krótko (10-15 s). Włożyć mrożony szpinak i smażyć, aż się całkowicie rozmrozi (można w razie potrzeby podlać odrobiną wody, a potem ją dobrze odparować). W wypadku użycia szpinaku świeżego – wystarczy smażyć tylko tyle, by listki zmiękły (potem gdy przestygną – warto je drobno posiekać). Odstawić na chwilę do przestygnięcia.W dużej misce rozkłócić jajka. Dołożyć pozostałe składniki i wymieszać do uzyskania jednolitej masy. Dodać przestygnięty szpinak – połączyć.Wyłożyć masę do formy żaroodpornej (Małgosia używała 20x20cm, a ja użyłam mniejszą okrągłą i popełniłam błąd bo sernik jednak odrobinkę rośnie). Piec ok. 30 min. w temperaturze 200 stopni. Smacznego  /wydrukuj przepis/ 