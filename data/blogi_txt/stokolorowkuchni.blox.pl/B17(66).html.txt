Zobaczyłam je u Trzaski rok temu.  Zaciekawił mnie ich smak. Teraz, kiedy tylko zobaczyłam bób na targu, postanowiłam spróbować.  Wyszły cudowne.  Przepis cytuję za Agą, z moimi uwagami w nawiasach.    Składniki:  1 kg bobu (waga surowego) 300g mąki  1 jajko sól  ﻿ Wykonanie: Bób wrzucamy do posolonego wrzątku i gotujemy do miękkości. Odcedzamy i przepuszczamy taki jeszcze mocno ciepły przez praskę do ziemniaków (ja rozgniotłam tłuczkiem do ziemniaków,  tak aby pozostały jeszcze drobne kawałeczki i robiłam to z zimnym bobem). Ja przedtem wyłuskałam bób z łupinek (ja też). Pozwalamy ostygnąć purée (moje oczywiście było już zimne) . Wbijamy jajko i zagniatamy z mąką. Powinniśmy uzyskać miękkie, ale nie klejące się do dłoni ciasto. W miarę potrzeby można dosypać mąkę. Z ciasta formujemy wałeczki i tniemy na skos jak... kopytka. Wrzucamy na osolony wrzątek i gotujemy 5 minut od wypłynięcia. ﻿    ﻿/wydrukuj przepis/ 