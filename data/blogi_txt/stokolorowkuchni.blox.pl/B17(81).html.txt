Bułeczki jeszcze świeżutkie bo z popołudnia.  Miękkie jak jeszcze żadne wcześniej.  Nie wiem czy ze względu na mąkę (ekologiczna pszenna chlebowa) czy to ten przepis. A przepis oczywiście z encyklopedii chleba.          Składniki:  450 g mąki chlebowej pszennej2 łyżeczki soli½ łyżeczki cukru pudru6 g drożdży suszonych50 g masła lub margaryny250 ml letniego mleka1 jajkoDo posmarowania:1 żółtko15 ml wodymak, sezam na posypkęWykonanie:Wymieszać mąkę i sól, dodać drożdże i cukier. Następnie dodać masło i siekać aż mikstura będzie przypominać okruchy (ja wsypałam wszystko do robota i posiekałam tam, a następnie przełożyłam wszystko do miski).  Zrobić wgłębienie i wlać w nie mleko i jajko.  Wymieszać aż powstanie ciasto, które następnie wykładamy na lekko opruszoną mąką powierzchnię. Wyrabiać przez 10 minut aż ciasto będzie gładkie i elastyczne. Włożyć do naoliwionej miski i przykryć naoliwioną folią samoprzylepną.  Odstawić w ciepłe miejsce na 1 godzinę aż ciasto podwoi swoja objętość. Następnie wyłożyć ciasto na opruszoną mąką powierzchnię, nacisnąć, żeby odgazować i ugniatać przez kolejne 2, 3 minuty.  Podzielić na 12 równych części i uformować bułeczki.Warkocze: Podzielić kawałek na 3 równe części. Uformować wałki o równej długości.  Sczepić 3 wałki i upleść warkocz niezbyt ciasno.  Końce złączyć i zawinąć pod spód. Wiejskie bułeczki: Kawałek podzielić na 2 części w proporcji 2/3 do 1/3. Uformować płaskie kule.  Mniejszy kawałek wyłożyć na większy i drewnianą łyżką zrobić dziurę przez środek.Węzły: Uformować długi wałek i zawiązać go w pojedynczy węzeł.Gotowe bułeczki wyłożyć na wysmarowanej tłuszczem blasze w dużych odstępach.  Przykryć naoliwioną folią przylepną i odstawić na 30 minut w ciepłe miejsce aż bułeczki podwoją swoją objętość. Nagrzać piekarnik do 220 stopni.  Wymieszać żółtko z wodą i posmarować bułki.  Posypać makiem lub sezamem. Piec przez 15-18 minut aż będą złote.  Przełożyć na kratkę do ostygnięcia. /wydrukuj przepis/ 