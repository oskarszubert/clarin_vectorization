Rok temu zobaczyłam je u Dorotki i nie mogłam zapomnieć.  Teraz odpowiednio wcześnie zakupiłam większą ilość migdałów i zabrałam się do roboty.  Pierniczki inne niż wszystkie, mocno migdałowe, mało korzenne (może dać więcej przyrawy?).  Jednak polecam i to bardzo.  Przepis w ramach IV Festiwalu Pierniczków. Składniki: 300 g mąki żytniej (może być razowa)200 g zmielonych migdałów1 jajko100 g brązowego cukru3/4 szklanki miodu 1,5 łyżki przyprawy korzennej do piernika1 łyżeczka sody oczyszczonej2 łyżki melasy (można zastąpić kakao)50 g masła2 łyżki likieru migdałowegopół szklanki posiekanych drobno migdałów (obranych wcześniej ze skórki *)120 g całych, obranych migdałów (do dekoracji)    Ponadto:   1 jajko roztrzepane z 2 łyżkami mleka do posmarowania pierniczków przed pieczeniem    Wykonanie: W niedużym garnuszku umieścić: cukier, miód, melasę, masło. Podgrzewać, aż do całkowitego rozpuszczenia się cukru, przestudzić. Do  dużej miski wsypać mąkę żytnią, zmielone i posiekane drobno migdały,  jajko, przyprawę korzenną do piernika, sodę oczyszczoną. Wymieszać, wlać  przestudzoną masę miodową, dodać likier. Wyrobić ciasto (może się lekko  kleić). Podsypując  ciasto mąką (tylko tyle, by się nie kleiło), rozwałkować na grubość  około 5 mm. Wykrawać dowolne kształty pierniczków. Układać na blaszce, pozostawiając nieduże odstępy między  pierniczkami. Na wierzch każdego pierniczka wcisnąć migdałka. Przed  pieczeniem po wierzchu posmarować jajkiem rozmąconym z mlekiem. Piec w  temp. 190ºC przez około 8 - 10 minut. Studzić na kratce.   * polecam migdały zalać na kilka minut wrzątkiem a dopiero potem ściągać z nich skórkę /wydrukuj przepis/ 