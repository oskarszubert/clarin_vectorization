Dzisiaj są imieniny mojego synia, dlategto też musi być coś słodkiego.  Wrześniowa propozycja do Weekendowej Cukierni to właśnie to.  Śliwki, migdały i ciasto drożdżowe, czyli to co syniowi na pewno posmakuje.  Przy wyrabianiu doskonale sprawdziła się metoda Bartineta i w ten oto sposób nauka z piekarni po godzinach zaowocowała w cukierni :) Ponieważ są też tacy co mają też dzisiaj urodzinki, placuszek jest też i dla nich.    Składniki: 20 g świeżych drożdży 200 ml letniego mleka 400 g mąki szczypta soli 1 jajko 100 g cukru + 1 łyżka 75 g roztopionego masła 1,25 kg węgierek 50 g posiekanych migdałów 1/2 łyżeczki cynamonu (użyłam cukru cynamonowego)   Wykonanie: Drożdże rozrobić z mlekiem i 1 łyżką cukru i odstawić na 15 min, by zaczyn zaczął pracować.  Połowę  mąki, sól, jajo i 75 g cukru wymieszać z rozczynem drożdżowym i  roztopionym masłem. Wyrobić ciasto, dodając stopniowo pozostałą mąkę.  (Ciasto powinno odchodzić od brzegów miski; jeżeli się klei, należy  dosypać trochę więcej mąki). Pozostawić ciasto pod przykryciem przez 30 min do wyrośnięcia. Węgierki umyć, osuszyć, wypestkować i przekroić na ćwiartki.  Ciasto energicznie zagnieść, by je odpowietrzyć, a następnie rozwałkować. Standardową blachę posmarować masłem i rozłożyć na niej równomiernie rozwałkowane ciasto.  Na cieście ułożyć śliwki, posypać migdałami. Pierkarnik nagrzać do temperatury 220 st. C. Piec ciasto na dolnym poziomie piekarnika przez 30 min.  Pozostały cukier wymieszać z cynamonem i [posypać nim jeszcze ciepłe, upieczone ciasto.      /wydrukuj przepis/ 