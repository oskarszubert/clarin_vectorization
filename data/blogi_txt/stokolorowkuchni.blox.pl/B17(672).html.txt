Tak do końca to nie wiem jak z tą nazwą jest.  Moja Babcia mówi, że to ambasador.  W sieci po nazwą ambasador znalazłam też zupełnie inne ciasto.  Takie też było, chociaż dla rozróżnienia była dodana część murzynkowa.  W każdym razie ciasto cudowne. Najlepsze podobno wtedy, kiedy pęknie (moje na szczęście pękło). Można też dodać do środka bakalie, ale ja chyba wolę bardziej surową wersję.  Składniki: na polewę i część ciasta:  250 g margaryny 12 łyżek wody 5 łyżek kakao 1 i 1/3 szklanki cukru na ciasto:  4 jajka 2 szklanki mąki (niepełne) 1 łyżeczka proszku do pieczenia       Wykonanie:   Składniki na polewę włożyć do wysokiego garnka.  Zagotować i gotować przez około 5 minut, cały czas mieszając.  Polewa ma się lekko ciągnąć. Odłożyć 1/4 masy. Do ostudzonej reszty dodać 4 żółtka i 2 szklanki mąki wymieszane z proszkiem do pieczenia.  Delikatnie wymieszać.  Białka ubić ze szczyptą soli na sztywno.  Dodać do masy i bardzo delikatnie wymieszać.  Ciasto przelać do blachy keksówki (32 cm), wyłożonej papierem do pieczenia.  Pieczemy w 180 stopniach przez około 50 minut.  Ciasto ma być sprężyste i suche w środku.  Jeszcze ciepłe polewamy odłożoną wcześniej polewą (być może trzeba będzie polewę lekko podgrzać). /wydrukuj przepis/ 