To moje tegoroczne odkrycie.  Sama nie wiem dlaczego wcześniej nie robiłam takiego dżemu.  Wersję jabłkową robię co roku, od dawna też lubię połączenie jabłek i żurawin. A dżem?  Mój syn wyjadał jeszcze gorący z garnka.  W prawdzie robiłam go już jeszcze przed rozpoczęcie Różowej Akcji Szarlotka, ale już podczas robienia, pomyślałam, że będzie jak znalazł.  Składniki: 3 kg jabłek 250 g żurawiny 500 g cukru    Wykonanie: Jabłka obieramy i kroimy na cząstki.  Żurawinę przebieramy i przepłukujemy.  Do garnka o grubym dnie wkładamy jabłka i żurawinę.  Polewamy odrobiną wody i gotujemy, aż owoce się rozpadną.  Pod koniec dodajemy cukier, mieszamy i chwilę dalej dusimy (polecam pod przykryciem, bo masa strzela).  Gorący dżem wkładamy do czystych, wyparzonych słoiczków (moje pieką się w piekarniku w 140 stopniach przez około 30 minut) i zakręcamy wygotowanymi przykrywkami.  Odwracamy do góry dnem na kilkanaście minut.   ﻿﻿ /wydrukuj przepis/ 