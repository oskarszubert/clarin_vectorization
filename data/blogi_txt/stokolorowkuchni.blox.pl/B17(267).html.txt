Drożdżówki zawsze kojarzą mi się z wypadami nad jezioro.  Moja mama zawsze wieczorami robi wtedy bułki drożdżowe z wiśniami lub jagodami i cała rodzinka po kąpieli w jeziorku zajada się nimi. Do tej pory nie próbowałam nawet robić takich bułeczek, no bo po co, skoro moja mama jest w tym mistrzynią.  Kiedy jednak zobaczyłam drożdżówki z serem u Liski coś we mnie pękło.  Takich jeszcze w końcu nie jadłam. Kiedy zabrałam się za robienia, mój synio zaczął kręcić nosem na ser i dlatego postanowiłam, że pierwsza partia (robiona z połowy porcji) będzie jednak z jabłkami.  Nie uśmiechało mi się samodzielne jedzenie 8 drożdżówek.  Robiłam je w niedzielne popołudnie a na poniedziałk zostały do pracy i szkoły tylko 2 sztuki. Dlatego też już po dwóch dniach zrobiłam je znowu (tym razem z całej porcji). Połowę wypełniłam ponownie jabłkami a resztę serem - zgodnie z przepisem.  Znikły równie szybko :)    Drożdżówki z seremPrzepis pochodzi z książki: Drożdżowe Wypieki, Małgorzaty Zielińskiej/ok. 16 drożdżówek/Ciasto:500 g mąki pszennej (ja użyłam ok. 600 g, gdyż moje ciasto było zbyt luźne, L, ja też k.)20 g świeżych drożdży (lub 1 łyżeczka suszonych instant)40 g cukru2 jajka50 g masła lub 1/2 szklanki oleju1 szklanka mleka szczypta soliNadzienie:400 g białego sera 3 łyżki cukru pudru1 żółtko1 łyżka cukru waniliowegoDo posmarowania: roztrzepane jajkoZrobić zaczyn: wymieszać drożdże z odrobiną cukru i mleka, odstawić do rośnięcia na kilka minut.Mleko lekko podgrzać, wymieszać z masłem lub olejem, cukrem i solą. Kiedy lekko przestygnie, połączyć z jajkami. Dodać mąkę wymieszaną z zaczynem.Wyrobić gładkie ciasto. Pozostawić przykryte w temperaturze pokojowej na 1-1,5 h., aż podwoi swoją objętość.Przygotować nadzienie serowe: wszystkie składniki utrzeć.Z ciasta formować okrągłe bułeczki, ułożyć na blasze wyłożonej papierem do pieczenia. Pozostawić przykryte ściereczką do lekkiego wyrośnięcia na ok. 30 minut.W każdej bułeczce zrobić płaskie zagłębienie dnem filiżanki lub szklanki, a następnie napełnieć je nadzieniem. Drożdżówki posmarować roztrzepanym jajkiem.Piekarnik nagrzać do 200 st C.Wstawić drożdżówki i piec 15-20 minut, do zrumienienia. Wystudzić na kratce.  Wersja z jabłkami: Ciasto robiłam z połowy porcji Nadzienie: 3 jabłka 1 łyżka cukru 1/4 łyżeczki mielonych goździków 1/2 łyżeczki cynamonu  Wykonanie: Jabłka umyć, obrać, pokroić na ósemki, lub mniejsze kawałki.  Wrzucić na patelnię i lekko poddusić. Posypać przyprawami i cukrem, wymieszać i ostudzić. Z wyrośniętego ciasta uformować 9 lub 8 bułeczek, w środek każdej nałożyć porcję jabłek i zakleić.  Odstawić na 30 minut do wyrośnięcia. Posmarować roztrzepanym jajkiem.  Piec tak jak drożdżówki z serem.    /wydrukuj przepis/ 