Córcia: - Mamo, a nazwałaś je poduszeczki? J: - Jeszcze nie, ale nazwę. Synio: - Mamo, a wstawiłaś je już na bloga?  Bo wiesz, te to musisz. J: - Jeszcze nie, ale skoro każesz to wstawię. No to wstawiam.  W prawdzie miało ich tu nie być, ale skoro dzieci kazały, to wstawiam.  No bo czy może być lepsza rekomendacja niż zadowolenie dzieci?  Może :)  Małżonek po zjedzeniu zapytał :"To kiedy otwieramy tę cukiernię?"  :)    Składniki: mrożone ciasto francuskie jabłka cukier cynamonowy 1 jajko ew. cynamon do posypania  Wykonanie: Ciasto rozmrażamy.  Wykrawamy prostokąty, lub jeśli mamy ciasto w prostokątach to tak je zostawiamy. Jabłka obieramy i kroimy w ósemki.  Na środek każdego kawałka ciasta kładziemy po kawałku lub dwóch jabłka (zależy od wielkości jabłka) i posypujemy cukrem cynamonowym.  Ciasto smarujemy dookoła rozbełtanym jajkiem, składamy na pół i dokładnie sklejamy brzegi.  Górną stronę powstałej "poduszeczki" nacinamy w 3 miejscach, smarujemy jajkiem i posypujemy cynamonem lub cukrem cynamonowym (lub jednym i drugim).  Pieczemy w 210 stopniach przez około 20 minut.  Jemy po przestudzeniu, bo jabłko w środku jest naprawdę gorące.    /wydrukuj przepis/ 