Chodziły za mną już od zeszłego roku i w końcu postanowiłam je zrobić.   To moja kolejna próba znalezienia zastępcy pączków. Te już dużo bardziej podobne do oryginału, ale dochodzę do wniosku, że jednak nie ma jak smażenie w tłuszczu :) Przepis podpatrzony u Dorotki.     Składniki na 24 średniej wielkości pączki (robiłam z połowy porcji):  1 i 1/3 szklanki ciepłego mleka 1 paczka drożdży  suchych (7 g) lub 14 g świeżych 2 łyżki miękkiego lub roztopionego masła2/3 szklanki cukru2 jajka5 szklanek mąki pszennej (można część zastąpić np. mąką razową - dałam pół na pół)1 łyżeczka soli   Do posmarowania i obtoczenia: 100 g masła, roztopionego1,5 szklanki drobnego cukru (caster sugar)1 łyżka cynamonu (jeśli nie lubicie, można pominąć) Wykonanie:   Suche  drożdże rozpuścić w letnim mleku, odstawić na 10 minut (w przypadku  świeżych wcześniej trzeba zrobić rozczyn). Po tym czasie do mleka dodać  masło (jeśli roztopione, to ochłodzone) i cukier. Wmieszać roztrzepane  jajka, dodać mąkę i sól, wyrobić. Można sobie pomóc mikserem z hakiem do  ciasta drożdżowego. Ciasto powinno być gładkie, elastyczne, nie klejące. Odstawić przykryte w ciepłe miejsce do podwojenia objętości. Po  tym czasie ciasto wyjać, krótko wyrobić, rozwałkować na grubość około  13 mm. Większą szklanką wycinać koła, mniejszą foremką wycinać dziurki,  by powstał kształt oponek.  Układać na blaszce (wysmarowanej masłem,  wysypanej kaszą manną lub na papierze do pieczenia). Przykryć,  pozostawić do napuszenia na 45 minut w ciepłym miejscu. Piec  w temperaturze 180ºC około 8 - 10 minut (lepiej sprawdzić już po 8 minutach, nie chcemy bowiem, by pączki były zbyt suche ;). Jeszcze w czasie pieczenia pączków roztopić masło, cukier wymieszać z cynamonem.  Pączki po upieczeniu przestudzić około 2 minut, potem zanurzać w maśle, z każdej strony, (proponują pozwolić masłu spłynąć bo inaczej cukier zbija się w grudki co widać u mnie na zdjęciach) obtoczyć w cukrze, odłożyć na kratkę. /wydrukuj przepis/ 