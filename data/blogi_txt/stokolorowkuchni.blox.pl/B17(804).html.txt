U nas w domu pierogi w każdej wersji cieszą się popularnością. Ponieważ dawno ich nie robiłam, postanowiłam wykonać wersję śliwkową.  Chyba smakowały, bo zniknęły bardzo szybko. Składniki:  2 szklanki mąki ﻿ 1 łyżeczka masła 1 jajko  około 1 szklanki ciepłej wody      śliwki cukier     śmietanka cukier Wykonanie: Z podanych składników zagniatamy ciasto.  Ilość wody dostosowujemy w zależności od użytej mąki, czy pogody jaka właśnie panuje.  Ciasto formujemy w kulę i wkładamy np do naczynia żaroodpornego, aby odpoczęło.  W międzyczasie myjemy śliwki.  Każdą kroimy na pół i wyjmujemy pestkę.   Ciasto rozwałkowujemy i wykrawamy krążki (wielkością dostosowujemy je do wielkości śliwek).  Na każdy kawałek ciasta kładziemy po połówce śliwki i dodajemy odrobię cukru.  Sklejamy pierogi. Gotujemy je w osolonej wodzie, od momentu kiedy wypłyną przez około 3  minuty.   Podajemy ze śmietanką wymieszaną z cukrem. ﻿ 