Dopiero zapoznaję się z jarmużem, ale chyba już się polubiliśmy. Zarówno w formie zupy jak i tego koktajlu bardzo mi posmakował. Chyba mogę nawet powiedzieć, że to jeden z lepszych smoothie, jakie piłam.  Idealny na drugie śniadanie.  Pomysł na połączenie jarmużu z mango podejrzałam u Eweliny.      Składniki: 2 liście jarmużu (bez gałązek) pół mango 1 łyżka siemienia lnianego pół jabłka ok. 200 ml mleka   Wykonanie: Mango i jabłko obieramy i kroimy na kawałki.  Do misy blendera wrzucamy wszystkie składniki i dokładnie miksujemy całość.  W razie potrzeby rozcieńczamy wodą, ale ja wolę wersję bardziej gęstą. Przelewamy do szklanki i pijemy natychmiast. 