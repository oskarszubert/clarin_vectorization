Rewelacyjny i już.  Zresztą czego się można spodziewać po przepisie mistrza.  Smakiem zbliżony do naszego ukochanego chleba, więc coś czuję, że się przerzucę na ten przepis. Składniki na zaczyn:  230 g mąki żytniej pełnoziarnistej (dałam typ 1850) 185 g wody 1 łyżka i 1 łyżeczka dokarmionego zakwasy żytniego    Składniki na ciasto właściwe:  455 g mąki wysokoglutenowej 230 g mąki pszennej pełnoziarnistej 440 g wody 16 g (1 łyżka) soli 4 g drożdży instant cały zaczyn, minus 1 łyżka i 1 łyżeczka    Wykonanie: Wymieszać składniki zaczynu i odstawić na 14-16 godzin w pomieszczeniu o temperaturze 21 stopni.  Wymieszać wszystkie składniki na ciasto właściwe. Wyrabiać na 1 prędkości przez 3 minuty i przez kolejne 3, na drugiej.  Ponieważ ciasto jest z mąki żytniej pełnoziarnistej, może się zdarzyć, że będzie potrzeba wymieszania przez kolejne 15-30 sekund.  Pożądana temperatura ciasta to 26-27 stopni. Wyrobione ciasto odstawiamy na 1 godzinę do wyrośnięcia. Dzielimy je na 2 części i formujemy owalne lub okrągłe bochenki. Odstawiamy do ponownego wyrośnięcia na 50-60 minut w temperaturze 26-27 stopni.   Pieczemy z parą w 235-240 stopniach przez 15 minut, a następnie zmniejszamy temperaturę do 225 i pieczemy kolejne 20-25 minut.      /wydrukuj przepis/ 