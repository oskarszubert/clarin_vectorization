Takie kolacje to jest to.  Pełne smaku, warzyw, prawdziwie wiosenne.   Jeżeli upieczecie szparagi wcześniej, to wykonanie tej sałatki zajmie nie więcej niż 5 minut.  Jeżeli pieczecie bezpośrednio przed kolacją, warto zarezerwować sobie około 15 minut więcej (w zależności od tego, jak szybko nagrzewa się Wasz piekarnik). Można podać sałatkę z sosem vinaigrette, ale bez niego też jest pyszna.﻿       Składniki:  szparagi pieczone jajko sałata (lub mieszanka sałat) 1 kromka chleba (np tego) szczypiorek 1 łyżka octu winnego sól, pieprz       Wykonanie: Umytą i osuszoną sałatę kładziemy na talerzu.  Szparagi kroimy na cząstki i układamy na sałacie. Zagotowujemy wodę z octem winnym.  Rozgrzewamy patelnię grillową.  Jajka wbijamy ostrożnie na talerzyk i delikatnie zsuwamy do lekko wrzącej wody. Gotujemy 3-4 minuty﻿.  Kiedy gotują się jajka grillujemy kromkę chleba.  Zgrillowaną kroimy na mniejsze kawałki i kładziemy na talerzu.  Wyjmujemy ugotowane jajka łyżką cedzakową. i kładziemy na wierzch sałatki.  Posypujemy szczypiorkiem. 