Na tradycyjne angielskie bułeczki miałam chęć już od dawna. Jednak co roku jakoś się nie składało, a chciałam je zrobić koniecznie w Wielkim Poście.  W tym roku miałam jednak mobilizację.  Wahałam się tylko czy skorzystać z przepisu Donny Hay, czy z przepisu Hamelmana.  Wygrał mistrz.  Donna za rok? Może wcześniej, bo bułeczki zrobiły furorę u nas w domu. Zdecydowanie nie tylko na Wielki Piątek.     Składniki:Na zaczyn:  40 g mąki pszennej chlebowej  190 g mleka 1/2 łyżki cukru (u mnie trzcinowy) 7 g drożdży instant  Wykonanie:Drożdże rozpuścić w mleku, dodać mąkę i cukier.  Całość dokładnie wymieszać.  Miskę przykryć folią i odstawić na około pół godziny, aż zaczyn podwoi swoją objętość.   Składniki na ciasto właściwe:  340 g mąki chlebowej 55 g miękkiego masła 1 jajko 60 g cukru (u mnie trzcinowy)﻿ 1/2 łyżeczki soli 1/2 łyżki mielonego ziela angielskiego 110 g rodzynek  40 g kandyzowanych skórek pomarańczy i cytryny cały zaczyn﻿    Wykonanie:Przesiać mąkę do miski.  Dodać miękkie masło i wymieszać, aż masło będzie równo rozprowadzone po całej mące.  Dodać jajko, cukier, sól, ziele angielskie i całość wymieszać.  Dodać zaczyn i wyrabiać ciasto na najniższej prędkości miksera przez 3 minuty. Następnie wyrabiać przez kolejne 3 minuty na wyższej prędkości. Na koniec dodać rodzynki i skórki kandyzowane.  Wyrobić tak, aby owoce były rozprowadzone równomiernie.  Nakryć miskę i odstawić ciasto na godzinę do wyrośnięcia.   Wyrośnięte ciasto uderzyć, aby odgazować. Podzielić je na 12 równych części.  Z każdej ulepić bułkę.  Bułeczki ułożyć  na blaszce w równych odstępach. Nakryć i odstawić do ponownego wyrośnięcia na około 1 godzinę. Składniki na białą masę:  30 g roztopionego masła 20 g mleka 1/2 łyżeczki ekstraktu waniliowego 30 g cukru (zwykły biały)  1 łyżeczka startej skórki z cytryny 55 g maąki 2 łyżeczki rozbełtanego jajka  Wykonanie:Podczas gdy bułeczki rosną, przygotowujmy pastę na krzyże.    W garnku rozpuszczamy masło i cukier.  Zdejmujemy z ognia i dodajemy mleko, wanilię, skórkę cytrynową i 2 łyżeczki jajka.  Całość mieszamy do połączenia składników.  Przesiewamy mąkę i ponownie mieszamy tak, aby nie było grudek.  Pastę przekładamy do rękawa cukierniczego z 0,5 cm końcówką.  Pastę wyciskamy na bułeczki tak, aby na każdej bułce powstał krzyż. Tak udekorowane bułeczki wkładamy do piekarnika nagrzanego do 220 stopni na około 14 - 16 minut.  Pomimo tego, że bułeczki będą dość brązowe, będą bardzo miękkie.     Kiedy bułki będą się piekły, przygotowujemy syrop.   50 g cukru i 50 g wody mieszamy i gotujemy tak, aby powstał syrop.  Gorące jeszcze bułki smarujemy syropem.  Jemy ciepłe.﻿ 