Kolejne risotto.  Niestety ze względu na porę roku zamiast mieszanki świeżych grzybów musiałam dać pieczarki. Według Ainsley'a są to składniki na 2 porcje, ale jak dla mnie spokojnie 3 osoby mogą się tym najeść.  Składniki : 15 g suszonych borowików 300 ml wrzątku 2 łyżki oliwy 1 mała cebula, posiekana 2 ząbki czosnku, posiekane 225 g ryżu do risotto 600 ml bulionu warzywnego 50 g masła 250 g świeżych mieszanych grzybów (dałam pieczarki) 4 łyżki posiekanej natki pietruszki 2 łyżki startego parmezanu sól, pieprz  Na zieleninę: 2 łyżki oliwy 2 zabki czosnku, posiekane 250 g świeżego szpinaku (dałam mrożony) sól  Wykonanie: Suszone grzyby zalać wrzątkiem i odstawić.  Bulion warzywny postawić na małym ogniu, tak aby cały czas był gorący.  Podgrzać łyżkę oliwy w dużym garnku, podsmażyć cebulę i czosnek.  Dodać ryż i gotować kolejną minutę.  Dodawać po chochelce bulionu za każdym razem kiedy cały płyn się wchłonie.  Należy pamiętać o częstym mieszaniu. Namoczone grzyby wyjąc z wrzątku i dodać do risotto.  Stopniowo dodawać wywar z moczonych grzybów i dalej gotować aż cały płyn się wchłonie. W międzyczasie podgrzać pozostały olej i kawałek masła na patelni. Podsmażyć posiekane świeże grzyby na dużym ogniu przez 3-4 minuty, aż zmiękną.  Podsmażone grzyby dodać z pietruszką, parmezanem i resztą masła do risotto, doprawić do smaku.  Zdjąć z ognia i trzymać w cieple. Na patelni podsmażyć czosnek na oliwie.  Dodać szpinak i dusić przez 2-3 minuty (ja swój podgrzewałąm, aż się rozmroził i zagrzał), doprawić do samku. Risotto wyłożyć do naczynia i na wierzch wyłożyć szpinak.  Można posypać parmezanem.   /wydrukuj przepis/ 