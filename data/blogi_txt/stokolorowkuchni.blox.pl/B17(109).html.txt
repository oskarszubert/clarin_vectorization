Ciasto na ten chleb wyszło mi dość mokre i lejące.  Dlatego też zdecydowałam się upiec go w formie.  Mimo wszystko smak znakomity.  Kolejny przepis Hamelmana (tym razem, z lenistwa cytuję za Tatter).  Moje uwagi są w nawiasach kursywą, pozostałe uwagi pochodzą od Tatter.   Zaczyn zakwasowy:  200g średniej maki żytniej (można odmierzyć 170g maki żytniej jasnej/białej i dodać 30g otrębów żytnich) 160g wody 2 łyżki zakwasu żytniego 150% hydracji (ja dałam 100% hydracji)  Wykonanie: Składniki wymieszać na gęsta papkę i szczelnie przykryte zostawić na 14 godzin (max. 16)  Ciasto właściwe:  130g średniej maki żytniej (lub jw) (ja w obydwu przypadkach użyłam typ 720) 170g białej maki pszennej wysokoglutenowej (np. Manitoba) 1/2 łyżeczki drożdży instant﻿ 215g wody 10g soli 360g zaczynu (cały minus 2 łyżki)     Wykonanie: Wszystko dobrze wymieszałam (ciasto było luźne i lepkie), sprawdziłam hydrację i wyrabiałam ciasto przez kilka minut (6-7 minut). Ciasto odstawić do wyrośnięcia na około 1 godzinę. Ciasto wyjęłam na omączony blat i ukształtowałam okrągły bochenek.  (ja włożyłam ciasto do długiej keksówki). Włożyłam go do kosza, złączeniem w górę i zostawiłam do wyrośnięcia, szczelnie przykryty, w temperaturze 27C. Piec z kamieniem rozgrzałam do 240C. Płytko nacięty bochenek wsunęłam do pieca. Piekłam ze zwykłą para ok. 15 minut (po 10 minutach parę wypuściłam), zmniejszyłam temperaturę do 230C i piekłam kolejne 35 minut. ﻿    /wydrukuj przepis/ 