Dwa w jedym, na dwie akcje.  Jedne i drugie owoce zbierane własnoręcznie (z małą pomocą małych i trochę większych rączek) i okupione dużą ilością ugryzień komarów.  Jest tylko jedno ale. Nie lubię piec nie w swojej kuchni.  Z kilku powodów.  Po pierwsze nie wyczułam jeszcze piekarnika (chociaż tym razem z tym nie było najgorzej), po drugie mam do wyboru takie a nie inne formy (dostępne były jednak za krótkie na rolady), po trzecie zawsze jak się staram żyby wyszło (a u teściowej zawsze się staram) to jakieś wpadki ZAWSZe są (oczywiście zważyła mi się śmietana), po czwarte ograniczony dostęp do netu (a jak się okazało już po upieczeniu, Dorotuś mogła być niezwykle pomocna - ale to już następnym razem).  Mimo wszystko moje pierwsze w życiu rolady smak mają super, chociaż z wyglądu jakoś niekonieczne. Nie szkodzi, w końcu praktyka czyni mistrza.  Już doczytałam u Dorotuś i teraz wiem, że ciasto jeszcze ciepłe zwija się w ściereczkę posypaną cukrem waniliowym (a w gazecie z przepisem nie było o tym ani słowa). Ponieważ nie wiedziałam, to ciasto lekko się podłamało, do tego było z krótkie, więc efektu rolady prawie nie ma :(  Ale najważniejsze, że wszystkim smakowało, no i że zrobiłam dwa ciasta w bardzo krótkim czasie - a to lubię najbardziej.    Rolada truskawkowo-czekoladowa Składniki: 3 jajka 2 torebki cukru waniliowego 10 dag + 2 łyżki cukru 5 dag mąki pszennej (około 3 łyżki) 2 płaskie łyżki mąki zmiemniaczanej czubata łyżka kakao płaska łyżeczka proszku do pieczenia 3 łyżeczki żelatyny 30 dag truskawek 2 łyżki soku z cytryny 15 dag śmietany kremówki 4 łyżki konfitury z truskawek 2 gałązki mięty (nie dałam) 2 małe kosteczki gorzkiej czekolady (nie dałam)   Wykonanie: Białak oddzielić od żółtek i ubić na sztywną pianę z dodatkiem szczypty soli, 5 łyżek cukru i torebki cukru waniliowego.  Wymieszać z żółtkami i następnie z obydwoma rodzajami mąki, kakao i proszkiem do pieczenia.   ciasto rozsmarować na wyłożonej pergaminem blasze o wymiarach 32x39 cm (moja była mniejsza i to źle).  Piec 12 minut w temperaturze 175 stopni.  Gotowy biszkopt przełożyc na obsypaną cukrem waniliowym ściereczkę, zdjąć pergamin i zwinąć.  Pozostawić zwinięty do ostygnięcia.  Żelatynę zalać niewielką ilością zimnej wody.  Gdy spęcznieje rozpuścić podgrzewając lub zalać odrobiną wrzątku i wymieszać.  Około 20 dag truskawek pokroić w kostkę.  Resztę zmiksować z 2 łyżkami cukru i sokiem z cytryny.  Śmietankę ubić na sztywno z drugim cukrem waniliowym, wymieszać z przestudzoną żelatyną i połączyć ze zmiksowanymi truskawkami.  Odstawić do lodówki do stężenia (ale nie całkowitego!). Biszkopt rozwinąć, posmarować konfiturą, a na niej rozsmarować tężejący krem truskawkowy i posypać owocami pokrojonym w kostkę.  Zwinąc roladę.  (Ja dodatkowo ownięłam w folię, żeby nic nie wyciekło). Włożyć do lodówki na minimum 2 godziny, do całkowitego stężęnia. Zmielić 2 łyżki cukru z listkami mięty. Oprószyć ciasto i posypać startą czekoladą. Przepis z "Kobiety i życie" /wydrukuj przepis/      Rolada jagodowa    Składniki: 3 jajka 2 torebki cukru waniliowego 10 dag + 2 łyżki cukru 4 łyżki mąki pszennej 2 płaskie łyżki mąki zmiemniaczanej płaska łyżeczka proszku do pieczenia 3 łyżeczki żelatyny 30 dag jagód 15 dag śmietany kremówki   Wykonanie: Białak oddzielić od żółtek i ubić na sztywną pianę z dodatkiem szczypty soli, 5 łyżek cukru i torebki cukru waniliowego.  Wymieszać z żółtkami i następnie z obydwoma rodzajami mąki i proszkiem do pieczenia.   Ciasto rozsmarować na wyłożonej pergaminem blasze o wymiarach 32x39 cm .  Piec 12 minut w temperaturze 175 stopni.  Gotowy biszkopt przełożyc na obsypaną cukrem waniliowym ściereczkę, zdjąć pergamin i zwinąć. Pozostawić zwinięty do ostygnięcia.  Żelatynę zalać niewielką ilością zimnej wody.  Gdy spęcznieje rozpuścić podgrzewając lub zalać odrobiną wrzątku i wymieszać.  Około 10 dag jagód zmiksować z 2 łyżkami cukru.  Śmietankę ubić na sztywno z drugim cukrem waniliowym, wymieszać z przestudzoną żelatyną i połączyć ze zmiksowanymi jagodami.  Odstawić do lodówki do stężenia (ale nie całkowitego!). Biszkopt rozwinąć, rozsmarować tężejący krem jagodowy i posypać pozostałymi owocami.  Zwinąć roladę.  (Ja dodatkowo ownięłam w folię, żeby nic nie wyciekło).  Włożyć do lodówki na minimum 2 godziny, do całkowitego stężęnia. /wydrukuj przepis/ Przepis na podstawie przepisu na roladę truskawoko-czekoladową. 