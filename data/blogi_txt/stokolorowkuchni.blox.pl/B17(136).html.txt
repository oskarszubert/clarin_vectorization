Robiłam go już kilka razy, chociaż ostatnio sama nie wiem kiedy. To ulubiony chleb Liski i nic a nic się jej nie dziwię.  Jest troszkę podobny w smaku do naszego ulubionego chleba, chociaż nieco bardziej wilgotny.    Zaczyn:  360 g mąki żytniej chlebowej (typ 720) 300 g wody 20 g zakwasu żytniego  Ciasto właściwe:  230 g mąki żytniej 300 g mąki pszennej (dałam razową) 400 g wody 1 płaska łyżka soli morskiej (jeśli używamy soli zwykłej, należy dać jej mniej) 3 g drożdży suszonych instant (=1 łyżeczka)  ZaczynWieczorem, przed pójściem spać:Składniki zaczynu mieszamy w misce. Nie miksujemy, chodzi tylko o to, żeby wszystko się połączyło.Miskę przykrywamy ściereczką i zostawiamy na 12-16 godzin. Następnie:dodajemy  do zaczynu wszystkie pozostałe składniki. Mieszamy dokładnie - może być  mikserem, ale nie za długo, tak ok. 5 minut - by składniki się połączyły.Zostawiamy pod przykryciem na ok. 30-60 minut Ciasto przekładamy do formy wysmarowanej olejem słonecznikowym i otrębami  żytnimi Zostawiamy do wyrośniecia na 50-60 minut. Ja spryskuję wierzch olejem. Jeśli  jest ciepło, zdarza się, że już po 30 minutach ciasto jest wyrośnięte.Piekarnik nagrzewamy do 230 st C.Wyrośnięte ciasto posypujemy, czym kto lubi. Wstawiamy do piekarnika.Po  15 minutach zmniejszamy temperaturę do 220 st C. Jesli chleb zbyt  szybko się rumieni, przykrwamy go folią aluminiową. Dopiekamy 30-40  minut.Po upieczeniu wyjmujemy koniecznie z blaszki i dokładnie studzimy. Nie kroimy gorącego chleba .   /wydrukuj przepis/    A teraz tajemnice   Bellis namówiła mnie na zdradzenie swoich tajemnic.  Miałam kłopot i to duży. Ponieważ Bellis zaczęła od muzyki zacznę też i ja. Skończyłam szkołę muzyczną - całe 12 lat.  A efekt jest taki, że od kiedy zagrałam dyplom nie siadłam już więcej do pianina. Nawet mój mąż ma mi za złe, że nie słyszał jak gram.  (No dobrze, grałam mu fragment Faith No More, ale to się nie liczy). Tajemnica numer dwa to to, że przez jeden rok grałam w studenckim teatrze - to były czasy.  Sztuka napisana przez naszego wykładowcę, z rewelacyjnym podkładem muzycznym.  Był nawet festiwal i dostaliśmy nagrodę za najlepszy scenariusz. A do zdradzenia swoich tajemnic zapraszam Jolę, Tili i Agnieszkę. 