Kolejny przepis z książki Lindy Wildsmith.  Tym razem gruszki, które przygotowuje się dosłownie chwilę.  Potem trzeba poczekać 3 miesiące na konsumpcję, ale warto.  Idealne do sera czy mięsa jako przystawka.      Składniki:  ok. 1 kg niewielkich, twardych gruszek 500 ml octu winnego, ryżowego lub słodowego 35 g świeżego, startego imbiru 3 ząbki czosnku 1 1/2 łyżeczki nasion kuminu szczypta soli 200 g cukru demerara       Wykonanie: Umyte słoiki wkładamy do piekarnika i nagrzewamy do 100 stopni. Pokrywki gotujemy. Składniki zalewy umieszczamy w garnku. Zagotowujemy na niewielkim ogniu, aby cukier się rozpuścił. Potem gotujemy przez 5 minut.  W międzyczasie myjemy i obieramy gruszki.  Gruszki przekładamy do gorących słoików  zalewamy gorącą marynatą.  Zakręcamy.  Spożywamy po minimum 3 miesiącach. 