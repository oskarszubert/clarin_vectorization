Na początku tego tygodnia dotarła do mnie wspaniała przesyłka. 4 wielkie kostki czekolady, każda w innym smaku, firmy Chocolate Company.  Nie są to zwykłe czekolady, a czekolady ręcznie robione do przygotowywania gorącego napoju.  Próbowaliśmy całą rodziną i mamy swoich faworytów, oj mamy.    Synek na początek zażyczył sobie Hot Chili.  To czekolada dla smakoszów czekolady gorzkiej.  Na początek nic niezwykłego, ale po wypiciu kilku łyków poczuliśmy niesamowity smak w przełyku.  Tak to było chili.  Było na tyle intensywne, że dzieciaki nie mogły wypić zbyt dużo.  Następnie kosztowaliśmy smak Praline Nougat. Bardzo, bardzo gęsta czekolada, o orzechowym posmaku.  To chyba nasz wspólny rodzinny faworyt, trafiła w nasze gusta.  A jak smakuje zlizywana z łyżeczki :)     Mój osobisty ulubieniec to wersja latte macchiatto - mieszanka czekolady białej, gorzkiej i orzechowej.  Mówię wam rewelacja.  Przyznam się, że prawie nie dałam spróbować rodzinie ;) Na ostatni wieczór (bo kosztowanie tych przyjamności rozłożyliśmy na kilka dni) zostawiliśmy Black and White.  Dobra mieszanka gorzkiej i białej czekolady, nie za słodka, nie za gorzka lecz w sam raz.  W kosteczkach czekolady są zatopione drewniane łyżeczki i kiedy ostatniego dnia synek zobaczył łyżeczkę wystającą z kubka powiedział : "O, to już wiem co się szykuje".  Chyba będzie nam troszkę brakowało tego wieczornego rytuału.  Szkoda, że do Warszawy tak daleko. 