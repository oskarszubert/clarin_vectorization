Już rok temu zbierałyśmy się z Olciakiem do wspólnego pieczenia. Niestety z mojej winy się nie udało.  Ale co się odwlecze ... Dlatego w tym roku zmobilizowałam się, zakasałam rękawy i do roboty.  Olciak zaproponowała przepis na ciasto, które gościło w 3 wydaniu Weekendowej Cukierni, z małymi, jagodowymi zmianami. Wybór rewelacyjny.  A że akurat trafili się goście to jedliśmy dość dużą gromadą i każdemu smakowało.  Dziękuję Olciaku za wspaniały wybór i za wspólne pieczenie.  Za rok powtórka? Ciasto: 210 g mąki pszennej  40 g mąki orkiszowej (dałam pszenną) 1 łyżka mleka w proszku (za radą Kuby dałam 4 łyżki zwykłego mleka) 100 g lekko ciepłej wody  25 g cukru  50 g masła rozpuszczonego i wystudzonego 20 g świeżych drożdży  3 g soli Nadzienie: 1 puszka brzoskwiń- taka ok. 850 g- (450 g samych owoców) duża garść jagódBudyń waniliowy: 1 budyń waniliowy w proszku taki na 500ml mleka  350 ml mleka  8 łyżek soku z brzoskwiń Kruszonka:  75 g masła  75 g cukru brązowego  100 g mąki  1 szczypta soli  50 g płatków migdałów  Sposób wykonania: Rozpuścić masło i odstawić do ostygnięcia. Mleko w proszku rozpuścić w wodzie, dodać drożdże i wymieszać.  Wszystkie składniki ciasta - oprócz soli- przełożyć do miski z robota kuchennego i zagniatać na 1,5 biegu ok. 4 min. Dodać sol i mieszać jeszcze 5 min na 2 biegu. Ciasto przykryć i zostawić do wyrośnięcia na 60 min. Budyń waniliowy ugotować w 350 ml mleka, od zawrzenia potrzymać na ogniu jeszcze przez ok. pół minuty ciągle mieszając. Dodać 8 łyżek soku z brzoskwiń. Wymieszać i ostudzić. Ja rondelek wstawiłam do naczynia z zimną wodą, żeby długo nie czekać, aż ostygnie.  Wybrać prostokątną blachę, w której będziemy piec ciasto i wysmarować ją wewnątrz masłem. Ciasto położyć na środku i uciskając, rozprowadzić je, by pokryło równo całe dno blachy. Na cieście rozsmarować budyń i zostawić na 30 min. Kruszonka Cukier wymieszać z mąką i solą. Dodać zimne masło w małych kawałkach i wygniatać, aż zrobi się kruszonka. Dodać płatki migdałowe. Brzoskwinie pokroić w ósemki i rozłożyć na budyniu. Całość posypać kruszonką. Piec w nagrzanym piekarniku w 200 st. - 25-30 min.        /wydrukuj przepis/ 