Placuszki goszczą u nas bardzo często, jednak z serem (twarogiem) chyba jeszcze nie robiłam.  Kiedy zobaczyłam u Grace takie placuszki, wiedziałam, że zrobię je bardzo szybko.  Tym bardziej, że po razowych drożdżówkach zostało mi w pudełeczku trochę słodzonego sera.    Składniki:  1 jajko 2 łyżki sera (twarogu) 1 łyżka cukru 4 łyżki mąki pszennej razowej 1/2 szklanki mleka owoce (u mnie brzoskwinie)    Wykonanie: Wszystkie składniki (oprócz owoców) mieszamy dokładnie, tak aby powstała masa o konsystencji śmietany (możemy ewentualnie dodać więcej mąki lub mleka).  Placuszki nakładamy po łyżce na rozgrzaną patelnię (ja smażyłam na patelni beztłuszczowej). Placuszki smażymy na złoty kolor z dwóch stron.  Podajemy z owocami.  Jeśli chcemy, możemy dodać pokrojone owoce bezpośrednio do ciasta i tak smażyć.    /wydrukuj przepis/ 