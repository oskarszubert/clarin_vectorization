Dawno nie było Ainsley'a.  Stęskniliście się?  Bo ja bardzo.  No dobra, w domu pojawiał się od czasu do czasu, ale nie było już tego szaleństwa.  A szkoda.  Na szczęście zabrałam się za tego kurczaka.  Jest rewelacyjny, słodki, ostry, inny niż wszystkie, najlepszy.  Przymierzałam się do niego od wakacji i wreszcie nadszedł ten czas.  Składniki: 3 ząbki czosnku, rozgniecione 2 łyżki miodu 4 łyżki ketchupu 4 łyżki sosu Worcestershire 2 łyżeczki angielskiej  musztardy 2 łyżeczki sosu Tabasco 3 piersi z kurczaka pocięte na cienkie paski sól, pieprz  Wykonanie: Namoczyć dwanaście 25 centymetrowych patyczków do szaszłyków w wodzie przez przynajmniej 20 minut.  W międzyczasie wymieszać czosnek, miód, ketchup, sos Worcestershire, musztardę i Tabasco i doprawić solą i pieprzem.  W powstałym sosie obtoczyć kurczaka, przykryć naczynie i marynować przez minimum 20 minut (najlepiej przez noc). Rozgrzać grill, lub patelnię grillową. Zamarynowanego kurczaka nadziewać na patyczki do szaszłyka. Grillować na patelni lub grillu przez 6-7 minut, przewracając od czasu do czasu, aż kurczak się zezłoci.     /wydrukuj przepis/ 