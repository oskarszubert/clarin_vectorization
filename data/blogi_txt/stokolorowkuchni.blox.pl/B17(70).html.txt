Ten przepis, pochodzący z Kwestii Smaku, poleciła mi moja koleżanka z pracy, Magda.  Powiedziała, że to hit.  Miała rację. Mocno, bardzo mocno czekoladowe, rozpływające się w ustach. Składniki:  300 g ciemnej, gorzkiej czekolady (70%) 225 g masła 3 całe jajka 1/2 łyżeczki aromatu waniliowego 275 g drobnego cukru  135 g mąki 1/4 łyżeczki soli  ﻿Wykonanie: Piekarnik nagrzewamy do 160 stopni. Formę o wymiarach 20 x 30 cm wykładamy papierem do pieczenia.1/3 ilości czekolady (1 tabliczkę 100 g) ścieramy na tarce o grubych oczkach i odstawiamy do lodówki (ja dałam nieco mniej i to był błąd).Resztę czekolady łamiemy na kostki i rozpuszczamy w rondelku razem z posiekanym na kawałki masłem, na małym ogniu. Staramy się nie podgrzewać zbytnio masy, tylko rozpuścić i odstawić z ognia. Jajka ubijamy na puszysto z wanilią i cukrem. Dodajemy masę czekoladową i razem przez chwilkę miksujemy na wolnych obrotach.Dodajemy przesianą mąkę, sól i delikatnie i dokładnie mieszamy na jednolitą masę (można mikserem na małych obrotach, chociaż ja robiłam do łyżką).Przekładamy do przygotowanej formy. Posypujemy startą czekoladą z lodówki.Pieczemy przez 20 minut. Wyjmujemy z piekarnika i odstawiamy do całkowitego wystudzenia. ﻿ /wydrukuj przepis/ 