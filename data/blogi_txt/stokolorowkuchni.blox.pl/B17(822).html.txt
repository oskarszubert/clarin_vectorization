Nie mogła nie wyjść doskonała.  W końcu korzystałam z przepisów mistrzów:  P. Reinharta (podpatrzony u Gospodarnej Narzeczonej) i Małgosi.  Połączenie idealne.  Zdecydowanie to najlepsze pizza jaką do tej pory zrobiłam i wiem, że sos i ciasto wchodzą na stałe do repertuaru.  Składniki na ciasto:  575g mąki pszennej chlebowej 1 łyżeczka drożdży instant lub 3 łyżeczki świeżych 60g oliwy z oliwek 340g - 400g ( w zależności o rodzaju użytej mąki) lodowato zimnej wody (dałam 340) (warto dodać odrobinę soli) Wykonanie: Mieszamy w misce suche składniki, następnie dodajemy oliwę i wodę, dopóki mąka chłonie. Wyrabiamy gładkie ciasto przez 5-7 minut. Ciasto będzie lepkie, elastyczne i powinno ostawać od brzegów miski. Teraz na omączonej stolnicy dzielimy ciasto na części, tyle ile placków chcemy upiec. Każdą część formujemy w kulę. Każdą układamy na naoliwionej blasze, takiej która zmieści się do lodówki. Blachę, formę z kulami ciasta przykrywamy i wkładamy na noc do lodówki. Można je tam trzymać nawet 3 dni. Na 2 godziny przed pieczeniem wyjmujemy ciasto z lodówki na 2 godziny przed pieczeniem.Piekarnik z kamieniem rozgrzewamy (to warto zacząć już wcześniej) do maksymalnej temperatury ( u nas 280 st. C). Obsypujemy mąką lub semoliną łopatę, szczodrze. Z każdego placka formujemy cienką, okrągłą pizzę, pozwalamy jej odpocząć 15-20 minut. Najlepiej od razu na łopacie. Dajemy ulubione dodatki (nie zapominamy o sosie). Zsuwamy z łopaty do piekarnika. Pieczemy do momentu, gdy brzegi będą upieczone ( około 8-12 minut). Przed pieczeniem kolejnej pizzy dogrzewamy piekarnik.   Składniki na sos:    400g dobrej jakości pulpy pomidorowej 2 drobno utarte ząbki czosnku garść posiekanych świeżych ziół (u mnie były: oregano, tymianek, bazylia) 2 łyżki oliwy extra vergine ½ łyżeczki octu balsamicznego sól, pieprz do smaku  Wykonanie: W miseczce mieszamy wszystkie składniki. Odstawiamy do lodówki na min. 2 godziny (a idealnie jeśli taki sos przygotujemy dzień wcześniej).   Ja moją pizzę podałam z mozarellą, suszonymi pomidorami i oliwkami, a po upieczeniu dodałam rukolę. /wydrukuj przepis/ 