Kolejny przepis ze starego numeru "Soli i Pieprzu".  W przeciwieństwie do poprzedniego bardzo udany.  Jeśli nie przepadacie za cukinią, albo nie macie na nią akurat ochoty, możecie zrobić samą pastę i zjeść z pieczywem.   Składniki:  500 g cukinii 150 g serc karczochów ze słoika 1 - 2 filety anchois 150 g pomidorków koktajlowych 2 jajka sól, pieprz, sok z cytryny oliwa  Wykonanie: Jajka gotujemy na twardo.  Cukinię myjemy, osuszamy i kroimy na paski. Następnie smarujemy oliwą, doprawiamy solą i pieprzem i grillujemy na patelni (możemy też upiec w piekarniku).  Pozostałe składniki miksujemy, doprawiamy solą i pieprzem.  Na zgrillowaną cukinię nakładamy pastę, zwijamy roladki i spinamy.      /wydrukuj przepis/ 