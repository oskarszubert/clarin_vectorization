Przyznajcie sami, że taka pogoda jak teraz, po prostu zmusza do jedzenia czekoladowych słodkości.  Ponieważ ochotę miałam też na sernik, postanowiłam połączyć te dwa smaki.  Do tego posypałam go cukrem pudrem, aby odzwierciedlał chociaż troszkę ten cudowny puch za oknem. Przypominam Wam też o konkursie, który trwa jeszcze do wtorku.  Cudowne nagrody czekają.      Składniki: 800 g tłustego sera białego 150 g cukru królewskiego trzcinowego 3 jajka 150 ml śmietany kremówki 100 g czekolady mlecznej 150 g czekolady gorzkiej     60 g rozpuszczonego masła 250 g owsianych ciasteczek czekoladowych   Cukier puder królewski w młynku - do posypania       Wykonanie: Ciasteczka owsiane miksujemy w malakserze lub rozgniatamy wałkiem, bardzo drobno.  Dodajemy masło i mieszamy.  Tak przygotowaną masą wykładamy spód tortownicy (wcześniej koniecznie wyłóżmy dno tortownicy papierem do pieczenia) o średnicy 24 cm.  Czekolady rozpuszczamy w kąpieli wodnej.  Odstawiamy do lekkiego przestygnięcia. Pozostałe składniki miksujemy tylko do połączenia składników. Dodajemy czekoladę i ponownie chwilę miksujemy.  Masę wylewamy na ciasteczkowy spód.  Pieczemy w piekarniku nagrzanym do 180 stopni przez 50-60 minut.  Sernik wyjmujemy i studzimy. Ostudzony posypujemy królewskim cukrem pudrem w młynku.   ﻿ /wpis sponsorowany/﻿ 