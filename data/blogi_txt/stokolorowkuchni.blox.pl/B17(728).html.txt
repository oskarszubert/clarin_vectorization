To już kolejny przepis (po chlebku ziemniaczanym) pochodzący z książki "Nowoczesna Kuchnia Polska" Zofii Miętkiewicz.  Pampuchy są super alternatywą dla smażonych placuszków z jabłkami. Niestety trzeba uzbroić się w cierpliwość.  Parowanie jednej partii zajmuje 15-20 minut, a przynajmniej w moim garnku do gotowania na parze mieszą się tylko 3 placuszki.  Z całej porcji wyszło mi ich 18 - więc łatwo policzyć ile czasu spędzi się w kuchni ;)    Składniki: 40 dag mąki 2 jajka 3/4 szklanki mleka 10 dag margaryny (ja dałam masło) 4 dag drożdży 1 łyżka cukru szczypta soli cynamon 4 jabłka  5 dag rodzynek (ja nie dałam) Wykonanie: Drożdże połączyć z letnim mlekiem, cukrem i 2 łyżkami mąki o odstawić w ciepłe miejsce do wyrośnięcia.  Dodać resztę mąki, jajka, sól, rozpuszczony tłuszcz.  WYrobić ciasto i odstawić.  Jak ciasto podwoi objętość jeszcze raz dokladnie wyrobić, rozwałkować i szklanką wykrawać krążki.  W każdy krązek wciskać kawałki jablka i kilka rodzynek.  Odstawic do wyrośnięcia.  Ułożyć na wkładce lub sicie zawieszonym na garnku z wrzątkiem.  Podgrzewać 15-20 minut.  Posypac cynamonem.  W oryginalnym przepisie jest mowa o polewaniu tartą bułką podsmażoną na maśle.  Mi to zupełnie nie pasowało do tego smaku. Dlategu u nas były ze śmietaną i posypane brązowym cukrem. Pycha   Smacznego  /wydrukuj przepis/ 