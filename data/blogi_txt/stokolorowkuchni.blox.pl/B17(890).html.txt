Uwielbiamy żurawinę, czekoladę zresztą też.  Kiedy zobaczyłam u Zieleniny to ciasto, wiedziałam, że szybo u nas zawita.  Jest genialne.  Znika szybciej niż się je robi, a nie robi się długo. Powtórka będzie jak tylko dokupię świeżą żurawinę. Składniki:  225 g razowej mąki pszennej 75 g płatków owsianych górskich 1 łyżeczka proszku do pieczenia 1 łyżeczka sody 1 łyżka przyprawy korzennej 100 g cukru trzcinowego + 2 łyżki (można dać więcej) 100 g białej czekolady 3 jajka  3/4 szklanki oleju rzepakowego 200 g świeżej żurawiny    Wykonanie: Piekarnik nagrzać do 180 stopni, keksówkę ( u mnie długość 23 cm, plus 2 muffinki) wykładamy papierem do pieczenia. Umytą i osuszoną żurawinę (moja była rozmrożona i ociekała kilka godzin na sitku) zasypujemy 2 łyżkami cukru. Jajka razem z cukrem ubijamy mikserem, aż zmienią kolor na lekko biały.  Czekoladę siekamy (u mnie każda kosteczka została pokrojona na ćwiartki).  Dodajemy razem z olejem do ubitych jajek. Mąkę, płatki, sodę, proszek i przyprawę mieszamy w misce.  Dodajemy do ubitych jajek i mieszamy łopatką lub łyżką.  Dodajemy żurawinę i mieszamy. Ciasto przelewamy do przygotowanej foremki.  Pieczemy około 50-55 minut, aż do suchego patyczka.   ﻿  ﻿ ﻿ 