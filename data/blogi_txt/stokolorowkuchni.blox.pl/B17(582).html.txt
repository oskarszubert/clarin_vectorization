Opóźnienie w Piekarni po Godzinach mam i to straszne (ale piękę chleby  i z pobliskiej piekarni dalej nie korzystamy). Powolutku może nadrobię chociaż część wypieków, tym bardziej, że piekarnia w wakacje nieczynna. Paluchy zrobiłam bo miałam mało czasu na pieczywo zakwasowe, a chlebek się kończył.  Są bardzo smaczne, chociaż jak stwierdził mój mąż, trochę zbyt słodkie do wędliny.    Składniki: 275 g wody 4 łyżki płynnego miodu 500g białej pszennej mąki chlebowej 1 1/2 łyżeczki drożdży instant 2 łyżki mleka w proszku 2 łyżki miękkiego masła 2-3 łyżki niebieskiego maku 1 łyżeczka soli 1 jajko roztrzepane z 1 łyżką mleka    Wykonanie:   W dużej misce wymieszać wodę z miodem, dosypać mąkę i drożdże,  wymieszać całość Dodac resztę składników i gdy sie połączą, zagnieść gładkie ciasto. Zostawic je na godzinę do wyrośnięcia. Następnie podzielić na 5 części, uformować  kulki i zostawić je na 15 min pod przykryciem. Z każdej kulki uformowac wałek (nieco   krotszy od dlugosci blachy do pieczenia) i układać je na naoliwionej  blasze złączeniem w dól. Zostawic  do ponownego wyrośnięcia na ok. 45 minut Każdy "paluch" posmarować roztrzepanym jajem, wstawić do pieca  i piec ok. 20 minut w temperaturze 200C. /wydrukuj przepis/ 