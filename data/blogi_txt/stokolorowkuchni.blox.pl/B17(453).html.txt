Rok temu przekonałam się, że połączenie kokosa i porzeczek jest obłędne.  W tym roku pomyślałam, że przygotuję chłopakom na wyprawę rowerową drożdżówki w takim właśnie smaku.  Robiłam bez lukru, żeby w drodze nie musieli martwić się o mycie rąk, ale myślę, że te właśnie, lekko kwaskowate bułki powinny być polane lukrem.  Przepis na ciasto na podstawie tego przepisu  a kształty podejrzane u Dorotuś.    Składniki:  285 g maki pszennej   1 opakowanie drożdży instant   ok 90 ml mleka   45 g masła roslinnego (dałam zwykłe i je rozpuściłam)   8 łyżeczek cukru (jeżeli robimy bez lukru należy dać drugie tyle)   1 jajko 1/2 łyżeczki soli 1/3 szklanki wiórków kokosowych ﻿ok. 130 gram porzeczek lukier    Wykonanie: Masło rozpuszczamy i lekko studzimy.  Wszystkie składniki (poza porzeczkami) wsypujemy do miski i dokłądnie wyrabiamy.  Kiedy ciasto jest już sprężyste, wkładamy do naoliwionej miski i odstawiamy na około godzinę, aż podwoi swoją objętość.  W między czasie myjemy porzeczki i pozbawiamy je korzonków.  Wyrośnięte ciasto dzielimy na 6 równych części.  Z każdej formujemy kulę, którą następnie rozwałkowujemy na kształt naleśnika.  Na naleśniku kładziemy porzeczki i rolujemy.   Na motylki: Podwijamy dwa końce naleśnika pod spód.    Z każdej strony nacinamy zostawiając na środku mniej więcej 2 cm.    Skrzydełka wywijamy i gotowe. Na serca: Naleśnik składamy na pół.    Rozcinamy, od "całej" strony, zostawiając na końcu ok. 2 - 3 cm.  Wywijamy rozcięte części, formujemy dół w kształt serca i gotowe.   Drożdżówki smarujemy drobiną mleka lub rozbełtanego jajka i pieczemy około 20 minut w 200 stopniach.  Po przestudzeniu możemy polać lukrem. Lukier robimy z cukru pudru dokładnie wymieszanego z odrobiną mleka czy wody.  W tym przepisie nie polecam lukru cytrynowego, ze względu na użyte owoce. 