Znalazłam je tutaj i tutaj i tutaj.  Miałam trochę problemów ze zrozumieniem co mają na myśli autorki jak piszą o grubo zmielonym orkiszu (mąką, czy ziarna?).  Jednak jakoś doszłam, nie wiem być może błednie, ale to nie istotne skoro bułeczki się udały.  W prawdzie, przeczytałam, że wychodzi 30 bułeczek (u mnie 34), ale jakoś nie za bardzo umiałam sobie wyobrazić ile tego tak na prawdę jest.  A jest sporo.  Jak już wszystko upiekłam (a piekłam na 3 tury), to potem zamroziłam zdecydowaną większość, bo kto jest w stanie przejeść tyle bułek?  A teraz mam ucztę.  Wyciągam sobie po jednej z zamrażarki i mam pycha śniadanko. Bułeczki są cudowne, ale tylko wtedy jeśli lubicie dużą ilośc ziaren.       Zaczyn: 280 g mąki pszennej typ 550  1 g drożdży (dałam szczyptę drożdży instant) 280 mlzimnej wody Połaczyc składniki.  Przykryć i odstawic w pokojowej temperaturze na 2 godziny.  Potem schować do lodówki na 16 godzin. Namaczanka: 70 g płatków żytnich 145 g płatków orkiszowych  ( ja dałam mieszankę ekologiczną 4 ziaren) 36 g soli 215 ml bardzo gorącej wody Płatki i sól zalać wrzątkiem i odstawić na minium 4 godziny.  Ciasto właściwe: 890 g mąki pszennej  (uzyłam pół na pół razową i typ 500) 70 g mąki żytniej 997  (użyłam typ 2000) 75 g ziaren słonecznika 140 g ziaren dyni75 g ziaren sezamu 75 g siemienia lnianego 55 g drożdży (dałam 18 g instant) 220 g jogurtu 400 ml wody Do obtoczenia dowolna mieszanka ziaren Ziarna do ciasta lekko podprażyć (polecam bez siemienia bo strasznie strzela) Wszystkie składniki z ciasta plus namaczanka i zaczyn wyrobic w robocie przez kilka minut.  Odstawić do wyrosnięcia na około 30 minut, az ciasto podwoi objętość. Z ciasta wycinać kwadraty po około 95 gram (w innej wersji jest 80g i jak tak robiłam). Można też formować kule.  Namoczyć  wierzch bułeczek i obtoczyć w mieszance ziaren (ja nie wszystki obtaczałam i nie wszystkie moczyłam, część - te robione jako ostatnie - nawet obtaczałam mąką bo ciasto zaczynało się rozłazić). Odstawić do wyrośnięcia na około 40 minut, aż podwoją objętość. Piec z parą w 220 stopniach przez około 30 minut. /wydrukuj przepis/ 