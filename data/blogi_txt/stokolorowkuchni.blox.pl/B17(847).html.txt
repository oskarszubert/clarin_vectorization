Wiem jedno, jak po polędwiczki, to do Wiosenki.  A skoro od niej, to musi być smaczne.  I tak było, chociaż zmodyfikowałam nieco jej pomysł.  Kiedy fotografowałam nasz obiad, mój syn bardzo się zdziwił, że "takie pospolite danie" zamierzam pokazać na blogu.  Tak sobie myślę, że może chodziło mu o też o zdjęcia, bo wykonane praktycznie podczas obiadu, bez zbędnego ustawiania rekwizytów.  Z może, jak to napisała chyba Ania na FB, przyzwyczaiłam go do luksusów?   Chyba jednak opcja numer jeden. Składniki   1 mała polędwiczka    1 litr bulionu   1 mała cebula﻿   1/2 l białego wina   sól, pieprz  tymianek (kilka gałązek) oregano (kilka gałązek) olej        Wykonanie: Polędwiczkę umyć, oczyścić i osuszyć.  Obsmażyć na rumiano ze wszystkich stron.  Cebulę pokroić i dodać do polędwiczki. Podlać winem i przez chwilę smażyć.  Dodać bulion i zioła. Dusić, aż mięso będzie miękkie.  Doprawić do smaku. 