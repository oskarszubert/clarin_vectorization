Przepis zobaczyłam u Beaty.  U niej występował jako ciasto.  Ja zrobiłam i ciasto i muffinki.  Niestety ciasto wyglądało bardziej jak pasztet, więc do zdjęcia się nie nadawało. Pyszne, wilgotne, idealne na drugie śniadanie.      Składniki:  500 g dyni pokrojonej w kawałki 100 g mąki razowej 275 g mąki zwykłej 110 g cukru trzcinowego 2 łyżeczki proszku do pieczenia szczypta soli 1/4 łyżeczki gałki muszkatołowej 2 łyżki przyprawy piernikowej 2 jajka 125 ml oleju roślinnego 125 ml mleka Wykonanie: Pokrojoną dynię przełożyć do garnka i rozgotować na papkę,  następnie delikatnie przestudzić. W między czasie w jednej misce wymieszać wszystkie sypkie składniki. W drugiej połączyć jajka, mleko, olej i puree dyniowe. Zawartość obu misek wymieszać niezbyt dokładnie widelcem.  Przełożyć do foremek muffinkowych (lub do blachy wyłożonej papilotkami).  Piec w temperaturze 210 st.C ok. 25 minut. 