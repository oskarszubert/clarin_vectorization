W tym roku mój sezon szparagpwy zaliczę do udanych.  Mam wrażenie, że nasyciłam się tym smakiem, chociaż nie mogę powiedzieć, że mam dość.  Mały akcent na zakończenie (przynajmniej blogowego) sezonu szparagowego to zupa znaleziona u Asi z Kwestii Smaku.  Powiem tylko, że tak kremowej w smaku zupy jeszcze nie jadłam.  Jak dla mnie rewelacja.     Składniki, 4 porcje:  1 łyżka oliwy z oliwek 2 - 3 łyżki drobno posiekanej cebuli po 1/2 łyżeczki mielonego kardamonu i imbiru szczypta tartej skórki z cytryny 150 g ziemniaków (3 nieduże), obranych i pokrojonych w kostkę  2 pęczki białych szparagów (około 24 sztuk, 1 kg)  250 ml mleka kokosowego 250 g mleka krowiego sól i pieprz  bulion jarzynowy lub woda   Dodatki:4 łyżki gęstej śmietany 18% wymieszanej z 2 łyżkami drobno posiekanego szczypiorku ugotowany ryż (np. czarny pełnoziarnisty) i podsmażony na maśle lub małe grzanki    Wykonanie: Do garnka z grubym dnem wlać olej, dodać cebulę, oprószyć solą i dusić na małym ogniu przez 7 - 8 minut, mieszając od czasu do czasu, nie rumienić. Dodać kardamon, imbir i skórkę z cytryny, wymieszać i dusić razem przez około 15 sekund. Dodać ziemniaki, wymieszać i dusić przez około 3 minuty mieszając, aż ziemniaki pokryją się oliwą i trochę zmiękną.Szparagi opłukać, odciąć twarde i zdrewniałe łodygi (około 3 - 4 cm), obrać obieraczką do warzyw lub ziemniaków. Pokroić na około 3 - 4 cm kawałki. Końcówki odłożyć do dekoracji (ugotować je na parze), a resztę wrzucić do garnka z ziemniakami. Oprószyć solą, wymieszać i dusić przez około 2 minuty mieszając od czasu do czasu.Wlać mleko kokosowe, mleko krowie oraz tyle bulionu lub wody aby płyn przykrył warzywa. Gotować pod przykryciem na małym ogniu przez około 15 - 20 minut, aż warzywa będą miękkie. Zupę zmiksować a następnie wlać na sito zawieszone nad garnkiem. Tłuczkiem lub wypukłą częścią łyżki przetrzeć zupę bezpośrednio do garnka, pozbywając się łykowatych cząstek szparagów. Zupę doprawić w razie potrzeby solą i pieprzem (jeśli chcemy zachować idealnie biały kolor zupy, nie dodajemy pieprzu. Jeśli zupa jest za gęsta, dodać bulionu jarzynowego lub wody. Zupę podgrzać, nalać do talerzy, udekorować ugotowanymi na parze końcówkami szparagów oraz kuleczką ze śmietany wymieszanej ze szczypiorkiem. Można posypać ryżem i/lub świeżo zmielonym czarnym pieprzem.       /wydrukuj przepis/ 