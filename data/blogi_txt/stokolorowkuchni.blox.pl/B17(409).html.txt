Powoli zaczną się tutaj pojawiać propozycje na Wielkanoc. Faszerowane jajka to u nas mus na świątecznym stole.  Zawsze pojawiają się te z pieczarkami, ale są też nieco odmienne wersje. Dzisiejsza propozycja jest zupełnie inna.  Jako nadzienia użyłam wędzonych szprotek.  Przyznam, że smakowało fantastycznie.  Oczywiście, jeżeli lubicie wędzoną rybę.  Jak dla mnie to bardzo ciekawa odmiana na świąteczny stół. Składniki:  6 jajek 4 - 6 szprotek wędzonych w oleju ok. 1 - 2 łyżeczek majonezu 1/2 łyżeczki przyprawy do ryb Kamis Wykonanie:   Jajka gotujemy na twardo.  Obieramy i kroimy na pół.*  Delikatnie wyjmujemy żółtka i przekładamy je do miseczki. Dodajemy do żółtek szprotki i rozgniatamy wszystko widelcem. Dodajemy przyprawę do ryb Kamis, majonez i mieszamy. Przygotowaną masą nadziewamy jajka.    * Zazwyczaj kroję jajka wzdłuż.  Tym razem chciałam użyć kieliszków do jajek widocznych na zdjęciach, dlatego przekroiłam jajka w poprzek.      /wpis sponsorowany/﻿ 