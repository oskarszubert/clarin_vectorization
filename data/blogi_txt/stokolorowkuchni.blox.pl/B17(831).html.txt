Bardzo lubię ten Czekoweekend.  Nawet chyba więcej niż bardzo. Bardzo lubimy też weekendowe placuszki.  Dlatego w tym roku na początek tak cudownego weekendu placuszki z kawałkami czekolady, puszyste jak żadne inne.  Na podstawie tego przepisu. Składniki:  200 g mąki pszennej 3 łyżki cukru 2 łyżeczki proszku do pieczenia 1/4 łyżeczki soli 250 ml mleka 2 jajka 50 g stopionego masła 100 g posiekanej czekolady (dałam gorzką) Wykonanie: Mąkę, cukier, proszek i sól wymieszać w misce.  Dodać mleko, żółtka i ostudzone masło.  Białka ubić na sztywno. Delikatnie połączyć z pozostałym ciastem.  Dodać posiekaną czekoladę i znowu delikatnie wymieszać.  Smażyć na patelni beztłuszczowej, lub na zwykłej na odrobinie tłuszczu.  Nakładać po 1 łyżce ciasta na jeden placuszek.  Smażyć na złoty kolor z dwóch stron.       ﻿﻿﻿﻿﻿﻿﻿﻿﻿ ﻿﻿﻿﻿﻿﻿﻿﻿﻿ 