Podobno króluje na blogach, ale ja ją zobaczyłam u Wiosenki i Usagi. Zobaczyłam i zaraz zrobiłam.  Musiałam jednak nieco zmniejszyć ilośc składników, ze względu na ilość budyniu jaki miałam w domu.  Dodałam też małe co nieco od siebie. (oczywiście troszkę ja uszkodziłam podczas wyjmowania, co widać na zdjęciach)    Składniki:  3 jajka 120 g  cukru 150 g masła 60 g budyniu waniliowego 3/4 łyżeczki proszku do pieczenia 120 g mąki pszennej  ziarenka z 1 laski wanilii 1 łyżeczka ekstraktu waniliowego   Wykonanie:   Białka oddzielić od żółtek. Masło utrzeć z cukrem na gładką masę  stopniowo dodając żółtka i ekstrakt waniliowy. Mąkę przesiać z proszkiem  do pieczenia, ziarnkami wanilii i budyniem, dodać do masy maślanej i dokładnie wymieszać. Białka ubić na sztywną pianę. Dodać je do masy i delikatnie wymieszać na najniższych obrotach  miksera lub przy pomocy łopatki. Formę wysmarować masłem i obsypać mąką  lub bułka tartą. Przełożyć ciasto, wyrównać i piec w temperaturze 180°C  przez 40 minut (do suchego patyczka). Gotową babkę wyjąć z formy, odwrócić do góry dnem i oprószyć cukrem pudrem. /wydrukuj przepis/ 