Nigdy wcześniej nie robiłam marchewkowego ciasta, chociaż jadłam nie jedno.  Ten przepis pochodzi z książki Ainsley'a Harriotta (z moimi niewielkimi zmianami) i można ciasto upiec albo tak jak ja w keksówce, lub też w kilku kokilkach (jak zrobił to Ainsley).  Jest cudne, wilgotne, z posmakiem kokosu.  Dodaję je do akcji Warzywa w słodyczach.       Składniki: 150 ml oleju słonecznikowego 2 jajka 175 g cukru muscovado starta skórka i sok z 1 pomarańczy 225 g marchewki startej na średnich oczkach 75 g wiórków kokosowych 50 g posiekanych orzechów włoskich 50 g rodzynek 75 g mąki pszennej razowej 75 g mąki pszennej 2 łyżeczki proszku do pieczenia 1/2 łyżeczki cynamonu szczypta gałki muszkatołowej szczypta kardamonu  Wykonanie: Nagrzać piekarnik do 180 stopni.  Natłuścić 6 120 ml ramekinów i wyłożyć je papierem do pieczenia (można też użyć 1 keksówki o pojemności 900 ml - wtedy piekarnik nagrzewamy do 160 stopni).  Olej, jajka, cukier i skórkę z pomarańczy miksujemy w blenderze aż wszystkie składniki się połączą.  Startą marchewkę, kokos, orzechy i rodzynki wkładamy do miski i mieszamy.  Dodajemy olejową mieszankę i ponownie mieszamy.  Przesiewamy mąki z proszkiem do pieczenia i przyprawami i mieszamy ale tylko do momentu aż składniki się połączą.  Ciasto rozlewamy do przygotowanych foremek lub keksówki.  Pieczemy aż do suchego patyczka - w przypadku ramekinków około 30 - 35 minut, przy keksówce około 60 minut (moje piekło się nieco dłużej). /wydrukuj przepis/ 