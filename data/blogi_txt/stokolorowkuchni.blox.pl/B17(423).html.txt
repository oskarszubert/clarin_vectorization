W tym tygodniu w Weekendowej Piekarni gospodarzy Kornik, no i wyszukała prawdziwe cuda.  Nie zamierzałam się przyłączać, ale kiedy je zobaczyłam zakochałam sie i już.  Trochę kłopotu sprawiło mi kakaowe ciasto, do tego mam za małą stolnicę, ale to nic, koniec końców jakoś zrobiłam.  Nie są może tak urokliwe jak u Gospodyni, ale są pyszne.      Składniki: Składniki na ciasto:250 g mąki pszennej250 g mąki pszennej chlebowej (mantioba) (dałam zwykłą pszenną)1/2 łyżeczki soli125 g cukru + 1 łyżeczka1 jajko180 ml ciepłego mleka75 g miękkiego masła15 g świeżych drożdżySkładniki na warstwę kakaową:45 g białka (to białko z dużego jajka, a u mnie z 2 mniejszych)30 g mąki pszennej60 g cukru120 ml mleka30 g kakao15 g masła    Wykonanie: Drożdże z łyżeczką cukru rozpuszczamy w odrobinie ciepłego mleka, odstawiamy, by zaczyn zaczął pracować. Do miski przesiewamy mąki, dodajemy jajko, cukier, masło, sól oraz gotowy zaczyn. Wlewamy stopniowo resztę mleka i zagniatamy przez około 15minut, by powstało elastyczne ciasto. Przekładamy je do miski lekko wysmarowanej olejem, przykrywamy folia i odstawiamy do wyrośnięcia.W międzyczasie przygotowujemy warstwę kakaową. W miseczce mieszamy białko, cukier i mąkę, by składniki połączyły się i powstała gładka, kremowa masa.Mleko gotujemy w garnku, dodajemy kakao i mieszamy, by pozbyć się grudek. Dodajemy masę białkową i mieszamy całość, masa powinna zgęstnieć. Zdejmujemy z ognia, dodajemy masło i mieszamy, do jego rozpuszczenia. Odstawiamy do wystygnięcia. Ostudzoną masę układamy na dużym kawałku folii spożywczej, przykrywamy drugim kawałkiem i wałkujemy okrągły placek o średnicy około 20 cm. Wkładamy do lodówki. Wyrośnięte ciasto wałkujemy na omączonym blacie na prostokąt (na jego środku ułożymy kakaowy krążek dlatego krótszy bok prostokąta powinien być 2-3 cm dłuższy niż średnica placka a dłuższy bok około 3 razy dłuższy nić średnica kakaowego placka).Układamy kakaowy placek na środku drożdżowego prostokąta, składamy luźne boki jeden na drugi,by przykrywały warstwę kakaową. Przekręcamy placek o 90 stopni, wałkujemy na długi prostokąt. Składamy dłuższe boki tak,by "spotkały" się na środku placka. Następnie składamy na pół, jak książkę. Obracamy o 90 stopni i wałkujemy prostokąt - od grubości placka zależeć będzie wielkość i ilość naszych bułeczek - mój miał około 1cm grubości. Tniemy placek na paski grubości 1.2 cm (ślimaki) lub w trójkąty równoramienne (rogale). Paski zwijamy, by powstały ślimaczki, trójkąty zaś w rogaliki. Układamy na blasze i odstawiamy w ciepłe miejsce na 40-60 minut.Pieczemy w piekarniku rozgrzanym do 180 stopni przez 20 minut lub do chwili aż nabiorą złotobrązowego koloru.    /wydrukuj przepis/ 