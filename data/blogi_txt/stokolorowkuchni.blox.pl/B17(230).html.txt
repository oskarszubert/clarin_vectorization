Niestety żyjemy w czasach, w których rzeczy najprostsze stają się towarem niemalże luksusowym.  Chyba większość z nas nauczyła się już czytać etykiety i nie kupować najbardziej unowocześnionego chemią jedzenia.  Wydaje mi się, że właśnie z tego powodu produkty eco stały się tak popularne.  Do tego jeszcze zabieganie.  Nie mamy czasu na nic, nawet na jedzenie. Pochłaniamy coś w biegu, albo zapominamy o jedzeniu i nadrabiamy wszystko wieczorem.  Ja na szczęście mogę pozwolić sobie na w miarę regularne jedzenie, ale dla tych z Was, którzy zapominają o posiłkach firma Tesco przygotowała aplikację Zdrowy Apetyt. Zainstalowałam ją na swoim telefonie na próbę i muszę przyznać, że to świetny pomysł dla osób, które mają problem ze zdrowym, regularnym odżywianiem, czy cierpią na brak pomysłów jedzeniowych.  A dzisiaj chciałam Wam pokazać batoniki wzorowane na przepisie Delii Smith, przygotowane z ekologicznych produktów Tesco.  Nie wiem jak Wy, ale ja uwielbiam takie słodycze.  Z jednej strony słodkie, a z drugiej to porządna dawka zdrowia. Tym bardziej, że przygotowane z produktów eco.   Składniki:  110 g brązowego cukru 175 g roztopionego masła 175 g płatków owsianych 80 g daktyli      Wykonanie: Daktyle siekamy.  Płatki owsiane, cukier i daktyle mieszamy w misce.  Dolewamy roztopione masło i mieszamy.  Gotową mieszankę wykładamy do kwadratowej formy ( 18 do 20 cm) i lekko ugniatamy.  Pieczemy w 150 stopniach przez około 45 - 60 minut.  Pozwalamy ciasteczkom ostygnąć przez 10 minut i kroimy je na batoniki.  Następnie odstawiamy do całkowitego ostygnięcia w foremce.    /wydrukuj przepis/ 