Udało mi się :)  Pierwszy raz uczestniczę w Weekendowej Piekarni.  No ale skoro gospodynią jest Małgosia, to nie mogłam sobie odpuscić.  Z trzech propozycji wybrałam (na razie) chleb na zakwasie, a to dlatego, że ostatnio jestem na fali pieczenia zakwasowców, chyba się uzależniłam :).  Przepis na chleb Małgosi znalazła u Zorry .  A że chleb jak pisała Małosia wpasowuje się w Orzechowy Tydzień to ja też go tam zamieszczam. Chlebek jest cudowny, ma niesamowity kolor w środku (chyba to z powodu zakwasu), mięciutki, ale nie za bardzo.  Bochenek jest dośc duży a i tak mimo to na kolację zjedliśmy prawie pół. Składniki: proporcje na 1 spory bochenek  270g aktywnego zakwasu (używałam żytniego) 7g świeżych drożdży (dawałam 1 łyżeczkę instant) 1 ugotowany ziemniak (+/- 200g) – dobrze rozgnieciony (u mnie były to 4 małe ziemniaczki) 450g białej mąki pszennej 150g mąki pszennej razowej ok. 330g wody 14g soli 75g orzechów włoskich, grubo pokrojonych 75g orzechów laskowych, grubo pokrojonych      Wykonanie: Rozpuścić drożdże w 50g wody. Rozrobić zakwas w pozostałej wodzie (280g). Wszystkie składniki, oprócz soli, włożyć do misy miksera. Wyrabiać ciasto ok. 4 min. na niskich obrotach. Dodać sól i wyrabiać kolejne 4 min.Przykryć misę folią spożywczą i zostawić do wyrośnięta na 60-75 min. Co 30 min. odgazowywać i składać ciasto.Uformować ciasto w podłużny bochenek, włożyć do koszyczka, przykryć i pozostawić do ponownego rośnięcia na 60min.Rozgrzać piekarnik do 240 st.C. Bezpośrednio przed wyłożeniem bochenka do piekarnika – zrobić kilka nacięć.   Piec przez 10 min. w temp. 240st.C. Następnie otworzyć na krótką chwilę drzwiczki piekarnika by wypuścić parę. Obniżyć temperaturę do 220 st.C. i piec kolejne 10 min. Znów na moment otworzyć drzwiczki i zredukować temperaturę do 200 st.C. i w niej piec kolejych 20 min.Studzić chleb na kratce. /wydrukuj przepis/ 