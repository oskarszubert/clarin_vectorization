Kiedy pokazałam te batoniki, kilka osób (w tym ja) powiedziało, że są prawie jak mazurek.  Dlatego postanowiłam wykorzystać resztkę żurawiny i zrobić prawdziwy mazurek.  Lekko kwaskowaty, ale wspaniały. To już moja ostatnia propozycja przed Świętami. Chciałabym życzyć Wam rodzinnych, pełnych ciepła Świąt Wielkanocnych.      Składniki:  300 g mąki pszennej 200 g masła 50 g cukru 1 żółtko 2 łyżki śmietany     80 ml wody 250 g żurawiny (mrożona) 100 g malin (mrożone)﻿ 150 g cukru 1 łyżeczka mąki ziemniaczanej   garść płatków migdałów         Wykonanie: Mąkę przesiewamy i siekamy z masłem i cukrem.  Dodajemy żółtko, śmietanę i szybko zagniatamy ciasto w kulę.  Zawijamy w folię i wkładamy do lodówki na ok. 30 minut.  Formę o wymiarach  21x25 cm wykładamy papierem do pieczenia.  Ciasto rozwałkowujemy na wymiary nieco większe niż forma.  Wykładamy tak, aby powstały ranty.  Ciasto nakłuwamy widelcem i pieczemy przez 15 minut. W międzyczasie wkładamy do garnka żurawinę, maliny, cukier i wodę. Gotujemy kilka minut, aż żurawiny popękają.  Mąkę ziemniaczaną mieszamy z odrobiną wody i wlewamy do owoców. Chwilę gotujemy, aż masa zacznie gęstnieć. Gotową masę owocową wykładamy na podpieczony spód.  Piec 15 - 20 minut. 