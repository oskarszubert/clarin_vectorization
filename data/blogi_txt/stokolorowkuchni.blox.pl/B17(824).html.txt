Kolejna pizza na naszym ukochanym spodzie.  Tym razem spróbowałam połączenia, które kusiło już w wielu miejscach, na przykład tutaj - szałwia i dynia.  Muszę przyznać, że bardzo mi posmakowało.  Bardzo.      Składniki:  1 spód do pizzy np ten Kilka łyżek sosu pomidorowego (np z tego przepisu) pół dyni butternut, lub innej o dość zwięzłym miąższu szczypta soli odrobina oliwy kilka listków szałwii ser kozi       Wykonanie: Dynię obieramy i kroimy w kostkę.  Kładziemy na blaszce, skrapiamy oliwą, solimy i pieczemy przez około 15 - 20 minut w 180 stopniach.   Na przygotowany spód od pizzy rozsmarowujemy sos pomidorowy.  Wykładamy upieczoną dynię i listki szałwii. Kładziemy kozi ser.  Pieczemy w piekarniku (najlepiej na kamieniu) w temperaturze 230 - 250 stopni przez 8 - 15 minut. ﻿ 