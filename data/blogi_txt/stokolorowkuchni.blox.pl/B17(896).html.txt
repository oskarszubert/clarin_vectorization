Tym razem wypróbowałam przepis Deli Smith, z jej książki "The Book of Cakes".  W oryginale w przepisie były też daktyle, ja jednak ich nie miałam.  Scones pomimo tego, że są w połowie razowe, są lekkie.  Polecam, tym bardziej, że przygotowanie i upieczenie, nie zajmuje więcej niż 30 minut.  Jak dla mnie doskonałe śniadanie na wolny dzień.    Składniki:  1/2 łyżeczki soli 2 łyżeczki proszku do pieczenia 110 g mąki pszennej 110 g mąki pszennej razowej 25 g brązowego cukru 1/2 łyżeczki cynamonu 25 g masła 150 ml mleka       Wykonanie: Przesiać mąki, sól, proszek do pieczenia do miski.  Dodać cukier i cynamon, wymieszać. Dodać masło i wyrobić palcami, tak by przypominało kruszonkę.  Używając widelca, dodawać powoli mleko (nie ma potrzeby dodawania całych 150 ml).  Ma powstać delikatne ciasto. Wyłożyć ciasto na stolnicę posypaną mąką i bardzo krótko zagnieść.  Rozwałkować na grubość 2 - 3 cm i wycinać koła o średnicy około 6 cm.  Wyłożyć je na blachę pokrytą papierem do pieczenia.  Posmarować wierzch resztą mleka (ja zapomniałam) i piec w temperaturze 230 stopni przez 10 - 12 minut.  Wyłożyć na kratkę i chwilę przestudzić.  Podawać ciepłe.      /wydrukuj przepis/   ﻿ 