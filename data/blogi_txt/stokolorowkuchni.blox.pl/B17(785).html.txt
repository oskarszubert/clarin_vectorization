Dzisiaj przepis na piernik z użyciem Kasi.  Piernik jest wyśmienity, zniknął w tempie błyskawicznym.   Użyłam do niego kremu cytrynowego (lemon curd), bo akurat był w lodówce, ale może użyć też powideł.  Przypominam Wam też o konkursie z Kasią, gdzie możecie wygrać wspaniałe roboty kuchenne.  Jeśli nie macie w domu wagi, tutaj możecie sprawdzić ile to 220 g cukru :) Składniki:  400 g mąki pszennej 220 g cukru 125 g Kasi 2 jajka 4 łyżki miodu 4 łyżki kremu cytrynowego (lub powideł np śliwkowych) 2 łyżki kakao 1 łyżeczka sody 40 g przyprawy do piernika 200 ml mleka 300 g bakalii (dałam figi, morele, daktyle, skórki kandyzowane)       Wykonanie: Kasię rozpuścić i ostudzić.  Do misy robota wbić jajka, dodać cukier.  Ubić, aż jajka będę puszyste.  Dodać kakao, mąkę, sodę i przyprawę do piernika. Delikatnie wymieszać.  Dodać miód, krem cytrynowy lub powidła, Kasię i mleko.  Wymieszać tak, aby wszystkie składniki się połączyły.  Dodać bakalie i ponownie wymieszać.  Keksówkę o długości 30 cm wyłożyć papierem do pieczenia.  Gotowe ciasto przelać do przygotowanej keksówki.  Piec w 180 stopniach przez około godzinę (do suchego patyczka).  Piernik ostudzić.  Nie musi on leżakować, ale może.  Przed podaniem piernik polać lukrem.           /wpis sponsorowany/﻿ 