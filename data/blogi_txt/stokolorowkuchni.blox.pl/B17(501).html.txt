Leniwy obiad, wyjęty z zamrażarki (nie, nie gotowce, a to, czego wcześniej było w nadmiarze), leniwa niedziela.  I nagle pytanie "A co z deserem? Zaraz tam napiszę w komentarzach, że się u blogerki najeść nie można.  Co robimy?  Kruszonkę?"  "A co mamy?"  Oto rezultat i przegląd zawartości szafek i lodówki. Dzisiaj bez proporcji.  Owoce można dodać w ilości dowolnej, po dokładne proporcje do kruszonki zapraszam tutaj.  Składniki: jabłka mandarynki żurawina (u mnie mrożona) banany sok z cytryny przyprawa do deserów Kamis (lub cynamon, którego akurat nie miałam) płatki owsiane mąka pszenna razowa orzechy włoskie i laskowe masło cukier    Wykonanie:   Jabłka obrać, pokroić na mniejsze kawałki, delikatnie poddusić na patelni.  Wymieszać następnie z żurawiną.  Wyłożyć do naczynia.  Banany pokroić na plasterki.  Wyłożyć na jabłka i skropić sokiem z cytryny, żeby nie ciemniały.  Wyłożyć mandarynki podzielona na segmenty. Przygotować kruszonkę.  Mąkę i płatki wyrobić palcami z zimnym masłem. Dodać posiekane orzechy i cukier.  Wymieszać.  Gotową kruszonką posypać owoce.  Piec około 20 minut w 200 stopniach. 