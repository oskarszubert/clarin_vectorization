To kolejne, po leczo,  popisowe danie mojego Taty.  Chociaż kilka dni temu moja Mama zapytała "Skąd ta historia, że to zupa Taty?  Przecież to ja do nauczyłam i to ja najczęściej gotuję". No cóż chyba Tat robi wokół tego więcej szumu.  Ale to dobrze, bo to wspaniała zupa.  Jedna z ulubionych zup mojego synia.  Tym razem (w przeciwieństwie do placuszków cukiniowych) powiedział, że jest prawie tak dobra jak u dziadków.  A to chyba największy komplement. Składniki na oko, bo tak je też dostałam.  Wszystko zależy od tego jak gęstą chcecie uzyskać zupę.     Ale za nim pojawi się przepis, kilka rzeczy o tym co lubię.  Do zabawy zaprosiły mnie Jola i Małgo.  kawę, czekoladę i truskawki, niekoniecznie razem :) poranne spacery do przedszkola z moją córcią, pod warunkiem, że nie musimy biec patrzeć jak mój synio "ministrantuje" i pochłania książki poranki, kiedy nie muszę szybko wstawać a mogę poleniuchować oglądać filmy z moim mężem czytać, chociaż czasami miewam czytelnicze kryzysy (tak jak teraz) zaglądać wieczorem do moich dzieci i patrzeć jak śpią morze, piasek i fale Bieszczady za ich kolory i dzikość pisać tego bloga i czytać komentarze, naprawdę  A do zabawy zapraszam Wiosenkę, Kasię, Szalo, Beę, Asię, Asię, Gosię, Malwinę, Beatę i Kubę   Składniki:  dynia mleko łazanki sól, cukier Wykonanie: Dynię obieramy, kroimy w drobne cząstki.  Podlewamy odrobiną wody i gotujemy, mieszając, aż się rozpadnie.  (Jeśli chcecie zupę podawać kolejnego dnia zostawiamy ją w takim stanie.)  Do rozgotowanej dyni dolewamy mleko, aż do uzyskania zadowalającej konsystencji, zagotowujemy. Doprawiamy do smaku solą i cukrem. W między czasie gotujemy łazanki.  Do zupy dyniowej z mlekiem dodajemy kluski i gotowe.    /wydrukuj przepis/ 