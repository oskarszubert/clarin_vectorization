Ten przepis dostałam kilka lat temu od mojej koleżanki.  Kilka razy miałam w planach, ale jakoś nigdy nie wychodziło.  Tym razem postanowiłam przygotować to ciasto na spotkanie u naszych znajomych. Wyszło naprawdę dobre.  Troszkę jak piernik, ale to chyba dzięki przyprawie.      Składniki:  2 jajka 100 g cukru trzcinowego 170 g startej marchwi 160 g mąki pszennej pełnoziarnistej 90 g masła 1 łyżeczka proszku do pieczenia 1 łyżeczka cukru waniliowego 2 łyżeczki cynamonu (dałam przyprawę do piernika) garść orzechów włoskich    Polewa:  135 g serka kremowego (dałam Twój smak) 1 łyżka masła 3 łyżki cukru połówki orzechów włoskich do przybrania       Wykonanie:   Formę keksówkę o długości  ok. 20 cm wykładamy papierem do pieczenia lub smarujemy olejem. Jajka ucieramy z cukrem.  Dodajemy marchew, mąkę, proszek, przyprawę i cukier waniliowy.  Masło rozpuszczamy i studzimy przez chwilę.  Dodajemy do masy razem z orzechami.  Całość mieszamy i przekładamy do keksówki.  Pieczemy w 200 stopniach przez około 40 - 45 minut, aż do suchego patyczka.   Przygotowujemy polewę.  Serek, masło i cukier miksujemy.  Rozsmarowujemy na przestudzonym cieście.  Na wierzch kładziemy połówki orzechów.   ﻿﻿ 