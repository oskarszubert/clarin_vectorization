Są takie dni, kiedy w kuchni nie idzie tak jak trzeba.  No i chyba dzisiaj właśnie taki dzień nadszedł.  Ciasto autorskie Poleczki rosło pięknie, aż nie mogłam uwierzyć, że aż tak szybko, począwszy od samego zaczynu, który urósł w 7 minut.  No i rosło tak do końca, aż w końcu wyszło z blaszki (a wymiary miała dokładnie takie jak podała Polka). A może to niekoniecznie zły dzien tylko moje lenistwo?  Nie wyrabiałam ciasta ręką, a robotem (nie takim na literę K a takim na literę S).  W każdym razie efekt końcowy taki, że ciasto nie bardzo nadaje się do pokazania.  Nadaje się jednak do konsumowania i to jeszcze jak. Poleczko jest cudowne.   Na blaszkę o wymiarach: spód - długość 22 cm, szerokość 8 cmgóra - długość 24 cm, szerokość 10 cmgłębokość - 7 cm 300g mąki pszennej chlebowej,  przesianej 200g mąki pszennej chlebowej razowej, przesianej by pozbyć się otrębów 25g drożdży świeżych lub 2 łyżeczki drożdży suszonych (dałam suszone) 1 łyżeczka soli 100g cukru (dałam 50 g pudru i 50 g cukru z wanilią) 250ml mleka  sok wyciśnięty z 1 dużej pomarańczy 100g masła 4 żółtka skórka otarta z jednej pomarańczy skórka otarta z jednej limonki lub cytryny ziarenka wyskrobane z dwóch lasek wanilii (nie dałam) 125g żurawiny suszonejZaczyn Drożdże rozetrzeć w kubku z łyżką cukru, dodać 60 ml ciepłego mleka i 2  łyżki mąki. Wymieszać, przykryć ścierką i odstawić w ciepłe miejsce do  podwojenia objętości.Ciasto Resztę mleka podgrzać. Masło roztopić w garnuszku i ostudzić. Żółtka ubić z cukrem na puszystą masę. Obie mąki wymieszać w misce. Dodać ziarenka wanilii, sól, wyrośnięty  zaczyn, żółtka ubite z cukrem, resztę ciepłego mleka i sok z pomarańczy.  Wyrobić gładkie, lekko lepkie i elastyczne ciasto (ok. 15-20 minut). Stopione masło dodać w 4 partiach dodając kolejną dopiero, gdy poprzednia zostanie wchłonięta w ciasto. Wyrobić kolejne 15 minut. Dodać skórkę otartą z pomarańczy i limonki lub cytryny oraz żurawinę.  Chwilę wyrobić. Miskę przykryć ściereczką i odstawić w ciepłe miejsce - ciasto ma  podwoić objętość. Po tym czasie ciasto należy przebić ręką i przełożyć do podłużnej foremki wysmarowanej masłem lub oliwą (ciasto powinno wypełnić nie  więcej niż połowę blaszki). Następnie przykryć i ponownie zostawić do  wyrośnięcia (ponownie ma podwoić objętość). Piec rozgrzać do temp 180C. Ciasto posmarować z wierzchu rozmąconym jajkiem i piec do suchego  patyczka (ok. 35-40 min). Studzić chwilę w piekarniku, a później na kratce.    /wydrukuj przepis/ 