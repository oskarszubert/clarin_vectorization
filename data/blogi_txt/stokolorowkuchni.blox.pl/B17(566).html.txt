Zapomniałam o majonezie przy okazji zakupów., a z pieczenia zostały mi 2 białka.  Wtedy przypomniałam sobie wpis Eweliny. Okazało się, że potrzeba właśnie 2 białek.  Musiałam spróbować. Nie miałam wprawdzie aż 250 ml oliwy, ale wykorzystałam olej smakowy.  Tak oto powstał mój pierwszy domowy majonez o smaku bazyliowym.  Następny zrobię na żółtkach z prawdziwą oliwą. Składniki:  2 białka jaja 1 łyżeczka musztardy Dijon  1/4 łyżeczki soli odrobina świeżo mielonego czarnego pieprzu 250ml delikatnej oliwy z oliwek (ja użyłam oleju bazyliowego) 1 łyżeczka soku z cytryny        Wykonanie: Wszystkie składniki powinny mieć temperaturę pokojową.  Białka, sól, sok z cytryny, musztardę i pieprz ubijamy na najniższych obrotach miksera (ja robiłam to ręcznie, ponieważ dla KA było za mało składników). Kiedy wszystkie składniki już się połączą dodajemy niewielkim strumieniem oliwę.  Cały czas ubijamy.  Oliwę dolewamy stopniowo, nie przerywając ubijania.  Kiedy cała oliwa (u mnie olej) zostanie już dodana zwiększamy obrotny miksera (ja zamieniłam ubijanie ręczne, na ubijanie mikserem) i ubijamy, aż majonez zgęstnieje.  Przechowujemy w słoiczku w lodówce, nie dłużej niż przez 1 tydzień.  ﻿ 