Ostatnio jem sporo awokado.  Głównie w sałatkach, ale powstała też pasta, a teraz dip.  Może mieć różne konsystencje w zależności od tego jak mocno go zmiksujecie.  Dip jest idealny nie tylko do przegryzania z domowymi nachosami, ale też świetnie sprawdził się jako sos.  O tym już następnym razem.  Przepis pochodzi z tej strony.       Składniki:  2 awokado ok. 125 ml soku z limonki ub cytryny 1/3 filiżanki posiekanej natki pietruszki lub kolendry 1 jalapeño 3 ząbki czosnku ok 80 ml oliwy 1 łyżeczka kuminu sól, pieprz  Wykonanie: Awokado przeciąć na pół, wyjąć pestkę i miąższ.  Miąższ przełożyć do naczynia i zalać sokiem z cytryny.  Dodać przeciśnięty czosnek, pokrojoną papryczkę i pozostałe składniki.  Całość zmiksować. Przechowywać w lodówce. 