Pisałam już kiedyś, że Dukan zatacza coraz większe kręgi, a te kręgi coraz bliżej mnie.  Ostatnio moja mama przeszła na dietę. Kibicuję jej strasznie.  Mam nadzieję, że jej się uda tak jak innym osobom, które znam, a które "dukają".  Dlatego kiedy dostałam propozycję współpracy ze strony Dieta Doktora Dukana, nie wahałam się długo.  W moich rękach jest też nowa książka, z której będziemy korzystać. Dodam, że kotleciki nie tylko dla będących na diecie.    Składniki (na 10 kotlecików): 60 dag wołowiny lub chudej wieprzowiny 1 jajko 1 papryczka chili cebula kurkuma pieprz, sól  Składniki na sos: jogurt naturalny garść świeżej mięty  Wykonanie: Mięso myjemy, osuszamy, wycinamy ewentualny tłuszcz, kroimy na kawałki.  Mielimy w maszynce do mięsa.  Cebulę obieramy, kroimy na ósemki i mielimy z mięsem. Papryczkę chili pozbawiamy pestek, kroimy w drobną kostkę i dodajemy do mięsa i cebuli.  Mięso doprawiamy kurkumą, pieprzem i odrobiną soli.  Dodajemy jajko i dokładnie mieszamy. Formujemy płaskie kotleciki.  Przygotowujemy patelnię grillową, taką na której można smażyć bez tłuszczu.  Smażymy kotleciki po kilka minut z każdej strony.  W między czasie przygotowujemy sos.  Miętę myjemy, osuszamy i drobno siekamy.  Posiekaną miętę dodajemy do jogurtu.  Usmażone kotleciki polewamy odrobiną sosu. /wydrukuj przepis/    Chętnych zapraszam do głosowania na nr 11 