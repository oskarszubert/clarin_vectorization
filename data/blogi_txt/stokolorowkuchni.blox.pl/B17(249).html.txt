Będę zamęczać dalej Ainsley'em, a co tam.  Nie wiem jak Wam, ale mi się to coraz bardziej podoba.  Nie mam pomysłu na obiad, otwieram książkę a tam wszystko gotowe.  Góra pół godziny i przepiękny, przesmaczny obiadek gotowy. Tę rybę robiłąm już dwa razy.  Za pierwszym razem jednak obyło się bez kaszy kuskus i nie grillowałąm w piekarniku, a na patelni grillowej.  Było smacznie, ale polecam jedak wersję piekarnikową.  Ten sposób pieczenia ryby sprawił, że sok z cytryny wsiąkł w rybkę i byłą przesmaczna.  Dressing, którym polewa się tę rybę polecam nawet bez reszty przepisu - jest cudowny. Tytuł oryginału "Chilli- lemon-splashed fish"    Składniki (na 4 porcje): 1 cytryna 4 x 120 g filetu z dorsza 2 łyżki oliwy z oliwek, plus więcej do posmarowania 2 ząbki czosnku 1 czerwona papryka 175 g kaszy kuskus 300 ml gorącego bulionu warzywnego 2 pomidory (nie dałam) 4 cebule dymki (dałam zwykłą małą cebulkę) 2 łyżeczki posiekanej natki pietruszki lub kolendry 1/4 łyżeczki proszku chilli sól, pieprz  Wykonanie: Nagrzać grill na bardzo gorący (ja nastawiłąm 210 stopni). Odkroić 4 plasterki cytryny, z reszty wycisnąć sok do miseczki.  Filety położyć na brytfance grillowej (skórką do góry), na nich położyć po plasterku cytryny.  Posmarować odrobiną oliwy, doprawić solą i pieprzem.  Grillować przez 6-8 minut (u mnie trwało to trochę dłużej), bez przewracania, aż ryba cała się upiecze i lekko zezłoci. W międzyczasie podgrzać łyżkę oliwy w garnku, podsmażyć posiekany czosnek i pokrojoną paprykę przez 4-5 minut, aż zmięknie.  Dodać kuskus, bulion, posiekane pomidory, cebulkę (ja moją smażyłam z czosnkiem) i natkę.  Doprawić do smaku, przykryć, zdjąć z ognia i odstawić na kilka minut. Wymieszać sok z cytryny z pozostałą oliwą i chilli. Gotowy kuskus zruszyć widelcem i nałożyć na talerze.  Na wierzch położyć ugrillowną rybę.  Polać przygotowanym dressingiem. /wydrukuj przepis/ 