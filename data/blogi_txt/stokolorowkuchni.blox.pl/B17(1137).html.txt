Wpadłam na pomysł, aby na warsztatach podać scones na śniadanie. Potem okazało się, że powinny to być scones wegańskie. Poszukałam i znalazłam.   Scones mocno korzenne, idealne na śniadanie i do pracy.  Smakowały nam bardzo.  Mam nadzieję, że posmakują też na dzisiejszych warsztatach.        Składniki: 300 g mąki pełnoziarnistej (+ ew 50 – 80) 60 g cukru 2 łyżeczki przyprawy do dyni ½ łyżeczki soli 2 łyżeczki proszku do pieczenia 150 ml mleka sojowego 2 łyżeczki soku z cytryny 150 g pure dyniowego       Wykonanie: Rozgrzać piekarnik do 220 stopni.  W misce wymieszać mąkę, cukier, przyprawy, sól i proszek.   W drugiej wymieszać mleko i sok z cytryny.  Odstawić, aż mleko się lekko zetnie.  Następnie dodać pure dyniowe. Przelać do suchych składników.  Wymieszać i szybko zagnieść ciasto.  Rozwałkować i pokroić na 8 kawałków.  Piec przez 12-15 minut. ﻿ ﻿ 