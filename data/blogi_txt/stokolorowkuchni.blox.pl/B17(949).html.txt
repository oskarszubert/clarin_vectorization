Dzisiaj już moja ostatnia propozycja w ramach Gotowania po Polsku z Grumkami i Zpierwszegotłoczenia.  Oto schab, który my zazwyczaj jadamy jako wędlinę, ale na ciepło może też stać się drugim daniem.  Schabik można nadziać morelami lub śliwkami, lub jeśli ktoś chce jednym i drugim.     Składniki: ok. 80 dag schabu bez kości kilkanaście suszonych moreli lub śliwek sól, pieprz  Wykonanie: Schab myjemy i osuszamy, pozbawiamy go białych części.  Owoce płuczemy i osuszamy.  Osuszony schab nacieramy dokładnie solą i pieprzem.  Przez środek mięsa przy pomocy długiego noża robimy otwór przez cały kawałek schabu.  W środek wkładamy ciasno owoce, zostawiając nieco miejsca przy brzegach (mięso się skurczy, więc musimy zostawić końcówkę bez nadziania, żeby owoce nie wypadły).  Nadziane mięso zawijamy w folię aluminiową i odstawiamy na kilka godzin do lodówki. Następnie pieczemy w piekarniku nagrzanym do 200 stopni przez około godzinę.       /wydrukuj przepis/ 