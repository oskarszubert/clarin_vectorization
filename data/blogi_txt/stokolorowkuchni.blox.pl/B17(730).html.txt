Koniec roku trzeba jakoś uczcić, szczególnie wtedy, kiedy junior przynosi cały stos dyplomówi nagród.  A czy można to zrobić lepiej niż przy pomocy super placuszków z truskawkami? Przepis znalazłam u Majanki i tak jak Ona zrobiłam placuszki z podwójnej porcji (i bardzo się z tego cieszę).  Sama nie wiem dlaczego tyle zwlekałam z wykorzystaniem tego przepisu, ale teraz wpisuję go na stałe do naszego rodzinnego repertuaru         Składniki: 1 szklanka mąki1 czubata łyżeczka proszku do pieczenia2 łyżki cukru pudru1 i 1/4 szklanki maślanki lub kefiru1 jajko, roztrzepane2 łyżeczki syropu klonowego (Majana zastąpiła płynnym miodem, a ja pominęłam)20g roztopionego masłaok 200g truskawek, rozgniecionychWykonanie:Do naczynia przesiać mąkę, wsypać cukier i proszek, wymieszać. W drugim naczyniu wymieszać roztrzepane jajko, maślankę, syrop i roztopione masło. Wmieszać truskawki. Zawartość naczyń połączyć, wymieszać. Ciasto jest dość gęste.Smażyć na nieprzywierającej patelni (bez tłuszczu). Przewracać na drugą stronę gdy na powierzchni pancakes'a pokażą się pęcherzyki. Smażyć do koloru brązowego.  Smacznego /wydrukuj przepis/ 