W kilku miejscach widziałam zdjęcia przekrojonych muffinek z truskawką w środku.  Ten widok nie dawał mi spokoju.  Kiedy przez wyjazdem na weekend zostało mi kilka truskawek (niestety truskawek gigantów), pomyślałam, że szybko wypróbuję ten pomysł. Jedyną wadą moich muffinek były zbyt duże truskawki.  Nie mogłam wsadzić do środa po jednej całej truskawce, a musiałam przekroić je na pół lub nawet ćwiartki.  Mimo to, muf finki smakowały, a truskawkowa niespodzianka w środku jest bardzo przyjemna. ﻿ Składniki:  250 g mąki pszennej 120 g cukru 2 łyżeczki proszku do pieczenia ½ łyżeczki sody 12-14  truskawek 90 ml oleju 250 ml mleka 1 jajko       Wykonanie: Mąkę, cukier, proszek i sodę mieszamy w jednej misce.  W drugiej łączymy mleko, olej i jajko. Łączymy zawartość obu misek tylko do połączenia składników. Ciasto przekładamy do foremek muffinkowych wyłożonych papilotkami.  Do każdego otworu wkładamy po jednej truskawce. Pieczemy w 190 stopniach przez około 20 minut, aż do suchego patyczka (sprawdzamy ciasto, a nie truskawkę). ﻿ 