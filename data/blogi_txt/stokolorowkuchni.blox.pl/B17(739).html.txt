Nie zamierzałam jej robić, na pewno nie tyle przed Wielkanocą. Dostaliśmy jednak od sąsiadki mleko, takie prawdziwe, najprawdziwsze - prosto od krowy.  Część dzieci wypiły, niestety mleko zaczęło kisnąć.  Wtedy też przypomniałam sobie, że można je zużyć do paschy.  Ponieważ akurat jest Waniliowy Weekend, powstała wersja waniliowa.     Składniki:  500 ml mleka (z woreczka lub od krowy, z UHT nie wyjdzie) 2 jaja 2 laski wanilii 70 g cukru pudru 100 g śmietany 100 g masła  70 g posiekanych bakalii (dałam migdały i żurawinę)   Wykonanie: 1 laskę wanilii rozkroić, wyjąć ziarenka  i dodać do mleka (ziarenka i laskę). Mleko zagotować.  W między czasie wymieszać śmietanę z jajkami. Gdy mleko zacznie się gotować wyjąć laskę wanilii i wlewać masę jajeczną cały czas mieszając.  Gotować jeszcze kilka minut, aż białko się zetnie i twaró oddzieli od serwatki.  Na sitko wyłożyć gazę.  Wylać na nią twaróg i dokładnie odcedzić.  Twaróg ostudzić.  Rozkroić drugą laskę wanilii.  Ziarenka dodać do masła. Masło ucierać z cukrem, który dodajemy stopniowo. Ucieramy, aż masło będzie gładkie.  Po jednej łyżce dodajemy ostudzony twaróg i nadal ucieramy.  Kiedy cały twaróg już będzie dodany i utarty z masłem dodajemy posiekane bakalie (żurawinę pokroiłam na mniejsze kawałki) i mieszamy.   Formę (u mnie 2 małę foremki) wykładamy folią.  Wkładamy masę i od góy też przykrywamy folią.  Masę trzeba obciążyć (ja postawiłam na foremkach słoki dżemu) i schładzać w lodówce przez kilkanaście godzin.      I jeszcze jedno, pomimo tego że jest prześwietlone ma dla mnie swój urok    /wydrukuj przepis/ 