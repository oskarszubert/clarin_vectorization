Całkiem niedawno odkryłam, że na blogu praktycznie nie ma przepisów na surówki.  Nie wiem dlaczego, ani jak to się stało. Sałatki pojawiają się od czasu do czasu, ale surówki nie.  To się zmieni.  Obiecuję.  Na początek znana chyba wszystkim surówka coleslaw.      Składniki:  pół główki (małej) białej kapusty 2 - 3 marchewki 1 cebula 3 łyżki majonezu 1 łyżka mleka sól, pieprz 1 łyżeczka soku z cytryny 1 łyżeczka octu jabłkowego (lub winnego białego)       Wykonanie: Kapustę szatkujemy. Marchewki obieramy i ucieramy na tarce (drobnej).  Cebulę kroimy w drobną kostkę.  Wszystko razem mieszamy.   Majonez i mleko dokładnie mieszamy.  Dodajemy sok z cytryny i ocet i ponownie mieszamy.  Doprawiamy do smaku.  Polewamy surówkę i mieszamy całość.  Dobrze jest odstawić do lodówki, aby składniki się przegryzły. 