Uwielbiam dania, których przygotowanie nie zajmuje pół dnia, a efekt jest taki jakbyśmy w kuchni spędzili właśnie tyle czasu. Kurczak imbirowy z książki Ainsley'a Harriotta jest właśnie takim daniem.  Smak pomarańczy wymieszany z imbirem, miodem i czosnkiem.  Wyobrażacie to sobie?    Składniki: 1 łyżka oleju 4 piersi kurczaka 2 łyżki miodu 1 łyżka ciemnego sosu sojowego 2 ząbki czosnku 2 cm korzeń imbiru, cienko pokrojony skórka i sok z 1 pomarańczy 225 g pieczarek 2 pęczki cebuli dymki (dałam szczypiorek)  Wykonanie: Nagrzać piekarnik do 190 stopni. Rozgrzać olej na patelni i obsmażyć pierś kurczaka, aż się zezłoci.  Przełożyć do naczynia żaroodpornego.  Wymieszać miód, sos sojowy, czosnek, imbir, skórkę i sok z pomarańczy i polać tym kurczaka.  Piec przez 10 minut, następnie dodać pieczarki i dymkę, wymieszać i zapiekać przez kolejne 10 minut.  (ja podsmażyłam pieczarki w czasie gdy zapiekał się kurczak i potem piekłam krócej niż 10 minut).  Kurczaka podawać z ryżem (w oryginale Ainsley proponował ryż kokosowy - ryż gotowany z mleczkiem kokosowym).    /wydrukuj przepis/ 