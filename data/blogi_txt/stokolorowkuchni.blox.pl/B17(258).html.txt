86 wydanie Weekendowej Piekarni a w nim gospodarzy Oliwka. Propozycje są dwie, ala ja niestety z braku czasu pokażę tylko jedną.  Do tego jeszcze moje precelki nie wyglądają zupełnie jak precelki a raczej jak buły.  No nic następnym razem będę wiedziała (przynajmniej mam taką nadzieję), że wałeczki muszą być dużo cieńsze.  W każdym razie synio zjadł na kolację i bardzo mu smakowały.  Część precelków zwijałam według przepisu, a część według tego schematu.    Składniki:  ok. 200 g mąki 24 g drożdży 50 -55 g cukru 100 ml śmietany 12% 1 jajko i 1 żółtko 7 g miękkiego masła dodatkowo: 1 żółtko + łyżka mleka i mak do posypania (dałam sezam)  Wykonanie: Mąkę przesiej, dodaj masło, śmietanę, jajko i żółtko. Drożdże utrzyj z   łyżką cukru na płynną masę, dodaj do całości wraz z resztą cukru. Wyrób elastyczne ciasto (odrobinę podsypując całość mąką), zroluj; uformuj   ósemki, ułóż je na blaszce i przykryj do lekkiego wyrośnięcia. Posmaruj wierzch żółtkiem roztrzepanym z łyżką mleka, posyp makiem i piecz do zrumienienia w 180 stopniach. /wydrukuj przepis/ 