Pokazywałam już przepis na te scones.  Tym razem jednak, korzystając z okazji, że dostałam ekologiczne bakalie od Makro, postanowiłam dodać do nich figi i daktyle.  Przez przypadek nie dodałam cukru, ale okazało się to trafnym posunięciem.   Słodycz fig i daktyli jest wystarczająca. Polecam.      Składniki (na 6 - 8 sztuk):  1/2 łyżeczki soli 2 łyżeczki proszku do pieczenia 110 g mąki pszennej 110 g mąki pszennej razowej 25 g brązowego cukru (nie dałam) 1/2 łyżeczki cynamonu 25 g masła 150 ml mleka 25 g fig suszonych 25 g daktyli  ﻿    Wykonanie: Przesiać mąki, sól, proszek do pieczenia do miski.  Dodać cukier (opcjonalnie) i cynamon, wymieszać. Dodać masło i wyrobić palcami, tak by przypominało kruszonkę. Dodać pokrojone daktyle i figi i wymieszać tak, aby owoce były pokryte mąką.   Używając widelca, dodawać powoli mleko (nie ma potrzeby dodawania całych 150 ml). Ma powstać delikatne ciasto.  Wyłożyć ciasto na stolnicę posypaną mąką i bardzo krótko zagnieść.  Rozwałkować na grubość 2 - 3 cm i wycinać koła o średnicy około 6 cm.  Wyłożyć je na blachę pokrytą papierem do pieczenia.  Posmarować wierzch resztą mleka i piec w temperaturze 230 stopni przez 10 - 12 minut. Wyłożyć na kratkę i chwilę przestudzić.  Podawać ciepłe. ﻿ /wydrukuj przepis/ 