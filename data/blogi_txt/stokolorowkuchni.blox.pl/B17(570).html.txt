Znowu cieplejsze dni i znowu ochota na lżejsze obiady.  Taka sałatka jest doskonała, tym bardziej, że można ją zapakować do pudełka i zabrać na długi, zbyt długi dzień w pracy. Sałatkę przygotowałam z produktów, które dostałam od Lubelli. Przypominam też, że możecie wygrać 4 rodzaje makaronu  tutaj (między innymi właśnie Fusilloni).   Składniki (na 2 porcje): 150 g makaronu Fusilloni﻿ (duże świdry) 3 - 4 plastry szynki parmeńskiej 4 suszone pomidory 10  - 12 szparagów ser grana padano 1 łyżka oliwy pół łyżki octu balsamicznego pół łyżeczki soku z cytryny sól, pieprz    Wykonanie: Makaron ugotować al dente.  Szparagi podgotować na parze, tak aby były jędrne. Szynkę pokroić na kawałki (można podsmażyć przez chwilę na patelni beztłuszczowej, ale nie jest to konieczne).  Pomidory pokroić na kawałki.  Makaron i szparagi przestudzić. Wymieszać makaron, szynkę, pokrojone szparagi i pomidory. Wymieszać ocet balsamiczny, oliwę i sok z cytryny.  Doprawić solą i pieprzem. Polać sosem sałatkę.  Rozłożyć do 2 miseczek / talerzy i posypać startym serem.     /wydrukuj przepis/ 