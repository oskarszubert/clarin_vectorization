Lubicie?  Ja bardzo.  Za to moje dzieci nie przepadają.  Córka zjada w przedszkolu (bo tam nie ma wyjścia), w domu już nie chce.  Syn jak może, nie je wcale.  Mąż zje, jak trzeba.  Muszę jednak przyznać, że ta wersja bardzo mi się spodobała.  Kasza jest dużo bardziej sypka, a ja taką właśnie lubię.  Przepis z książki "Kuchnia rycerska i sarmacka" w ramach zabawy Gotujemy po polsku pod patronatem zPierwszegoTłoczenia.      ﻿ Składniki:  2 szklanki kaszy gryczanej 3 łyżki smalcu sól Wykonanie: W garnku rozpuścić smalec, wsypać kaszę, smażyć mieszając kilka minut.  Zalać 3 szklankami osolonego wrzątku. Gotować 30 minut na małym ogniu.  Piekarnik nagrzać do 200 stopni.  Wyłączyć.  Wstawić do gorącego piekarnika przykryty garnek na około 1 godzinę.  Kaszę podawać polaną stopionym masłem.    /wydrukuj przepis/ 