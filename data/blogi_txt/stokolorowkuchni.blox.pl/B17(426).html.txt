Kiedy pokazywałam dżem z suszonych fig, pisałam, że nadaje się od nie tylko do słodkich wypieków.  Prawda jest taka, że zdecydowana większość słoiczka została zjedzona w wersji wytrawnej.  Dzisiejsze kanapki to propozycja śniadaniowa ale spokojnie można też zaserwować je chociażby na Sylwestra. Składniki:  kromki chleba ( u mnie ten) dżem z suszonych fig (taki) serek kremowy sałata (dałam radicchio﻿ i rzymską) masło Wykonanie: Rozgrzewamy opiekacz do panini.  Kromki smarujemy od zewnątrz masłem.  Natomiast od środka jedną smarujemy dżemem, a drugą serkiem kremowym.  Między kromki wkładamy liście sałaty. Opiekamy kilka minut, aż kanapki będą ciepłe.  Podajemy natychmiast. 