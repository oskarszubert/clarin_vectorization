Chciałam Wam dzisiaj pokazać przepis na polędwiczki, z serii Kulinarne Inspiracje Kamis.  Pierwszy raz robiłam tego typu danie i muszę przyznać, że tak podane polędwiczki zrobiły furorę u mnie w domu.  Wiem jedno, mój syn będzie się o nie dopominał, a ja zapewne będę ulegać prośbom.      Składniki:  1/2 kg polędwiczki wieprzowej 2 łyżki mąki pszennej 1 łyżka oleju 1 czerwona cebula grubo pokrojona 100 g pieczarek (pokrojonych) 1 jabłko (pokrojone w ósemki) 150 ml soku jabłkowego 200 ml śmietanki 30% sól, pieprz Zestaw Kulinarne Inspiracje Kamis (rozmaryn, czosnek, tymianek, papryka, szałwia)    Wykonanie: Do miski wsyp mąkę, paprykę, sól, pieprz i wszystko razem wymieszaj. Polędwiczki pokrój na skos w plastry, delikatnie rozbij i obtocz w mące z przyprawami. Na dużej patelni rozgrzej olej i obsmaż mięso po 2-3 minuty z każdej strony. Zdejmij z patelni i przełóż na talerz. Na patelnię wrzuć czerwoną cebulę, pieczarki i jabłko. Smaż przez 3-4 minuty, aż do zbrązowienia. Dodaj sok jabłkowy, czosnek granulowany, szałwię, rozmaryn, tymianek, śmietankę kremową i delikatnie zamieszaj. Mięso ponownie wrzuć na patelnie, doprowadź do wrzenia i smaż jeszcze przez 10 minut, aż mięso będzie miękkie. Podawaj z gotowanymi ziemniakami i surówką.﻿      /wpis sponsorowany/﻿ 