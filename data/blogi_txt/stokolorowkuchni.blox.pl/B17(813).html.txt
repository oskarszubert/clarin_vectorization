Uwielbiamy chińszczyznę.  Po pierwsze jest smaczna, a po drugie zdrowa.  No i najważniejsze takie danie przygotujemy w kilkanaście minut (nie licząc marynowania).  Przepis dodaję do akcji Z Widelcem po Azji.    Składniki:  1 pierś z kurczaka 1 opakowanie makaronu ryżowego z tapioką 2 marchewki 10 liści kapusty pekińskiej 1 cebula biały kawałek pora 2 - 3 łyżki chińskiej mieszanki kiełków sól, pieprz 4 łyżki sosu sojowego 1 łyżka cukru olej    Wykonanie: Sos sojowy i cukier mieszamy w misce.   Pierś z kurczaka myjemy i kroimy na kawałki.  Wrzucamy do sosu sojowego, mieszamy i marynujemy w lodówce przez 2 godziny (lub zostawiamy na noc). Kapustę myjemy i siekamy. Marchew obieramy i kroimy w słupki.  Cebulę kroimy w piórka, a pora na plasterki.  Na odrobinie oleju podduszamy cebulę. Dodajemy pozostałe warzywa i dusimy (możemy robić to w woku). Pierś z kurczaka smażymy (razem z sosem sojowym) na drugiej patelni.  W między czasie przygotowujemy makaron zgodnie z przepisem na opakowaniu.  Kiedy pierś jest gotowa, a warzywa podduszone, łączymy wszystko na jednej patelni (lub w woku). Dodajemy kiełki, mieszamy i chwilę dusimy razem.  Dodajemy gotowy makaron, mieszamy i ponownie przez moment razem podsmażamy.  Podajemy natychmiast.   /wydrukuj przepis/ 