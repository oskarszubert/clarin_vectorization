Od dawna zajadamy się granolą tylko do tego czasu sklepową, ale już niedługo.  Od jakiegoś czasu zamierzałam zrobić ją sama, ale w  większości przepisów były składniki, a raczej zazwyczaj jeden, które albo mi nie odpowiadały, a były dość istotne w danym przepisie, albo były nie do zdobycia.  Na szczęście Liska pokazała u siebie przepis doskonały.  Chwilka pracy i gotowe. Granola stoi sobie teraz w słoju a my ją podjadamy na śniadanko i kolację :)  Składniki: 250 g płatków owsianych 100 g słonecznika (dałam 50 g) 50 g sezamu 2 łyżki miodu 4 łyżki oleju słonecznikowego 150 ml dobrego soku jabłkowego  2 łyżki cukru trzcinowego  50 g orzechów laskowych (moja modyfikacja) Wykonanie: Piekarnik nagrzać do 150 st C.Wszystkie składniki wymieszać. Wsypać do foremki i piec godzinę, co kilka minut mieszając łyżką.Studzić w wyłączonym, ciepłym piekarniku. Przełożyć do szczelnego pojemnika.  /wydrukuj przepis/ 