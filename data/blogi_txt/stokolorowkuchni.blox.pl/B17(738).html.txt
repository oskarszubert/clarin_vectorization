Rok temu robiłam wersję waniliową.  Teraz postanowiłam przerobić ją na wersję czekoladową.  Nie wiem która jest lepsza, ale wiem, że takie słodkości na Wielkanoc uwielbiam.   ﻿ Składniki:  500 ml mleka (z woreczka lub od krowy, z UHT nie wyjdzie) 2 jaja 70 g cukru pudru 100 g śmietany 18 % 100 g masła 30 g posiekanych migdałów 40 g gorzkiej czekolady    Składniki na sos czekoladowy:  50 g czekolady 50 śmietany kremówki    Wykonanie: Mleko zagotować.  W między czasie wymieszać śmietanę z jajkami. Gdy mleko zacznie się gotować powoli wlewać masę jajeczną cały czas mieszając.  Gotować jeszcze kilka minut, aż białko się zetnie i twaróg oddzieli od serwatki.  Na sitko wyłożyć gazę. Wylać na nią twaróg i dokładnie odcedzić.  Twaróg ostudzić. Masło ucierać z cukrem, który dodajemy stopniowo.   Ucieramy, aż masło będzie gładkie.  Po jednej łyżce dodajemy ostudzony twaróg i nadal ucieramy.  Kiedy cały twaróg już będzie dodany i utarty z masłem dodajemy posiekane migdały i startą czekoladę i mieszamy.   Formę (u mnie 2 małe foremki) wykładamy folią. Wkładamy masę i od góy też przykrywamy folią.  Masę trzeba obciążyć (ja postawiłam na foremkach słoki dżemu) i schładzać w lodówce przez kilkanaście godzin.﻿ Przygotowujemy polewę czekoladową.  Czekoladę i śmietanę podgrzewamy, aż do rozpuszczenia czekolady.  Ubijamy do uzyskania lśniącej i jednolitej masy.﻿  Paschę wyjmujemy z foremek, stawiamy na talerzu i polewamy polewą czekoladową.      /wydrukuj przepis/ ﻿ 