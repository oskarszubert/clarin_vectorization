Z tym chlebkiem jest tak jak z chlebkiem bananowym. Pieczywem jest tylko z nazwy.  Podobnie jak ten bananowy jest wilgotny, mięciutki i nie można mu się oprzeć.  Do tego jeszcze ten obłędny kolor.  Przepis pochodzi z Encyklopedii Chleba. Składniki: 500 g dyni, obranej, pokrojonej na kawałki (może być nieco mniej) 75 g drobnego cukru 1 łyżeczka gałki muszkatołowej 50 g masła, roztopionego 3 jajka, lekko ubite 350 g mąki pszennej chlebowej (dałam 200g typ 500 i 150g pszennej razowej) 2 łyżeczki proszku do pieczenia 1/2 łyżeczki soli 75 g posiekanych orzechów włoskich (nie dałam, bo akurat nie miałam) Wykonanie: Natłuścić i wyłożyć papierem formę keksówkę o wymiarach 21,5 x 11 cm. Dynię ugotować z niewielką ilością wody, aż będzie miękka (około 20 minut).  Odsączyć i rozdrobnić blenderem.  Odstawić do ostygnięcia.  Piekarnik nagrzać do 180 stopni. Odmierzyć 275 g dyniowego pure do miski.  Dodać cukier, gałkę, masło i jajka i dobrze wymieszać.  Do drugiej miski przesiać mąkę, proszek do pieczenia i sól, wymieszać i zrobić wgłębienie w środku.  Dodać mieszaninę dyniową i mieszać aż ciasto będzie gładkie (ja nie mieszałam zbyt dokładnie, bo ciasto przypominało mi ciasto muffinowe, a to mieszamy tylko do połączenia składników).  Dodać orzechy i ponownie wymieszać. Ciasto przelać do przygotowanej formy.  Piec przez około 1 godzinę, aż się zezłoci i zacznie odstawać od brzegów foremki. Wyłożyć na kratkę do ostygnięcia.   /wydrukuj przepis/ 