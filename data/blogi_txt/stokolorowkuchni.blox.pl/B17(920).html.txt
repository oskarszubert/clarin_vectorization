Na początek ferii musiał być cudowny obiad.  Przygotowałam więc fish burgery.  Z domowych bułek, jeszcze ciepłych, oraz rewelacyjnych rybnych kotlecików.  Podstawą do tego przepisu był przepis Ainsley'a na łososiowe burgery. Burgery wyszły idealne. Tak dobre, że zniknęły natychmiast.       Składniki:  500 g dorsza 2 łyżki musztardy 1 średnie jajko 2 - 3 łyżki bułki tartej 2 łyżki mąki pszennej sól, pieprz bułki hamburgerowe sałata czerwona cebula ew. majonez, musztarda, ketchup olej do smażenia       Wykonanie:   Dorsza kroimy bardzo drobno, lub miksujemy pulsacyjnie w blenderze (tak, aby zostały jeszcze większe kawałki).  Tak przygotowaną rybę mieszamy z jajkiem, musztardą i bułką tartą. Doprawiamy do smaki. Formujemy płaskie kotleciki.  Delikatnie obsypujemy mąką, a następnie smażymy na oleju z dwóch stron.   Bułki kroimy, smarujemy majonezem, musztardą, ketchupem wedle uznania.  Dodajemy sałatę, plasterki czerwonej cebuli i wkładamy rybny kotlet.  Zjadamy natychmiast. 