W tym tygodniu zebrałam 3 litry jagód.  Częśc zamroziłam, ale większość wykorzystaliśmy na bieżąco.  Na pierwszy rzut poszły bułeczki Jamiego Olivera, które pokazywało już kilka osób np Liska, a ostatnio Spencer.  Muszę przyznać, że Spencer miał rację pisząc o brudnej robocie, ale o satysfakcji również.  Są cudowne, mocno kardamonowe.  Mój synek pokochał je od pierwszego kęsa. Jeszcze tylko dwie uwagi:  - Zapomniałam do ciasta dodać masła, ale o dziwo się udały  - Jamie podaje, że to przepis na 8 sztuk.  Ja, za radą Spencera, zrobiłam 10, a i tak wyszły spore. (p.s. zajrzyjcie za sam koniec wpisu)   Składniki:  7 g drożdży instant 375 ml ciepłego mleka 1 łyżeczka mielonego kardamonu 2 duże jajka szczypta soli 200 g cukru pudru 50 g topionego masła (zapomniałam) 800 g mąki pszennej     15 g masła 75 g brązowego cukru  Nadzienie:  400 g jagód 75 g cukru pudru     Wykonanie: Drożdże rozpuścić w mleku. Odstawić.Jajka ubić z solą w misce, dodać kardamon, cukier, masło, 500 g mąki i drożdże. Ubijać aż wszystko zacznie przypominać gęstą, klejącą masę. Dodać resztę mąki. Przełożyć ciasto na stolnicę i zagnieść ciasto. Będzie gładkie i lśniące. Przykryć je miską i odstawić na 1 h do wyrastania.Jagody połączyć z cukrem w misce i lekko je rozgnieść tłuczkiem do ziemniaków.Dużą blachę do pieczenia wyłożyć papierem, położyć na nim kilka kawałków masła i posypać połową brązowego cukru.Ciasto rozciągnąć dłońmi na prostokąt nieco większy niż kartka A4.  Na nim ułożyć połowę jagód (bez soku) i złożyć ciasto na trzy (najpierw jeden, potem drugi brzeg do środka). Potem delikatnie ugniatać ciasto, by równomiernie rozprowadzić w nim jagody.Ciasto podzielić na 8 (10) części. Każdą część rozciągnąć na długi prostokąt następnie zwinąć krótszym brzegiem do środka. Bułki ułożyć na blasze, zostawiając między nimi odstępy, by swobodnie rosły. Resztę jagód (bez soku) wsypać na bułki i delikatnie wcisnąć owoce w ciasto. Polać odrobiną jagodowego sosu, posypać resztą brązowego cukru. Odstawić do wyrastania na 20 minut.Piekarnik nagrzać do 180 st C.Wstawić bułki i piec ok. 25-35 minut - powinny być rumiane i chrupiące.Podawać gorące :)﻿      /wydrukuj przepis/      A oto dźwięki lasu i krzaczki jagód, dla wszystkich tych, którzy nie mogą iść samki do lasu.  Nie mam zupełnie ręki do filmowania, ale co nieco widać i słychać.  ﻿ 