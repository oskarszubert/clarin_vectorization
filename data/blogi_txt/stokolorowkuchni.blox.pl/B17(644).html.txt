Przepis na te muffiny pochodzi od Nigelli.  Nazwa mówi sama za siebie.  Wspaniały zapach, cytrusowy smak.  Przepis z moimi niewielkimi zmianami, a oryginał u Madzi.      Składniki:  250g mąki 2 i 1/2 łyżeczki proszku do pieczenia 1/2 łyżeczki sody 100g cukru (dałam trzcinowy) 1 łyżeczka przyprawy do piernika 5 mandarynek około 100 ml tłustego mleka 75ml oleju lub roztopionego masła 1 jajko 175g suszonej żurawiny 3 łyżki cukru trzcinowego jasnego (do posypania muffin)   Wykonanie: Wymieszać w jednej misce suche składniki. Wyszorować mandarynki  i zetrzeć z nich skórkę. Sok wycisnąć. Skórkę dodać do suchych składników. Do soku dolać mleko tak by razem było 200ml płynu. Następnie dodać do mokrych składników olej, jajko i lekko ubić do połączenia. Składniki mokre wlać do suchych i wymieszać krótko do połączenia składników. Dodać żurawinę i wymieszać.  Formę do muffin wyłożyć papilotkami, nakładać do nich ciasto. Można posypać cukrem trzcinowym.  Piec w temperaturze 200 stopni przez 20 minut. ﻿ /wydrukuj przepis/ 