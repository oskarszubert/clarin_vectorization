Dzisiaj chciałam Was zaprosić na bardzo nietypowy wpis.  Wpis, w którym chcę Was zachęcić do pewnej akcji, a przepis jest przy okazji.  Nie oznacza to oczywiście, że danie jest niejadalne , czy też mało smaczne.  Wręcz przeciwnie.  Czekoladowy pudding ryżowy to super pomysł na deser.      A teraz do sedna sprawy. Już w ten weekend w sklepach stacjonarnych oraz na internecie, będzie odbywać się Świąteczna Zbiórka Żywności.  Tym razem pod hasłem Weekend Superbohaterów.﻿  A co to za bohaterowie?  Oto oni: olej, cukier, ryż, przetwory mięsne i warzywne oraz słodycze﻿.  Zachęcam Was do wsparcia akcji.  Te podstawowe produkty, które będziecie mogli podarować w najbliższy weekend mogą sprawić, że w wielu polskich domach pojawi się uśmiech w te Święta. Zapakujcie do swoich koszyków kilka dodatkowych produktów i zostawcie je wolontariuszom w sklepach. Składniki: 1/3 szklanki ryżu 2/3 szklanki mleka 50 g czekolady (mlecznej lub gorzkiej)   Wykonanie: Zagotowujemy mleko i wrzucamy do niego ryż.  Gotujemy pod przykryciem przez około 12 - 15 minut, aż ryż będzie miękki.  Kiedy mleko się wchłonie a ryż będzie miękki, dodajemy czekoladę i mieszamy całość, aż czekolada się rozpuści.  Podajemy na ciepło, chociaż ostudzony też jest  smaczny.  Można udekorować bitą śmietaną, orzechami lub owocami.  Jeżeli używacie gorzkiej czekolady, być może trzeba będzie trochę dosłodzić ryż. 