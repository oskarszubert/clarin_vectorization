Znowu Ainsley, tym razem jednak nie trzymałam się do końca przepisu.  Kurczak wspaniały w smaku, mozzarella roztopiona w środku a do tego rozmaryn (jeśli ktoś nie lubi można zastąpić innymi ziołami).  Smakowało nawet moim chłopak, a ich nie jest łatwo zadowolić kulinarnie.  p.s. kupiłam trzecią książkę z serii "Meals in minutes" czyli została jeszcze tylko jedna :) Składniki: 150 g mozzarelli 1 1/2 suszonego rozmarynu 1/4łyżeczki suszonych płatków chilli 8 udek kurczaka, bez kości (u mnie piersi) 1 łyżka mąki (nie dałam) oliwa z oliwek do posmarowania  Wykonanie: Rozgrzać piekarnik do 200 stopni. Mozarellę pokroić na 8 trójkącików.  W misce wymieszać rozmaryn, chilli, sól i pieprz.  Następnie obtoczyć w tym ser.Kurczaka rozłożyć na płasko, posypać mąką (nie robiłam tego) i położyć kawałek mozzarelli na każdym kawałku kurczaka.  Zrolować kurczaka wokół sera i sczepić drewnianym szpikulcem (ja zamiast tego zawinęłam każdy kawałek w folię aluminiową).  Kurczaki ułożyć w naczyniu do zapiekania posmarować oliwą, doprawić i piec przez około 20 minut, przewracając od czasu do czasu, aż upieką się w środku.  (Ponieważ ja piekłam w folii, nie przewracałam kawałków i posmarowałam je zanim zawinęłam w folię. Kurczaki robiłam wieczorem, a następnego dnia odwinęłam folię i podgrzewałam w piekarniku, tak aby lekko się przyrumieniły). Ainsley podawał kurczaki z ziemniaczano-porowym puree, a ja z ryżem gotowanym z kurkumą.     /wydrukuj przepis/ 