Sobota, znowu deszcz a mi się nie chce iść po zakupy na obiad. Przegląd lodówki, no cóż niewiele jest.  Pierwsza myśl - knedle z truskawkami.  Otwieram książkę kucharską "Kuchnia Polska" Zofii Miętkiewicz i mój wzrok przyciąga zdjęcie i przepis na lasagne z truskawkami.  "To jest to" pomyślałam i zabrałam się do pracy.  Swoją drogą, lasagne w kuchni polskiej?   Składniki: 25 dag lasagne (musiałam dać nieco więcej) 1 kg dużych truskawek (ewentualnie mniej truskawek) 2 łyżki cukru kryształu  Na sos: 1 szklanka słodkiej śmietanki (nie miałam, więc dałam jogurt naturalny) 2-3 świeże jajka (dałam 2 duże) 1/2 szklanki cukru pudru 1 opakowanie cukru waniliowego (dałam 1 łyżkę cukru domowej roboty) sól tłuszcz do posmarowania formy  Wykonanie: W dużym płaskim garnku zagotować wodę ze szczyptą soli.  Partiami wkładać na 3-4 minuty płatki lasagne.  Wyjąć, osączyć, ostudzić, ułożyć pojedynczo na równej powierzchni.  Truskawki umyć, osączyć, pokorić na ćwiartki (te mniejsze na połówki), posypać cukrem. Każdy płąt lasagne przekroić wzdłuż na pół, ułożyć na nim kawałek truskawki, zwinąć w roladę.  Cukier puder zmiksować ze śmietanką, jajkami i cukrem waniliowym.  Roladki lasagne układać w formie wysmarowanej tłuszczem.  (Ja do ułożonych roledk podokładałam pozostałe truskawki.  Było mi łatwiej zwijać gdy w środku był tylko jeden kawałek.)  Zalać sosem i pec około 20 minut w temperaturze 180 stopni.      /wydrukuj przepis/ 