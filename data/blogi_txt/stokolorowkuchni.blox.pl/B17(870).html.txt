To idealna pora na przygotowanie ciasta na piernik staropolski. A skoro piernik, to potrzeba jest domowa przyprawa do piernika. Moja córcia poprosiła, aby nie dodawać tym razem skórki z cytrusów (nad czym bardzo ubolewam).  Dlatego postanowiłam przygotować zubożoną wersję luksusowej przyprawy od Eweliny. Muszę przyznać, że ta przyprawa wygrywa w kategorii nakład pracy do jakości.      Składniki:  50 g kory cynamonu  1 cała gałka muszkatołowa 10 strączków zielonego kardamonu 1 łyżeczka nasion kopru włoskiego 1 łyżeczka całych goździków 2  gwiazdy anyżu 2 łyżeczki nasion kolendry pół łyżeczki pieprzy białego pół łyżeczki pieprzu czarnego pół łyżeczki pieprzu różowego pół łyżeczki pieprzu zielonego 1 łyżeczka ziela angielskiego 30 g mielonego imbiru       Wykonanie: Wszystkie składniki, poza imbirem, prażymy na suchej patelni, na niewielkim ogniu przez kilka minut.  Ma unosić się piękny zapach.  Korę cynamonu przekładamy do moździerza i rozbijamy na mniejsze kawałki.  Tak samo robimy z gałką muszkatołową. Przekładamy do młynka do kawy. Gwiazdki anyżu przekładamy do moździerza, delikatnie rozbijamy i wyjmujemy ziarenka. Ziarenka przekładamy do młynka.  Tak samo robimy z kardamonem.   Uprażone przyprawy mielimy partiami w młynku.   Każdą zmieloną partię przesiewamy, aby wydobyć niezmielone kawałki.  Te niezmielone powtórnie przekładamy do młynka.  Wszystkie zmielone i przesiane przyprawy łączymy ze zmielonym imbirem.  Przechowujemy w szczelnym słoiczku.      ﻿ 