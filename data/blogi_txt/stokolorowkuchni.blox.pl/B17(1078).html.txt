To połączenie to dla mnie smaki Londynu.  Smaki które kojarzą mi się z moją przyjaciółką, która robi genialną focaccię czy pizzę z kozim serem i szpinakiem﻿.  Podczas ostatniego pobytu tam, kupiłam sobie marcowe wydanie GoodFood.  Ku mojemu zaskoczeniu był tam przepis na tę tartę (lekko go zmodyfikowałam).  Czy to nie jest cudowny zbieg okoliczności?  A kolor to kolejny "zbieg okoliczności".  Oczywiście przepis wędruje do Zielono mi. Składniki:  1 płat ciasta francuskiego 400 g szpinaku (dałam mrożony ze śmietaną) 2 jajka 125 g koziego sera 1/4 gałki muszkatołowej 2 ząbki czosnku       Wykonanie: Piekarnik rozgrzać do 220 stopni.  Ciasto wyłożyć na papierze na blachę. Lekko naciąć nożem brzegu ciasta, mniej więcej 1 cm od brzegu, tak aby go nie przeciąć.  Włożyć do rozgrzanego piekarnika na 10 minut. W międzyczasie szpinak przełożyć na patelnię i rozmrozić. Dodać w między czasie 2 rozgniecione ząbki czosnku oraz zetrzeć gałkę.  Kiedy szpinak się rozmrozi wymieszać go z rozkłóconymi jajkami. Doprawić do smaku. Wyjąć podpieczone ciasto z piekarnika.  Wcisnąć środek a następnie wyłożyć na niego przygotowany farsz.  Na farsz rozłożyć kawałki sera.  Piec kolejnych 15 minut, aż farsz się zetnie.    ﻿ 