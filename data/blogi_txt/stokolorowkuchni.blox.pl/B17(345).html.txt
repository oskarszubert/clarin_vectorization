Długo szukaliśmy dobrego przepisu na gofry.  Zdążyliśmy już nawet zakupić Teściowej drugą gofrownicę, bo ta pierwsza wydawała nam się nie do końca dobra.  Przy tej nowej też nie było najlepiej, aż w końcu wydrukowałam 3 strony przepisów gofrowych ze sprawdzonych źródeł i zaczęliśmy próby.  Jak się okazało już pierwsze podejście było doskonałe.  Teraz to nie wiem, czy spróbujemy te pozostałe.  Gofry cudowne, mięciutkie i chrupiące zarazem.  A ja podamy je z bitą śmietaną i frużeliną wiśniową - niebo w gębie. Przepis znalazłam u Atinki i Evenki. Składniki:3 szkl. mąki2 łyżeczki proszku do pieczenia1/2 szkl. cukru3 jajka2 szkl. mleka1/2 szkl. olejukilka kropli aromatu waniliowego lub pomarańczowego Wykonanie: Żółtka  ubić z cukrem na jasną , puszystą masę. Do tego dodać mąkę z proszkiem  do pieczenia , następnie mleko , a po około minucie ubijania , olej i  aromat. Na koniec masę wymieszać delikatnie łyżką z ubitą na sztywno  pianą z białek. Gotowe ciasto nalewać do rozgrzanej gofrownicy i piec  około 5 minut. Upieczone gofry wykładać na kratkę kuchenną do  wystudzenia.   /wydrukuj przepis/ 