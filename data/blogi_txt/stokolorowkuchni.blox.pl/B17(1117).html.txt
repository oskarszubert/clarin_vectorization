Chciałam zrobić babeczki dla dwóch cudnych dziewczynek. Dziewczynki jednak są uczulone na mleko.  Na szczęście do głowy przyszedł mi pewien pomysł.  Eksperyment udany, dziewczynki, nie tylko te uczulone,  muffinkami zachwycone.  Co chwila słychać było wołanie: Babę.   Składniki:  250 g mąki  2 łyżeczki proszku do pieczenia  ½ łyżeczki sody oczyszczonej  120g cukru   250ml zmiksowanych truskawek  90ml oleju roślinnego  1 duże jajko Wykonanie: Piekarnik nagrzewamy do 200 stopni.  W jednej misce mieszamy wszystkie suche składniki.  W drugiej mieszamy wszystkie mokre.  Następnie mieszamy niedbale zawartość misek. Ciasto wylewamy do foremek na muffinki.  Pieczemy około 20 minut.     /wydrukuj przepis/ ﻿﻿ 