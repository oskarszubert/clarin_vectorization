Ten przepis chodził za mną kilka lat.  Początkowo jednak nie miałam foremek do tartaletek, a potem zupełnie zapominałam o nim w sezonie pomidorowym.  Dostałam jednak od mamy skrzyneczkę pomidorów, a w lodówce leżały 4 żółtka po bezach.  Na szczęście przypomniałam sobie o tym przepisie i pomimo późnej pory zabrałam się do pracy.  Przepis podaję z moimi lekkimi zmianami, a w oryginale pochodzi z książki "Kuchnia Polska" Z. Miętkiewicz.   Składniki:  600 g mąki pszennej 300 g masła 4 żółtka 2 łyżki śmietany 1200 g pomidorów 200 g żółtego sera 4 jajka 2 łyżeczki oleju garść liści bazylii 3 cebule sól, pieprz Wykonanie: Mąkę posiekać z zimnym masłem.  Następnie dodać żółtka i śmietanę i szybko zagnieść ciasto.  Zawinąć w folię i schować do lodówki.  W między czasie z pomidorów wyjąć pestki, pokroić.  Cebulę obrać i pokroić.  Udusić na oleju, dodać pomidory i razem przez kilka minut dusić.  Następnie przestudzić.  Pomidory zmiksować.  Dodać starty ser, posiekaną bazylię.  Doprawić do smaku solą i pieprzem.  Na końcu dodać jajka i wymieszać. Schłodzone ciasto wyjąć z lodówki. Rozwałkować na omączonej powierzchni.  Natłuścić foremki na tartaletki (ja użyłam 9 małych i jednej dużej na tartę). Z ciasta wykroić koła nieco większe niż foremki.  Wyłożyć foremki, odciąć wystające brzegi.  Na ciasto wyłożyć pergamin i wysypać groch do pieczenia.  Ciasto pieczemy w 200 stopniach przez około 10 minut.  Upieczone miseczki napełniamy farszem pomidorowym i pieczemy przez kolejne 15 minut (ja piekłam z termoobiegiem). ﻿/wydrukuj przepis/ 