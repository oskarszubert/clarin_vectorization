Powiem tylko, że mus jest rewelacyjny.  Doskonały na podwieczorek, deser, ale też na kolację.  Zobaczyłam go u Bei i tak na mnie zadziałały jej zdjęcia, że wiedziałam, że go zrobię. Nie żałuję i Was też zachęcam.    Składniki: Na 6 małych porcji (u mnie 3 duże) 450 g dyni (waga po obraniu) otarta skórka z 2 pomarańczy 5 łyżek jasnego miodu (np. z kwiatów pomarańczy lub akacjowego) 3-4 łyżki Grand Marnier (lub rumu, lub soku z pomarańczy) 1 łyżeczka cynamonu 220 ml śmietanki 2 łyżki mascarpone opcjonalnie : kandyzowana skórka pomarańczowa do dekoracji  Wykonanie: Z dyni przygotowujemy puree - możemy  albo ją upiec, albo ugotować na parze, po czym miąższ dyni bardzo dokładnie miksujemy i odsączamy na sicie. Następnie dodajemy miód, Grand  Marnier, skórkę pomarańczową i cynamon i odstawiamy do lodówki. Dobrze  schłodzoną śmietanę ubijamy z dodatkiem mascarpone i mieszamy z musem  dyniowo-pomarańczowym. Masę przekładamy do indywidualnych foremek i  dekorujemy np. kandyzowaną skórką pomarańczową. Uwagi : - część śmietany można zastąpić gęstym jogurtem - dodanie mascarpone do śmietany polepsza jej teksturę i ułatwia ubijanie - zamiast śmietany możemy użyć serka mascarpone wymieszanego (lub nie ;) ) z jogurtem    /wydrukuj przepis/ 