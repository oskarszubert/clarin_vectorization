Wreszcie pokażę do czego wykorzystałam pokazane już sosy. Kurczak jest przepyszny, delikatny, nie za ostry.  Ja skorzystałam z patelni grillowej, ale już nie mogę doczekać się lata, kiedy będzie  można wykorzystać sos do prawdziwego grilla. Przepis znalazłam na stronie z przepisami zainspirowanymi kuchnią azjatycką i dlatego też dodaję go do akcji Ireny i Andrzeja.    Składniki: 1/3 filiżanki sosu słodko-kwaśnego1/4 filiżanki wody3 łyżki sosu hoisin1 1/2 łyżeczki ziaren sezamu (można uprażyć)1 ząbek czosnku, zmiażdżony1 łyżeczka utartego imbiru lub 1/4 łyżeczki imbiru w proszku 1/4 do 1/2 łyżeczki orientalnego sosu chili 3 małe piersi z kurczaka (ja użyłam 2 większe podwójne i przekroiłam grubsze części na pół) Wykonanie: Najpierw zrobić sos.  W małym garnuszku wymieszać wszystkie składniki poza kurczakiem.  Zagotować na średnim ogniu często mieszając, zmniejszyć ogień.  Gotować pod przykryciem przez 3 minuty.  Odstawić. Kurczaka umyć i osuszyć ręcznikiem papierowym.  Posmarować kawałki kurczaka z każdej strony sosem. Grillować z każdej strony przez kilka minut, tak aby mięso było delikatne, ale nie było już różowe w środku (trzeba uważać, bo sos sprawia, że wydaje nam się, że mięso jest już gotowe, chociaż jeszcze nie jest ). W garnuszku podgrzać pozostały sos. Podawać z kurczakiem.   /wydrukuj przepis/ 