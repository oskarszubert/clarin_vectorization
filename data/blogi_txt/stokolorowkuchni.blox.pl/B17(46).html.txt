Barszcz ukraiński to zupa, która mój mąż wspomina z przedszkola. Twierdzi, że tak dobrej jak tam nigdy już nie jadł.  Ta, robiona głównie przez niego jest pyszna, chociaż pewnie nic nie jest w stanie dorównać wspomnieniom z dzieciństwa. Nie podaję w przepisie ilości składników.  Wszystko zależy od tego jak gęstą zupę lubicie i w jakim garnku ją gotujecie.  Ta była gotowana w 5 litrowym garnku.  Daliśmy 5 buraczków, podobną ilość ziemniaków i 300 g fasoli.     Składniki:  udko włoszczyzna fasola jaś buraczki czerwone ziemniaki sok z cytryny sól, pieprz śmietana       Wykonanie: Fasolę namoczyć w zimnej wodzie i zostawić na całą noc.  Następnego dnia umyć udo, zalać wodą, zagotować i zebrać szumowiny.  Gotować przez jakiś czas a następnie dodać namoczoną i odcedzoną fasolę.  W między czasie wyszorować buraczki.  Włożyć do garnka z wodą i gotować do miękkości.  Odcedzić, obrać i zetrzeć na tarce o grubych oczkach.   Do zupy dodać obraną i umytą włoszczyznę (marchew można pokroić).  Dodać pokrojone w kostkę ziemniaki i pogotować. Pod koniec dodać starte na tarce buraczki.  Gotować uważając aby barszcz się nie zagotował.  Dodać sok z cytryny, doprawić do smaku.  My śmietanę dodajemy już na talerzu, ale można zabielić całą zupę.  Posypać natką pietruszki. 