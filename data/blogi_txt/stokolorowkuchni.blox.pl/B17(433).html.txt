Szafka z książkami tym razem moja. Padło na Apetyczną Pannę Dahl, a tam na risotto z kaszy z grzybami.  W oryginale leśne, ale niestety ja ich nie miałam.  Edytce się udało je zdobyć, Malwinie też.  Nam smakowało, ale czuję, że z prawdziwymi grzybami, to dopiero musi być to.  Może uda mi się jeszcze powtórzyć w tym sezonie.      Składniki:  170 g kaszy gryczanej sól, pieprz 150 g grzybów (u mnie pieczarki) 2 łyżki masła 2 łyżki oliwy 4 szalotki 1 ząbek czosnku 2 łyżki białego wytrawnego wina 4 łyżki serka kremowego (lub mascarpone) Wykonanie:   Kaszę gotujemy. Grzyby myjemy i kroimy na mniejsze kawałki.  W garnku rozgrzewamy po 1 łyżce masła i oliwy. Dodajemy posiekane szalotki i czosnek.   Podsmażamy na małym ogniu przez kilka minut często mieszając.  Doprawiamy.  Dodajemy grzyby i 1 łyżkę wina.  Dusimy pod przykryciem przez kilka minut, aż grzyby będą miękkie.  Wyjmujemy grzyby na talerz.  Do soków, które nam zostały dolewamy pozostałą oliwę i masło. Wrzucamy ugotowaną kaszę i serek.  Dolewamy łyżkę wina.  Dusimy przez 2 - 3 minuty mieszając.  Nakładamy kaszę na talerze. Na wierzch kładziemy podduszone grzyby.  Podajemy natychmiast. 