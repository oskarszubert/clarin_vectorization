Już wrzesień, pogoda nie rozpieszcza.  Wczoraj jednak postanowiłam, że poprawimy sobie nastrój sierpniowym wydaniem Weekendowej Cukierni.  Tym bardziej, że rożki kusiły z tylu blogów. Przepis zaproponowała Basia i jestem jej za to bardzo wdzięczna.  Kiedy zabierałam się do pracy deszcze dudnił o parapet, było smutno, zimno, wilgotno.  Kiedy jednak wyciągałam pierwszą partię z piekarnika zaświeciło cudne słońce i tak już było do wieczora.  Zapraszam na magiczne rożki, które zniknęły w tempie zastraszającym :)    Składniki: 100 ml letniego mleka5 dag drożdży5 łyżek cukru30 dag mąki3 żółtka15 dag masła (dałam 9 dag)konfitura z róży lub dobre powidła (na nadzienie)cukier kryształ (do obtaczania rogalikow)  Wykonanie: Mleko, drożdże i cukier wymieszać i zostawić na kilkanaście minut żeby drożdże podrosły, następnie wymieszać z żółtkami i wlać do mąki wymieszanej z masłem (jeśli żółtka są duże, a masło miękkie ciasto potrzebuje dodatkowych 50g maki), zagnieść ciasto i włożyć do głębokiego naczynia z bardzo zimna woda i czekać aż ciasto wypłynie (jak nie wypłynie to wyjąć po około 20 minutach - zwykle wypływa, ale czasem nie chce, moje nie wypłynęło :) Ciasto wyjąć z wody, wyłożyć na omączoną stolnicę, podzielić ciasto na 8 części, wałkować okrągłe placki o 2-3 mm grubości, ciąć na trójkąty (każdy krążek na 12 trójkątów, ja na 8), na szerszym końcu każdego trójkąta położyć pół łyżeczki nadzienia, zwinąć, szczelnie ścisnąć rogi, piec na złoto w temp. 175st. Po upieczeniu, jeszcze ciepłe, maczać górną część w białku, następnie w cukrze krysztale. Boskie!   /wydrukuj przepis/ 