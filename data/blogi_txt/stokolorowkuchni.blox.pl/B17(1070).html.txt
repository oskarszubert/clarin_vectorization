Staram się co roku, przed sezonem truskawkowym rozmrozić zamrażalnik.  A skoro mam go rozmrażać, najpierw muszę opróżnić. Z zapasów znalazłam już tylko resztkę malin, białka i jakieś kruche ciasto.  Nie jestem do końca pewna jakie, ale wydaje mi się, że to to, z oszukanych pączków.  Może nie jest to ideał na tartę, ale na taką zamrażalnikową, będzie w sam raz.  Pierwszy raz postanowiłam też przygotować włoską bezę, oraz przypalić ją palnikiem.  Powiem tylko, że gdy syn wszedł rano do kuchni powiedział tylko "Wow".  Potem zajadał ze smakiem. Składniki (na 9 sztuk):  ok. 500 g kruchego ciasta min. 350 g malin (lepiej dać  500g) 50 - 80 g cukru 1 łyżka mąki ziemniaczanej    Wykonanie: Ciasto rozwałkować i wyłożyć nim posmarowane masłem foremki do tartaletek.  Nakłuć spód widelcem, wyłożyć papierem do pieczenia i nasypać grochu.  Piec 15 minut w 200 stopniach.  Wyjąć podpieczone spody, zdjąć papier z grochem i wstawić spody ponownie do piekarnika.  Piec przez kolejnych 5 minut, aż spody będą przyrumienione.  Ostudzić na kratce. Przygotować krem.  Maliny przełożyć do garnka i zagotować z 1 - 2 łyżkami wody.  Mieszać od czasu do czasu.  Dodać cukier i wymieszać.   Mąkę rozmieszać w 1 łyżce wody i wlać do ugotowanych malin.  Wymieszać i doprowadzić do wrzenia, mieszając.  Krem przełożyć na upieczone spody.      Składniki na bezę włoską (wg P. Hermé, podejrzane u Eweliny﻿)*  85ml wody 280g cukru  5 białek ( najlepiej z małych jajek)      Wykonanie: W garnuszku zagotować wodę z cukrem. Podgrzewać aż syrop osiągnie temp. 126-135°C (nie mam termometru i robiłam to na oko.   Syrop ma być gęsty) Białka ubić mikserem w misce na niezbyt sztywną pianę. Zmniejszyć obroty na  średnie stopniowo wlewać gorący syrop.  Ubijać aż masa będzie chłodna (trwa to kilka minut).  Ubitą bezę przełożyć na krem malinowy.  Palcami porobić bezowe rogi.  Przypalić palnikiem. * bezy wychodzi trochę za dużo.  Można zrobić z 3 białek 