W zamrażalniku leży w woreczkach zamrożona dynia.  Ponieważ trzeba powoli oczyścić zamrażalnik przed sezonem, postanowiłam przygotować zupę.  Zupę krem w sam raz na tę jesienną pogodę za oknem.    Składniki:  600 g dyni (dałam mrożoną) 3 ziemniaki 1/2 łyżeczki garam masala 1/2 łyżeczki kardamonu 2 łyżeczki curry sól, pieprz woda jogurt lub śmietana   Wykonanie: Ziemniaki obieramy i kroimy na kawałki. Zalewamy około 1 litrem wrzącej wody i gotujemy około 10 minut.  Następnie dodajemy dynię pokrojoną w kawałki. Gotujemy do miękkości.  Pod koniec gotowania dodajemy przyprawy i doprawiamy do smaku solą i pieprzem.  Całość miksujemy.  Wylewamy do talerzy i dodajemy po kleksie śmietany lub jogurtu.    /wydrukuj przepis/ 