Dawno tu nie było Ainsley'a.  Postanowiłam jednak zajrzeć znowu do jego książek i nie żałuję.  Sałatkę robi się błyskawicznie, a smakuje wyśmienicie. Ainsley proponuje upieczenie kurczaka, ja jednak grillowałam go na patelni grillowej i dzięki temu zaoszczędziłam jeszcze więcej czasu.   Składniki (na 4 porcje): pierś  z kurczaka (najlepiej użyć polędwiczek, po 2 na porcję) sok z 1 limonki 4 łyżki mąki 1 łyżka przyprawy cajun 1/2 łyżeczki soli 2 pomarańcze młody szpinaku rukola 2 łyżki oliwy 1 mała czerwona cebula    Wykonanie: Polędwiczki skrapiamy sokiem z limonki.  Na talerz wsypujemy mąkę, sól i przyprawę.  Mieszamy i obtaczamy w niej polędwiczki.  Rozgrzewamy patelnię grillową. Wlewamy 1 łyżkę oliwy i smażymy polędwiczki z obu stron, na złoto.  W między czasie przygotowujemy sałatkę. Obieramy pomarańcze, pozbywając się białej błonki.  Kroimy je nad miską, tak aby złapać sok. Cebulę kroimy w piórka.  Szpinak i rukolę oblewamy sokiem z pomarańczy wymieszanym z oliwą, mieszamy z cząstkami owoców i cebulą.  Wykładamy na talerze.  Na wierzch kładziemy polędwiczki.  Podajemy natychmiast.    /wydrukuj przepis/ 