Pieczywo nie gości często na blogu, ale w domu wręcz przeciwnie. Piekę w tygodniu 4 chleby z tego przepisu.  Mój syn marzy jednak o bułeczkach, zwykłych białych, a nie ciemnych.  Pomyślałam, że mogę w końcu mu je upiec.  Wykorzystałąm przepis z Encyklopedii chleba Ch. Ingram.  "Bułeczki są idealne" - to słowa mojego męża.  Znawcy zauważą jednak bąble pod powierzchnią :) Składniki:  400 g mąki pszennej 1 1/2 łyżeczki soli 1 łyżeczka cukru drobnego 15 g drożdży 120 ml letniego mleka 175 ml letniej wody (lub mniej)    Wykonanie: Przesiać mąkę z solą do dużej miski, dodać cukier i zrobić na środku wgłębienie.  Drożdże rozrobić w mleku i wlać do wgłębienia.  Posypać odrobiną mąki i odstawić na kilkanaście minut, aż zaczyn zacznie bąblować. Stopniowo dodawać wodę i mieszać, aż powstanie wilgotne, miękkie ciasto.  Wyłożyć na omączoną powierzchnię i wyrabiać przez 8-10 minut (ja wyrabiałam w robocie), aż ciasto będzie elastyczne. Włożyć do lekko naoliwionej miski i przykryć.  Odstawić na około 1 1/2 godziny, aż ciasto podwoi swoją objętość.   Wyrośnięte ciasto wyłożyć na omączony blat, odgazować i odstawić na 5 minut (pod przykryciem).  Podzielić ciasto na 10 równych części i z każdej uformować bułkę.  Ułożyć na blachę, przykryć i odstawić na 30 minut.  Naoliwić grzbiet dłoni i na każdej bułce zrobić głębokie wgłębienie.  Przykryć ponownie i odstawić na 5 - 10 minut.  W między czasie rozgrzać piekarnik do 230 stopni.  Nalać 250 ml do naczynia, wstawić je na spód piekarnika i włożyć blachę z bułkami.  Piec 15 minut, aż się zrumienią.    /wydrukuj przepis/ 