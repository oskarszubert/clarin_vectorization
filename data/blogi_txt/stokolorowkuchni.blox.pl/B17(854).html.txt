To u nas ulubiona zupa.  Dzieciaki uwielbiają, my też.  A do tego przygotowanie banalne.  Jak nie mam siły, albo czasu, to ta zupa nas ratuje.  Wywar, dobry przecier i gotowe.  Zawsze pojawia się u nas z makaronem, takim rosołowym.  Jednak tym razem przygotowałam dla siebie wersję dużo zdrowszą.  Smakowało wybornie.      Składniki:  1 udko z kurczaka 3 marchewki 2 pietruszki kawałek pora kawałek selera liść laurowy ziele angielskie sól, pieprz przecier pomidorowy dobrej jakości natka pietruszki jogurt / śmietana kasza jaglana / makaron / ryż Wykonanie: Umyte udo zalewamy wodą i gotujemy.  Dodajemy liść i kilka ziarenek ziela.  Po kilkunastu minutach dodajemy umytą i obraną włoszczyznę.  Gotujemy wywar.  Do gotowego wywaru dodać przecier pomidorowy (daję 500 ml na ok 2,5 l wywaru).  Pogotować razem przez chwilę.  Doprawić do smaku.  Ugotować kaszę jaglaną (ew. makaron lub ryż).  Ugotowaną kaszę pogotować przez 2 - 3 minuty razem z zupą (ilość kaszy zależy od upodobań).  Zupę posypać natką pietruszki i dodać jogurt lub śmietanę (ja dodaję zawsze już na talerzu). 