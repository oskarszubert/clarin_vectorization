Ulla napisała: "tak sobie siedzę sama w kuchni i myślę ... że pierogi bym zjadła .. takie dobre... i zrobię je zrobię .. w weekend ...:) z czym proponujecie ???﻿"  No to ja zaproponowałam ruskie.  Najbardziej ukochane.  A Ulla na to: "nooo to kombinujmy może wspólne??﻿"  Bo to wspólne kombinowanie to już mamy umówione od  czasu akcji z Kubusiem.  Niestety jakoś do tej pory nie wychodziło, odwlekało się, nie było pomysłów.  Teraz spontanicznie, może nie do końca razem, ale jednak.   Składniki na ciasto:  2 szklanki mąki ﻿ 1 łyżeczka soli  1 łyżeczka masła lub oleju  1 jajko (roztrzepane)  około 1 szklanki ciepłej wody Składniki na farsz:  ok. 500 g ziemniaków ok. 500 g twarogu 2-3 cebule sól, pieprz    Wykonanie: Ziemniaki ugotować.  Przepuścić przez maszynkę ser, a następnie ostudzone ziemniaki.  Cebulkę pokroić i zeszklić na złoto.  Dodać do farszu i doprawić wszystko do smaku.  (farsz można przygotować dzień wcześniej i schować do lodówki). Mąkę przesiać na stolnicę, zrobić w niej wgłębienie, dodać sól, masło lub olej oraz jajko. Stopniowo dodając ciepłą wodę wyrabiać miękkie i elastyczne ciasto (przez około 10 minut). Włożyć do naczynia żaroodpornego i przykryć. Ciastoodkrawać po kawałku i  rozwałkować, kieliszkiem lub szklanką wycinać kółka, nakładać farsz i zlepiać brzegi w pierogi. Wrzucać partiami na osoloną, wrzącą wodę i gotować do miękkości, aż pierogi wypłyną.  Podawać z masłem, cebulką lub podsmażane.﻿﻿      /wydrukuj przepis/ 