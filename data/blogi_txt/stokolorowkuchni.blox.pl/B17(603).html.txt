Troszeczkę przypominają makaroniki, ale nie są aż tak bardzo kapryśne.  Polecam odłożyć więcej masy bezowej, bo zawsze można dodać więcej w trakcie mieszania.  Jeśli  okaże się, że odłożyliście za mało i masa jest dość rzadka, możecie dodać mąki pszennej.  Ja musiałam do moich dodać odrobinę.   Na podstawie przepisu z książki "Święta Polskie" z kolekcji Pani Domu. Składniki:  3 białka 300 g cukru pudru 1 1/2 przyprawy do piernika 350 g zmielonych migdałów 1 łyżka amaretto szczypta soli       Wykonanie: Blachę wyłożyć papierem do pieczenia. Białka ubyć ze szczyptą soli na sztywną pianę.  Dodać cukier puder i dalej ubijać, aż masa będzie błyszcząca. Odłożyć przynajmniej 1/2 szklanki masy.  Zmielone migdały wymieszać z przyprawą do piernika i amaretto.  Delikatnie wymieszać z masą bezową.  Wyrobić ciasto (ewentualnie dodać mąki pszennej, jeśli masa jest zbyt rzadka).  Ciasto rozwałkować na około 5 mm. Wycinać gwiazdki i wykładać na przygotowanej blaszce.  Każdą gwiazdkę posmarować odłożoną masą białkową. Odstawić na noc od obsuszenia.  Piec około 5 - 6  minut w 230 stopniach. 