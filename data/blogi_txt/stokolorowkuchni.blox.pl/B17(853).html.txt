Pewnego wieczora oglądaliśmy z mężem kuchnię TV. No i kiedy zobaczyliśmy jak Michael Smith robi te bułeczki wiedzieliśmy, że my też musimy je zjeść. Nie minęło dużo czasu i proszę. Bułeczki gotowe.  Są przepyszne, przesłodkie, tylko i wyłącznie do dżemu (najlepiej pomarańczowego).  Dzieciaki były zachwycone, my zresztą też.  Nawet dziadki się załapały na bułeczkę i też im posmakowała.  W sam raz na zbiżający się Dzień Dziecka :) (przepis cytuję ze strony Kuchni TV)  Przepis doskonale pasuje do akcji Mico:          Składniki: Ciasto3 szklanki mąki1 szklanka płatków owsianych2 łyżeczki soli1½ szklanki letniej wody2 łyżeczki rozpuszczalnych drożdży30 ml miodu30 ml oliwy30 g mleka w proszkuskórka z 2 pomarańczyPolewa1 szklanka cukru1 szklanka wody120 g zimnego masła, pokrojonego na kawałki Wykonanie: Wysyp mąkę, płatki owsiane i sól na stolnicę. Zrób pośrodku spore wgłębienie i wlej do niego wodę. Do wody wsyp drożdże i mleko w proszku oraz wlej miód i oliwę. Ostrożnie mieszaj płyn z sypkimi składnikami, zaczynając od miejsca, w którym się stykają, aż ciecz zostanie wchłonięta i zacznie się formować ciasto. Dodaj skórkę z pomarańczy. Zagniataj ciasto przez 10 minut, aż będzie gładkie i elastyczne. Zrób kulę z ciasta, włóż ją do dużej naoliwionej miski, przykryj wilgotną czystą ściereczką i odstaw na godzinę do wyrośnięcia w nieprzewiewnym miejscu, aż podwoi objętość. Rozgrzej piekarnik do 190 stopni C. Wsyp cukier na patelnię o średnicy 30 cm i zalej dookoła wodą. Podgrzewaj na dużym ogniu, nie mieszając. Kiedy woda odparuje, a z cukru zrobi się złocisty karmel, zdejmij patelnię z ognia, dodaj masło i starannie wymieszaj polewę trzepaczką. Odstaw do ostygnięcia. Wyłóż wyrośnięte ciasto na stolnicę i zrób z niego wałek. Pokrój go na 12 części. Ułóż kawałki ciasta na patelni z polewą (ja bałam się troszkę o moją patelnię i upiekłam bułeczki w odkrytym naczyniu żaroodpornym), zostawiając między nimi małe odstępy i ponownie odstaw do wyrośnięcia na 30 min. Piecz 25 – 30 min. Przykryj patelnię dużym talerzem i odwróć do góry dnem.  /wydrukuj przepis/ 