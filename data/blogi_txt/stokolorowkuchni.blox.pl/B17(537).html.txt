Mam to szczęście, że moi teściowie mają "ranczo".  Właśnie tam rosną moje dynie.  W ostatni weekend pojechałam tam z myślą, że przywiozę kolejną dostawę dyni a tu niespodzianka - były jeszcze kwiaty.  W sobotę zebrałam wszystkie jakie były (a były same męskie i to niezbyt dużo).  Ku mojemu zdziwieniu w niedzielę po nocnych deszczach pojawiły ogromne ilości kolejnych męskich kwiatów.  Zebrałam je więc i zaczęłam szukać natchnienia.  Z pomocą przyszła mi Małgosia.  Dzięki niej wpadłam na pomysł nadziewanych kwiatów, troszkę po włosku.  Rodzinka dalej nie chce się namówić, ale ja polecam - są obłędne.     Składniki: kwiaty dyni (lub cukinii) - około 10 sztuk duża kulka mozzarelli kilka pomidorków koktajlowych kilka liści świeżej bazylii sól, pieprz  na panierkę: jajko bułka tarta (dałam z razową) lub mleko mąka pszenna (u mnie razowa)  Wykonanie: Kwiaty pozbawić słupka lub pręcika, delikatnie umyć i osuszyć.  Mozzarellę pokroić w drobną kostkę, pomidorki na cząstki, bazylię posiekać. Ser, pomidory i bazylię wymieszać i ewentualnie doprawić do smaku.  Kwiaty nadziewać serem, delikatnie aby się nie rozerwały.  Z mleka i mąki zrobić gęściejsze ciasto naleśnikowe, kwiaty maczać w cieście i smażyć na oleju na małym ogniu.  Można też kwiaty moczyć w jajku i obtaczać w bułce tartej, a następnie smażyć.  Sama nie mogę się zdecydować która wersja jest smaczniejsza.   /wydrukuj przepis/ 