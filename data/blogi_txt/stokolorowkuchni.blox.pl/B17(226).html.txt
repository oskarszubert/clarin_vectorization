Chlebków bananowych robiłam już kilka (kilkanaście?).  Jednak w wersji czekoladowej po raz pierwszy.  Przyznam, że jest wspaniały.  Chyba bardziej czekoladowy niż bananowy. Przepis znalazłam na Swapna's Cuisine i delikatnie go zmieniłam. Składniki:    230 gram mąki pszennej pełnoziarnistej 30 gram ciemnego kakao 150 gram cukru trzcinowego 1 łyżeczka proszku do pieczenia ¼ łyżeczki sody ¼ łyżeczki soli 80 g orzechów włoskich 1 jajko 2 łyżki jogurtu 60 ml oleju 3 dojrzałe banany 1 łyżeczka ekstraktu waniliowego     Wykonanie: Nagrzej piekarnik do 180 stopni.  Przygotuj keksówkę o długości 23 cm (ja wykładam papierem do pieczenia). Orzechy upraż na patelni, a następnie posiekaj. Banany rozgnieć widelcem na papkę.  Dodaj jajko, jogurt, olej i ekstrakt.  Dodaj sypkie składniki i wymieszaj. Na koniec dodaj posiekane orzechy i ponownie wymieszaj.  Ciasta nie trzeba wyrabiać robotem. Ja mieszałam widelcem, aż do połączenia składników.  Przełóż masę do przygotowanej formy i piecz 55 - 65 minut, aż do suchego patyczka.  Ostudź na kratce przed podaniem. ﻿ 