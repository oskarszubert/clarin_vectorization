Zdecydowanie najlepszy.  Powstał w sumie przypadkowo.  Były jabłka, obok gruszki, a w szafce laski wanilii.  Zrobiłam tylko 2 słoiczki, o 20 za mało.  Bo "Jest obłędny" i "Czy można wyjeść łyżką?" mówią chyba same za siebie.   Składniki:  1 kg jabłek 1/2 kg gruszek 1 laska wanilii około 200 g cukru    Wykonanie: Jabłka i gruszki myjemy i obieramy.  Kroimy na kawałki, wycinamy gniazda nasienne.  Kawałki owoców wrzucamy do garnka, podlewamy odrobiną wody.  Laskę wanilii kroimy na pół i wydłubujemy nasionka.  Dodajemy je do owoców.  Wrzucamy też przekrojoną laskę.  Owoce gotujemy pod przykryciem, mieszając od czasu do czasu.  Dodajemy cukier do smaku, ponownie mieszamy.  Pod koniec smażenia wyjmujemy laski wanilii.  Kiedy owoce się częściowo rozpadną, przekładamy je do wyparzonych, ciepłych słoików, zakręcamy i odwracamy na około 5 minut do góry dnem. /wydrukuj przepis/ 