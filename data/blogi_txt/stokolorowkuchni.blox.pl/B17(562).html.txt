Pierwotnie chciałam wybrać połączenia, które najbardziej mi się spodobały.  Było ich jednak tak dużo, że nie potrafiłam się zdecydować na tylko 5.  Dlatego też postanowiłam wylosować.  A zwycięzcy to:   Jeśli dobrze policzyłam są to: 16 - atina bc 14 - uśmiecham się 28 - majanaboxing 18 - shinju 15 - dorota 20w Serdecznie gratuluję zwycięzcom.  (Poproszę o dane do wysyłki na adres kabamaiga@gmail.com) A wszystkich zapraszam na kolejny konkurs już w piątek :)   Teraz pora na przepis.  Tym razem wykorzystałam lasagne od Lubelli. Składniki:  5 płatów lasagne 15 szparagów 5 plastrów szynki parmeńskiej 2 - 3 łyżki kaparów 2 - 3 ząbki czosnku ser grana padano﻿ oliwa    Wykonanie: Piekarnik nagrzewamy do 180 stopni.  Płaty lasagne gotujemy al dente.  W tym samym czasie szparagi gotujemy przez 2 - 3 minuty na parze (pamiętamy o wcześniejszym umyciu i odłamaniu zdrewniałych końcówek).  Ugotowane płaty rozkładamy, na każdym kładziemy po plasterku szynki parmeńskiej.  W moździerzu tłuczemy kapary i czosnek.  Powstałą pastą smarujemy każdy płat szynki.  Kładziemy po 3 szparagi na każdym płacie szynki i zwijamy.  Wkładamy do naczynia do zapiekania wysmarowane lekko oliwą.  Zawijasy skrapiamy lekko oliwą i posypujemy startym serem.  Pieczemy przez około 15 minut.  Podajemy na ciepło lub zimno (trzeba uważać, żeby makaron się nie zsechł).    /wydrukuj przepis/ 