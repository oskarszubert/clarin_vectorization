Najlepsze właśnie o tej porze roku.  Świeże pomidory, cukinia prosto z działki, nasz rodzimy bakłażan, świeże zioła. No i gdyby nie papryka, cała rodzina byłaby zachwycona.  A tak mam cały wielki gar tylko dla siebie :)  Ilość warzyw modyfikuję w zależności od tego ile mam pod ręką.      Składniki:  1 cukinia (lub 2 małe) 1 bakłażan papryka (u mnie czerwona i zielona) 2 cebule kilka pomidorów pół łyżeczki trzcinowego cukru bazylia, tymianek, oregano ząbek czosnku sól morska czarny pieprz oliwa z oliwek       Wykonanie: Pomidory sparzyć i obrać ze skórki. Cebulę pokroić w plastry.  Oliwę rozgrzać na patelni.  Wrzucić cebulę, posolić i zeszklić.  Paprykę pokroić w kostkę. Dodać do cebuli.  Podsmażać razem, mieszając od czasu do czasu. Bakłażana pokroić w kostkę.  Dodać do garnka.  To samo zrobić z cukinią. Na koniec dodać pokrojone pomidory.  Dodać czosnek dobrze rozgnieciony oraz zioła.  Dusić, aż warzywa zmiękną.  Doprawić do smaku.  Podawać z bagietką.      ﻿ 