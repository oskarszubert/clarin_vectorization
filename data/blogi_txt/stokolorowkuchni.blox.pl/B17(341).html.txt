Jakiś czas temu kupiłam dla mojej córci książkę kucharską "Kuchnia malucha", o przepraszam kupiła sobie sama.  Od tamtego czasu córcia przychodzi do mnie i mówi "dzisiaj robimy to."  No i wyjścia nie ma, robimy.  No chyba, że akurat przepis zawiera jakieś sezonowe warzywa/owoce, wtedy uda się ją przekonać, że się nie da.  Tym razem przepis Agnieszki Kręglickiej.  Mi smakowało, córci też, wyjadała nawet na zimno.    Składniki: 200 g ziemniaków300 g surowego miąższu dyni200 g mąki + więcej do wysypania stolnicyjajkołyżka tartego parmezanugałka muszkatołowasól  Wykonanie: Ziemniaki ugotować w mundurkach, obrać i przepuścić przez praskę lub  maszynkę do mięsa. Dynię ułożyć na pergaminie i upiec w piekarniku,  zmiksować. Ziemniaki i dynia powinny być maksymalnie suche. Zagnieść  elastyczne ciasto z masy ziemniaczanej i dyniowej z jajkiem, mąką i przyprawami. Mąkę dosypywać stopniowo, jak najmniej, jeżeli ciasto jest  rzadkie, dodawać mąki. Uformować wałek, pokroić na małe kluseczki i  ugotować w osolonym wrzątku. Podawać z masłem i parmezanem lub  jakimkolwiek innym ulubionym sosem. /wydrukuj przepis/ 