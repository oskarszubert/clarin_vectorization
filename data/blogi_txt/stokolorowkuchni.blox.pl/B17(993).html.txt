Powiecie, że to przecież nie sezon na grilla.  Pewnie, że nie sezon, ale taki sos przyda się nie tylko latem.  Jest idealny do sera (sprawdzałam) oraz przyda nam się jeszcze do zrobienia pewnego sosu, a sos będzie idealny do obiadu.  Tylko o tym już w kilku następnych wpisach.  Przepis na sos pochodzi ze strony BBC.      Składniki:  1 łyżka oliwy 1 posiekana cebula 400 g pomidorów z puszki (krojonych) 3 ząbki czosnku (posiekane) 85 g cukru trzcinowego 3 łyżki octu jabłkowego (w oryginale malt vinegar) 2 łyżki sosu Worcestershire 1 łyżka koncentratu pomidorowego    Wykonanie: Rozgrzać oliwę w garnku i dodać cebulę.  Podsmażać na niewielkim ogniu przez kilka minut, aż cebula zmięknie.  Dodać pozostałe składniki,doprawić do smaku i wymieszać.  Zagotować, zmniejszyć ogień i gotować na niewielkim ogniu przez 20-30 minut, aż sos zgęstnieje.  Można zmiksować całość blenderem, ale nie jest to konieczne. 