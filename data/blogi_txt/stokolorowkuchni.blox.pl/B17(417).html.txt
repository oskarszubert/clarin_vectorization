Dzisiaj wpis inny niż zwykle.  Bez normalnego przepisu, za to z moim dzisiejszym odkryciem.  Odkąd mam kuchenkę indukcyjną ubolewam nad tym, że nie mogę opalić cebulki do rosołu. Próbowaliśmy w garnku, na patelni i nic, to nie to.  Aż do dzisiaj.  Spróbowałam z zapalniczką, ale się nie udawało i wtedy przypomniałam sobie o opalarce do Crème brûlée.  Zadziałało. Może nie tak idealnie jak na kuchence gazowej, ale to pewnie kwestia wprawy.     ﻿Cebulę obieramy, nadziewamy na metalowy szpikulec (ja użyłam takiego, do sprawdzania ciasta) i opiekamy z każdej strony.  Gotowe. 