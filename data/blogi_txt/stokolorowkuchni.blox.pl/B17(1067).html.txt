Przegląd zawartości lodówki i powstaje takie cudo. Składniki: na ciasto:  150 g mąki pszennej chlebowej 70 g mąki żytniej chlebowej 110 g zimnego masła 1 jajko 1/2 łyżeczki soli na farsz:  pęczek zielonych szparagów 150 ml mleczka kokosowego 100 ml śmietany 18 % sól, pieprz       Wykonanie: Szparagi umyć, odłamać zdrewniałe końcówki i ugotować na parze.  Mąki i masło posiekać nożem, tak aby przypominały piasek.  Dodać sól, jajko i szybko zagnieść ciasto.  Zawinąć w folię i odłożyć do lodówki na około 30 minut. Następnie foremkę do tarty wysmarować delikatnie masłem.  Ciasto rozwałkować i wyłożyć nim foremkę.  Nakłuć spód ciasta i wyłożyć papierem i grochem.  Wstawić do piekarnika nagrzanego do 180 stopni i podpiec przez 10 minut.  Zdjąć papier z grochem.  Mleko kokosowe i śmietanę wymieszać i doprawić. Wylać na podpieczony spód.  Na wierzchu ułożyć szparagi.  Piec dalsze 15 - 20 minut.       /wydrukuj przepis/ 