Płatki owsiane, orzechy brazylijskie i suszona żurawina.  Czy może być lepsze połączenie?  Te ciasteczka są naprawdę wspaniałe.  Niezbyt słodkie, chrupiące i smaczne. Inspirowałam się tym przepisem.       Składniki:  150 g mąki pszennej 1/2 łyżeczki proszku do pieczenia 1/2 łyżeczki﻿ soli 125 g masła (w temperaturze pokojowej) 50 g cukru trzcinowego 1 jajko 1/2 łyżeczki ekstraktu waniliowego 100 g płatków owsianych górskich 100 g suszonej żurawiny 120 g orzechów brazylijskich (lub innych) 30 g wiórków kokosowych        Wykonanie: Piekarnik nagrzewamy do 170 stopni.Orzechy siekamy i prażymy na suchej patelni. W misce mieszamy mąkę, sól i proszek.  Masło ucieramy z cukrem.  Dodajemy jajko i wanilię i ponownie ucieramy. Dosypujemy mąkę i mieszamy łopatką.  Dodajemy partiami orzechy, płatki owsiane,  wiórki kokosowe i żurawinę.  Odmierzamy po czubatej łyżce ciasta i formujemy z każdej kulkę.  Kładziemy ją na blaszce wyłożonej papierem do pieczenia i lekko rozpłaszczamy.  Ciastka pieczemy przez około 12 minut w 170 stopniach, a następnie zmniejszamy temperaturę do 160 stopni. Dopiekamy przez 3-5 minut.  Ciasta mają być lekko brązowe na brzegach.  Wyjmujemy z piekarnika i studzimy przez kilka minut na blaszce.  Następnie przekładamy na kratkę do całkowitego ostygnięcia.  Przechowujemy w puszce.   ﻿﻿ 