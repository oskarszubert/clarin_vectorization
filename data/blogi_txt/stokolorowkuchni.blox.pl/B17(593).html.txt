To najlepszy mazurek jaki jadam.  Żurawina i kwaśna wiśnia a do tego słodycz rodzynek i polewy czekoladowej.  Jak dla mnie mieszanka doskonała.  Piecze go zawsze moje teściowa, ten pokazany tutaj, też jest jej wykonania.  Zachwycamy się nim od zawsze, a jemy nie tylko w Wielkanoc.   Składniki: 3 szklanki mąki 4 żółtka 1 margaryna 3 - 4 łyżki cukru pudru 1,5 łyżeczki proszku do pieczenia 2 łyżki śmietany ok 300 ml dżemu kwaśnego (najlepiej wiśniowy) 1-2 jabłka orzechy włoskie posiekane (ilość na oko, tak aby przykryć większość ciasta) rodzynki żurawina Wykonanie: Mąkę posiekać z margaryną, dodać cukier, żółtka, proszek i śmietanę.  Wyrobić ciasto.  3/4 ciasta wyłożyć na blachę.  Resztę schować do lodówki.   Na ciasto na blaszkę nałożyć dżem wiśniowy, na dżem malutkie kawałki jabłek.  Wyjąć schłodzone ciasto i zetrzeć na jabłka.  Posypać to orzechami włoskimi.  Piec w 180 stopniach około 20 minut, az ciasto się zezłoci.  Ostudzić. Na chłodny placek wyłożyć rodzynki a na to żurawinę.  Polać to polewą czekoladową. Polewa czekoladowa: 125 g miękkiego masła ekstra 3 łyżki cukru 3 łyżki wody 3 łyżki kakao Wykonanie: Wszystkie składniki podgrzewać cały czas mieszając.  Gotować przez około 5 minut, aż wszystko się ładnie połączy i lekko zgęstnieje.  Lekko ostudzoną polewę wylewać na placek.    /wydrukuj przepis/   A na te Święta Wszystkim którzy tu zaglądają życzę spokoju, rodzinnego ciepła, serdeczności i pysznych potraw.  A to wszystko napisane na karteczkach, które zrobiłam z dzieciaczkami. 