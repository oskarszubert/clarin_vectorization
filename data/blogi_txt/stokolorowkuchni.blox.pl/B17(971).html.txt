Mój mąż nie lubi serników.  Jednak podczas naszego ostatniego pobytu na wyspach rozsmakował się w New York Cheescake z Waitrose.  Pomyślałam sobie, że jak mam zacząć pieczenie serników to właśnie od tego.  Nie odważyłam się jednak na wypróbowanie przepisu ze strony sklepu, za to wykorzystałam 2 przepisy podane przez dwie Dorotki. Coś czuję, że zaczynam sernikową fazę.    Składniki na spód i boki  250 g ciasteczek digestive 125 g rozpuszczonego masła  Składniki na masę serową: 750 g kremowego sera (najlepiej śmietankowy, trzykrotnie mielony bądź Philadelphia) 3 duże jaja 220 g cukru pudru 180 g gęstej kwaśnej śmietany miąższ z 1 laski wanilii 3 łyżki mąki kukurydzianej sok z połowy cytryny     Wykonanie: Formę tortownicę o średnicy 22 cm wyłożyć folią aluminiową (koniecznie). Ciasteczka pokruszyć lub rozdrobnić mikserem, wymieszać z roztopionym masłem, wyłożyć spód i boki tortownicy. Schłodzić w lodówce przez około pół godziny. Nastawić piekarnik na 170°C. Wszystkie składniki masy dokładnie zmiksować, miksturę wylać na schłodzony spód (masa jest bardzo, bardzo rzadka). Od góry przykryć folią aluminiową, by był jasny i się nie spalił. Piec dopóki sernik się nie zetnie, sprawdzić patyczkiem. Należy być cierpliwym, bo trwa to bardzo długo (piekłam prawie 2 godziny).  Sernik studzimy w otwartym piekarniku a następnie wstawiamy do lodówki.      /wydrukuj przepis/ 