Tak na prawdę to nie tyle sernik co pascha. Powstał zupełnie przypadkiem.  Znowu dostałam mleko od krowy i znowu szukałam pomysłu na spożytkowanie.  Najbardziej miałam ochotę na zsiadłe mleko z młodymi ziemniaczkami i koperkiem, ale ziemniaczków jeszcze nie było.  Wtedy zobaczyłam wpis Szarlotka i pomysł zrodził się sam.   p.s. przypominam o konkursie   Składniki na warstwę serową:  1500 ml mleka (z woreczka lub od krowy, z UHT nie wyjdzie) 6 jaj 1 laska wanilii 210 g cukru pudru 300 g śmietany 300 g masła  ﻿ Składniki na mus rabarbarowy:  12 g żelatyny spożywczej 600 g rabarbaru ( różowa część łodyg) 120 g cukru pudru ewentualnie czerwony barwink / skoncentrowany sok z czerwonych owoców  ﻿ Wykonanie: Laskę wanilii rozkroić, wyjąć ziarenka i dodać do mleka (ziarenka i laskę).  Mleko zagotować. W między czasie wymieszać śmietanę z jajkami.  Gdy mleko zacznie się gotować wyjąć laskę wanilii i wlewać masę jajeczną cały czas mieszając.  Gotować jeszcze kilka minut, aż białko się zetnie i twaróg oddzieli od serwatki.  Na sitko wyłożyć gazę.  Wylać na nią twaróg i dokładnie odcedzić.  Twaróg ostudzić.  Masło ucierać z cukrem, który dodajemy stopniowo.   Ucieramy, aż masło będzie gładkie.  Po jednej łyżce dodajemy ostudzony twaróg i nadal ucieramy.  Kiedy cały twaróg już będzie dodany formę (24 cm) wykładamy folią, na spodzie i brzegach.  Wkładamy masę i schładzamy w lodówce.  W tym czasie przygotowujemy mus rabarbarowy. Żelatynę namoczyć w zimnej wodzie. Łodygi rabarbaru obrać i pokroić w kostkę. Pokrojony rabarbar przełożyć do garnka, dusić a kiedy lekko zmięknie dodać cukier. Gotować na małym ogniu, często mieszając.Kiedy zupełnie zmięknie, przecieramy przez sito lub dokładnie miksujemy( ja korzystam z tej drugiej metody), Jeżeli mamy bardziej zielony rabarbar, to można podbarwic masę dowolnym skoncentrowanym czerwonym sokiem w ilości ok. 1 łyżeczki. Żelatynę rozpuszczamy w odrobinie gorącego puree rabarbarowego i dodajemy do całości. Dokładnie mieszamy﻿ i odstawiamy w miseczce do lekkiego stężenia.   Kiedy masa lekko stężeje wylewamy na przygotowany serowy spód.  Całość wstawiamy na noc do lodówki. ﻿ /wydrukuj przepis/   ﻿ 