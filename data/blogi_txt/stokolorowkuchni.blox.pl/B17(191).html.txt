Jakiś czas temu moja mama przyniosła nam blaszkę ciasta.  Kilka dni później przyniosła następną. Ciasto znikało za każdym razem w tempie zastraszającym, ale chyba nie ma się co dziwić. Składniki:  125 g masła 3 żółtka 3 białka płaska łyżeczka proszku do pieczenia 1,5 szklanki mąki 1,5 szklanki cukru śliwki Wykonanie: Utrzeć masło z cukrem.  Dodawać po jednym żółtku cały czas ucierając.  Przesiać mąkę z proszkiem i delikatnie wymieszać.   Białka ubić na sztywno, wmieszać do ciasta i delikatnie wymieszać.  Ciasto wyłożyć na blachę. Śliwki umyć, przeciąć na pół i wypestkować. Ułożyć na wierzchu, rozcięciem do góry.  Piec w 180 stopniach przez 30 – 40 minut do suchego patyczka. ﻿ 