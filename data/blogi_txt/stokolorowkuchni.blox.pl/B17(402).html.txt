Uwielbiam zakupy przez internet ponieważ mogę kupić wiele rzeczy, których w normalnych sklepach dostać nie mogę.  Tak było między innymi z książkami Ainsley'a, których w polskich księgarniach do tej pory nie widziałam.  Niestety, internet ma też ciemne strony zakupowe. Od dwóch tygodni czekam na moje laski wanilii i doczekać się nie mogę.  Sprzedawca oczywiście twierdzi, że wysłał (tydzień później niż powinien), ale paczki nadal nie ma.  A przecież przez te 2 tygodnie już bym miała nowy cukier waniliowy, bo w starym słoiku już widać dno.  Ekstrakt też już na wykończeniu.  Dobrze, że kochana koleżanka O. przywiozła mi jakiś czas temu buteleczkę ulubionego ekstraktu waniliowego Nigelli.  Przynajmniej miałam co dodać do smoothie zamiast ziarenek wanilii.    Składniki: 450 ml mleka, schłodzonego 150 ml jogurtu greckiego 2-3 łyżki miodu (dałam 1) 2 łyżki pasty waniliowej lub ziarenka z 2 lasek wanilii (dałam chlust ekstraktu waniliowego) 150 g jagód (dałam wymieszane jagody i truskawki) 175 g kostek lodu (nie dałam)  Wykonanie: Zmiksować mleko, jogurt, miód, jagody i wanilię w blenderze razem z garstką kostek lodu.  Ewentualnie dosłodzić miodem do smaku.  Szklanki napełnić do połowy kostkami lodu i nalać smoothie.  Podawać natychmiast.    /wydrukuj przepis/ p.s. smoothie wylądował dzisiaj na głównej stronie gazety - ale zaskoczenie :) 