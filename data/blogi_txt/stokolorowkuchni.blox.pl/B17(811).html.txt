Doskonałe danie na świąteczny obiad.  Tym bardziej, że większość można przygotować wcześniej, a w ostatniej chwili wstawić do piekarnika.  Do tego na zimno też doskonałe.  Spokojnie może zastąpić wędlinę.   Przepis na podstawie książki "Święta polskie".    Składniki:  pierś indyka ( 1 kg, lub więcej) 10 dag żurawiny sól, pieprz ognista mieszanka przypraw, lub słodka i ostra papryka 10 dag sera żółtego 1/2 łyżki mąki ziemniaczanej 5 dag cukru olej   + wykałaczki    Wykonanie: Mięso umyć, osuszyć. Naciąć w mięsie sporą kieszonkę.  Posypać solą, pieprzem i ognistą mieszanką przypraw.  Zawinąć w folię aluminiową, schować do lodówki na minimum godzinę, ale można na całą noc.  Żurawiny umyć, osączyć.  Włożyć do miski.  Dodać pokrojony w kostkę ser, cukier i mąkę ziemniaczaną.  Wymieszać.  Mieszankę włożyć do kieszonki w mięsie.  Otwór dokładnie spiąć wykałaczkami (ja użyłam 8 sztuk).  Mięso posmarować olejem, zawinąć ponownie w folię aluminiową.  Włożyć do piekarnika nagrzanego do 190 stopni.  1 kg mięsa pieczemy około 1 godziny.  Podajemy na ciepło z sosem żurawinowym, lub na zimno na przykład z musztardą z żurawiną Kamis.    /wydrukuj przepis/ 