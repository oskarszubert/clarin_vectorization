Dzisiaj odchodzimy trochę od wpisów świątecznych, chociaż smakowo nie oddalimy się od nich zupełnie.  Będzie omlet, który w ubiegłym tygodniu pojawiał się u nas na śniadanie kilka razy, głównie za sprawą mojej córki - wielbicielki omletów.  W tym tygodniu wyjątkowo często prosiła mnie o omlet i za każdym razem musiał to być ten "w kawałkach", czyli cesarski.  Z omletem staram się przemycać owoce.  W tym konkretnym pomarańcze, a raczej sok z pomarańczy oraz granat.  Polecam.      Składniki (na 2 omlety):  2 jajka szczypta soli łyżeczka cukru ok. 120 ml soku Tymbark 100%﻿ 100 g mąki pszennej 2 łyżki masła ziarenka z połowy granatu jogurt naturalny       Wykonanie:   Biała ubijamy na sztywną pianę z dodatkiem soli.  Żółtka ucieramy z cukrem. Następnie dolewamy do nich sok pomarańczowy i mieszamy.  Powoli dosypujemy mąkę i mieszamy ponownie.  Ciasto ma mieć konsystencję gęstej śmietany.  Mieszamy je z ubitą pianą.  Na patelni rozpuszczamy łyżkę masła, wylewamy połowę ciasta.  Omlet smażymy z jednej strony, przerzucamy na drugą i ponownie smażymy.  Kroimy na patelni na kawałki i chwilę podsmażamy z odrobiną masła.  Przekładamy na talerz, polewamy jogurtem i posypujemy ziarenkami granatu.  Na patelni ponownie roztapiamy masło i smażymy drugi omlet.       /wpis sponsorowany/ ﻿ 