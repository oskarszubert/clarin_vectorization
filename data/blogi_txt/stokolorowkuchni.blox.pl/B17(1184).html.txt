Od jakiegoś czasu mam w domu urządzenie Speedcook.  Na pierwszy ogień poszła zupa, która miała wzmocnić naszą odporność. Najwięcej czasu zajęło mi obieranie czosnku, ale reszta już szybciutko i bez zbędnej ilości brudnych sprzętów. Składniki:  2 małe główki czosnku 2 -3 marchewki ok. 300 g ziemniaków 1,5 litra bulionu lub wody sól, pieprz oliwa grzanki, natka pietruszki do podania    Wykonanie: Warzywa obrać. Marchewkę i ziemniaki pokroić na mniejsze kawałki.  Do naczynia miksującego włożyć czosnek, rozdrobnić (obroty 7, czas 3s). Dodać marchew, rozdrobnić (obroty 4, czas 10s).  Dodać pokrojone ziemniaki i zalać wodą lub bulionem.  Gotować przez 20 minut. Pod koniec gotowania dodać sól i pieprz, przez otwór po miarce. Założyć miarkę i zmiksować zupę (obroty 7, czas 10 - 15 s). Ewentualnie doprawić do smaku.  Zupę wylać na talerze, posypać grzankami i natką i skropić oliwą.﻿﻿   ﻿ 