Muffinki te zrobiłam dla mojej córci na imieniny.  Małżonek stwierdził, że są idelane, słodko-kwaśne.  A do tego jeszcze były bardzo wilgotne. Wykorzystałam ten przepis na ciasto. Składniki: Suche 200 g mąki 150 g drobnego cukru kryształu (dałam 140g) 2 łyżeczki proszku do pieczenia 1/2 łyżeczki sody oczyszczonej szczypta soli  Mokre 60 g stopionego i wystudzonego masła ok. 120 ml mleka 1 duże jajko  Dodatkowo 200 g rabarbaru cukier trzcinowy do posypania  Wykonanie: W dużym naczyniu wymieszać składniki suche. Do drugiego naczynia wlać mleko. Dodać jajko, roztrzepać, wlać masło i wymieszać. Mokre składniki wlać do suchych, krótko mieszać tylko do połączenia składników, dodać rabarbar i delikatnie wymieszać. Ciasto wyłożyć do przygotowanej formy wysmarowanej tłuszczem lub wyłożonej papilotkami do 3/4 wysokości dołków. Posypałam je łyżeczką cukru trzcinowego.  Wstawić do nagrzanego do 200ºC piekarnika i piec ok. 25 minut. Zostawić w formie jeszcze przez ok. 5-10 minut, potem wyjąć i studzić na kratce.    /wydrukuj przepis/ 