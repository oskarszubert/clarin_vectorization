Ainsley, znowu on.  Miałam doła, kawałek obranej dyni w lodówce, chili, które już się prosiło o zużycie, a na półce stał Ainsley i się uśmiechał.  Wiedziałam, że pomoże.  Już samo mieszanie sprawiło, że mi się poprawiło.  A do tego jeszcze ostatnie zdanie we wstępne brzmiało "This is the ideal comfort food".  No i czy mogłam nie zrobić?  Składniki: 2 łyżki oliwy 1/2 łyżeczki kminu 1/2 łyżeczki ziaren gorczycy 1 cebula, posiekana 1 ząbek czosnku, posiekany 1 papryczka chili, posiekana, bez pestek 450 g ziemniaków, pokrojonych w kostkę 2 łyżki pasty curry 600 ml bulionu warzywnego 450 g dyni, pokrojonej w kostkę 400 g fasolki z czarnym oczkiem z puszki (dałam zwykłą) 2 pomidory, pokrojone na 6 kawałków każdy sól, pieprz 2  łyżki natki pietruszki lub kolendry, posiekane, do przybrania  Wykonanie: Rozgrzać olej na patelni, dodać kmin i gorczycę i podsmażać przez 1 minutę. Kiedy zaczną pryskać dodać cebulę, czosnek i chili.  Podsmażać przez 3-4 minuty, aż zmiękną.  Dodać ziemniaki i smażyć przez 3 minuty.  Dodać pastę curry, bulion i zagotować a następnie odparowywać przez 5 minut.  Dodać dynię i gotować przez kolejne 15 minut aż warzywa będą miękkie.  Dodać fasolkę i pomidory i gotować kolejne 2-3 minuty.  Doprawić do smaku. Rozdzielić gulasz do talerzy, posypać kolendrą lub natką.  Można podawać z kawałkami cytryny.       /wydrukuj przepis/ 