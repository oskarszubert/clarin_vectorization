W gorące dni nie ma to jak sałatka na obiad.  Tym bardziej, jeśli można zjeść ją nad wodą.  My naszą jedliśmy nad jeziorkiem w zeszłym tygodniu (stąd nie jest podana na talerzach) w przemiłym towarzystwie i wszystkim bardzo smakowała.  Zostałam nawet poproszona o przepis. W oryginalnym przepisie Ainsley'a występiują sun-blushed tomatoes, ja jednak takich nie miałam i dałam suszone z zalewy.    Składniki (na 4 porcje): 2 łyżeczki garam masala 1/4 łyżeczki papryki 1/4 łyżeczki mielonego kuminu 1 łyżeczka łagodnego chilli 1 ząbek czosnku, rozgnieciony sok z 1 limonki 6 łyżek oliwy z oliwek 4 piersi z kurczaka (bez kostek i skóry) - około 450 g 2 łyżki płynnego miodu 200 g mieszanki sałat (w stylu włoskim) 100 g suszonych pomidorów 100 g czarnych oliwek sól, pieprz ewentualnie ciabatta do podania  Wykonanie: Garam masala, paprykę, chilli, kumin, czosnek, połowę soku z limonki, po pół łyżeczki soli i pieprzu, 2 łyżki oliwy wymieszać w misce (nie metalowej) i wymieszać, aby się wszystko połączyło. Pierś kurczaka pokroić w 2 cm kawałki i obtoczyć w mieszance przypraw.  Odstawić na minimun 15 minut, aby smaki się połączyły (można też przykryć folią spożywczą i odstawić do lodówki na maksimum 24 godziny). Podgrzać patelnię, nieprzywierającą, na średnim ogniu i smażyć na niej paski kurczaka przez około 2 minuty z każdej strony, aż będą dobrze usmażone i dobrze przypieczone.  Pozostały sok z limonki i miód wlać do zakręcanego słoika.  Doprawić do smaku solą i pieprzem i potrząsnąć dobrze, aż sól się rozpuści.  Dodać 4 łyżki oliwy i ponownie dokładnie wymieszać. Do miski włożyć sałatę, pomidory i oliwki.  Wlać tyle dressingu, żeby delikatnie pokrył liście. Rozłożyć na talerze, na których będziemh podawać i na wierzch rozłożyć przypieczone kawałki kurczaka.  Podawać natychmiast z kromkami ciabatty, jeśli lubimy.  (My jedliśmy na zimno i też było bardzo smaczne). /wydrukuj przepis/ 