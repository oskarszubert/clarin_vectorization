Dawno nie robiłam szarlotki, bardzo dawno a to jedno z naszych ulubionych ciast.  Postanowiłam się więc poprawić.  Zmieniłam jednak nieco przepis i zamieniłam część mąki na utarte migdały. Niby ta sama szarlotka, a jednak zupełnie inna.    Składniki:4 jajka2 szklanki mąki1 szklanka mielonych migdałów250 g masła w temperaturze pokojowej2 łyżeczki proszku do pieczenia (zapomniałam)3 łyżki cukru3 łyżki cukru waniliowego5 jabłek3 łyżki cukru cynamonowegoszczypta mielonych goździkówWykonanie:Mąkę, zmielone migdały i proszek przesiewamy na stolnicę.  Dodajemy 2 łyżki zwykłego cukru i 1 łyżkę cukru waniliowego.  Robimy wgłębienie, wbijamy żółtka, a białka odstawiamy do miseczki.  Do mąki dodajemy masło pokrojone w kostkę i siekamy wszystko nożem.  Kiedy ciasto ma konsystencję grudkowatą szybko zagniatamy rękami.  Odkrajemy 1/4 porcji, zawijamy w folię i odkładamy do zamrażalki.  W między czasie nagrzewamy piekarnik do 180 stopni.  Formę wykładamy papierem do pieczenia i wykładamy do niej odłożone 3/4 ciasta.  Ciasto wstawiamy na 5-10 minut do nagrzanego piekarnika.W między czasie przygotowujemy jabłka.  Obrane jabłka kroimy na kawałki i prażymy przez kilka - kilkanaście minut w garnku z odrobiną wody (długość prażenia zależy od tego jak bardzo chcemy, żeby jabłka się rozpadły).  Pod koniec prażenia dodajemy 3 łyżki cukru cynamonowego i goździki i dokładnie mieszamy.Odstawione białka ubijamy na sztywno z 2 łyżkami cukru waniliowego i 1 łyżką cukru zwykłego.Na podpieczony spód możemy wysypać odrobinę kaszy mannej.  Wykładamy podprażone jabłka, na jabłka wykładamy pianę. Na wierzch ucieramy ciasto wyjęte z zamrażalnika.  Dobrze jest odkrawać po kawałku tak aby ciasto się łatwo ucierało.  Ciasto pieczemy około 40 minut.      /wydrukuj przepis/ 