Tort powstał na zamówienie pewnej 5-latki.  Ponieważ zaopatrzyłam się ostatnio w barwniki, córcia zdecydowała, że na urodziny ma być torcik tęczowy.  No to był.  Pomysł na warstwy zaczerpinięty od Whisk Kid, ale wykonanie i samo ciasto już zupełnie inne. Pomyślałam, że napiszę tutaj też kilka słów o barwnikach.  Wiem, że nie wszystkim się one podobają (podejrzewam, że pewnej lutowej mamie nie spodoba się moje ciasto), ale mają swój urok.  Kupiłam ostatnio barwniki 2 firm. Jedne od Dr. Oetker'a a drugie ASDA (jedne i drugie kupine w Anglii).  Te drugie robione podobno z samych naturalnych składników.  Niestety ich trwałość podczas pieczenia (na niektóych kolorach jest informacja, że nie przetrwają wysokiej temperatury, na innych nie), czy intensywność kolorów pozostawia wiele do życznia.  Niebieskiego koloru nie widać wcale.  Te z Dr. Oetker'a nie mają informacji o naturalnych składnikach, ale kolory wychodzą wyraźne i nic się nie dzieje podczas pieczenia. Ciekawe kiedy firma zdecyduje się na wprowadzenie barwników na polski rynek.    Składniki na 1 biszkopt (ja robiłam 5 oddzielnych porcji): 2 jajka 10 g mąki ziemniaczanej 50 g mąki pszennej tortowej 1/2 łyżeczki proszku do pieczenia 25 g cukru 1/2 łyżeczki barwnika w płynie Wykonanie: Białka  ubijamy ze szczyptą soli na sztywną pianę powoli dodając cukier.   Dodajemy po jednym żółtku nadal ubijając.  Razem z żółtkami dodajemy barwnik.  Na koniec dodajemy mąki  wymieszane z proszkiem do pieczenia i delikatnie mieszamy.  Wylewamy na  okrągłą blachę (ja dałam 24 cm, ale może być też nieco mniejsza) wyłożoną papierem do pieczenia i pieczemy  w 180 stopniach przez około 12-14 minut.  Studzimy na kratce.   Składniki na krem (źródło): 1 kg sera mascarpone,  schłodzonego  5 łyżek cukru pudru    2 łyżeczki ekstraktu z wanilii    300 g śmietanki kremowej  30%, bardzo zimnej   dodatkowo różne barwniki    Wykonanie: Ser mascarpone wymieszać (na  niskich obrotach robotem) z cukrem i ekstraktem wanilii, a   następnie z ubitą na bardzo sztywną pianę śmietanką kremową (też  robiłam to robotem).  Krem podzielić na pół.  Jedną połowę odkładamy do udekorowania tortu z wierzchu (nie zużyłam całej części - reszta zostałą wykorzystana przy babeczkach).  Drugą połowę podzieliłam na mniej więcej równe 4 części.  Każdą część pokolorowałam innym barwnikiem (w zależności od barwnika używałam około pół łyżeczki płynu i dokładnie mieszałam - robotem na niskich obrotach).   Na paterze układać poszczególne kolorowe biszkopty, które przekładamy kolorowym kremem.  Całość dekorujemy odłożonym kremem białym, chociaż jeśli ktoś ma ochotę ten też można zabarwić.  Jeśli nie posiadamy barwników można zrobić biszkopt z kakao (część mąki zastępujemy kakao, około pół łyżki) i przełożyć białym kremem.  Krem można też lekko zabarwić kawą rozpuszczalną.    /wydrukuj przepis/ 