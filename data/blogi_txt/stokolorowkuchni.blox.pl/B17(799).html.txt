Taką obfitość jagód trzeba dobrze wykorzystać.  A co to znaczy dobrze?  Oczywiście w pierogach.  Bo czy może być coś lepszego na letni obiad?   Składniki na ciasto:  2 szklanki mąki ﻿ 1 łyżeczka soli  1 łyżeczka masła lub oleju  1 jajko (roztrzepane) około 1 szklanki ciepłej wody     Składniki na farsz:  1 szklanka jagód 2 łyżeczki mąki ziemniaczanej    Dodatkowo: śmietana / jogurt naturalny cukier cukier waniliowy Wykonanie: ﻿Mąkę przesiać na stolnicę, zrobić w niej wgłębienie, dodać sól, masło lub olej oraz jajko. Stopniowo dodając ciepłą wodę wyrabiać miękkie i elastyczne ciasto (przez około 10 minut). Włożyć do naczynia żaroodpornego i przykryć. Jagody delikatnie opłukać, osuszyć i obsypać mąką ziemniaczaną. Wymieszać delikatnie tak, aby mąka pokryła wszystkie jagody. Ciasto odkrawać po kawałku i  rozwałkować, kieliszkiem lub szklanką wycinać kółka.  Nakładać po łyżeczce jagód i zlepiać brzegi w pierogi. Wrzucać partiami na osoloną, wrzącą wodę i gotować do miękkości, aż pierogi wypłyną.﻿ Pierogi podajemy polane śmietaną wymieszaną z cukrem i cukrem waniliowym (można dać więcej cukru, ponieważ nie dodawaliśmy cukru do jagód). /wydrukuj przepis/ 