Mój syn dzisiaj kończy swoje pierwsze naste urodziny.  Ponieważ ostatnio zapałał miłością do koszykówki postanowiłam przygotować właśnie taki tort.  Miał być lekki i smaczny, dlatego też powstała wersja jogurtowa.  Ładnych zdjęć niestety nie będzie, bo tortu już nie ma.  Składniki na biszkopt:  8 jaj ponad szklanka mąki pszennej 2,5 łyżki mąki ziemniaczanej pół szklanki cukru 1 łyżeczka proszku do pieczenia  Wykonanie: Białka ubijamy z cukrem, a następnie dodajmy po 1 żółtku nadal ubijając i delikatnie dodajemy mąki wymieszane z proszkiem do pieczenia. Przelewamy do tortownicy wyłożonej papierem do pieczenia (wykładam dno, a boki smaruję masłem i posypuję bułką tartą). Pieczemy ok 40 minut w temperaturze 180 stopni. Używam blachy 26 cm.﻿   Składniki na masę jogurtową:  500 ml jogurtu (użyłam brzoskwiniowego Zott) 1 łyżka żelatyny (jeśli nie jest tak gorąco jak teraz można użyć nieco mniej) 1 łyżeczka pomarańczowego barwnika (opcjonalnie)    Wykonanie: Żelatynę zalewamy odrobiną gorącej wody i mieszamy do rozpuszczenia. Jogurt (w temperaturze pokojowej, inaczej żelatyne zetnie się zbyt szybko i powstaną grudki) mieszamy z przestudzoną żelatyną. Odtsawiamy aż lekko stężeje.  Następnie smarujemy przekrojony biszkopt.   Składniki na masę z mascarpone:  1/2 kg sera mascarpone, schłodzonego    5 łyżek cukru pudru    1 łyżeczka ekstraktu z wanilii    1/2 szklanki śmietanki kremowej 30%, bardzo zimnej barwnik pomarańczowy i czarny    Wykonanie:   Ser mascarpone wymieszać (na niskich obrotach robotem) z cukrem i ekstraktem a następnie z ubitą na bardzo sztywną pianę śmietanką kremową (też robiłam to robotem).  Odłożyć 2 - 3 łyżki masy.  Do większości masy dodać pomarańczowy barwnik i wymieszać.  Do odłożonych 2 - 3 łyżek masy dodać czarny barwnik i wymieszać. Przełożony biszkopt grubo posmarować pomarańczową masą. Następnie czarną masę przełożyć do szprycy i wycisnąć wzorki. Tort schłodzić.﻿ ﻿  ﻿ 