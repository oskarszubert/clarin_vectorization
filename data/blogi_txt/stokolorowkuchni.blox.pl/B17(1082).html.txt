Anna pokazała ostatnio zdjęcia tarty z kwiatami dyni.  Obraz ten tak mnie zauroczył, że podpytałam Annę o przepis i dostałam. Niestety kwiaty szybką więdną, a ja nie miałam już czasu na zakupy. Podczas naszej rozmowy, doszłyśmy z Anią do wniosku, że same kwiaty nie mają jakiegoś szczególnego smaku,.  Ja jednak uwielbiam ich wygląd na talerzy.  Dlatego też pomyślałam, że zrobię tartę z tym, z czym mam.  Wyszła bardzo ciekawa. Składniki:  płat gotowego ciasta francuskiego 9 kwiatów dyni 3 pomidorki koktajlowe 100 g gorgonzoli 150 g jogurtu naturalnego sól, pieprz kolorowy odrobina mleka         Wykonanie: Płat ciasta kroimy na 3 części.  Każdą nacinamy delikatnie po bokach, robiąc rant.  Nie można przeciąć ciasta.  Kwiaty dyni pozbawiamy pręcików, myjemy i osuszamy.  Jogurt doprawiamy solą i pieprzem. Smarujemy nim płaty ciasta, pozostawiając ranty czyste.  Każdy kwiat nadziewamy gorgonzolą i układamy po 3 sztuki na każdym z posmarowanych jogurtem płatów ciasta.  Pomiędzy kwiaty kładziemy przepołowione pomidorki.  Brzegi ciasta smarujemy odrobiną mleka.  Pieczemy w 220 stopniach przez około 20 minut (proponuję sprawdzić już po 15 minutach bo moje piekły się odrobinę za długo).﻿       /wydrukuj przepis/ ﻿ 