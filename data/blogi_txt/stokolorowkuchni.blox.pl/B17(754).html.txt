Pokazywałam już na blogu kilka przepisów na pesto, ale jeszcze nie było tego najbardziej spotykanego.   Tym razem też nie będzie, bo orzechy nie te klasyczne.  Muszę jednak przyznać, że ja chyba wolę z włoskimi.      Składniki:  liście bazylii z 2 krzaczków garść orzechów włoskich (posiekanych) ok. 50-60 g Parmezanu lub Grana Padano 1 ząbek czosnku sól, pieprz oliwa Wykonanie: Liście myjemy i osuszamy. Orzechy siekamy niezbyt drobno i prażymy na suchej patelni mieszając, aby się nie przypaliły.  Liście, orzechy, starty ser i roztarty czosnek przekładamy do blendera i miksujemy.  Następnie powoli dolewamy oliwy nadal miksując, aż osiągniemy pożądaną przez nas konsystencję.   Możemy też utrzeć składniki w moździerzu. 