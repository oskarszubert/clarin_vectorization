No cóż nie wygląda może najładniej, ale smakuje wybornie.  Tak naprawdę dynia powinna mieć nieco więcej miąższu, ale moja akurat nie miała.  Danie podejrzane u Gary'ego Rhodes'a.  W oryginale podawane z sorbetem cytrynowym, ale u mnie skończyło się na "gotowych" lodach. Edit: zrobiłam ponownie.  Tym razem odpowiednia dynia, oraz sorbet cytrynowy      Składniki:  450 - 750 g dyni 25 g masła 4 łyżki cukru pudru, przesianego Wykonanie: Pociąć dynię na 8-12 plastrów.  Usunąć pestki i obrać.  Każdy kawałek posmarować masłem i położyć na rozgrzanej patelni grillowej lub grillu.  Grillować przez 7-8 minut z każdej strony.  W między czasie nagrzać grill w piekarniku. Położyć ugrillowane kawałki dyni na blasze posmarowanej masłem. Posypać grubo cukrem.  Włożyć blachę pod rozgrzany grill i grillować aż cukier się skarmelizuje (zamiast tego można użyć specjalnego palnika).  Jak tylko cukier zacznie bulgotać wyjąć blachę i ponownie posypać cukrem i włożyć pod grill.  Tym razem cukier powinien nabrać koloru i uformować kruchą skórkę.  Jak tylko dynia się zezłoci jest gotowa do jedzenia.  Podawać z lodami.      /wydrukuj przepis/ 