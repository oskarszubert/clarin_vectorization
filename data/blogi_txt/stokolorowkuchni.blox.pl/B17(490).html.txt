Lubię zupy kremowe szczególnie podczas upałów.  Wiem, że może powinnam wtedy robić chłodniki, ale jakoś nie cieszą się one zbytnią popularnością w naszym domu (ja lubię, ale reszta nie do końca).  Kalafior też nie jest faworytem chłopaków, ale w wersji zmiksowanej już jest OK.  Zupę przyprawiłam dużą ilością zielonego pieprzu, aby nadać jej charakteru.      Składniki: włoszczyzna udo kurczaka 1 nieduży kalafior 2 - 3 młode ziemniaki zielony pieprz sól ziele angielskie, liść laurowy Wykonanie: Udo myjemy i zalewamy wodą (ok 2 l).  Zagotowujemy i zdejmujemy szumowiny.  Dodajemy liść i ziele. Włoszczyznę myjemy, oczyszczamy i wrzucamy do gotującego się mięsa. Gotujemy około pół godziny. Ziemniaki obieramy i kroimy na kawałki. Dodajemy do wywaru.  Po 10 minutach dodajemy umyty i podzielony na różyczki kalafior.  Gotujemy do miękkości.  Zupę doprawiamy solą i dużą ilością zielonego pieprzu.  Wyjmujemy ziele, liść, udo i włoszczyznę.  Resztę miksujemy.  Podajemy posypane dodatkowym pieprzem. 