Kolejny przepis, który odkryłam podczas plażowania.  I muszę przyznać, że cała rodzinka była zachwycona.  Placuszki smakowite nie tylko na ciepło z dżemikiem czy ze świeżymi owocami, ale też jako drugie śniadanie w pracy - zupełnie bez dodatków i na zimno.   Składniki: 1 i ¼ filiżanki płatków owsianych2 filiżanki mleka1 jajko½ filiżanki mąki pełnoziarnistej¼ filiżanki przyrumienionych na patelni zarodków pszennych1 łyżeczka proszku do pieczenia (w oryginale 1 łyżka, ale to chyba pomyłka)2 łyżeczki słodzika (ja dałam cukier)2 łyżeczki oleju roślinnego½ łyżeczki soli Dodatkowo można dodać cynamon (ja tak właśnie zrobiłam), gałkę muszkatałową lub łyżeczkę ulubionego ekstraktu Wykonanie: W średniej misce połaczyć płatki, mleko i odstawić na 10 minut.  Wmieszać jajko, mąkę, zarodki, proszek do pieczenia, cukier, olej i sól.  Wymieszać aż równo się wszystko wymiesza i pozostaną tylko niewielkie grudki.  Odstawić ciasto na 30 minut do lodówki.Rozgrzać nieprzywieralną patelnię, lekko skropioną olejem.  Partiami nalewać ciasto (po około ¼ filiżanki na placek) i smażyć przez około 3-4 minuty, aż góra zacznie bulgotać a dół się przyrumieni.  Przewrócić i smażyć kolejne 2 minuty, aż będzie brązowe.  Zdjąć z patelni i trzymać w cieple. /wydrukuj przepis/ 