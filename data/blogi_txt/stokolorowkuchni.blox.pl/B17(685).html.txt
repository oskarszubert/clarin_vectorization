Dostałam ostatnio dzbanek BRITA do przetestowania.  Tak naprawdę, to testuję go już od długiego czasu, bo podobny, tylko w wersji niebieskiej mamy w domu.  Nie wiem jak u Was w domu, ale u nas woda z kranu jest strasznie zakamieniona, a przez to nie ma smaku i jest niezdrowa.  Na szczęście, dzięki dzbankowi sytuację udaje się zmienić.  Zmiany widać na pierwszy rzut oka - w czajniku, czy naszych kubkach.  Pomyślałam, że zrobię zdjęcie takiej samej zielonej herbaty zaparzonej z wody nieprzefiltrowanej (z lewej strony) i przefiltrowanej (strona prawa).  Na dnie każdej szklanki są fusy, więc proszę się nie przerażać.  Zdjęcie też nie jest najlepsze, ale oddaje to, co chciałam pokazać.    Do czego używam dzbanka BRITA? Oczywiście do codziennych herbat, czy kaw; do pieczenia chleba; dzieci piją przefiltrowaną w nim wodę, zamiast butelkowanej wody mineralnej. Napój imbirowy Składniki: kawałek imbiru woda mięta dzbanek BRITA :)   Wykonanie: Z takiej wody przygotowałam też dzisiejszy napój.  Najpierw zamroziłam przefiltrowaną wodę na kostki. Gotowe wsypałam do szklanki, potem starłam odrobinę imbiru i dodałam kilka listków mięty.  Dopełniłam przefiltrowaną wodą. 