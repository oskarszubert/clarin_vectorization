Oooo… ale ja lubię kapuśniaczki, są takie dobre! :) Ostatnio weszłam do piekarni i tak pięknie pachniało nimi 3 Pani na kasie była bardzo miła i powiedziała, że sekret polega na tym, że dodają pół kapusty kiszonej i pół gotowanej. Postanowiłam je przyrządzić i podzielić się z wami ;) Składniki: * Niecałe pół kg mąki pszennej * szklanka mleka ciepłego * pół paczki drożdży * łyżeczka cukru * szczypta soli * jajko+ żółtko * ćwiartka masła roztopionego( np. w mikrofali) * jajko do smarowania * nasiona kminku * pół główki małej kapusty Wykonanie: Kapustę drobno posiekać, zalać wodą do przykrycia i gotować do miękkości . Odcedzić. Doprawić solą i pieprzem. Można ją jeszcze podsmażyć na małej ilości oleju, z cebulką i drobinkami wędzonej słoninki :). Jeśli lubicie ostrzejsze smaki, proponuję wymieszać słodką i kiszoną kapustę jak już wspomniałam na początku :P Połowę mąki zalewamy ciepłym mlekiem, wkruszamy drożdże, dodajemy cukier i sól.. Zaczyn  mieszamy i zostawiamy na 15 min. w ciepłym miejscu ( kładziemy miskę przy kaloryferze). Do podrośniętego zaczynu dodajemy resztę mąki, roztrzepane jajko z żółtkiem, a pod koniec mieszania – roztopione masło. Całość wyrabiamy krótko i odstawiamy do wyrośnięcia. Po pół godzinie rozwałkowujemy ciasto na blacie podsypanym mąką( ja okrywam go w całości folią przezroczystą- zwijam ją po pracy i wyrzucam do kosza (nie muszę sprzątać ;) )wycinamy prostokąty ok. 10×5 cm , nakładamy farsz z kapusty i zwijamy w rulonik. Układamy paszteciki na blasze z papierem do pieczenia, smarujemy roztrzepanym jajkiem, posypujemy kminkiem i pieczemy 25-35 m w temperaturze 185-190 C . Polecam wam zjeść je sobie na obiad popijając barszczykiem. MNIAM :D  Smacznego : ) Muffinka 