Hello!  Z okazji zbliżających się walentynek umieszczam dziś przepis na Mediolańskie całuski  . Przepis na te ciasteczka wygrzebałam w starych numerach Kuchni , które bardzo lubię przeglądać. Nie mogłam uwierzyć , że do ciasta można dodawać ugotowane żółtka jajek, ale to właśnie one sprawiają, że całuski są takie kruchutkie. To naprawdę słodka walentynka. Całuski mediolańskie: 3 żółtka -uwaga! -ugotowane na twardo ½ szklanki cukru pudru Kostka masła Cukier waniliowy 2 szklanki mąki pszennej Do posypania: 1 porcja kakao ciemnego+ 3 porcje cukru pudru Przygotowanie: Żółtka rozdrabniam widelcem. Chłodne masło siekam wraz z innymi składnikami w misce , po czym szybko zagniatam i formuję kulę. Ciasta nie można długo wyrabiać ponieważ straci swoją kruchość. Z ciasta formuję wałeczki i kroję je na pałeczki długości 2 cm, układam na blasze do pieczenia wyłożonej papierem i piekę w piekarniku ok. 15 m w temperaturze 200 st.   Ciastka mają się lekko zarumienić. Cukier puder i kakao mieszam. Jeszcze ciepłe ciastka obsypuję mieszanką cukru i kakao za pomocą drobnego sitka. Smacznego! :) 