Cześć! Pierwsze co chciałabym zrobić, to przeprosić Was za tak długie nieumieszczanie wpisu. Miałam różne trudne sytuacje i nie znalazłam zbytnio na to czasu. Dziś pokaże wam, jak wykonać popularny i niezwykle prosty angielski deser – crumble (czyt. krambl).To gorące owoce zapiekane pod kołderką z  maślanej kruszonki. Mam nadzieje, że przygotowanie go nie będzie wydawać się dla was trudne (bo uwierzcie, że to jest arcy banalne). Będą Wam potrzebne: - mieszanka dowolnych mrożonych owoców (ja użyłam: borówek, truskawek i malin), mogą być jabłka, śliwki, agrest, wisnie. do kruszonki: - 100g cukru - 80g masła - 150g mąki Wykonanie: Do żaroodpornych naczynia wrzucamy przygotowaną mieszankę owoców. W oddzielnej misce rozdrabniamy nożem chłodne masło, dodajemy cukier i mąkę i zacieramy formując sypką kruszonkę.Trzymajcie się proporcji mąki, cukru i masła, żeby kruszonka się nie rozpłynęła. Sypiemy ją na owoce i wkładamy do piekarnika nagrzanego do 200C na 15 min aż kruszonka nabierze złocistego koloru. Deser podajemy na gorąco, najlepiej z gałką waniliowych lodów na wierzchu. Lodów u mnie zabrakło, bo niestety boli mnie gardło Crumble możemy upiec wcześniej, a podać kilka godzin później-wystarczy go wtedy podgrzać w mikrofali. Poniżej umieszczam zdjęcia z przed i po upieczeniu( został tylko jeden, najmniejszy, bo reszta została zjedzona w 5 minut!):   Smacznego :) 