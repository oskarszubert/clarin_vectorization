Oglądam PEŁNO programów kulinarnych, jednym z nich jest „American bake off”, niedawno jednym z zadań uczestników było zrobić ciasto odwrócone. Polega to na odwróceniu ciasta po jego upieczeniu. Miałam takie szczęście, że po tygodniu trafiłam na taki przepis w starych czasopismach mojej babci. Ciasto wyszło świetnie i byłam z niego bardzo dumna ;)  Składniki: - 100 gr płatków migdałów - 4 jajka - 250 gr masła (jeśli chcecie mieć trochę mniej roboty kupcie masło klarowane) - 300 gr cukru - szczypta soli - 2 łyżeczki proszku do pieczenia - 30 gr mąki ziemniaczanej - 200 gr mąki - 4 ładnie jabłka Przyrządy: okrągła tortownica, papier do pieczenia wycięty tak, żeby był tylko na spodzie tortownicy. Najlepiej połóżcie na papierze tortownicę po czym obrysujcie ją mazakiem, lub czymś do pisania. Wytnijcie powstałe koło i połóżcie na jej dnie wykonanie: 1.Jeżeli nie kupiliście masła klarowanego to włóżcie je do małego garnuszka i na małym ogniu rozpuście. doprowadźcie je później do temperatury pokojowej i włóżcie do lodówki. Masło musi być zamrożone (ale nie tak bardzo, żeby nie można było tam nawet wetknąć łyżki, pilnujcie je). Na patelni uprażcie migdały. 2. Na dnie tortownicy wyłożonej już papierem (tylko dno ma być nim wyłożone!) posmarujcie jeszcze masłem (nie musi być klarowane :) i rozprowadźcie na nim 100 gr cukru. Pieczcie w piekarniku nagrzanym na 175C termoobieg i czekamy aż z cukru powstanie piękny, złocisty karmel :) Jeżeli zobaczycie, że się już pali, a nie rozpuścił się do końca to już przestańcie go piec, on dorobi się podczas następnego pieczenia. Wystawcie tortownicę z karmelem na dnie do ostygnięcia (3-4 min wystarczą :p ) 3. Jabłka obieramy i wycinamy z nich gniazdo nasienne po czym kroimy na ok.  1,5 centymetrowe plastry (będą miały okrągły otwór w środku co da później świetny efekt. Kiedy karmel ostygnie na dnie tortownicy kładziemy na niego plastry jabłek (nie wszystkie muszą się zmieścić). Tylko zostawcie te otwory w plastrach jabłek! :) Na koniec niedbale posypcie je połową prażonych migdałów 4. Kiedy masło będzie już dobre utrzyjcie je z 200 gr cukru i szczyptą soli na puszystą masę, dodawajcie powoli po jednym jajku wciąż miksując, a na koniec również stopniowo dodawajcie przesianą mąkę ziemniaczaną i pszenną oraz proszek do pieczenia a na koniec resztę migdałów. 5. Posmarujcie bok tortownicy masłem i wylejcie na jabłka z karmelem masę. Pieczcie w piekarniku nagrzanym do 175C termoobieg i pieczcie przez 35-40 min. Upieczone ciasto zostawmy w piekarniku na 5 min. Ostygnięte ciasto razem z tortownicą odwróćmy do góry nogami (już na talerz, na który chcemy je wyłożyć) i połóżmy na to mokrą ściereczkę i poczekajmy aż ciasto cię oderwie od spodu. Zdejmijcie papier z karmelu i….  Smacznego ;) 