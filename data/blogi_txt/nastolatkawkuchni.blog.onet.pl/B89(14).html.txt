Nie ma nic lepszego na upały niż chłodnik! Byłam wczoraj z mamą na Kleparzu po botwinę, koperek , szczypiorek z cebulką, ogórki z gruntu-te małe i młode ziemniaki. Tylko tyle potrzeba, żeby cieszyć się prawdziwie letnim obiadem. Ogórki ścieram na tarce z dużymi oczkami lub tnę w cienkie talarki. Posypuję je połową posiekanego pęczku koperku i szczypiorku z cebulką, solę wszystko w wstawiam do lodówki na parę godzin pod przykryciem. Puszczają sok i wspaniale pachną! Ja zazwyczaj przygotowuję chłodnik w ceramicznym garnku z przykrywką, który zazwyczaj służy do zapiekania . Botwinę myję, buraczki obieram. Siekam wszystko, zalewam wodą do przykrycia liści ,solę i gotuję ok. 15 min. Wywar z botwiny wraz z liśćmi trzeba schłodzić i dodać do ogórków.      Całość uzupełniam kefirem. Najlepszy jest wg mnie kefir Konecki. Chłodnik wstawiam do lodówki żeby się mocno schłodził. Podaję go z młodymi ziemniakami. Jeśli zostanie Wam trochę ogórków, włóżcie je do słoika z koperkiem, i ząbkiem czosnku, zalejcie wrzącą wodą z solą( łyżka soli na 1l wody) i będziecie mieli ogórki małosolne!     Smacznego :) 