Nazwa pochodzi od nazwiska rosyjskiej primabaleriny Anny Pavlovej. Jej ruchy były pełne gracji i wdzięku, którymi zachwycali się widzowie. Wykonano ten tort na jej cześć, jest on odzwierciedleniem jej delikatnych ruchów na scenie. Tort Pavlova jest stworzony z przepysznej, lekkiej bezy z dodatkiem bitej śmietany oraz wybranych przez nas owoców. Mimo, że nie jest trudny w wykonaniu, prezentuje się oraz smakuje niesamowicie! Składniki: - 4 białka - szczypta soli - 200 gr cukru - 250 ml śmietanki 30% - łyżka cukry pudru - dowolne owoce, najczęściej do Pavlovej używa się takich jak truskawki czy maliny, ale co to jest za problem dodać tam też inne owoce, te które najbardziej lubimy i które rosną u nas w ogrodzie ;) W mojej bezie znajdowały się: maliny, czarne porzeczki i agrest, którego nie było widać niestety na tym zdjęciu :P (no może trochę w rogu jakby się przypatrzeć ;D) Przyrządy: płaska blacha wyłożona papierem do pieczenia :) Wykonanie: 1. Do białek jajek dodajemy szczyptę soli i ubijamy na puszystą masę, jeżeli chcecie mieć pewność, że baza jest gotowa odwróćcie miskę do góry nogami i patrzcie czy masa nie wypada :D Do ubitych białek dodajemy cukier i miksujemy na sztywną masę przez ok. 2 min. Gotowe. 2. Następnie 2/3 naszej przygotowanej masy rozprowadzamy na blasze (wyłożonej papierem do pieczenia) na kształt koła. Resztę bezy dajcie delikatnie na boki żeby w naszej bezie powstało coś jak wgłębienie, które później wypełnimy bitą śmietaną i owocami. Leżeli chcecie, żeby wasza beza wyglądała po bardziej apetycznie, obojętnie łyżką, czy widelcem zrobić jakieś stożki na bokach itd. Trzeba ją trochę niechlujnie potraktować żeby dała nam zamierzony efekt ;D Naszą bezę pieczemy przez 1godz15min w temp 140C termoobieg. 3. Zbieramy ładne owoce, myjemy je (ewentualnie od pestkować), ubijamy śmietankę 30% na sztywno i dodajemy do niej cukier puder. Po upieczeniu bezy dajcie jej odpocząć 10 min w piekarniku, po czym wyjmijcie na blat i spód bezy delikatnie oddzielcie od papieru nożem. Przełóżcie na naczynie w jakim chcecie go podać i nałóżcie bitą śmietanę i owoce. Smacznego ;) 