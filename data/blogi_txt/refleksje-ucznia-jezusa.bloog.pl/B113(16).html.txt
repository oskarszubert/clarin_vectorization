Zmarli mają być proszkowani  Suszone zwłoki będą traktowane jako nawóz. Zdaniem arcybiskupa Szwecji to wyraz troski o naturę Zamrażanie zwłok w ciekłym azocie do minus 196 stopni Celsjusza, a następnie rozdrabnianie ich na proszek i odparowanie z nich wody - to nowa wersja ekologicznego pochówku proponowana w Szwecji.  Po procesie obróbki z 75-kilogramowego ciała pozostanie zaledwie 25 kilogramów suchej substancji. Zwłoki będą traktowane jako nawóz i dzięki temu mogą być chowane w płytkich warstwach ziemi.  Aby metoda zwana liofilizacją mogła być stosowana obok tradycyjnych pogrzebów i kremacji, potrzebne są zmiany prawa dotyczącego pochówku. Minister kultury Lena Adelsohn Liljeroth stwierdziła, że pomysł jest świetny i złoży w parlamencie projekt zmiany przepisów. Argumentuje, że taką obróbkę zwłok popiera również wielu biskupów.  Poprzedni arcybiskup Szwecji Karl Gustaw Hammar stwierdził, że za ekologiczną obróbką zwłok przemawia troska o naturę. - W każdej metodzie istnieją momenty, które są kontrowersyjne, nawet przy kremacji - mówił duchowny. Przestrzegł też przed pochopnym odwoływaniem się do argumentów natury etycznej przeciwko liofilizacji.  O zezwolenie na stosowanie nowej techniki obróbki zwłok wystąpiło już krematorium w mieście Jönköping. Na sproszkowanie czeka tam dziesięć zamrożonych ciał. Na razie zarząd miasta wydał zgodę, ale brakuje stosownych przepisów. Anna Nowacka-Isaksson ze Sztokholmu  http://www.rzeczpospolita.p l/gazeta/wydanie_070518/swiat/swiat_a_11.html -  Bezczeszczenie zmarłych jest wstępem do bezczeszczenia żywych. Wymuszenie na żywych, by zaakceptowali bezczeszczenie zmarłych, jest krokiem do wdeptywania w ziemię żywych. Końcem tego jest zakaz wyznawania wiary. Ale czegóż można się spodziewać po władzy pogańskiej? Skoro historia zatoczyła koło i powracamy do pogańskiego Rzymu, to niewiele rzeczy jest w stanie wprawić w zdumienie. A ów "arcybiskup" luterański i pozostali duchowni, którzy troszczą się o naturę? Toż to wyznawcy budowanej wytrwale przez pogan religii państwowej, która podszywa się pod chrześcijaństwo. Chrześcijaństwo to życie w Duchu Bożym danym w imieniu Jezusa Chrystusa. Człowiek narodzony z Ducha nie byłby w stanie zaakceptować myśli o bezczeszczeniu zwłok. Jest tak dlatego, że Bóg kocha człowieka - swoje dziecko - i wstrętna Mu jest myśl o ludzkim nawozie, podobnie jak wstrętna Mu jest myśl o ludzkim mydle. A myśl Jego jest w nas. 