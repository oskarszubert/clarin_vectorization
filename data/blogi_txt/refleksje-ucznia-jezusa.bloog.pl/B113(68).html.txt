Justyn napisał swoje dzieła ok. połowy II wieku. Nawrócił się jednak znacznie wcześniej, bo ok. 130 roku, a więc stosunkowo niedługo po śmierci apostoła Jana. Gdy żył Jan, Kościół musiał mieć poprawną wiedzę na temat szczegółów ukrzyżowania. Ta wiedza nie mogła rozwiać się w ciągu następnych trzydziestu lat, kiedy to nawrócił się Justyn. Zatem poniższe opisy Justyna muszą ukazywać ten sam kształt krzyża, jaki znał apostoł Jan. "A jednak krzyż, jak mówi prorok, to największy symbol mocy i władzy Chrystusowej, na co zresztą wskazuje wszystko, co się w oczy rzuca. Toć pomyślcie tylko, czy cokolwiek bądź z tego, co jest w świecie, bez tego znaku może istnieć samo w sobie albo w jakąkolwiek całość się składać? Przecie okręt morza pruć nie zdoła, jeśli w nim ów znak wyniosły, żaglem zwany, nie sterczy nietknięty. Ziemi się nie orze bez krzyża. Kopacze i rzemieślnicy pracy swej nie wykonują bez narzędzi, które ten właśnie kształt mają. Ludzka postać niczem innem się nie różni od kształtu zwierząt nierozumnych, jak tylko tem, że człowiek trzyma się prosto i może ręce rozciągnąć, a na twarzy jego, od czoła począwszy, widnieje nos, który zwierzętom służy do oddychania, u człowieka zaś uwydatnia znak krzyża. Tak też i prorok powiedział: "Tchnienie oblicza naszego Chrystus Pan." [Lam. 4:20](Apologia I, 55)"A dalej rozkaz, by baranka pieczono w całości, był symbolem męki krzyżowej, którą Chrystus miał wycierpieć. Baranka bowiem przy pieczeniu rozciąga się w kształt krzyża. Jeden prosty rożen przechodzi przez niego od dolnych członków aż do głowy, drugi przez grzbiet, i do niego przywiązuje się nóżki barankowe." (Dialog 40) 