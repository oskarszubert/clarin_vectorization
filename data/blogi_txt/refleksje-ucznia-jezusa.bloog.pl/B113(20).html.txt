"Ali Baba i 40 pedałów" edukują w Hiszpanii  Hiszpańskie ministerstwo oświaty zaleca kontrowersyjne pomoce naukowe, które mają pomóc nauczycielom wychowania obywatelskiego we wpajaniu uczniom tolerancji dla odmienności - informuje gazeta.pl.  W spisie zalecanych lektur znajdują się m.in. komiks "Ali Baba i 40 pedałów", "Przewodnik gejowski ze zdjęciami artystycznymi", nakręcony w Londynie film "Gejowski przewodnik bezpiecznego seksu" oraz komiks, reklamowany przez wydawcę sloganem "Uwaga - w tym albumie znajdziesz radość życia bardziej zaraźliwą od AIDS".  Oprócz kopulujących gejów występują w nim "w niedwuznacznych sytuacjach kot i osioł, co sugeruje, że wskazana jest również tolerancja wobec zoofilów" - czytamy w serwisie gazeta.pl.  Socjalistyczny premier Jose Rodriguez Zapatero tłumaczy, że odpowiedzialność za listę lektur ponosi rząd Jose Marii Aznara, który przygotował tą listę już w 2001 r. Obecny premier sygnalizuje ponadto, że w sprawę przygotowania kampanii na rzecz tolerancji zaangażowany był nie tylko rząd, ale także Hiszpański Komitet Europejskiej Kampanii Młodzieży przeciwko Rasizmowi, Ksenofobii, Antysemityzmowi i Nietolerancji. Ujawnienie listy lektur wywołało w Hiszpanii prawdziwą burzę. Przeciw planom wprowadzenia do szkół takich pomocy naukowych protestuje nie tylko Kościół, ale też m.in. przedstawiciele Zielonych.  - Jesteśmy liberalnym społeczeństwem i chcemy znaleźć sposób na na integrację wszystkich mniejszości, ale niekoniecznie przez epatowanie seksem - mówi eurodeputowany z ramienia Zielonych Joan Mari Bernat. http://wiadomosci.onet.pl/1541488,69,item.html -  Sprawy idą w tym kierunku, że pewnego dnia chrześcijanie stwierdzą, że wysłanie własnego dziecka do szkoły będzie zbrodnią przeciw niemu. Zbrodnią przeciw jego duszy. O duszy napisano: "A nie bójcie się tych, którzy zabijają ciało, lecz duszy zabić nie mogą; ale raczej bójcie się tego, który może i duszę i ciało zatracić w piekielnym ogniu" (Mat. 10:28). Stwórca nie może dać życia wiecznego potworowi. Rozpocznie edukację dziecko chrześcijańskie, przesycone nauką rodziców na temat Boga, wierzące, a zakończy ją biorobot, otwarty na wszystko, co uwłacza człowieczeństwu. Niezdolny do poprawnego postrzegania rzeczywistości, niezdolny do trwania w Ewangelii. Niezdolny do ocalenia duszy. Aby do tego nie dopuścić, rodzice powiedzą: nie. Nie puścimy dzieci do szkoły, która niszczy ich dusze. Czyni je zwierzętami, by były jak ten oślepiony tłum w Sodomie. A wtedy pogański król (komisarz czy jak go tam nazwą) powie: "Szkoła jest obowiązkowa! Skoro działacie wbrew prawu, to..." A wszystko to pod płaszczykiem troski o edukację społeczeństw - pozór dobra. Rechot fałszywego anioła światłości. Nawet za Nerona nie było tak, że chrześcijanin tracił z powodu wiary kontrolę nad wychowywaniem własnych dzieci. Poganie mogli go zabić z powodu Chrystusa, ale nie rościli sobie prawa do formowania umysłów jego dzieci. 