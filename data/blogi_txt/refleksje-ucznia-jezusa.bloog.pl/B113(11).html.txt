Msza skłóci katolików i żydów?  Liberalni katolicy protestują przeciwko planom przywrócenia do łask odprawianej po łacinie mszy trydenckiej. Obawiają się, że w ten sposób Benedykt XVI urazi żydów  Zgodnie z łacińskim rytem w Wielki Piątek odmawiana jest "modlitwa za nawrócenie żydów". W polskim przekładzie fraza brzmi: "Wszechmogący, wieczny Boże, Ty nie odmawiasz Swego miłosierdzia także Judajczykom, wysłuchaj naszych modlitw za ten zaślepiony lud. Niech zaznawszy światła Twej prawdy, którym jest Chrystus, zostanie wybawiony ze swoich ciemności. Przez tegoż Pana".  Zdaniem grupy "Żydzi i Chrześcijanie" działającej przy Centralnym Komitecie Niemieckich Katolików (w jej skład wchodzi 16 katolickich i 14 żydowskich teologów), modlitwa jest niedopuszczalna. Pomimo że papież Jan XXIII w 1959 roku usunął z liturgii określenie "wiarołomnych żydów", jej wydźwięk ma być dalej "antysemicki".  "Msza trydencka stoi w sprzeczności z osiągnięciami Soboru Watykańskiego II (...) Jej przywrócenie poważnie zagroziłoby dialogowi pomiędzy katolicyzmem a judaizmem. (...) Mamy nadzieję, że Benedykt XVI do tego nie dopuści" - napisali niemieccy teolodzy.  - Nasi żydowscy partnerzy bardzo niepokoją się tą okropną sprawą. Powinniśmy nadal podążać drogą Jana Pawła II, który powiedział, że żydzi to nasi starsi bracia w wierze - powiedział "Rz" przedstawiciel grupy dr Hans Hermann Henrix.  http://www.rzeczpospolita.pl/gaze ta/wydanie_070427/swiat/swiat_a_3.html -  O co chodzi? O co, jeśli nie o to, żeby ukryć przed katolikami prawdę o Izraelu, że Izrael znajduje się w stanie zaślepienia, w ciemnościach, ponieważ nie świeci mu światło Ewangelii. Oto świadectwo na temat zaślepienia, świadectwo nawróconego Żyda i faryzeusza - apostoła Pawła. O swych rodakach pisze:  2 Kor. 3:14-16 14. Lecz umysły ich otępiały. Albowiem aż do dnia dzisiejszego przy czytaniu starego przymierza ta sama zasłona pozostaje nie odsłonięta, gdyż w Chrystusie zostaje ona usunięta. 15. Tak jest aż po dzień dzisiejszy, ilekroć czyta się Mojżesza, zasłona leży na ich sercu; 16. Lecz gdy się do Pana nawrócą, zasłona zostaje zdjęta. (BW)  O tym właśnie mówi rzeczona modlitwa. Czyni się starania, by tę prawdę wymazać ze świata, stąd ingerencje w treść modlitw i pieśni, ale też tworzenie nowych przekładów Biblii. Katolicy wciąż zachowywaliby świadomość tej prawdy, gdyby powyższa modlitwa miała być obecna w kościołach. Tak oto zamiast rzekomego antysemityzmu mamy kolejny przykład antychrystianizmu. 