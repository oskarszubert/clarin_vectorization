Mat. 24:42-4442 Czuwajcie więc, ponieważ nie wiecie, o której godzinie wasz Pan przyjdzie.43 A to wiedzcie, że gdyby gospodarz wiedział, o jakiej porze ma przyjść złodziej, czuwałby i nie pozwoliłby włamać się do swego domu.44 Dlatego i wy bądźcie gotowi, bo Syn Człowieczy przyjdzie o godzinie, której się nie spodziewacie. (uwsp. BG)Łuk. 12:39-4039 A to wiedzciei, że gdyby gospodarz znał godzinę, o której ma przyjść złodziej, czuwałby i niepozwoliłby włamać się do swego domu.40 Dlatego i wy bądźcie gotowi, bo Syn Człowieczy przyjdzie o godzinie, której się nie spodziewacie.(uwsp. BG)Oto, jak to rozumiem: "gdyby gospodarz wiedział, o jakiej porze ma przyjść złodziej [tzn. Chrystus, którego świat traktuje jak złodzieja], czuwałby i nie pozwoliłby włamać się do swego domu [starałby się nie dopuścić, by Chrystus odebrał mu dobra ziemskie; zatem nawet wróg Chrystusa by czuwał, gdyby znał godzinę]. Dlatego i wy bądźcie gotowi, bo Syn Człowieczy przyjdzie o godzinie, której się nie spodziewacie [skoro więc czuwałby nawet ów "gospodarz", przeciwnik "złodzieja", to o ileż mocniej powinniście czuwać wy, nie przeciwnicy, ale słudzy, tym bardziej, że nie znacie przecież godziny przyjścia swego Pana]."W Księdze Objawienia Jezus mówi:"...Jeśli więc czuwać nie będziesz, przyjdę do ciebie jak złodziej, a nie będziesz wiedział, o której godzinie przyjdę do ciebie." (Obj. 3:3; uwsp. BG)Jest to pewne uzupełnienie względem tego, co zapisano w Mat. 24:43-44. Z uzupełnienia tego wynika, że czujność chrześcijan pozwoli im poznać godzinę przyjścia Pana (tj. jej bezpośrednią bliskość) i uniknąć zaskoczenia. Zaskoczeni będą tylko ci, którzy nie będą czuwać. Tak też rozumiał to apostoł Paweł (1 Tes. 5:2-4). Czuwający poznają, że zbliża się "lato" (paruzja) przez dostrzeżenie spełniających się Jezusowych proroctw i znaków (Mat. 24:32-33). Ci, którzy czuwać nie będą, znaków albo nie dostrzegą, albo je zignorują. Gdyby mieszkańcom ziemi oznajmiono dosłownie godzinę przyjścia Chrystusa, i to o całe wieki wcześniej, chrześcijanie nie mieliby motywacji by czuwać. Wielu zamiast tego spałoby lub bawiłoby się, aż budzik oznajmiłby im, że czas na uświęcenie. Nie tego chce Bóg. Wiedza udzielona zbyt wcześnie może być przekleństwem. Nie dziwi więc, że tak wiele pozostaje w ukryciu.I jeszcze taka oto wypowiedź Chrystusa:"Oto przychodzę jak złodziej. Błogosławiony, kto czuwa i strzeże swoich szat, aby nie chodził nago i aby nie widziano jego hańby." (Obj. 16:15; uwsp. BG)Błogosławiony, kto strzeże swoich szat (tzn. daru łaski uświęcającej?), by Jezus nie stał się dla niego złodziejem - kimś niepożądanym, kto zamiast dać, odbierze wszystko, uczyni nagim. 