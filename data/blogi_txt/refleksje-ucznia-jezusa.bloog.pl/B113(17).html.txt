"Wygnać Chrystusa" także w Polsce  "Wygnać Chrystusa" - książka, która stała się bestsellerem we Włoszech, trafia do rąk polskich czytelników.  Jej autorka Rosa Alberoni, profesor socjologii i publicystka, odpowiada w niej między innymi na pytania: czy upadek chrześcijaństwa wynika z dobrobytu, czy z postępu nauki? dlaczego marksizm i nazizm były antychrześcijańskie? co mają robić chrześcijanie, by stawić czoła zagrożeniom trzeciego tysiąclecia?  Źródła "wypędzania Chrystusa" z życia ludzi Rosa Alberoni upatruje w wieku Oświecenia, który nazywa "wiekiem ciemności". Zwraca też uwagę - za Janem Pawłem II - jak negatywny wpływ na myślenie i postrzeganie świata miało słynne zdanie Kartezjusza: "Myślę, więc jestem". Wskazuje, że Kartezjusz jako pierwszy postawił myśl ludzką przed bytem, czyli postawił człowieka na miejscu Boga, odłączając ludzi od sacrum. Wszystko, co istnieje, jest według Kartezjusza wytworem ludzkiej myśli.  Ksiądz profesor Piotr Mazurkiewicz z Uniwersytetu Kardynała Stefana Wyszyńskiego zwraca uwagę, że książka Rosy Alberioni zmienia sposób myślenia o oświeceniu, postrzeganym jako okres jednoznacznie pozytywny. Ten pozytywny obraz musi ulec zmianie, jeśli utożsamimy oświecenie z rewolucją francuską, podczas której zginęło milion ludzi, która dała początki teorii terroryzmu i przyniosła wynalazek gilotyny.  Rosa Alberoni pisze, że rewolucja francuska była początkiem wojny religijnej toczonej przez ateistów. Po niej nastąpiło wiele innych wojen religijnych, czego skutkiem jest obecna postępująca sekularyzacja.  Profesor Alberoni pisze o żądnych władzy ateistach, którzy toczą gwałtowną, oszczerczą kampanię przeciwko Kościołowi katolickiemu i przeciwko Chrystusowi. "Istnieją walczący ateiści antychrześcijańscy, którzy nienawidzą chrześcijan, którzy chcą umyślnie zniszczyć chrześcijaństwo, zniszczyć chrześcijański Kościół katolicki i wykorzystują niepewnych i wątpiących jako masę operacyjną w swojej wojnie. Gdyby doszli oni do władzy [Z tymże oni już są u władzy, może nie wszędzie i nie zawsze formalnie], chrześcijanie musieliby się przygotować na te same prześladowania, które musieli znosić ich bracia Żydzi" - pisze Alberoni.   Ksiądz profesor Piotr Mazurkiewicz wyjaśnia, że "pożytecznymi idiotami", którzy współpracują z ateistami we współczesnej walce przeciwko chrześcijaństwu, Rosa Alberoni nazywa niepewnych i wątpiących chrześcijan, którzy nie potrafią zrozumieć tego, co się dzieje we współczesnej kulturze europejskiej.  Książka Rosy Alberoni, która ma formę ostrego pamfletu, wpisuje się w toczącą się debatę na temat relatywizmu kulturowego i upadku moralności chrześcijańskiej. I przypomina, że wypędzenie Chrystusa z myśli i historii oznacza naruszenie koncepcji człowieczeństwa.  http:/ /czytelnia.onet.pl/0,1537703,0,0,0,wygnac_chrystusa,wiadomosci.h tml -  Coraz więcej ludzi dobrej woli dostrzega, w czym rzecz. To Ręka Stwórcy. Na pierwszej linii ataku znajduje się Kościół Katolicki, ale gołym okiem widać, że celem zorganizowanego pogaństwa jest wyrugowanie ze świata wiary w Jezusa Chrystusa - w każdej jej postaci. Niektóre wyznania, niektórzy chrześcijanie radują się wielce z każdego skutecznego ataku pogan na katolicką instytucję. Jakby nie pojmowali, że celem pogan nie jest sama instytucja, ta czy inna - celem jest osobista wiara każdego człowieka, a więc również ich osobista wiara w Jezusa. Poganie nie przewidują dla niej miejsca na świecie, koliduje ona z ich wizją przyszłości. I cóż się na to poradzi? "Stawianie oporu złemu" nie leży w gestii ludzi narodzonych z Boga, natomiast przyjmowanie razów i nie ustawanie w wierze, tej wierze, którą rodzi Ewangelia Jezusa i apostołów - owszem. "Zło dobrem zwyciężaj" - napisano. Warto też odpowiedzieć sobie na pytanie: czy łatwiej jest nawrócić ku nowemu narodzeniu uśpionego katolika, wychowanego w domu bogobojnych ludzi, wierzących w jakiś sposób w Chrystusa, czy może łatwiej jest nawrócić ku odrodzeniu np. homoseksualistę, wychowanego na negacji wiary, naszprycowanego antychrześcijańską filozofią, ideologią nienawiści do wszystkiego co ma choćby ślad chrystianizmu? Bo jeśli to pierwsze, to kibicowanie atakom pogan na KK jest absurdem. Nie mam wątpliwości, że kiedy wypełni się czas, Chrystus zadba o to, żeby potencjał wiary i pobożności tych katolików, którzy są szczerzy, nie poszedł na marne. Choćby instytucja upadła lub stała się religią państwową (w sensie służby pogaństwu i wyparcia się Ewangelii), pozostanie gotowość tych maluczkich do trwania w wierze i pogłębiania jej. Przebudzenie bazuje na tej właśnie gotowości. U ludzi wychowanych na negacji Stwórcy tej gotowości z reguły nie ma. Mieszkańcy Sodomy nie byli zainteresowani ratunkiem, bo byli zdegenerowani do cna, rozpasani. Nawet znak w postaci porażenia ślepotą nie poruszył ich serc. Jedynie dom Lota, choć nie był doskonały, był w stanie przyjąć ratunek. Bo nie był zbudowany na fundamencie negacji Stwórcy i nie był moralnie martwy. 