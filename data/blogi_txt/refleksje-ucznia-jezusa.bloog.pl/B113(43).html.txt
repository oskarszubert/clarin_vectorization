Mentalność eugeniczna wciąż jest w Polsce żywa. Hitleryzm niczego nas nie nauczył. Biedni, ubodzy, nieprzystosowani - dokładnie jak w szwedzkich, norweskich, amerykańskich i niestety niemieckich ustawach - nie powinni mieć dzieci. A jeśli mają, to kurator, sąd i lekarze sprawią, by już więcej nie mieli. Tak postąpiono z Wiolettą Woźny i Władysławem Szwakiem z Błot Wielkich. Kurator i sąd zabrał im dziecko, a lekarze (a w zasadzie należałoby napisać "lekarze") ze szpitala w Szamotułach wysterylizowali kobietę, nie pytając jej o zgodę.  Cała ta sytuacja wydaje się tak kuriozalna, że aż niemożliwa. A jednak wydarzyła się. Urzędnicy i prawnicy przypisali sobie prawo do decydowania o tym, kto może, a kto nie może być rodzicem, i to na podstawie absurdalnych zarzutów (ojciec za dużo pracuje, i nie ma czasu), które - gdyby chcieć je zastosować do bankowców, pracowników korporacji, dziennikarzy czy polityków - spowodowałyby, że 90 procentom z nich powinno się odebrać dzieci. A szpital przeprowadził nielegalny (bo bez jej zgody) i niemoralny zabieg, traktując pacjenta jak zwierzę, a nie jak człowieka (...) Całość: http://terlikowski.salon24.pl/122158 ,pogarda-cwiercinteligentow 