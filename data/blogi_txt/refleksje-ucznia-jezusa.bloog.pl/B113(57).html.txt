Cesarze rzymscy żądali od pierwszych pokoleń chrześcijan tego, czego chrześcijanie dać im nie mogli i zarazem nie chcieli. Bo czy w obliczu Boga jedynego można chcieć uczcić człowieka jako boga? Byli więc chrześcijanie karani za to, że woleli być posłuszni Stwórcy zamiast stworzeniu. Dzisiaj jest podobnie. Wprawdzie w krajach Zachodu restrykcje są jeszcze stosunkowo łagodne, ale mechanizm jest ten sam. I rozpędza się."Prześladowania w krajach komunistycznych, islamskich i wyznających niechrześcijańskie religie często mają charakter ostry i wiążą się z przemocą, więzieniem, a nawet z zabijaniem naszych braci sióstr. Tymczasem w krajach pozornie wolnego Zachodu nasilają się różne formy dyskryminacji chrześcijan, które są bardziej subtelne, lecz również bolesne. Rozważymy trzy przykłady utrudniania życia chrześcijanom w Europie, a potem zastanowimy się nad znaczeniem dzisiejszych wydarzeń.NIEMCY, NADRENIA PÓŁNOCNA-WESTFALIA: REPRESJONOWANIE CHRZEŚCIJAŃSKICH RODZICÓW5 grudnia 2010 roku doniesiono, że dwóch ojców rodzin z miasteczka Salzkotten w zamknięto w więzieniu, ponieważ nie pozwolili swoim dzieciom wziąć udziału w szkolnym przedstawieniu teatralnym "Moje ciało należy do mnie". Szkota zorganizowała je w ramach przymusowego wychowania seksualnego. Wychowanie seksualne w niemieckich szkołach uwzględnia postulaty skrajnych feministek, które dążą do zlikwidowania normalnej identyfikacji płci męskiej i żeńskiej.Ojcowie zostali osadzeni w więzieniu w mieście Hamm. Pierwszy z nich otrzymał karę 20 dni więzienia, a drugi 21 dni. Chociaż karę więzienia mogli zamienić na grzywnę, to postanowili jej nie zapłacić, gdyż w myśl niemieckiego prawa byłoby to przyznanie się do winy i okazanie skruchy. Sąd odrzucił argumenty ojców, którzy powołali się na artykuł 4. niemieckiej konstytucji, głoszący wolność sumienia, oraz na artykuł 6., stwierdzający, że za wychowanie dzieci odpowiedzialni są przede wszystkim rodzice. Nie jest to pierwszy przypadek karania chrześcijan za chronienie swych dzieci przed złymi wpływami. W 2009 roku wymierzono karę rodzicom z niemiecko-rosyjskich małżeństw z Salzkotten za to, że nie zgodzili się wysłać dzieci na gorszące przedstawienie, sprzeczne z zasadami Ewangelii. Przeciw tym wyrokom zaprotestowało niemieckie Stowarzyszenie Edukacji Domowej.WIELKA BRYTANIA, HRABSTWO NORTHAMPTON: LEKARKA TRACI PRACĘ ZA "NIEPOPRAWNE" PRZEKONANIA"Naszą siostrę w Panu, doktor Sheilę Matthews zmuszono do rezygnacji z pracy, gdyż poprosiła o wyłączenie jej z głosowania nad dopuszczaniem dzieci do adopcji przez homoseksualistów. Powołała się przy tym na prawo do postąpienia zgodnie ze swoim sumieniem. Jednak Sheila nie poddała się. Złożyła pozew w Sądzie Pracy, skarżąc się na to, że padła ofiarą dyskryminacji ze względu na swe przekonania. Niestety, jej wniosek został oddalony, a nawet musiała zwrócić koszta sądowe. Gdy sąd zapytał dr Matthews o jej poglądy religijne, oświadczyła, że "homoseksualna praktyka jest sprzeczna z tym, czego Bóg wymaga od ludzi". Na podstawie badań naukowych nad lesbijkami lekarka stwierdziła, że lesbijskie pary mogą wychowywać dzieci z "anty męskim nastawieniem". Powołała się także na wiarygodne badania, które dowodzą, że dzieci wychowywane w jednopłciowych związkach są w większym stopniu od rówieśników skłonne do przejawiania zachowań homoseksualnych.Sędzia John MacMillan napisał w sentencji wyroku, że "skarga na dyskryminację na tle religijnym nie zwalnia zatrudnianej przez służby cywilne pracownicy z pełnienia obowiązków". Stwierdził także, iż "nie ma dowodów na to, że została niesprawiedliwie potraktowana z powodu chrześcijańskich przekonań". (...)Profesor Massimo Introvigne to socjolog religii, delegat Organizacji Bezpieczeństwa i Współpracy w Europie ds. walki z rasizmem, ksenofobią i dyskryminacją, ze szczególnym uwzględnieniem problemu dyskryminacji chrześcijan. Oświadczył: "Chrześcijanie są wykluczani z publicznej debaty, wykpiwani i marginalizowani. Niektóre przepisy naruszają prawo chrześcijan do wolności słowa w miejscach kultu i w publicznych wystąpieniach."Wiele działań oficjalnych i nieoficjalnych jest wymierzonych w rodzinę. Wiele rządów daje różnym instytucjom takie narzędzia prawne, że praktycznie mogą one odbierać dzieci rodzicom, którzy zostaną uznani za nieodpowiednich, także ze względu na swe chrześcijańskie przekonania. Również w Polsce miały miejsce przypadki niesłusznego porywania dzieci przez różne organizacje, i to w majestacie prawa. W Legnicy na dwa lata odebrano syna matce, którą uznano za "zbyt religijną"." (Z kwartalnika "Głos ewangeliczny", wiosna 2011; fragment artykułu Szymona Matusiaka "Kościół na świecie")-Czy w obliczu faktów można głosić, że jest bezpiecznie? 