(...) Jak wynika z najnowszych danych brytyjskiego urzędu statystycznego, aż 30 procent kobiet poniżej 30. roku życia zdecydowało się na dziecko przed ukończeniem 25 lat. Ale tylko 24 procent wzięło ślub. Nigdy w historii brytyjskiej statystyki narodziny dziecka aż tak wyraźnie nie wyprzedzały ślubu. Dla porównania – w 1971 roku zamężnych było trzy czwarte Brytyjek poniżej 25 lat, ale tylko połowa z nich urodziła dzieci.Ostatnie 38 lat to epoka, która wywróciła brytyjską rodzinę do góry nogami. W tym czasie do władzy doszło tzw. pokolenie '68. – Politykę rodzinną Partii Pracy kształtują byłe czołowe feministki, które nienawidzą mężczyzn i uważają, że ojcowie są niepotrzebni – uważa Morgan.Od 1971 roku dwukrotnie zwiększyła się liczba singli, a rodziców samotnie wychowujących dziecko przybyło aż trzykrotnie. Dziś jest ich ponad 5 milionów, z czego aż 47 procent żyje poniżej granicy ubóstwa ustalonej przez rząd. – Dzieci z takich rodzin wychowują się na dysfunkcjonalne istoty, alkoholików, bezrobotnych, którzy również nie będą w stanie stworzyć normalnej rodziny. I tak bez końca. Uzależnia się ludzi od państwa. Dzięki temu będzie coraz więcej osób niezdolnych do normalnego funkcjonowania w społeczeństwie – podkreśla Morgan.Skutki upadku tradycyjnej rodziny widać już dziś. Mali Brytyjczycy nie znają dyscypliny, nie mają żadnych autorytetów, skoro rozwody stały się normą nawet w rodzinie królewskiej. Wielka Brytania jest w czołówce Europy, jeśli chodzi o liczbę aborcji u 12-letnich dziewczynek. Szkoły nie są w stanie poradzić sobie z małoletnimi chuliganami. Jak wynika ze statystyk, co siódmy małoletni przestępca pochodzi z niepełnej rodziny. Tuż przed Wielkanocą całym krajem wstrząsnęła historia kilku 9 – 11-latków, którzy brutalnie pobili swoich kolegów, o mały włos ich nie zabijając.Ale zdaniem niektórych psychologów doniesienia o kryzysie rodziny są przesadzone. – Denerwują mnie tego typu raporty. To, że dziecko wychowuje się tylko z jednym rodzicem, nie musi wpływać negatywnie na jego rozwój – przekonuje "Rz" brytyjska psycholog rodzinna dr Sandra Wheatley. Jej zdaniem lepiej żyć szczęśliwie tylko z matką lub ojcem, niż wychowywać się w rodzinie, w której panuje przemoc. – Społeczeństwo się zmienia. Tradycyjna rodzina to przeżytek i nie ma co nad nią ubolewać. Najważniejsza jest miłość – podkreśla Wh eatley.Rzeczpospolitahttp://www.rp.pl/artykul/30,292111_Brytyjsk a_rodzina__w_agonii.html-Strach pytać, co dr Wheatley rozumie przez słowo "miłość". 