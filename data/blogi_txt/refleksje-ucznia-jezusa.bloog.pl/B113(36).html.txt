Męskie genitalia wkomponowane w krzyż nie są obrazą uczuć religijnych. Uznał tak Sąd Rejonowy w Gdańsku, który uniewinnił w czwartek artystkę Dorotę Nieznalską - autorkę zaprezentowanej w 2001 roku instalacji "Pasja".Jak powiedział sędzia Marcin Kradziecki, w trwającym ok. godzinę uzasadnieniu wyroku, oskarżona artystka miała jednak świadomość, że jej dzieło może szokować.We fragmencie instalacji "Pasja", którą pierwotnie można było oglądać w gdańskiej Galerii "Wyspa" na przełomie 2001 i 2002 roku, Nieznalska umieściła na krzyżu fotografię męskich genitaliów. Towarzyszył temu film wideo przedstawiający mężczyznę w siłowni.Po doniesieniu złożonym najpierw przez osobę prywatną, a później przez parlamentarzystów LPR, sprawą zajęła się prokuratura.Wielkie emocje i konfrontacja światopoglądówProces artystki toczył się po raz drugi. W kwietniu 2004 r. Sąd Okręgowy w Gdańsku uchylił wyrok sądu niższej instancji skazujący Nieznalską na pół roku ograniczenia wolności i nakazał ponowne rozpatrzenie sprawy.Proces od samego początku budził wielkie emocje i stał się okazją do konfrontacji różnych światopoglądów. Emocje ścierały się, gdy obrońcy katolickich symboli stanęli na przeciw obrońców wolności słowa. Ci ostatni zwracali uwagę, że był to pierwszy po upadku komunizmu proces, w którym na ławie oskarżonych usiadł artysta za to co jako artysta robi - czyli za tworzoną przez siebie sztukę. Przeciwnicy Nieznalskiej kwestionowali zaś określanie jej dzieła jako "sztuki".http://www.tvn24.pl/-1,1603662,0,1 ,nieznalska-uniewinniona-za-genitalia-na-krzyzu,wiadomosc.html- Kobieta nadała tej profanacji nazwę "Pasja". Słowo "pasja" oznacza mękę Chrystusa. Reszta jest bez znaczenia. Gdyby ta sama kobieta zastąpiła krzyż na przykład flagą któregoś potężnego państwa albo wręcz flagą unii państw, czy sąd również nie uznałby tego za obrazę? Nie wierzę w to. Czy dziwi mnie postawa sądu? Czy jestem zaskoczony, że dla pogańskiego świata flaga jest godna większego szacunku niż wiara chrześcijańska? Ani trochę. Czy to znaczy, że nie powinienem się oburzać? Jeśli nikt się nie będzie oburzać, wtedy kamienie będą się oburzać. W przeciwnym razie następne pokolenia - wtedy już "chrześcijan" - cierpiałyby na chorobę dwumyślenia: wpadałyby w religijną zadumę na widok krzyża i jednocześnie w "artystyczną" zadumę na widok genitaliów na krzyżu. Obie rzeczy byłyby dla nich "cool". Ci, którzy chcą z premedytacją milczeć, gdy trzeba się oburzać, powinni zrozumieć, że mogą zostać bardzo szybko odsunięci i zastąpieni przez "kamienie", z których Bóg wzbudza dzieci Abrahamowi (Mat. 3:9). Owe "kamienie" - tj. dawni poganie, grzesznicy - będą wołać bez ociągania się (Łuk. 19:40). 