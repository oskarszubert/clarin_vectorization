Scena ewangeliczna zapisana bez pośrednictwa ludzi:  Malta, niedaleko miasta Rabat Słowa są symbolami. Te symbole są nazwami rzeczy. Zatem słowa to obrazy rzeczy. Przekazanie informacji słownej polega na przekazaniu logicznego ciągu obrazów, które rozmówcy są w stanie zidentyfikować. Słowo mówione to obrazy dźwiękowe. Słowo pisane - obrazy wizualne. Gdy więc czytamy Ewangelię, w istocie widzimy ciągi obrazów, które rozrysowują przed nami sceny ewangeliczne. Nie czcimy jednak bałwochwalczo tych obrazów, mimo że wiele z nich wyobraża osoby i rzeczy święte. Weźmy słowo "Jezus". Gdy je zapiszemy, będzie ono obrazem wizualnym. Będzie obrazem na podobnej zasadzie jak podobizna Jezusa namalowana farbą. Czcimy Jezusa, ale przecież nie modlimy się do liter, do ich układu, kształtów. Gdy nasza prośba zostaje wysłuchana, nie mówimy, że pomógł nam "Jezus" z danego wydania Biblii Tysiąclecia (w odróżnieniu od np. "Jezusa" z Biblii Gdańskiej - kształt czcionki mocno odmienny). Dlaczego nie są tu konsekwentni ci, którzy modlą się do Matki Boskiej Częstochowskiej, ale czasami także do Matki Boskiej z Gwadelupy?Obrazy - i słowne, i takie jak ten powyższy - są po to, by je czytać, a nie po to, żeby się do nich modlić. 