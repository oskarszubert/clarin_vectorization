Boć to jest łaska, jeźli kto dla sumienia Bożego ponosi frasunki, cierpiąc bezwinnie. Bo cóż jest za chwała, jeźlibyście grzesząc, cierpliwie znosili, by was i pięściami bito? Ale jeźli dobrze czyniąc i cierpiąc znosicie, to jest łaska u Boga. Albowiem na to też powołani jesteście, ponieważ i Chrystus cierpiał za was, zostawiwszy wam przykład, abyście naśladowali stóp jego [por. Mat. 16:24-27]. Który grzechu nie uczynił, ani znaleziona jest zdrada w ustach jego. Któremu gdy złorzeczono, nie odzłorzeczył; gdy cierpiał, nie groził, ale poruczył krzywdę temu, który sprawiedliwie sądzi. Który grzechy nasze na ciele swoim zaniósł na drzewo, abyśmy obumarłszy grzechom sprawiedliwości żyli, którego sinością uzdrowieni jesteście. Albowiemeście byli jako owce błądzące; ale teraz jesteście nawróceni do pasterza i biskupa dusz waszych. (1 Piotra 2:19-25, BG)  Efez. 5:1-2 1. Bądźcież tedy naśladowcami Bożymi, jako dzieci miłe; 2. A chodźcie w miłości, jako i Chrystus umiłował nas i wydał samego siebie na ofiarę i na zabicie Bogu ku wdzięcznej wonności. (BG)  Oczywiście miłą wonnością nie był dla Boga sam akt męki i śmierci Jezusa, bo któryż normalny ojciec lubowałby się w cierpieniach syna. Cierpienia były konieczne, a wynikały z intryg zła i jego miłośników - z oszczerstw, z podawania w wątpliwość wartości człowieka. Miłą wonnością była dla Boga postawa Syna, który w obliczu napaści Szatana (dopuszczonej przez Ojca dla dobra nadrzędnego) i jego ludzi nie ugiął się, przetrwał katusze ducha i ciała i udowodnił winę Diabła, a jednocześnie świętość człowieka. Chrystus i jego postawa stanowiły i stanowią żywy dowód mądrości Stwórcy, który wykreował człowieka jako dzieło doskonałe - zdolne do bezinteresownej miłości (dobrowolna straszna śmierć dla ratowania innych - Jan. 10:18), do prawości, świętości. W ten sposób Chrystus stał się przyczyną chwały Boga (Jan. 13:31-32), Jego śmierć dyktowana miłością musiała zrodzić chwałę dla Stwórcy ("...śmiercią miał uwielbić Boga..." - Jan. 21:19), tzn. byty duchowe zdumiały się, widząc postawę Jezusa na ziemi. I tak oto ich szacunek dla Stwórcy został zakotwiczony na wieki wieków - bo widzieli. I byty duchowe, i ludzie. Ujrzeli mądrość i miłość Boga w dziele, w czynie, w próbie, w ogniu. Przekonali się, że przetrwała - i to w człowieku, w słabym i kruchym, choć bezgrzesznym ciele Chrystusa. Bóg został uwielbiony przez Jezusa, a jednocześnie przeciwnik - Szatan wraz z buntownikami - został zdemaskowany jako kłamca, któremu zawiść i pycha przesłoniły oczy, tak że stał się niemądry. Niemądry jest ten, kto podaje w wątpliwość mądrość Stwórcy (choćby oskarżając obraz Boży, człowieka). O tychże pokonanych mocach duchowych mówi apostoł:  Kol. 2:15 15. Rozbroił [Bóg przez Chrystusa] nadziemskie władze i zwierzchności, i wystawił je na pokaz, odniósłszy w nim triumf nad nimi. (BW)  Ale Jezus uczy nas, że nie tylko Jego czyn budzi w niebiosach zachwyt i uwielbienie dla Boga. Dzieło Pana znajduje kontynuację w Jego uczniach - dotąd ludziach upadłych, grzesznych, poddanych złu. Także i oni są w stanie swym życiem sprawić, że duchowe istoty - które nas obserwują - zdumiewają się i wychwalają Stwórcę. Owoc życia, tzn. odparte pokusy, zwycięskie doświadczenia uczniów Pańskich oznaczają chwałę i uwielbienie dla Boga. Chrystus mówi nam o tym choćby tu:   Jan. 15:8 8. W tem będzie uwielbiony Ojciec mój, kiedy obfity owoc przyniesiecie, a będziecie moimi uczniami. (BG)  I ponownie apostoł Paweł:  Efez. 3:8-10 8. Mnie, najmniejszemu ze wszystkich świętych, została okazana ta łaska, abym zwiastował poganom niezgłębione bogactwo Chrystusowe 9. I abym na światło wywiódł tajemny plan, ukryty od wieków w Bogu, który wszystko stworzył, 10. Aby teraz nadziemskie władze i zwierzchności w okręgach niebieskich poznały przez Kościół różnorodną mądrość Bożą, (BW) Rzym. 12:11. Wzywam was tedy, bracia, przez miłosierdzie Boże, abyście składali ciała swoje jako ofiarę żywą, świętą, miłą Bogu, bo taka winna być duchowa służba wasza.(BW)2 Tym. 4:5-75. Ale ty bądź czujny we wszystkim, cierp, wykonuj pracę ewangelisty, pełnij rzetelnie służbę swoją.6. Albowiem już niebawem będę złożony w ofierze, a czas rozstania mego z życiem nadszedł.7. Dobry bój bojowałem, biegu dokonałem, wiarę zachowałem;(BW) 