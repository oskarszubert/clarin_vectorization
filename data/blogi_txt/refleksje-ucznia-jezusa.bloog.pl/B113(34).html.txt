Niemcy: więzienie za porównanie aborcji do Holokaustu (28.06.2007)  Luterański pastor z Bawarii Johannes Lerle trafił na rok do więzienia za "negowanie Holokaustu" – informuje "Rzeczpospolita". Pastor ośmielił się porównać zabijanie dzieci nienarodzonych do zagłady Żydów.  W jednej ze swych wypowiedzi oświadczył, że 150 tysięcy "zabiegów usunięcia ciąży", które co roku są przeprowadzane w Niemczech, jest tym samym co wymordowanie niewinnych Żydów w Auschwitz. Sędzia Erda Erdenhofner z miejscowości Erlangen uznała, że tego rodzaju wypowiedzi są niedopuszczalne – czytamy w "Rzeczpospolitej". Pastor spędzi rok w więzieniu. Nie był jednak zaskoczony decyzją sędziego, gdyż już wcześniej był skazany i odbył wyrok za nazwanie lekarzy dokonujących aborcji mordercami dzieci.  – Jeżeli to prawda, mamy do czynienia z wyjątkowo brutalnym pogwałceniem wolności słowa i prawa do wyznawania swojej wiary - powiedziała "Rzeczpospolitej" Angela T. Wu z Fundacji Becketa, amerykańskiej organizacji, która zajmuje się monitorowaniem przypadków łamania wolności wyznania. - To naprawdę dziwne, że kraj, który kiedyś rościł sobie prawo do decydowania o tym, kto jest, a kto nie jest istotą ludzką, znowu robi takie rzeczy - dodała. (źródło: Rzeczpospolita) http://piotrskarga.pl/w,070628,7.php3 -  Któż się wstawi za mordowanymi dziećmi nienarodzonymi, jeśli nie chrześcijanie? Zadatek Ducha w człowieku skłania go do obrony tego, co słabe i bezbronne. Bez rozróżniania, czy chodzi o dzieci chrześcijan, czy o dzieci tych, którzy są na zewnątrz. W celu uświadomienia światu, jakiego formatu złem jest aborcja, pastor Lerle porównał ją do Holokaustu. Czyli nie tylko nie zanegował Holokaustu, ale przeciwnie, utwierdził jego potworność przez to, że posłużył się nim jako realnym i dosadnym przykładem mordowania niewinnych. Dlaczego w takim razie zamknięto go za "negowanie Holokaustu"? 