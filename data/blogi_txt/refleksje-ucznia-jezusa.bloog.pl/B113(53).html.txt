Trzeba pamiętać, że pisma Jana Chryzostoma, Augustyna, Ambrożego i innych późnych pisarzy chrześcijańskich powstawały już po tym, jak Kościół poszedł na ustępstwa wobec cesarzy i imperium. Nauczanie tych autorów nie jest w pełni czyste, ale zawiera wiele ciekawych myśli, często pochodzących z okresu Kościoła pierwotnego.   Augustyn (zm. w 430 r.):Pan powiedział do Jozuego: "A jak byłem z Mojżeszem, tak będę z tobą" (Joz 1,5). I nie tylko dzięki temu świadectwu, lecz także i dzięki wielu dowodom zaczerpniętym z Księgi Powtórzonego Prawa wiadomo, że Mojżesz umarł jako sługa Boży, podobający się Panu, choć i na nim spełniła się owa kara, że nie wszedł do ziemi obiecanej. To zaś pozwala zrozumieć, że Pan również i w stosunku do sług dobrych, zagniewany na coś, docześnie ich karze, a mimo to zalicza do grona tych, którzy w jego domu są naczyniami pożytecznymi Panu we czci, którym użyczy tego, co obiecał świętym. 