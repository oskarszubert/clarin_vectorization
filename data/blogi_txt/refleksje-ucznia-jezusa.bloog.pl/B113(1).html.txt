Niemcy: rabin protestuje przeciw "Pasji" Mela Gibsona (02.04.2007) Towarzystwo Współpracy Chrześcijańsko-Żydowskiej w Niemczech zaprotestowało przeciwko planowanej emisji filmu "Pasja" przez prywatną stację telewizyjną - podaje Katolicka Agencja Informacyjna. W liście do stacji "ProSieben", która zamierza wyemitować film w Wielki Piątek Rada Koordynacyjna Towarzystwa stwierdziła, że obraz "Pasja" Mela Gibsona "ma charakter antysemicki i gloryfikuje przemoc". Przewodniczący Towarzystwa Współpracy Chrześcijańsko-Żydowskiej w Niemczech rabin Westfalii Henry G. Brandt, napisał, że film "wbrew wszelkim ocenom historycznym, zbiorowo przypisuje śmierć Jezusa Żydom". Wyraża także obawę, że film może na nowo rozbudzić dawne animozje chrześcijańsko-żydowskie. Według autora listu planowana emisja "Pasji" w Wielki Piątek "dowodzi wielkiego braku wrażliwości historycznej i politycznej", gdyż, jak twierdzi, przez całe stulecia Żydzi byli ofiarami pogromów właśnie w Wielki Piątek.  (źródło: Biuletyn KAI) http://piotrskarga.pl/w,070402,3.php3 -  Jeśli "Pasja" jest antysemicka, to w części ewangelicznej, tj. w tych fragmentach, które oparte są ściśle na Nowym Testamencie - a z tym zamiarem, ścisłości, film tworzono. W ten sposób zarzut poczyniony "Pasji" Gibsona jest w istocie zarzutem postawionym Ewangelii. I o to tu biega. Film to jedynie pretekst. Otóż to Ewangelia jest antysemicka - według środowisk jej niechętnych. Z czym się to wiąże? Chyba oczywiste... Zupełnie by mnie nie zdziwiło, gdyby za jakiś czas Unia Europejska wprowadziła zakaz posiadania "antysemickich" wersji Nowego Testamentu. Dopuszczalna byłaby jedynie wersja poprawiona - "wolna od nienawiści". Wstęp do takiej "ulepszonej" wersji już się objawia, ale nie wątpię, że to dopiero początek: http://wiadomosci.onet.pl/1368654,240,kioskart.html http://fakty.interia.pl/fakty_dnia/news/biblia-poprawna- politycznie,810012  Czy "Pasja" jest potrzebna? Należy zwrócić uwagę na fakt, że uczniowie na własne oczy widzieli okrucieństwo tej sceny, kiedy przybijano Pana do krzyża. Stali tam i patrzyli na Niego, gdy wisiał, krwawił i cierpiał nieopisane męki. Może poczyńmy im zarzut, że byli fascynatami przemocy? Poczyńmy też zarzut Bogu, że pozwolił im patrzeć na tak krwawe akty.  Czy to, że tam byli i widzieli, odniosło skutek pozytywny, negatywny czy może nie miało wpływu na ich umysły? Skoro byli tam i widzieli, to znaczy, że Bóg chciał, żeby byli i widzieli. A skoro tak, to znaczy, że to było dobre i pożądane, by widzieli. My widzieć nie możemy, ale możemy ujrzeć choć cień prawdy o tym, jak wielkim czynem, jak wielkim poświęceniem było dla Pana umrzeć za nas na krzyżu. Właśnie to cierpienie Chrystusa ma nami wstrząsnąć i wstrząsać za każdym razem, gdy o tym myślimy. Film jest cieniem tego, co się zdarzyło, namiastką naszej obecności tam, na Golgocie, wraz z wierzącymi. Oni widzieli rzeczywistość, widzieli co właściwie Zbawiciel dla świata uczynił. My nie widzieliśmy, wielu z nas nie wie nawet, jak wyglądało w praktyce biczowanie, nie mówiąc o ukrzyżowaniu. Dla wielu z nas słowa "męka", "śmierć krzyżowa", "korona cierniowa" - znaczą mniej niż powinny. Inscenizacja filmowa skutecznie tę niewiedzę usuwa. Ten film nie jest po to, by nauczać Ewangelii; do tego filmy nie służą - on jest po to, by wielu mogło pojąć, przez co On przeszedł, aby nas wyzwolić. Co do epatowania przemocą: ci sami chrześcijanie (umysły słabe i bezbronne wobec świata), którzy mamroczą za antychrześcijańskimi, przebiegłymi mediami o przemocy w "Pasji", nie zająkną się ani słowem o całym morzu krwawych produkcji typu sensacja, wojna, historia - filmów, których na pewno niemało obejrzeli. A może nigdy nie oglądają "Wiadomości", gdzie trup ściele się gęsto i krwi nie brak?  Od tego już tylko krok do zgłaszania zastrzeżeń wobec samego Stwórcy. 