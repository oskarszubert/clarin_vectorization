Walczy w sądzie o prawo do "obrączki czystości"  Brytyjska nastolatka wystąpiła do sądu wyższej instancji (high court) o unieważnienie nałożonego na nią zakazu noszenia w szkole "obrączki czystości", symbolizującej wstrzemięźliwość seksualną przed ślubem.  16-letnia Lydia Playfoot z hrabstwa West Sussex mówi, że srebrna obrączka jest wyrazem jej wiary: "To dla mnie bardzo ważne, ponieważ w Biblii jest powiedziane, że powinniśmy tak postępować. Muzułmankom wolno nosić chusty, wyznawcy innych wiar mogą nosić bransoletki, czy inną biżuterię. Mam wrażenie, jakby dyskryminowano chrześcijan" - powiedziała dziewczyna radiu BBC.  Prawnicy Playfoot będą dowodzić, że swoboda wyrażania przekonań religijnych jest zagwarantowana prawnie.  Rodzice dziewczyny pomagają kierować brytyjską filią amerykańskiego stowarzyszenia Silver Ring Thing, promującego abstynencję seksualną wśród młodzieży.  Członkowie stowarzyszenia noszą obrączkę na środkowym palcu lewej ręki z napisem "Thess. 4:3-4". Napis odnosi się do wersu z 1. Listu św. Pawła do Tesaloniczan: "Albowiem wolą Bożą jest wasze uświęcenie: powstrzymywanie się od rozpusty, aby każdy umiał utrzymywać ciało własne w świętości i we czci, a nie w pożądliwej namiętności jak to czynią nie znający Boga poganie". http://wiadomosci.onet.pl/1558713,12,item.html -  "Mam wrażenie, jakby dyskryminowano chrześcijan" - to tak, jakby ktoś w czasie dywanowego nalotu powiedział: "Mam wrażenie, jakby zagrzmiało". 