Dziś zasypuję Was sporą dawką zdjęć z Hush Warsaw, bo po wyjściu z Narodowego nie mogłam oprzeć się wrażeniu, że to był najlepszy event tego typu na jakim ostatnio byłam.     Z różnych względów. Przede wszystkim czapki z głów dla Magdy Korcz i Ani Pięty za to, że zaprosiły tak wielu i przede wszystkim tak zróżnicowanych designerów. W końcu nie miałam wrażenia, że jedyne co oferują projektanci to szare, dresowe bluzy / sukienki ewentualnie oversize'owe t-shirty, do których oczywiście nic nie mam, ale od takiego miejsca mam prawo oczekiwać czegoś więcej. Prawdziwej mody. Pomysłów. Świeżości. Nie sklonowanych stoisk. Nie każdy lubuje się w sportowym minimalizmie. Odbiorca chce mieć wybór. I ten wybór na Hashu był. Proste pomysły (które jak się okazuje nie są takie oczywiste), jak plansze z wypisanymi nazwami marek, spora ilość luster w miejscach, gdzie nie było przymierzalni, ustawienie punktów z kolekcjami czy podział całości na strefy pomagały w zorientowaniu się co, kto i gdzie, a to zdecydowanie oszczędzało czas. Znalazłam tam marki, których wcześniej w takich miejscach nie spotkałam. Mogłam przekonać się własnymi zmysłami czy dajmy na to kostium Reform, nad którym się zastanawiałam jest wart tych 220 zł.  Jakieś minusy? Czytałam opinie, że tłok, że gorąc, że nie było czym oddychać. Nie potwierdzam. Dotarłam na miejsce na 2h przed końcem imprezy, więc pewnie dlatego szczęśliwie cały ten szał mnie ominął. Z drugiej strony, skoro przez te kilka godzin przewinęło się tam 20.000 osób nie ma się czemu dziwić. Tylko gratulować sukcesu. Organizatorki zaserwowały nam przemyślaną, inspirującą przestrzeń pełną dobrej mody. Cóż można dodać? Dzięki! ZDJĘCIA : Ja     Kochani!!!   Dodatkowo chciałam Wam przypomnieć o akcji MALOWANY WIESZAK  Jeszcze tylko do 19 czerwca można licytować wieszaki, które zostały pomalowane przez wspierające akcje gwiazdy.    Liczy się każda kwota !!!     Cel jest szczytny, bo pomagamy Hospicjum dla Dzieci   Więcej szczegółów o tym co zrobić by pomóc : TUTAJ                ***      Follow me on FACEBOOK   INSTAGRAM 