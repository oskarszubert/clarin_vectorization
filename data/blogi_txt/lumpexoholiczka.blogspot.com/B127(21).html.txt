Kiedy w odległości około 400km znajduje się takie miejsce jak to, spontaniczny wypad jest nieunikniony.  Nie przesadzę jak powiem Wam, że to był jeden z najpiękniejszych dni w moim życiu! Niezłe wyznanie jak na blog :) ale kiedy jest się w Paryżu trudno opanować buzującą w żyłach ekscytację,bo i po co? Pierwszym punktem na naszej drodze była oczywiście Wieża Eiffla, tego miejsca nie sposób ominąć, tłumy  rozgorączkowanych turystów we wszystkich stron świata pragną dostać się na tę ponad 300 metrową żelazną konstrukcję... I chociaż na górze nieco wiało...  ... malowniczy widok na miasto wynagrodził mi zmierzwiony fryz :)  Spacer wzdłuż Sekwany. Na rzece jest kilkadziesiąt mostów, ale Most Alexandra III znajdujący się w pobliżu Luwru jest z pewnością najpiękniejszym i najbardziej eleganckim (nawet schody  wzbudzały ochy i achy!)   Zdaje się, że nie tylko na nas zrobił wrażenie:)  Cóż, niektórzy mają polot i fantazję... Luwr chciałam zobaczyć najbardziej!  Monumentalne rozmiary muzeum dosłownie wbiły mnie w ziemię...   Chłopcy odpoczywają od pstrykania zdjęć, ale założę się że zrobiłam więcej niż oni:P  plus/minus 500 fotografii, niezły wyniki jak na jeden dzień... W centrum na każdym rogu można spotkać przytulne kawiarenki, niestety ciężko jest się porozumieć z obsługą, zdaje się że mają niewyobrażalną awersję do angielskiego, co objawia się nawet (wyłącznie!) francuskojęzycznym menu. Same ceny też są zawrotne, no ale wypadało przecież spróbować regionalnej kuchni:) tak, tak to jest właśnie żabie udko. Bon appetit! Architektura kamienic, wąskie uliczki i ten wszechogarniający zapach historii, której można wręcz dotknąć, sprawiają że w Paryżu nie da się nie zakochać         Pola elizejskie nocą budzą się do życia, tabuny ludzi, dziesiątki restauracji, teatrów, kin i oczywiście markowych sklepów, przepych i splendor są wręcz namacalne...   a na samym końcu tej 3kilometrowej alei dostojny Łuk Triumfalny. Jak można się nie zachwycać?Jeden dzień to zdecydowanie za mało( myślę że jeden miesiąc też by nie wystarczył) czułam się jakby ktoś postawił przede mną wieeeeelki czekoladowy tort z biją śmietaną, orzechami, bakaliami i wisienką na czubku, i pozwolił zrobić tylko jeden kęs.  Słowem niedosyt pozostał wielki, bo tyle miejsc jeszcze zostało do zobaczenia! Powrót jest nieunikniony...  Je t'aime Paris! 