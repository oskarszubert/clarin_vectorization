Wróciłam. Było kapitalnie! I nawiasem mówiąc mogłabym spędzić w Holandii całe wakacje. Te 8 dni w Eindhoven to był jeden wielki energetyczny kop! Słowem hulanki, swawole, hulanki, swawole i tak bez końca... Pozwolicie jednak, iż wątku imprezowego nie będę rozwijać, bo nie skończyłabym pisać do jutra.   Miasto w którym mieszkaliśmy było niezwykle urokliwe, momentami architekturą przypominało mi Anglię, ale po bardziej wnikliwej analizie stwierdzam, że Holandia podoba mi się o wiele bardziej To że Holendrzy kochają rowery wie każdy, ale kiedy widziałam panny pedałujące w miniówkach na 10cm szpilkach oraz panów w garniturkach z neseserami w koszyczkach to mało karku nie skręciłam:p  Konkluzja jest taka: Chcę kozę!  ...a dla znudzonych drałowaniem pastelowa alternatywa  Jak na fankę mody przystało lustrowałam ludzi.  Z przykrością stwierdzam, że niczego inspirującego się nie doczekałam, choć stylistyczna różnorodność była duża to raczej anemicznie to wyglądało.  W oczy rzuciły mi się tylko dwa dość intensywnie lansowane trendy: torebki z frędzlami i kowbojki.  Tu akurat jestem na tak:) Centrum Eindoven to raj dla zakupoholiczek, gigantyczne wyprzedaże, setki sklepów spiętrzonych w jednym miejscu, tysiące par butów które krzyczą do Was z wystaw: Kup mnie!   I ani jednego second-handu. Byłam zdruzgotana...        W Holandii wszędzie jest dosłownie rzut beretem, ruszyliśmy więc na podbój stolicy. Dzień w Amsterdamie był dla mnie, co tu dużo mówić, szokiem kulturowym. Nie mówię tu wcale o zróżnicowaniu narodowościowym, a raczej o wyluzowanym stosunku do życia, bardzo wyluzowanym...        Niezła alternatywa dla zatłoczonych pubów. Dryfować można bezendu, bo w samym Amsterdamie jest około 600 kanałów!   Trochę kultury...    ... ale nie to było najzabawniejsze, szczękę zbierałam z chodnika kiedy wkroczyliśmy na Red Street. Poniżej eufemistyczna wersja tego co tam się działo:D    Centralny punkt Amsterdamu to piękny Plac Dam. Otoczony jest Pałacem Królewskim( niestety od kilku tygodni poddawany jest renowacji, więc kontemplacja jego piękna została nam udaremniona), ekskluzywnym XIX wiecznym Hotelem Krasnopolski oraz gabinetem figur woskowych Madame Tussaud.     Było pozytywnie 