Każde miasto ma  takie smaki i miejsca na swojej  turystycznej mapie, których ominąć nie sposób. A jeśli je ominiecie to pod żadnym pozorem nie wolno się do tego przyznać! Nigdy. Nikomu. W Paryżu na śniadanie zjecie bagietkę z serem albo croissanta ze słodkimi powidłami. W Neapolu musicie iść na pizzę. W Atenach spróbować mousaki, w Pradze knedliczków. A co z Lizboną?   W Lizbonie są  pasteis de nata.   Czyli babeczki zrobione z ciasta francuskiego wypełnionego kremową śmietaną, która po upieczeniu przybiera konsystencję budyniu.   Pozycja obowiązkowa. Dobro narodowe.   Kupicie je wszędzie. Na każdej ulicy możecie spotkać przynajmniej kilka pastelarii - zupełnie jakby pączkowały - ale ta najsłynniejsza znajduje się w dzielnicy Belem.   To  Pastéis de Belém.  Tutaj od 175 lat lizbończycy mogą cieszyć się aksamitnym smakiem kruchych babeczek, koniecznie z dodatkiem cynamonu lub cukru pudru i w towarzystwie kawy. Niebo w gębie. Uwielbiam takie miejsca, one tworzą klimat miasta. Ludzie którzy tu pracują wkładają całe serce w przygotowanie smaku, jakiego nie znajdziecie w żadnym innym miejscu.     btw. Gdybyście miały ochotę to TU znajdziecie przepis jak pasteis de nata wykonać w domu :)               Po dotarciu do kawiarni macie dwa wyjścia. Możecie kupić pasteis de belem na wynos... Albo stanąć w kilometrowej kolejce i czekać grzecznie na stolik :)       A potem można już tylko usiąść, delektować się smakiem i z głupim uśmieszkiem patrzeć na tych, którzy niecierpliwie drepczą i wzdychają w kolejce, która zdaje się wcale nie posuwać do przodu.   Swoją drogą  próbuję sobie przypomnieć czy w Warszawie jest miejsce z tak dobrym PR,  że oblega je codziennie chmara rządnych miejscówki, wygłodniałych  turystów?          Dla mnie 30 minut czekania na stolik to zdecydowanie za długo. Tym bardziej, że słodki zapach unoszący się w powietrzu wręcz zmuszał do jak najszybszej konsumpcji. Już mieliśmy wychodzić z sali żeby zrobić zakupy i zjeść babeczki na ulicy...  Kiedy przesympatyczna para francuzów, chyba poruszona naszymi zawiedzionymi minami, zlitowała się i zaprosiła nas do swojego stolika.   Merci Paul et Anette !!  :)             ZDJĘCIA : Maciej 