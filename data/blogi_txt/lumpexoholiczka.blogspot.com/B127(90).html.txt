Chcecie wiedzieć gdzie znalazłam te cuda powyżej? Zabieram Was dziś do wyjątkowego miejsca...    Pamiętacie jak jakiś czas temu obiecałam, że pokażę Wam jedno z fajniej zaopatrzonych modowo miejsc w Warszawie?  Dziewczyny Vintage Store to miejsce absolutnie niecodzienne!  To, że jestem totalną fanką second- handów i generalnie całej idei slow-fashion dobrze wiecie:) Zawsze marzył mi się kilkudniowy trip po europejskich czy nowojorskich vintage-shopach z prawdziwego zdarzenia, gdzie za kilka $ można wyrwać szpilki Prady, torebkę Diora, płaszcz Burberry czy jakieś inne cacko sprzed kilku dekad.  Nie sądziłam, że takie miejsca są też w Warszawie! I to nie jedno:) Kasia i Andrzej prowadzą dwa vintage-shopy, jeden znajdziecie przy skrzyżowaniu Jana Pawła i Al. Solidarności, drugi w BUWie. Ostrzegam, jeśli się tam wybierzecie to nie z pustym portfelem - jak ja za 1 razem;p - bo wyjdziecie chore! Błyszczące topy- motyle w klimacie disco, futra, bajeczne maxi w kwiatowe wzory z lat 70. i najpiękniejsze kopertówki jakie w życiu widziałam w jednym miejscu. Jestem ciekawa co Wam by się najbardziej spodobało:D  Zresztą do sklepu przyciągają nie tylko ubrania, ale też dobra energia właścicieli, ich pasjonujące opowieści o tym gdzie i jak wynajdują takie perełki i kameralna atmosfera miejsca. W każdym razie jeśli tylko będziecie w Warszawie musicie koniecznie tam wpaść, a tymczasem część asortymentu znajdziecie w e-Vintage Store albo na tym fan page'u.  Enjoy :D FOTO : Ja     ﻿ 