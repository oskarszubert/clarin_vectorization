Ja i buty to dosyć skomplikowana sprawa, szczerze się przyznam, że przez dobre 13 lat miałam ich wygląd zwyczajnie..w nosie. Wystarczały mi dobre baletki, jakieś dziwne buty wybrane przez tatę i klapki. Wysokich wymagań nie miałam. Przyszedł jednak czas, kiedy moje nastawienie zmieniło się diametralnie, a buty zaczęły piętrzyć się w mojej szafie. Cztery pary to za mało, sześć też nie wystarcza...Czasem zastanawiam się, czy nie lepiej było się zatrzymać w tym pierwszym okresie. No cóż, z moją butami skrzywioną psychiką nic się nie da zrobić, pozostaje mi się tylko poddać. Obserwując moje koleżanki, wiem, że nie tylko ja mam taki "problem", a nawet mój przypadek można nazwać całkiem lekkim. Mam więc dla Was konkurs, w którym możecie wygrać 100 zł do wydania w internetowym sklepie z butami Fleq. Co jak co, rzadko ufam firmom obuwniczym w Internecie. Ani też nie polecam niczego, co w pełni mi się nie podoba. Dlatego tylko czasami decyduję się na takie akcje. W tym wypadku jednak uznałam, że warto. Niektóre projekty bardzo mi się podobają, a wymarzone koturny już niedługo do mnie przybędą.  A teraz, co trzeba zrobić? Durności tu nie ma, żadnych haseł reklamowych, zachwalań nie oczekuję, bo co mnie najbardziej denerwuje w konkursach na blogach, to jakieś wzięte nie wiem skąd zadania. Ja rozumiem, jakby to samochód można było wygrać, ale gdy do wzięcia są buty, a osób chętnych mnóstwo, sprawa jest prosta. Wystarczy:  Polubić na Facebooku mój profil Raspberry and Red To samo zrobić z profilem Fleq Zostawić w komentarzu swój adres e-mail.  Konkurs trwa do niedzieli, wtedy zostaną opublikowane wyniki. Wygrywa jedna osoba (wylosowana) i dostaje 100 zł. Powodzenia! 