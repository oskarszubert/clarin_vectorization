Przepis na podstawie książki Marji Śleżańskiej "Kucharz polski" 1923r. Pyszny   i szybki i prosty sposób na kurczaka. Najlepiej smakuje z z białą kaszą lub ryżem. Zostaliśmy fanami tego sosu :))na 2 osoby2 udka kurczaka lub 4 podudzia4 pieczarki1 cebula1 nieduża marchewka200 ml gęstej kwaśnej śmietany ( użyjcie wypróbowanej śmietany, która się nie waży)4 łyżki mąkiPieczarki umyć, pokroić w półplasterki i zrumienić w dużym rondlu na niewielkiej   ilości oleju.Kurczaka umyć. Pieczarki odsunąć na bok i w tym samym   rondlu zrumienić lekko z obu stron kurczaka.Następnie zalać wrzącą   wodą - tyle, aby przykryła kurczaka. Dodać obraną, przekrojoną na pół   marchewkę i obraną cebulę. Gotować pod przykryciem, aż kurczak będzie   miękki. ( Zależy to od jego wielkości, co najmniej pól godziny) . Śmietanę rozmieszać z mąka. Rozprowadzić kilkoma łyżkami rosołu po czym   wlać do kurczaka. Dusić jeszcze razem na małym ogniu 15 minut. 