Robienie domowych przetworów nie jest wcale tak pracochłonne ani czasochłonne, jak się wydaje. Jeśli nie jesteśmy szczęśliwymi właścicielami sadu i nie przeżywamy klęski urodzaju owoców :) , nie musimy robić przetworów w męczących hurtowych ilościach. Ja wolę robić mniejsze partie owoców, za to postawić na różnorodność smaków. Domowe przetwory mają nad kupnymi te przewagę, że dostajemy owoce najwyższej jakości (wszak sami je wybieramy), bez przemysłowych konserwantów, z ilością cukru dodaną według naszych upodobań. I co równie ważne: możemy przygotować smaki niedostępne w sklepach. 1 kg dojrzałych nektarynek3 cm laski wanilii250 g cukru (lub więcej, wg. gustu)150-200 ml wody (staramy się dawać mało wody, by w konfiturze przeważały owoce, nie woda)3 łyżeczki żelfixu 3:1 (wole rzadszą konfiturę. Jeśli lubicie gęściejsze, dodajcie całe opakowanie 40g)Nektarynki myjemy i obieramy. Usuwamy pestki, owoce kroimy w drobna kostkę. Umieszczamy w garnku o grubym dnie wraz z wodą, cukrem oraz przekrojoną wzdłuż wanilią (tak, by ziarenka mogły się wydostać). Gotujemy do uzyskania pożądanej miękkości owoców.Dodajemy żelfix, gotujemy razem jeszcze 2 minuty, mieszając.Gorącą konfiturę przekładamy do wyparzonych słoiczków, zakręcamy. Słoiki studzimy postawione na zakrętkach.Można pasteryzować. 