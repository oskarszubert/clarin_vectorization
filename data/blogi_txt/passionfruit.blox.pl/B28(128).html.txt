Dżem ananasowy zawsze był jednym z moich ulubionych. Ostatnio, jedząc kanapkę, doznałam olśnienia: przecież mogę z łatwością zrobić taki samodzielnie! Droga od myśli do czynu była bardzo szybka, a efekt dokładnie taki, jakiego oczekiwałam. Polecam :)1 puszka ananasów w lekkim syropie (waga puszki 565 g)200 ml wody100 g cukru1 opakowanie cukru waniliowego - 16 gcukier żelującyAnanasy odsączyć z zalewy i drobno pokroić.  Zalewę wlać do garnka (u mnie było jej 200 ml), dodać pokrojowego ananasa, wodę, cukier  i cukier waniliowy. Ilość cukru możemy regulować w zależności od naszych upodobań. Następnie dodajemy zgodną z zaleceniami na opakowaniu ilość cukru żelującego. Ja użyłam cukru żelującego 3:1*. Gotować wg. zaleceń producenta cukru żelującego. Dżem przełożyć do wyparzonych słoików, które natychmiast zamykać. Studzić postawione na zakrętkach. Z tej ilości wychodzą 2 słoiczki.* Do słodszych konfitur używa się zazwyczaj cukrów żelujących 2:1, a do niskosłodzonych cukrów 3:1. 