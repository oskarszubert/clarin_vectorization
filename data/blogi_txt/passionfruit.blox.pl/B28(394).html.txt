Najwyższy czas na pierniki!  Długo szukałam, zanim znalazłam przepis, dzięki któremu udało mi się upiec to, co dla mnie jest piernikiem idealnym. I nie można mnie chyba zbytnio winić, że szukam ideału w smakach dzieciństwa i pierniczkach o nazwie "Katarzynki". :)Pierniczki miękkie, delikatne, pełne smaku, pachnące...  tyle, że w mojej wersji kryte nie czekoladą, a aromatycznym lukrem. Przepis pochodzący z Lebkuchen-rezepte, którego moją modyfikację tu przedstawiam,  znalazłam u Caritki.1/3 kostki masła½ szklanki miodu½ szklanki cukru2 łyżeczki przyprawy do piernika2 łyżeczki ciemnego kakaoszczypta soli 1  łyżeczka proszku do pieczenia ( jak się nabierze, z małym czubkiem ;-) )1 jajko2 szklanki maki pszennej tortowej ( typ 405 )Masło, cukier, miód, przyprawę do pierników i kakao rozpuścić razem w rondlu, dokładnie mieszając. Masę odstawić aby trochę ostygła.Przesiać mąkę, dodać sól, proszek do pieczenia i jajko. Następnie dodać przestudzoną masę piernikową ( taka, by nie oparzyła nam rąk) .Zagnieść dokładnie ciasto, w razie potrzeby dosypać mąki.Zagniecione  ciasto nakryć w misce folią spożywczą i odstawić, by „odpoczęło” . Zaletą tego ciasta jest to, że może odpoczywać nawet kilkanaście godzin, zatem można je przygotować np. rano, a ciasteczka piec dopiero wieczorem. Moje ciasto leżało i odpoczywało  1 godzinę.Ciasto rozwałkować, na grubość ok. 5-7 milimetrów, wykrawać ciasteczka, które następnie układać na blasze wyłożonej papierem do pieczenia. Piec 6-8 minut – w zależności od wielkości pierników (ja piekłam 6 minut) w piekarniku rozgrzanym do 200 st.Pierniki polukrować. Przechowywać w puszce/pudełku aby nie wysychały. Z tej porcji wyszło mi 30 pierników.Lukier:4 łyżeczki cukru pudru1 łyżeczka mlekakilka kropel soku z cytryny2 krople aromatu rumowegoUtrzeć na jednolitą masę, w razie potrzeby zagęścić dodatkowym cukrem. 