Kurczak i makaron - dwa proste składniki, które dają nieograniczoną możliwość tworzenia różnorodnych, szybkich dań. Tym razem kurczak w towarzystwie aromatycznych pieczarek i czarnych oliwek. Polecam to połączenie. Przepis na podstawie Taste of Home. makaron spaghetti (lub inny, dowolny)2 filety z piersi kurczaka1 duża cebula250 g pieczarek1 puszka pomidorów bez skórki1/3 szklanki czarnych oliwek1 ząbek czosnku1 łyżeczka suszonej bazylii1 łyżeczka suszonego oreganosól i czarny pieprz do smakuew. parmezan do posypania1. Makaron ugotować zgodnie z przepisem na opakowaniu.2. W tym czasie przygotowujemy sos:Na dużej patelni podsmażamy na niewielkiej ilości oleju pokrojone w niedużą kostkę filety.  Gdy będą złote, zdejmujemy z patelni.Następnie podsmażamy obraną, grubo posiekaną cebulę wraz z pokrojonymi w plasterki pieczarkami i obranym posiekanym czosnkiem. Kiedy pieczarki będą lekko złote, dodajemy ponownie usmażonego kurczaka i wlewamy pomidory z puszki wraz z zalewą. Dodajemy pokrojone w plasterki oliwki, bazylię i oregano. Dusimy, aż sos częściowo odparuje i się trochę zagęści (ok. 3-5 minut), doprawiamy do smaku solą i pieprzem.Do sosu dodajemy ugotowany, odcedzony makaron, mieszamy. Podajemy gorące, posypane parmezanem. 