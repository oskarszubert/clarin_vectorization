Jeden z ogromnie przyjemnych pomysłów na letni obiad: placki z cukinii. Ta lekka i optymistycznie złoto - zielona propozycja wspaniale będzie smakować podana z pomidorami, gęstym jogurtem w stylu greckim lub tzatziki. Może także towarzyszyć mięsom z grilla. Przepis na podstawie bloga Delicious Istambul.2 duże cukinie1 łyżeczka soli2 jajka rozm. M4 łyżki siekanej natki pietruszki4 łyżki siekanego koperkuew. 4 łyżki siekanego szczypiorku*ok. 1/2 łyżeczki ostrej papryki w płatkach (lub w proszku, do smaku)200 g sera typu fetaok. 1 szklanki mąki pszennejolej do smażenia* połowę zrobiłam ze szczypiorkiem, połowę bez. Naszym faworytem była wersja bez szczypiorku, delikatniejsza, z lepiej wyczuwalną nutą pietruszki i koperku.1. Cukinie umyć, nie obierać. Zetrzeć na tarce (duże oczka). Wymieszać z solą i pozostawić na sicie na 10 minut.2. W międzyczasie czasie posiekać pietruszkę i koperek.3. Cukinię dobrze odcisnąć, aby pozbyć się wytworzonego soku. Przełożyć do miski. Dodać koperek i pietruszkę, pokruszony drobno ser feta, jajka i ostrą paprykę. Można dosolić do smaku, pamiętajmy jednak, że feta jest dość słona. Wymieszać.Dodać tyle mąki, by uzyskać gęste ciasto (jak na placki ziemniaczane. 4. Na patelni do naleśników rozgrzać niewielką ilość oleju. Nakładać łyżką porcje ciasta, formując okrągłe placki. Smażyć z obu stron, na złoto. 