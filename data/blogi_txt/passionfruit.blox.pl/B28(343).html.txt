Połączenie szpinaku i fety świetnie sprawdza się w naleśnikach. Od kiedy polubiłam się ze szpinakiem, zawsze mam w zamrażarce opakowanie mrożonego szpinaku, dzięki czemu w każdej chwili, kiedy chcę szybko przygotować posiłek, mogę mieć pyszne, pożywne danie. Polecam także penne ze szpinakiem i pomidorami. 225 g mrożonego szpinaku (1/2 opakowania)1 dużą cebula2 ząbki czosnku100 g sera typu fetaczarny świeżo zmielony pieprz do smakuolej do smażeniaCebulę obrać i posiekać, podsmażyć wraz z obranym i drobno posiekanym czosnkiem na patelni na niewielkiej ilości oleju. Kiedy będzie szklista, przesunąć cebulę na bok, wyłożyć na patelnię zamrożony szpinak. Zmniejszyć płomień, poczekać, aż się szpinak rozmrozi. Następnie wymieszać cebulę z rozmrożonym szpinakiem, dodać pokruszony ser feta. Wymieszać całość dokładnie i chwilę razem dusić. Doprawić do smaku czarnym pieprzem.Nadziewać naleśniki. Gotowe naleśniki obsmażyć na patelni, by były złote. W zależności od wielkości naleśników i tego, jak dużo nadzienia damy, jest to porcja na 4-6 naleśników.Przykładowy przepis na naleśniki: 300 ml mleka, 2 jajka rozm. M, 1 łyżka roztopionego masła, 1/2 łyżeczki cukru, szczypta soli, 125 g mąki pszennej. Najpierw miksujemy dokładnie początkowe składniki, na końcu dodajemy mąkę. 