Sernik londyński to mój ulubiony rodzaj sernika - mój sernikowy ideał, zarówno pod względem smaku jak i struktury. Robi się go naprawdę szybko i prosto. Ma on także jedną ważną zaletę - to sernik, który nigdy nie opada!na sernik:1/2 kg sera białego, twarogu ( ja daję półtłusty)4 jajka ( 2 całe i 2 żółtka)10 pełnych łyżeczek cukru pudru ( do smaku, jeśli lubimy bardziej/mniej słodki, dajemy odpowiednio więcej/mniej)1 łyżeczka esencji waniliowej, cukier waniliowy  lub 2-3 krople waniliowego zapachu do ciasta na polewę:5-6 pełnych łyżek kwaśnej śmietany1 pełna łyżeczka cukru pudru zapach waniliowy do ciasta (2 krople)  lub esencja waniliowa na spód:200 g herbatników typu petit beurre lub digestive1 pełna łyżeczka cynamonu100 g miękkiego masła Piekarnik rozgrzewamy do 180 st.Formę do pieczenia (21 cm) wyłożyć równo masą z bardzo drobno pokruszonych herbatników, ugniecionych z masłem i cynamonem. Wyrównać, dociskając dłonią. Odstawić do lodówki na czas dalszych przygotowań.Twaróg  utrzeć w malakserze lub  robotem kuchennym ( mikserem), dodając cukier, wanilię i po jednym jajku. Następnie dodać żółtka i ucierać masę, aż będzie puszysta i kremowa, bez grudek.Masę  przelewamy do formy do pieczenia.Sernik wstawić do dużej formy do pieczenia. Wstawić do piekarnika. Do dużej formy nalać wrzącej wody. Woda powinna sięgać mniej więcej do ½ wysokości naczynia z sernikiem.Sernik pieczemy w kąpieli wodnej przez 50 minut.Następnie rozsmarowujemy polewę równą warstwą  na masie serowej i pieczemy jeszcze 10 minut.Sernik wyjąć i wystudzić, a następnie odstawić do schłodzenia do lodówki na kilka godzin. Sernik wyjmujemy z lodówki na ok. 20 minut przed podaniem. 