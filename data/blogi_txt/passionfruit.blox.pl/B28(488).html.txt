Sernik - spełnienie marzeń. Przedstawiam   przepis na sernik ze śliwkami - prosty w   wykonaniu i tak pyszny, że aż kusi, by sięgnąć po drugi kawałek.   Dodatkową zaletą jest fakt, że jest to sernik, który nie opada.na ciasto:300 g mąki pszennej tortowej200 g masła100   g cukru1 jajko1/2 łyżeczki proszku do pieczeniana masę   serową:500 g sera białego ( twarogu) trzykrotnie mielonego (   użyłam President)125 g cukru3 jajka3 łyżki mąki   ziemniaczanej ( nie płaskie, takie swobodnie nabrane)1 opakowanie   cukru waniliowegoskórka otarta z 1 cytryny400 g śliwek (   użyłam 1 opakowanie mrożonych śliwek węgierek, wypestkowanych,   przekrojonych na pół )Masło rozpuścić.Jajko utrzeć z cukrem.   Po trochu dodawać rozpuszczone masło, nadal ocierając. Dodać proszek do pieczenia, wymieszać. Wsypać mąkę i wyrobić ciasto, aż przestanie się   kleić do dłoni. Z ciasta uformować kulę i schować do lodówki.W   tym czasie ser zmiksować dokładnie z cukrem, cukrem pudrem, jajkami i   skórką z cytryny. Dodać mąkę i ponownie dokładnie wymieszać.2/3   ciasta wylepić okrągłą formę do pieczenia o średnicy 24 cm. ( Jeśli   używacie formy bez powłoki teflonowej, wcześniej należy ją wysmarować   masłem i posypać bułką tartą lub kasza manną. )Uformować brzeg o wysokości ok.3 cm. Wlać masę serową. Na wierzchu ułożyć równą warstwą śliwki.  Śliwki układamy skórką do dołu. Ułożyłam je bez rozmrażania. Na śliwki zetrzeć na tarce pozostałe 1/3 ciasta.Piec   w piekarniku nagrzanym do 180 st. 70 min. Następnie wyłączyć piekarnik,   i pozostawić w nim sernik przy lekko uchylonych drzwiczkach na 10 min.Wyjąć,   wystudzić, po czym wstawić do lodówki na kilka godzin do całkowitego wystudzenia - najlepiej na noc. Ciasto wyjąć z formy i kroić dopiero po   wystudzeniu. 