Przygotowując to danie czułam, że będzie pyszne, ale nie spodziewałam się, że aż tak! Cudownie miękkie frykadelki doskonale komponują się ze smakiem grzybów i bekonu. To danie, którego zdecydowanie powinniście spróbować, zwłaszcza, że jest także bardzo łatwe i szybkie w przygotowaniu. Można je także przygotować wcześniej, a potem tylko zapiec, co czyni z niego wygodną potrawę zarówno na co dzień, jak i na każdego rodzaju przyjęcie. Źródło: Tina KochBack-Ideen, Mai 2012250 g mielonej wołowiny1 jajko1 plaster chleba o grubości ok. 2 cm, bez skórki1 cebula1 łyżeczka musztardySól i czarny pieprz do smakuMleko do namoczenia chlebaOlej do smażenia1 marchewka1 cebula4 plastry wędzonego boczku (lub wędzonego parzonego)6 pieczarekszczypta mielonej gałki muszkatołowej100 ml wody100 ml gęstej kwaśnej śmietany1 łyżeczka mąki pszennejEw. 1 łyżka sosu sojowego ciemnego dla nadania ładnej brązowej barwySól i czarny pieprz do smakuMięso wyrobić dokładnie z namoczonym w mleku chlebem, jajkiem, musztardą oraz obraną i posiekaną drobno cebulą. Doprawić do smaku solą i pieprzem. Jeśli masa jest zbyt wilgotna, dosypać trochę bułki tartej. Z masy uformować 6 frykadelek, które następnie usmażyć na oleju z obu stron, na rumiano. Frykadeki zdjąć z patelni, ułożyć w naczyniu do zapiekania.Na tym samym oleju usmażyć, dodając na patelnię kolejno: obraną i posiekaną cebulę, obraną i pokrojoną w plastry marchew, pokrojony w kostkę boczek i pokrojone w plastry pieczarki. Smażyć wszystko, mieszając, aż warzywa trochę zmiękną. Następnie wlać wodę i chwilę całość dusić. W śmietanie rozmieszać mąkę. Wlać śmietanę do warzyw na patelni, mieszać, aż sos zgęstnieje. Ewentualnie dodać także sos sojowy ciemny. Doprawić gałką muszkatołową oraz solą i pieprzem.Sosem zalać frykadelki, zapiekać w piekarniku nagrzanym do temp. 200 st. Przez ok. 20 min. 