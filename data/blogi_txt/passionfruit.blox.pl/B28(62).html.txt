Pomimo swojej nazwy - chleb ten nie jest "codzienny" - jest po prostu wspaniały. To niewątpliwie najlepszy przepis, jaki znalazłam, kiedy poszukiwałam "prawdziwego" chleba - o idealnym smaku i strukturze, idealnie komponującego się z potrawami zarówno pikantnymi , jak wędliny czy kiełbaski, jak i słodkimi - dżemami, twarożkami. Po prostu - chleb przez duże "Ch". :) Przepis na niego zamieściła Mirabbelka na forum CinCin. 250 g 3-fazowego ciasta zakwaszonego z mąki żytniej (zob. dział "Pieczenie chleba - info")200 g mąki pszennej chlebowej (typ 650)50 g mąki żytniej 200 ml ciepłego mleka wymieszanego pól na pół z wodą2 płaskie łyżeczki soli1/2 lub 1 łyżeczka zmielonego kminkuszczypta cukru2 łyżki oleju roślinnego lub smalcu (uwaga: smalcu nie rozpuszczamy! Dodajemy posiekany zimny)Składniki wymieszać w misce, wyrabiać ok. 5 minut, aby otrzymać gładkie i elastyczne ciasto.  Jeśli okaże się to konieczne,  dodać mąki lub wody. Odstawić na 20 min i jeszcze raz 5 min wyrabiać. Uformować podłużny bochenek, przełożyć do dobrze wysypanej mąką formy do ciasta lub koszyka do wyrastania chleba. Pozostawić do wyrośnięcia w cieple na  2 godz. ( W chłodnym miejscu, np. w lodówce, może rosnąć do 6-8 godz., jeśli nie planujemy od razu wypiekania)  Wyrośnięty chleb powinien prawie podwoić swoją objętość.Chleb przełożyć na blachę wyłożoną papierem ( jeśli pieczemy go w formie bochenka. Jeśli natomiast wybraliśmy prostokątną, okrągłą czy kwadratową blaszkę do ciasta - pozostawiamy go w niej). Posmarować rozmąconym z mlekiem jajkiem, dzięki czemu zyska ładny połysk. Można posypac makiem lub sezamem. Chleb włożyć do piekarnika nagrzanego do 230 st.C.Piec 10 min w temp. 230 st.C, potem spryskać go wodą ( np. spryskiwaczem do kwiatów - zapobiegnie to wytworzeniu się twardej skórki), po czym obniżyć temperaturę  do ok 200 st.C i piec jeszcze ok. 30 min. Studzić na kratce. ( Dzięki temu pieczywo równomiernie odparowuje i nie tworzy się na spodzie wilgotna warstwa.)Smacznego! 