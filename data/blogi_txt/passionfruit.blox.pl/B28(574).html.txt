Flammenkuche lub z francuskiego tarte flambée to tradycyjne alzackie danie na bazie ciasta chlebowego. To typowo wiejskie danie. Tradycja przyrządzania go pochodzi z rodzin, które miały w zwyczaju co tydzień   same piec chleb. Nazwa potrawy   oznacza "pieczona w ogniu". Jest to związane z faktem, iż podczas pieczenia w   piecu, płomienie dochodziły do brzegów tarty pozłacając je. Bardzo polecam tę prostą szybką i ogromnie smaczną bliską krewną pizzy :) Przepis pochodzi z "Wielkiej Księgi Chleba" Lindy Collister i Anthonego Blake, a na forum Cincin podawała go Dziunia.250 ml ciepłej wody500 g maki pszennej1 łyżka oleju15 g świeżych drożdży albo torebka 7 g drożdży instant ( ja użyłam instant )1 łyżeczka soli150 ml kwaśnej gęstej śmietany - 18% lub 22%cebulakilka plastrów boczkuDrożdże wymieszać z 1-3 całej mąki, dodać wodę i szczyptę cukru. Pozostawić na 20 minut. Dodać resztę mąki, olej i sól. Wyrobić dokładnie ciasto. Pozostawić je do wyrośnięcia w ciepłym miejscu na godzinę, by podwoiło swą objętość.W tym czasie boczek kroimy w paski i lekko zrumieniamy na patelni. Cebulę kroimy w cienkie piórka.Wyrośnięte ciasto przebijamy, dzielimy na 8 kawałków ( lub na 2, jeśli chcemy większe "pizze" ) i rozwałkowujemy na cienkie placki o średnicy ok. 12-14 cm. Powierzchnię placków smarujemy śmietaną ( ja na każdy z ośmiu dałam po ok. łyżeczce) , zostawiając wolny brzeg,  posypujemy je boczkiem i cebulą. Pozostawiamy do podrośnięcia na 20 minut. Pieczemy 12-15minut w 230-240 stopniach - wierzch ma się zrumienić, a spód ma być chrupiący 