Kiedy jadłam niedawno podobne danie w pewnej restauracji, nazywało się "Betonowe motyle". Zabawne? Możliwe, że ktoś nie wiedział, że  "concreto" nie koniecznie po włosku znaczy "konkretne jedzenie" a właśnie "beton", lub może efekt komiczny był zamierzony. Tak czy inaczej, danie jest ogromnie smaczne i naprawdę konkretne, choć wcale nie ciężkie. Wygląda na pracochłonne, lecz jest bardzo proste i szybkie. Uważam, że warto obserwować różne potrawy w różnych miejscach, i naśladować to, co jest prawdziwie smaczne, tak, jak to danie. Makaron kokardki (farfalle)1 duża cebula1 pojedyncza pierś kurczakaok. 15 dag wędzonego boczkuok. 15 dag salami2 pomidory2 garści startego żółtego seracurryczarny pieprzsólzioła prowansalskieew. pieprz cayenneMakaron ugotować. Kurczaka pokroić w nieduża kostkę i obtoczyć  w mieszance 1 łyżki oleju z 1 łyżeczka curry. W czasie, kiedy makaron się gotuje, obrać i posiekać cebulę. Podsmażyć ją na niewielkiej ilości oleju wraz z boczkiem. Dodać kurczaka w curry, usmażyć. Pod koniec doda plasterki salami (kilka pozostawić do dekoracji) i jednego, obranego ze skórki i pokrojonego w kostkę pomidora, chwilę smażyć, mieszając.Dodać ugotowany makaron i garść sera żółtego, wymieszać. Doprawić do smaku solą i czarnym pieprzem. Ja dodałam też trochę pieprzu cayenne, by danie było bardziej pikantne.Danie przełożyć do formy do zapiekania. Na wierzchu ułożyć kawałki drugiego, obranego ze skórki pomidora, kilka plasterków salami oraz posypać pozostałym żółtym serem i odrobiną ziół prowansalskich.Zapiekać w piekarniku nagrzanym do 200 st. aż ser się rozpuści i zapiecze. Podawać na ciepło. 