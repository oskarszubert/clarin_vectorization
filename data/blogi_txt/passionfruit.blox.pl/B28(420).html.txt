Cokolwiek by nie mówić o restauracyjnym jedzeniu, kompozycja przypraw, jakiej używają  w Sphinksie do kurczaka jest po prostu smaczna. Warto więc pokusić się o kilka eksperymentów, by potem móc podobną przyprawę przygotować w domu. ;) Warto także zastosować tu złotą zasadę - czerpmy z tego, co dobre, pomijając to, co bezwartościowe. A ten kurczak jest niewątpliwie dobry. :)1 łyżeczka słodkiej papryki1/2 łyżeczki chilli1/2 łyżeczka cuminu1 łyżeczka czosnku granulowanego1/2 łyżeczka soliWymieszać w miseczce, przechowywać w szczelnym słoiczku.Aby przyrządzić potrawę, rozmieszać wybraną przez siebie ilość przyprawy (nie mniej jak łyżeczka na porcję, czyli jedną pojedynczą pierś kurczaka) w kilku łyżkach oliwy lub oleju, następnie marynować mięso pokrojone w kostkę. Im dłuższy czas marynowania (w ramach rozsądku, oczywiście  ) , tym lepszy smak mięsa- co najmniej godzina.Jak wypróbowałam, bardzo korzystnie wpływa dodatek 1 łyżeczki przecieru pomidorowego, czyli marynata = olej + mieszanka przyprawowa + 1 łyżeczka przecieru pomidorowego.Moje obserwacje:  Smak shoarmy różni się trochę pomiędzy poszczególnymi Sphinxami. Różni się on nawet pomiędzy wizytami w tym samym sphinxie - czasami dostaje się shoarmę dosłownie oblepioną przyprawą, czasem wręcz gołą. Znaczy - dają przyprawę "jak im się sypnie".Ja uważam, że to przyprawa daje tu cała atrakcję, więc jestem zwolenniczką bogatszej wersji. Słodkiej papryki nie należy żałować - możną nawet zwiększyć podaną ilość. Można natomiast operować swobodnie solą, wydaje mi się jednak, że to, co podaję w moich proporcjach to już maximum, bo potem wychodzi za słone. Można tą ilość zmniejszyć, dostosowując do swojego gustu.Źródło sfinxowego smaku tkwi jeszcze w tym, że oni to robią na grillu, stąd ten charakterystyczny ogniowy smaczek. By się do tego zbliżyć, warunkach domowych możemy użyć patelni grillowej lub piekarnika. Chyba, że rozpoczął się sezon grillowy i jesteśmy szczęśliwymi posiadaczami ogródka  -  ja nie :( Smacznego! 