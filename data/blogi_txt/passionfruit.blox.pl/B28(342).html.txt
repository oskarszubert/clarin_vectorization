"Ruskie" to jedne z najbardziej popularnych i lubianych nadzień do pierogów. Ich nazwa wywodzi się nie od Rosji, lecz od Rusi Czerwonej, krainy historycznej w południowo-wschodniej Polsce i na południowo-zachodniej Ukrainie. Pierogi ruskie z Chrząstawy zostały wpisane na listę produktów tradycyjnych województwa dolnośląskiego przez Ministerstwo Rolnictwa i Rozwoju Wsi. Tym razem, zamiast pierogów, zrobiłam pyszne naleśniki z ruskim nadzieniem. Bardzo polecam albo w ramach   smakowitej odmiany dla fanów nadzienia, bądź dla osób, które nie mają   możliwości lub czasu na przygotowanie pierogów. Jeśli ktoś chce użyć tego farszu do pierogów, polecam przepis na ciasto, który  znajduje się tutaj (klik).250 g ziemniaków250 g białego sera półtłustego1 duża cebula15 dag boczku wędzonegosól i świeżo zmielony czarny pieprzolej do smażenia1. Ziemniaki gotujemy do miękkości w lekko osolonej wodzie.  W międzyczasie smażymy naleśniki.Cebulę obieramy, drobno siekamy. Rumienimy na niewielkiej ilości oleju wraz z drobno pokrojonym boczkiem.2.   Odcedzone, lekko ostudzone ziemniaki przeciskamy przez praskę. Dodajemy przeciśnięty przez praskę biały ser oraz zrumienioną cebulę z boczkiem.Masę doprawiamy do smaku solą i świeżo zmielonym czarnym pieprzem. Nadzienie powinno być w smaku wyraziste i pieprzne.3.   Nadziewamy naleśniki. Nam najbardziej smakują zrumienione na maśle. W   ten sposób można również odgrzać naleśniki, które nam pozostały.Z podanej porcji wychodzi nadzienie do 6 dużych i pożywnych naleśników. 