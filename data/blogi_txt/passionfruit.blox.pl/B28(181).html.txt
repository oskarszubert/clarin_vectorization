Nie, nie odwiedziłam wszystkich chińskich knajpek ani na świecie, ani nawet w Warszawie :) , ale moje ulubione dania mają właśnie taką nutę smakową: imbir i curry. I jeszcze jedna bardzo ważna dla mnie rzecz: chrupiące warzywa. Muszą chrupać! Smacznego!Uwaga wegetarianie: jeśli pominiecie kurczaka, i dacie więcej warzyw - cukinia, fasolka szparagowa, pieczarki, etc. - to będzie to wspaniałe danie także dla Was :)1 duża pierś kurczaka1 duża cebula1 duża marchewka4-6 liści kapusty pekińskiej1/2 łyżeczki curryryżsos:400 ml wody100 ml sosu sojowego jasnego50 ml sosu ostrygowego1 łyżeczka curry1 łyżeczka imbiruszczypta chilli - do smaku1 duży ząbek czosnku, posiekany2 łyżeczki mąki ziemniaczanejRyż ugotować.Składniki sosu wymieszać w salaterce.W międzyczasie kurczaka pokroić w niedużą kostkę. Usmażyć w woku lub na dużej patelni wraz z curry. Kiedy będzie rumiany, w woku zeszklić obraną i pokrojoną w pół plastry cebulę.Dodać obraną, startą na tarce (duże oczka) marchewkę.Liście kapusty pekińskiej pokroić wzdłuż na 4 paski. Paski posiekać, tak by były kawałki prostokątne lub w kształcie rąbów. Siekamy całe liście, ponieważ to właśnie te twardsze części potem tak wspaniale chrupią. :)Kapustę dodać do woka. Chwilę smażyć razem, mieszając, po czym zalać całość sosem. Doprowadzi sos do wrzenia. Kiedy zgęstnieje, gotować jeszcze przez chwilę. Ewentualnie doprawić solą, jeśli lubicie.Podawać gorące, wraz z ugotowanym w międzyczasie ryżem.(na zdjęciu wersja akurat bez marchewki, posypana dymką) 