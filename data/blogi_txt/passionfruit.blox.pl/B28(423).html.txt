Pyszny, puszysty omlet, którego smak wzbogacony jest jabłkami. Idealny początek dnia. 3 jajka rozm. L3 łyżeczki cukru1/2 szklanki mleka1 łyżeczka roztopionego masła1 szklanka mąki pszennej1,5 łyżeczki proszku do pieczenia1 jabłko1 łyżeczka masła do smażeniaJajka utrzeć dokładnie z cukrem za pomocą robota kuchennego. Mleko lekko podgrzać, rozpuszczając w nim masło. Letnie mleko z masłem dodać do jajek, wsypać mąkę i proszek do pieczenia. Dokładnie razem zmiksować.Jabłko obrać, usunąć gniazdo nasienne, pokroić cienko w pół plastry. Na dużej patelni (ok. 24 cm) rozpuścić masło. Kawałki jabłek ułożyć dookoła w okręgi tak, by przykryły jak największą powierzchnię dna patelni. Chwilę smażyć, po czym na jabłka wlać równą warstwą całe przygotowane wcześniej ciasto.Smażyć na bardzo małym ogniu, aż spód będzie rumiany. Wówczas przeciąć omlet za pomocą łopatki do naleśników na 4 części, każdą ćwiartkę odwrócić ostrożnie na drugą stronę.Gdy   druga strona będzie rumiana a   ciasto w miejscach przecięć nie będzie wyglądało na surowe, zdjąć omlet z patelni.Podawać gorący, oprószony cukrem pudrem lub polany syropem klonowym lub  ulubioną konfiturą. 