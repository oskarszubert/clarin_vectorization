Przepis na tę pyszną szarlotkę wypatrzyłam na blogu Pysznie, pyszniutko. Bardzo ją polecam, jeśli szukacie odmiany od tradycyjnych szarlotek na kruchym cieście, lub po prostu macie ochotę na smaczne ciasto z jabłkami. 5 jajek3/4 szklanki cukru1 szklanka mąki pszennej1/2 szklanki mąki ziemniaczanej200 g masła1 i 1/2 łyżeczki proszku do pieczenia6-8 dużych jabłek1 kisiel cytrynowy100 ml wodycukier do smaku ( w zależności od kwaśności jabłek) Jabłka obrać, pozbawić gniazd nasiennych. Pokroić w kostkę. Poddusić wraz z wodą i cukrem, aż będą miękkie. Wsypać kisiel i energicznie mieszając, zagotować. Odstawić do przestudzenia.Białka ubić na sztywno z kilkoma kroplami soku z cytryny. Dodać cukier i nadal ubijać. Następnie dodać żółtka i delikatnie wymieszać. Dodać obi mąki i proszek, wymieszać. Następnie dodać rozpuszczone masło i ponownie delikatnie wymieszać. Połowę ciasta wylać do wyłożonej papierem formy do pieczenia ( Piekłam w formie 26 x 19 cm. ) .Piec przez 10 min w piekarniku nagrzanym do 180 st.Na podpieczone ciasto wyłożyć jabłka i przykryć pozostałym ciastem. Całość piec około 40 minut, aż będzie złote. Upieczone ciasto ostudzić i posypać cukrem pudrem. 