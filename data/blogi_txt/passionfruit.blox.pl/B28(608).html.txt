Dla prawdziwego pasjonata nie istnieje słowo "niemożliwe". Zrealizowałam moje wieloletnie marzenia o wędzeniu. Jeśli też o tym myśleliście - zachęcam do spróbowania!Tak - jest to możliwe, nawet w bloku, nawet, jeśli nie mamy ogródka ani działki. A jeśli mamy, to tym lepiej.Nie - nie jest to trudne, nie jest to skomplikowane.Nie   - nie potrzeba żadnych bardzo skomplikowanych urządzeń. Nie powoduje to   dużego zadymienia - stopień zadymienia porównywalny jest z paleniem   papierosów w pokoju. Ja nie palę, ale nawet jak dla mnie nie jest to   dużo. Zatem - uchylamy kuchenne okno, włączamy wyciąg i do dzieła! Czego potrzebujemy?Przede wszystkim zrębki wędzarnicze dębowe, olchowe lub dębowo-olchowe. Do kupienia przez Internet.Zrębki wędzarnicze bukowe.Zużyte zrębki w wędzarce po wędzeniu.Reszta zależy od wybranej metody.1. Wędzenie w rondlu:- zrębki- garnek, wok lub rondel, na którym nam mniej zależy - folia aluminiowa- wkładka do gotowania na parze- pokrywka dopasowana do rozmiaru garnka / rondla.Wędzenie w rondlu.Dno rondla wykładamy folią aluminiową. Sypiemy ok. garść zrębków, tak,   by dno było pokryte nie za grubą warstwą. Dla aromatu można sypnąć łyżeczkę czarnej herbaty. Na to ustawiamy wkładkę do gotowania na parze.Na wkładce układamy produkt, który chcemy uwędzić.Możemy   w ten sposób uwędzić wszystko, musimy tylko dostosować wymiary produktu   do wymiarów rondla (czyli dobrać mięso o odpowiedniej wadze lub   przygotować kiełbaski odpowiednio krótkie).Rondel przykrywamy szczelnie pokrywką i stawiamy na gazie, na średnim płomieniu.Po chwili zrębki zaczną się tlić i rozpocznie się wędzenie.Przeciętny czas wędzenia ok. 15-30 min, w zależności od produktu.W ten sposób wędziłam pierś kurczaka.Możemy także iść krok dalej i ułatwić sobie pracę:2. Wędzenie w wędzarce.Przenośna wędzarka domowo ogrodowa składa się z:- podstawy- palników na denaturat lub naftę- pojemnika- wkładki- dwóch rusztów- pokrywyMoja wędzarka. Podstawa wędzarki z palnikami.Do   palników wlewamy denaturat lub naftę. Umieszczamy je w podstawie. Na to   stawiamy pojemnik. Sypiemy zrębki tak, by dno było pokryte nie za grubą   warstwą. Na to ustawiamy wkładkę. Umieszczamy jeden lub dwa ruszty, zależnie od tego, co chcemy wędzić.Na ruszcie układamy produkt przeznaczony do wędzenia i przykrywamy całość pokrywą. Zapalamy palniki. Po ok. 5 minutach rozpoczyna się wędzenie.W ten sposób wędziłam kiełbasę.Jeśli   macie taras, ogródek lub działkę, będą to idealne miejsca do wędzenia. W   przypadku osób z ogródkami, można kupić typową wędzarkę ogrodową.Jeśli   nie macie, jak ja, żadnego z powyższych, na kuchence wystarczy położyć   dużą płaską blachę z piekarnika, na której ustawiamy resztę. Następnie otwieram okno kuchenne i włączam wyciąg. Możecie także zamknąć drzwi do kuchni. Zadymienie naprawdę nie jest duże, porównywalne z paleniem papierosa.I  już!  :)W trosce o własne dłonie, wędzarkę myjemy w gumowych rękawicach kuchennych. 