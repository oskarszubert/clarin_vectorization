Z okazji Tygodnia Skandynawskiego na Cinie (02-08.02.2009) przygotowałam Smorrebrod, czyli po  naszemu... kanapkę ( o ile to mniej romantycznie brzmi!) Tak czy  inaczej, Smorrebrod stanowi kwintesencję duńskości, większość  restauracji ma przeróżne wersje Smorrebrod w swych jadłospisach, są  także restauracje serwujące wyłącznie Smorrebrod w dziesiątkach odmian.   Tutaj przedstawiam wersję z twarożkiem i tuńczykiem. Idealne uzupełnianie się smaków.  Przepis pochodzi z książki: " Toutes les saveurs - Cuisine Danoise." Editorial Escudo de Oro, S.A.1 opakowanie serka twarożkowego ( u mnie Pilos 250 g) lub twarożku 3 krotnie mielonego (quark) cebula tuńczyk z puszki ogórek 3-4 rzodkiewki sól pieprz ostra papryka  Do twarożku dodać drobno posiekaną cebulę (lub dymkę wraz ze  szczypiorem) oraz posiekane rzodkiewki. Doprawić do smaku pieprzem i  solą, wymieszać. Pieczywo lekko posmarować masłem, na pieczywie układać plastry świeżego ogórka, na to twarożek, na wierzchu tuńczyk z puszki. Posypać delikatnie ostrą papryką. (Przepis zaleca także dodanie posiekanych czarnych oliwek, z których ja zrezygnowałam)Naturalnie,  zamiast układać warstwowo, można wszystkie składniki wymieszać, tworząc  jednolitą, smaczną pastę kanapkową. Wystarczy do twarożku dodać  posiekany ogórek i tuńczyka. 