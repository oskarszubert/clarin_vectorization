Kolejny smak dzieciństwa :) Puszysty, biszkoptowy grzybek nieodmiennie kojarzy się z tamtymi chwilami, ciepłymi wakacyjnymi dniami i pachnącą konfiturą truskawkową - lub mroźnymi wieczorami zimowymi, gorącym kakao  i powidłami śliwkowymi.(1 grzybek - porcja na 1 osobę)1 jajko1 łyżka mąki1 łyżka mleka1 łyżeczka cukru Oddzielić żółtko od białka. Żółtko utrzeć z cukrem, dodać mleko i mąkę. Białko ubić na sztywną piane. Delikatnie wmieszać pianę do ciasta.Na małej patelni ( moja ma 15 cm średnicy)  rozpuścić łyżeczkę masła, potem zmniejszyć płomień.Wlać ciasto. Po chwili łopatką do naleśników „obkroić”  grzybek dookoła, by nie był przylepiony do brzegów patelni. Kiedy pierwsza strona się zrumieni, za pomocą łopatki do naleśników ostrożnie odwracamy go na drugą stronę. Pomoże w tym podniesienia patelni i przechylenie jej – wtedy obrót, który będziemy musieli wykonać grzybkiem będzie mniejszy.Grzybek rumieni się bardzo szybko – należy uważać, by się nie przypalił. Najładniejszy wychodzi z takiej właśnie małej patelni – daje się wtedy przewrócić na drugą stronę bez dzielenia go na mniejsze kawałki. Można oczywiście przygotować porcję na większą ilość grzybków i smażyć je po kolei.Smacznego! 