Czy ryba może chodzić? Każdy ichtiolog od razu nam odpowie, że nie. Ba, wyśmieje nas nawet każdy nauczyciel biologi. Tym niemniej ta ryba chodziła za mną od bardzo dawna. Dokładnie taka, jakiej chciałam - jak z prawdziwej nadmorskiej smażalni. Mhhh... wakacje!filety z dorsza ( bez skóry)1/2 szklanki mleka2 łyżki soku z cytryny1 jajko10 dag mąki1/2 szklanki wodyszczypta soliRybę umyć, pokroić na porcje, zalać mlekiem z sokiem z cytryny, odstawić na 15 minut. Dzięki temu będzie delikatniejsza w smaku i straci rybny zapach. Białko jajka ubić na sztywno. Z żółtka, wody, mąki i soli utrzeć ciasto. Do ciasta dodać białko i delikatnie wymieszać. Ciasto powinno mieć konsystencję śmietany, czyli być gęściejsze od ciasta naleśnikowego. W razie potrzeby należy zatem dodać trochę wody lub mąki. Rybę obtaczać najpierw w mące a następnie zanurzać w cieście i smażyć z obu stron na złoto na oleju. Nie jest konieczne smażenie w głębokim oleju, ale warto go nalać trochę więcej, niż do zwykłego smażenia. 