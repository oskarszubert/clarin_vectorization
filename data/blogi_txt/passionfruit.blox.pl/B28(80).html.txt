Wyśmienite ciasto czekoladowe. Ciasto, z którego jestem w 100% zadowolona. Powiem więcej - jak dla mnie król ciast czekoladowych. Intensywne, konkretne, wilgotne. Nie jest to puchowy biszkopcik, ale absolutnie też nie brownie. Ciasto zachowuje idealną równowagę, nie popadając w skrajności. Na podstawie przepisu na  Gateau au Chocolat C. Clements, E. Wolf - Cohen "Wyśmienita kuchnia francuska"  oraz tego.  Nic nie poradzę, że w Polsce na ciasto czekoladowe mówi się "Murzynek" . Obecnie ta nazwa wcale nie brzmi poprawnie politycznie, jednak nie miała ona nigdy w swoim założeniu wydźwięku dyskryminacyjnego.  A samo ciasto... po prostu musicie go spróbować! Ja już innych czekoladowych ciast nie szukam :)200 g ciemnej czekolady200 g masła1 łyżka mleka150 g cukru5 jajek2 łyżeczki esencji waniliowej - nie miałam - dałam aromat waniliowy oraz arakowy100 g przesianej mąki pszennej1 łyżeczka proszku do pieczenia Masło rozpuścić wraz z połamana na małe kawałki czekoladą. Ja dodaję łyżkę mleka, co zapobiega przypaleniu się masła.Masę przelać o miski, dodać cukier i dokładnie utrzeć. Żółtka oddzielić od białek. Białka ubić dokładnie na sztywno.Żółtka   dodawać do masy czekoladowej po jednym, cały czas ucierając. Dodać   aromat i proszek do pieczenia. Następnie dodawać przesianą mąkę. Na końcu dać połowę piany z białek, wymieszać i dodać drugą połowę, tym razem mieszając bardzo delikatnie.Masę przelać do tortownicy o średnicy 24 cm. której spód wyłożyć wcześniej papierem do pieczenia.Piec w piekarniku nagrzanym do 180 st. ok. 40-45 min. - do suchego patyczka.Ciasto delikatnie wyjąc z formy i położyć na kratce do studzenia spodem do góry. Odjąć papier. Ciasto można posypać cukrem pudrem lub polać polewą czekoladową. 