Papadum to potrawa bardzo popularna w całych Indiach. To rodzaj cieniutkich placków - tak cienkich, że przypominają chipsy lub nachos. W Indiach podaje się je do posiłków lub jako przekąskę, czasem z dodatkiem drobno siekanych warzyw, różnego rodzaju chutney'ów lub dipów. W takiej roli można je spotkać także w Polsce w restauracjach indyjskich. Występują w różnych wersjach, w zależności od regionu, jednak ich podstawą zawsze jest mąka z ciecierzycy, soczewicy, tzw. czarnej soczewicy, czyli urad dal, ryżu lub ziemniaków. Z uwagi na szeroki zasięg popularności, czipsy te noszą różne nazwy: papadum, papadom, pappad, poppadom,pompadum, pampad... i jeszcze kilka innych :) Są naprawdę pyszne i bardzo łatwe w wykonaniu, smażą się błyskawicznie. Trudno się oderwac od ich chrupania :)1 szklanka mąki z ciecierzycy (inne nazwy: besan, gram flour, chana dal flour, ang. chickpea flour. Do kupienia w sklepach typu 'Kuchnie świata", sklepach ze zdrową żywnością lub przez Internet)1 łyżeczka ziaren kuminu1/3 łyżeczki soliok. 150 ml wodymąka pszenna do wysypania stolnicyolej do smażeniaMąkę mieszamy w naczyniu z kuminem i solą. Stopniowo dodajemy wodę, mieszając, aż ciasto osiągnie spoistą konsystencję. Wyrabiać, aż przestanie się kleić do dłoni. Zbyt suche ciasto - troszkę więcej wody. Zbyt klejące- podsypać mąki.Z gotowego ciasta odrywać po małym kawałku. Kawałki bardzo cienko rozwałkowywać na blacie posypanym mąką pszenną (co zapobiega przyklejaniu się ciasta lepiej, niż mąka z ciecierzycy). Im cieńszy placuszek, tym bardziej chrupiący chips/nachos. Optymalna grubość to 1-2 mm.W niedużym garnku lub rondlu rozgrzać olej (ok. 4 cm oleju w stosunku do głębokości garnka). Sprawdzić, czy osiągnął wystarczającą temeraturę porzez wrzucenie kawałeczka ciasta - gdy będzie złote - olej jest gotowy.Rozwałkowane placki smażymy na gorącym oleju partiami, po kilka sekund z każdej strony - aż będą złote. 