W przypadku lodów truskawkowych przydługi wstęp nie ma sensu. Po co  bym miała pytać, czy lubicie i zapewniać, że sama lubię, kiedy sprawa jest oczywista? :D Przechodzę od razu do sedna. Na podstawie ulubionego, wypróbowanego przepisu na lody /semifreddo śmietankowe, przygotowuję ten deser w przeróżnych smakach, zmieniając jedynie dodatki. Tym razem w roli głównej wystąpiły truskawki. 0,5 l śmietany 36%2 jajka8 łyżeczek   cukru pudru250 ml przetartych truskawekTruskawki umyć, pozbawić listków po czym utrzeć na mus blenderem.  Mus przelać do rondelka i gotować 3 minuty, mieszając, aby pozbyć się nadmiaru wody. ( Rada od Usagi). Mus wystudzić. Jajka dokładnie umyć, po czym sparzyć wrzącą wodą.Zmiksować je   na puch z 6 łyżeczkami cukru.Śmietanę ubić, dodając 2 łyżeczki   cukru pudru.Jajka dodać do bitej śmietany, wymieszać. Dodać mus truskawkowy, ponownie delikatnie wymieszać.Masę przelać do naczynia, w którym będziemy zamrażać lody.Wstawić do zamrażarki na co najmniej 4 godziny. ( Podczas mrożenia można je kilka razy wymieszać, lecz nie jest to niezbędne).Na ok. 15 minut przed podaniem wyjąc lody, aby się trochę rozmroziły. 