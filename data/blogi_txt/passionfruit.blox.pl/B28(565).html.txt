Na blogu Wasabi znalazłam wspaniały przepis na domową szynkę. Nie jest to szynka pieczona lecz gotowana, i to gotowana krótko, dzięki czemu zachowuje wspaniały, różowy kolor i soczystość. Idealnie smakuje  na kanapkach, z dodatkiem chrzanu bądź musztardy. Jest ozdobą zarówno codziennego jak i świątecznego stołu. A co najważniejsze - jest przygotowana w sposób całkowicie naturalny, bez żadnych sztucznych dodatków i konserwantów. Smacznego! 1 kg szynki wieprzowej100 g soli2 łyżki majeranku1/2 łyżeczki pieprzu2 posiekane ząbki czosnku3 ziarenka ziela angielskiego1 duży listek laurowyZaczynamy wieczorem. W dużym garnku - takim, do którego swobodnie zmieści się nam cała szynka - zagotować wodę z solą i przyprawami.  Zdjąć z palnika.W tym czasie szynkę zwinąć i mocno obwiązać sznurkiem. ( Można także użyć mocnej białej nici kuchennej lub specjalnej siatki do wędlin).Do wody włożyć szynkę, tak, aby cała szynka była zanurzona. Doprowadzić wodę do wrzenia i od tego momentu gotować 5 minut. Tak, tylko 5 minut.Garnek przykryć i pozostawić szynkę na całą noc.Rano ponownie doprowadzić wodę do wrzenia i od tego momentu gotować 5 minut. Pozostawić szynkę w garnku do wystygnięcia wody, po czym przełożyć ją do lodówki do całkowitego wystygnięcia. 