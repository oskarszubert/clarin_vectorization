Jest coś, co jest bardzo, bardzo domowe i ciepłe. Czego widok budzi uśmiech na twarzy i dawne wspomnienia... Racuchy. Szklanka mleka. Wakacje. Lub zimowe wieczory w domu.  Jeśli tylko damy im odrobinę czasu na wyrośnięcie ( bo wysiłku nie wysmagają od nas żadnego), od razu przeniosą nas w świat dawnych wspomnień. :) 4 jabłka350 ml mlekaok. 300 g mąki pszennej1 opakowanie drożdży instant ( 7 g)1 jajko100 g cukru3 krople aromatu cytrynowegoszczypta soliolej do smażeniacukier puder do posypaniaW ciepłym mleku rozmieszać drożdże i łyżkę cukru. Dodać połowę mąki, dobrze wymieszać wszystko na jednolitą masę i odstawić ciasto na ok. 20 min, by drożdże "ruszyły".Dodać jajko, resztę cukru, aromat , sól i mąkę. Dobrze wymieszać. Ilość mąki jest przybliżona - ciasto powinno mieć konsystencję budyniu. Odstawić ciasto na 30 min. do wyrośnięcia.Jabłka obrać, pozbawić gniazd nasiennych ( przydatny jest do tego taki przyrząd ) i pokroić w plastry.Plastry jabłek zanurzać w cieście, by się nim dokładnie pokryły i smażyć na patelni teflonowej na niedużej ilości oleju.Posypać cukrem pudrem. 