Sznycle wiedeńskie do tego stopnia stopiły się z naszym krajem, że kotlet schabowy stał się praktycznie polskim daniem narodowym, zarówno codziennym jak i odświętnym, jadanym zarówno w domach, jak i w restauracjach. Oryginalnie robi się go z cielęciny lub schabu, choć w niektórych austriackich restauracjach można się również natknąć na mniej ortodoksyjne wersje drobiowe. Przepis z książki Renate   Christoph Wagner "Die Küche der österreichischen Regionen".po jednym plastrze o grubości ok. 2 cm schabu wieprzowego lub cielęciny (udziec) na osobęmaka do panierowaniajajko1 łyżka soku z cytrynytarta bułka do panierowaniasól i świeżo mielony czarny pieprz, do smakucytryna, do podaniasmalec do smażenia (można ew. użyć oleju lub klarowanego masła)Mięso rozbić jak najcieniej. Ułatwia to umieszczenie plastra mięsa pomiędzy dwoma warstwami folii spożywczej, wówczas mięso nie porwie się i nie przylega do deski.Każdy kotlet oprószamy pieprzem.Mięso panierujemy kolejno: w mące, w jajku rozmąconym z 1 łyżeczką soku z cytryny i solą (do smaku) oraz w bułce tartej. Odkładamy kotlety na 5 minut, by chwilę "odpoczęły', po czym dociskamy panierkę za pomocą widelca, by się lepiej trzymała oraz ładniej "marszczyła" podczas smażenia.Sznycle smażymy na niedużej ilości rozgrzanego smalcu, z obu stron, aż będą rumiane.Podajemy z cząstkami cytryny, której sokiem skrapiamy mięso. 