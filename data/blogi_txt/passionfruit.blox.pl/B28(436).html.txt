Kiedy zobaczyłam to ciasto na blogu Przy kuchennym stole  od razu wiedziałam, że muszę je wypróbować. I nie zawiodłam się. Jest  przepyszne! Lekkie, a jednocześnie pełne smaku. Proste w przygotowaniu  a jednocześnie eleganckie. Na pewno zadowoli tych,którym znudziły się  tradycyjne torty z kremami na bazie masła. Idealne do wieczornej kawy.Ciasto:5 jajek wielkości M ( oddzielnie białka i żółtka)100 g cukru pudru1 łyżka mąki ziemniaczanej100 g mąki pszennejKrem:2 opakowania budyniu ( proszek) waniliowego100 g cukru3 łyżki ciemnego kakao2 żółtka1 l mleka4 łyżki mąki pszennej2 łyżki zimnego masłaPolewa: ( lub gotowa polewa czekoladowa) 1 tabliczka czekolady mlecznej 1 łyżka masła 1 łyżka miodu 2 łyżki wody 1/2 łyżeczki mąki ziemniaczanej 200 g rodzynek 1 słoik dżemu z czarnej porzeczki 1. Rodzynki. Rodzynki namaczamy w 50 ml gorącej wodzy z 2 łyżkami rumu i 2 łyżkami cukru .  2. Ciasto.    Białka ubić na sztywno, w połowie ubijania dodając stopniowo cukier  puder. Nadal mieszając, dodawać po 1 żółtku. Następnie wsypać obie maki - przesiane. Wymieszać delikatnie łyżka, aby piana nie opadła. Przelać  biszkopt do wyłożonej papierem do pieczenia formy i piec ok. 20-25 min  w piekarniku nagrzanym wcześniej do temp. 180 st. Użyłam formy 26 x 19 cm. Upieczony biszkopt przestudzić, wyjąć z formy i przekroić na pół. 3. Krem.   Żółtka utrzeć z cukrem. Dodać 250 ml mleka i dalej mieszając, dodać  proszek budyniowy, kakao i 4 łyżki mąki. Pozostałe mleko zagotować. Do gotującego się mleka wlać masę budyniową i gotować mieszając. Kiedy  budyń się ugotuje i zgęstnieje, dodać do niego zimne masło. Wymieszać.  4. Nasączenie i układanie.  Biszkopt można lekko nasączyć. W tym celu w 100 ml gorącej wody  rozpuszczamy 2 łyżki cukru i dodajemy rum lub aromat. Najpierw  nasączamy delikatnie dolną warstwę ciasta, polewając łyżką. Na ciasto wykładamy równa warstwą połowę dżemu z czarnej porzeczki, rozsmarowując. Następnie wlewamy połowę kremu budyniowego. Przykrywamy  drugą połową ciasta i powarzmy wszystkie czynności: nasączenie - dżem -  krem. Na końcu układamy równa warstwę odsączonych na sicie rodzynek. 5. Polewa.  W rondlu rozpuszczamy połamaną na kawałki czekoladę wraz z masłem i  miodem. Kiedy zacznie się rozpuszczać, dodajemy wodę i cały czas  mieszamy, nie dopuszczając do przypalenia. Kiedy czekolada zamieni się  w jednolita masę, dodajemy 1/2 łyżeczki maki ziemniaczanej, energicznie  mieszając. Dzięki temu polewa zachowa połysk. ( można oczywiście użyć  gotowej polewy do ciast). Płynną, gorącą polewę wylewamy cienkim  strumieniem na rodzynki, tak, aby były dokładnie pokryte. Następnie  ciasto odstawiamy na kilka godzin do lodówki. 