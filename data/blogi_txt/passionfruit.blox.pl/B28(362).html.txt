Panna Cotta (czyli "gotowana śmietanka") jest deserem z regionu Emilia-Romania, choć niektórzy mówią także o rejonie Piemontu czy Toskanii. Powstanie deseru nie jest jasne, jednakże mówi się, że początkowo we Włoszech jadano samą śmietankę, z której słyną górzyste rejony północnych Włoch. Czasem śmietanka było osłodzona poprzez dodatek owoców lub orzechów. W zasadzie nie używano do tego cukru, ponieważ, jako towar z importu, był on po prostu za drogi. Z biegiem czasu deser stawał się tym, czym jest obecnie: kremową śmietanką z dodatkiem żelatyny, doprawioną wanilią, podawaną z owocami lub przyprawami, koniecznie zimną. Istotny jest także kształt w formie odwróconego ściętego stożka oraz konsystencja - ani zbyt rzadka, ani zbyt twarda. Podobne desery spotkać można także w Grecji i Francji.Bez względu na wszystko - jest to niezwykle przepyszny deser, łatwy i szybki do przygotowania, urzekający prostotą a jednocześnie wykwintnością smaku.na 4 porcjeśmietana 30 % UHT w kartoniku - ja daję Mlekovitę, 375 ml1/4 szklanki mleka - tu nie musimy być strasznie rygorystyczni1 łyżeczka cukru waniliowego - można dać więcej, ale w tych najbardziej tradycyjnych przepisach nie ma go wogóle. Jak dla mnie, ta 1 łyżeczka jest niezbędna.3 łyżeczki żelatynyKawałek wanilii ok 2 cm, rozcięty.Wlewamy do rondelka śmietanę i mleko, wkładamy wanilię, zeskrobując wcześniej nożem ziarenka, by mieć pewność, że wszystkie trafią do mleka. Zagotowujemy.Dodajemy 3 łyżeczki żelatyny, mieszamy intensywnie.Foremki, do których będziemy przelewać krem smarujemy masłem.Dajemy kremowi nieco przestygnąć, wyjmujemy "skórkę" z wanilii, przelewamy krem do foremek, studzimy w lodówce aż całkiem stężeje.Aby ładnie je wyjąć, obkrawamy dookoła foremki nożem, po czym ogrzewamy pod gorącą wodą (kran) przez chwilę. Po tym zabiegu, po lekkim podważeniu ww. nożem powinna zgrabnie wyskoczyć na talerz.Podajemy z musem owocowym.Do rondelka wsypujemy truskawki, wiśnie bądź jagody, dodajemy cukier i odrobinę wody, gotujemy aż do uzyskania konfitury. Można zagęścić mąką ziemniaczaną.Do panna cotty pasują także karmel, czekolada, syrop klonowy, brzoskwinie... co nam fantazja podpowie. 