Spełniłam moje marzenia o wędzeniu. Wędzenie mięsa w domu jest nie tylko możliwe, ale i bardzo proste.  Dlaczego jest proste, przekonacie się już za chwilę. A możliwe jest dlatego, ponieważ nie jest konieczny do tego żaden szalenie specjalistyczny sprzęt, a metoda, z której korzystałam  prawie w ogóle nie generuje zadymienia.Potrzebujemy:- wok lub rondel (taki, na którym nam mniej zależy)- wkładkę do gotowania na parze- pasującą pokrywkę- folię aluminiową- garść zrębków wędzarniczych bukowych (do nabycia via net, moje są z allegro)- 1 łyżeczkę czarnej herbaty2 piersi kurczakaMarynata:250 ml wody1 łyżeczka soli peklowej1/2 łyżeczki pieprzu czarnego1/2 łyżeczki słodkiej papryki1/2 łyżeczki cukru1 rozkruszone ziarno jałowcaPiersi kurczaka marynujemy w zalewie nie mniej, niż 2 godziny, najlepiej zostawić je na noc Po tym czasie mięso wyjmujemy i zostawiamy, by obeschło- mokre mięso będzie się dusić, nie wędzić.Na dnie rondla układamy folię aluminiową. Na nią sypiemy zrębki. Dla aromatu można sypnąć łyżeczkę czarnej herbaty*. Ustawiamy wkładkę do gotowania na parze, na której układamy mięso. Całość szczelnie przykrywamy pokrywką.Włączamy gaz pod rondlem na średni płomień. Od momentu, kiedy zacznie się wytwarzać dym**, zmniejszamy płomień i wędzimy mięso 15 minut. Wyłączamy palnik i pozostawiamy mięso w przykrytym rondlu na ok. 30 min, do nabrania koloru.Gotowe. Podobnie można uwędzić skrzydełka. Zamierzam spróbować także z pałeczkami.Smakuje wybornie na świeżym pieczywie z masłem.* Czytałam o metodzie wędzenia na samej herbacie, oczywiście wtedy w większej ilości. Nie próbowałam, ale może się komuś przyda to info.** Nie jest to żaden "straszny" dym. Ledwo trochę, mniej, niż z papierosa. :) Wystarczy lekko uchylone okno.Autorem metody wędzenia na patelni jest przemo73 z forum wedlinydomowe.pl 