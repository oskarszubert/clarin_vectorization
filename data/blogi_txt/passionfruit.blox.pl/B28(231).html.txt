Deser ten popularny jest w Niemczech (Rote Grütze) oraz w Skandynawii (Rødgrød). Poniżej znajdziecie go w wersji  Rødgrød med flode, czyli ze śmietaną. Deser ten jest nazywany nieoficjalnie duńskim deserem narodowym, a jego nazwa to słynny duński "łamacz języka", połączenie głosek dość trudnych do wymówienia dla obcokrajowca. Dosłownie oznacza to "sos z czerwonych owoców ze śmietaną" i jest naprawdę pyszne, owocowe i o wiele bardziej intensywne w smaku, niż zwykły kisiel. A do tego zdecydowanie zdrowsze, ponieważ przygotowane w domu, bez użycia chemicznych polepszaczy. I od razu zapachniało w domu latem! Przepis pochodzi z książki " Toutes les saveurs - Cuisine Danoise." Editorial Escudo de Oro, S.A. 500 g czerwonych owoców - użyłam mieszanej mrożonki typu "owoce leśne", zawierającej truskawki, maliny, wiśnie i czerwoną porzeczkę100 g cukru - w zależności od kwaśności użytych owoców2 łyżki mąki (skrobi) ziemniaczanej300 ml wodyOwoce zagotować w rondlu z 250 ml wody i cukrem. Następnie w 50 ml wody rozrabiamy 2 łyżki mąki ziemniaczanej i dodajemy do owoców, mieszając. Gotujemy ok. 3 minuty, mieszając (gotujemy je krótko, by nie rozgotowały się, lecz zachowały swój kolor i kształt).Podajemy z kleksem bitej śmietany.Dobrze smakuje zarówno na ciepło, jak i po wystudzeniu. 