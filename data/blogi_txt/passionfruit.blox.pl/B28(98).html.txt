Przepis na przepyszne powidła śliwkowo- czekoladowe podała Joanna z CinCin. Ja podaję tu moje proporcje, które oczywiście można zwielokrotnić.  To powidła, które zdecydowanie warto zrobić, puki jeszcze dostępne są śliwki. Mało pracy, a wspaniały efekt: aksamitny czekoladowo- śliwkowy smakołyk do pieczywa, naleśników i placuszków - lub do bezpośredniego wyjadania, np. do kawy. Szczerze zachęcam :)1 kg śliwek3/4  szklanki cukru4 czubate łyżeczki ciemnego kakaoaromat rumowy – 3 krople Śliwki umyć, wypestkować, posiekać na drobne kawałki  w malakserze lub po prostu nożem.Przełożyć do dużego garnka, zasypać cukrem – nie dodawać wody. Mieszać, aż śliwki puszczą sok. Potem gotować, mieszając co jakiś czas ( by się nie przypaliły), aż ilość soku się zredukuje, i masa śliwkowa będzie dość gęsta. ( ok. 30 min.) Spróbować, czy są dość słodkie. Dodać kakao i aromat, dokładnie wymieszać. Jeszcze chwilę razem gotować. Do gorących śliwek dodałam 2 łyżki żelatyny, aby powidła były gęste. Jeśli zdecydujecie się na taki dodatek, trzeba dokładnie wymieszać powidła i potem już ich nie gotować. Gorące przekładać do wyparzonych słoików, dokładnie zakręcić, studzić odwrócone „do góry nogami”. Z kilograma śliwek wyszły mi 2 słoiki po 330 g. 