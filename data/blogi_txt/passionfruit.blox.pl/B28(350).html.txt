Póki jeszcze są dostępne ogórki gruntowe, spieszę podać Wam przepis na pyszne ogórki "po żydowsku". Dodatek papryczek chili jest tu naprawdę dobrym pomysłem. Urozmaica to bowiem smak ogórków, dodając im interesującej pikanterii. Przepis pochodzi z książki "Kuchnia żydowska" Elisabeth Wolf-Cohen. 2 kg ogórków gruntowych -  wybieramy nie za duże, zgrabne, twarde sztuki750 ml wody375 ml octu2/3 szklanki cukru1 łyżeczka soli2 czerwone papryczki chili (lub więcej, ale wyjdzie mega-ostre!)kawałek imbiru wielkości orzecha włoskiegogorczycaOgórki umyć, przekroić wzdłuż na pół, włożyć do dużej miski. Wodę zagotować z octem, rozpuścić w niej cukier z solą. Dodać pokrojone w plasterki papryczki chili i obrany, pokrojony w kawałki imbir. Ostrożnie sprawdzić smak pod kątem słoności/słodkości i doprawić wg uznania. Jedni wolą bardziej słone, inni mniej.Ogórki w misce zalać ciepłą zalewą. Całość dokładnie wymieszać i odstawić na 2 godziny.Po tym czasie ogórki układać w słoikach. Do każdego słoika wsypać po pół łyżeczki gorczycy. Rozdzielić pomiędzy słoiki także paprykę chili i kawałki imbiru. Ogórki zalać zalewą , w której się marynowały.Słoiki zakręcać i pasteryzować 5 minut. Studzić postawione na zakrętkach.Z tej ilości wychodzą 2-3 słoiki litrowe (w zależności od wielkości ogórków) 