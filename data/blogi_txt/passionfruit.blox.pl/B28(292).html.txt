Prezentuję kolejny przepis na potrawę stir-fry. Stir-fry to zdecydowanie to, co tygryski lubią najbardziej :). W kilka minut można bowiem z łatwością przygotować pyszne, pożywne danie, za każdym razem zaskakujące swym smakiem i aromatem. Sekret tkwi w szybkim smażeniu drobno pokrojonych składników, połączonym z ciągłym ich mieszaniem. Dlatego warzywa smażą się błyskawicznie, pozostająć jednocześnie chrupiące, a mieso nie przesusza się. Jedyne, co musimy zrobić, to przygotować pokrojone składniki, potem idzie już błyskawicznie. Miałam kiedyś okazję jeść kurczaka w sosie miodowo-czosnkowym, który był tak pyszny, że postanowiłam go odtworzyć. podwójna pierś kurczaka1 marchewka1 duża cebulaszczypior /  cebula dymka 1 ząbek czosnkumakaron (chiński lub zwykłe spaghetti - sprawdzi się równie dobrze)sos:100 ml wody100 ml jasnego sosu sojowego50 ml octu winnego (6%)1 łyżka ciemnego sosu sojowego1 łyżka cukru4 łyżki miodu4 duże ząbki czosnku2 łyżeczki mąki ziemniaczanejew. szczypta chiliolej do smażenia1. Makaron ugotować zgodnie z przepisem na opakowaniu.Pierś kurczaka pokroić w drobną kostkę. Marchewkę obrać, pokroić w słupki (tutaj zdjęcie z łatwą matoda krojenia), cebulę obrać, przekroić na pół a następnie pokroić w podłużne paski (cięcie "od ogonka" do "korzonków"). Szczypior pokroić w ok. 3 cm kawałki. Czosnek obrać i posiekać.Składniki sosu wymieszać dobrze, dodać obrany, bardzo drobno posiekany czosnek. Sos powinien być słodko-czosnkowy w smaku.2. Na dużej, głębokiej patelni lub w woku rozgrzać olej. Kurczaka smażyć, mieszając, aż będzie złoty. Zdjąć z patelni. Na patelnię dodać marchewkę, chwilę smażyć mieszając, po czym dodać cebulę i czosnek. Chwilę smażyć, mieszając aż cebula zrobi się szklista. Ponownie dodać kurczaka i wymieszać całość. Dodać ugotowany w międzyczasie makaron, wymieszać i chwilkę smażyć razem. Zalać przygotowanym sosem. Smażyć całość, aż sos się zagotuje i zgęstnieje. Wymieszać z posiekanym szczypiorkiem. Podawać gorące. 