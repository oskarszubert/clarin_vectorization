W tym szybkim curry smak pieczarek wspaniale komponuje się  ze smakiem aromatycznego, indyjskiego sosu. Danie można jeść samo lub jako  dodatek do innych potraw. Przepis od thiessy na podstawie książki "Kuchnia indyjska. Najlepsze przepisy". wyd. Publicat.    500 g pieczarek  1 cebula  2 duże ząbki czosnku 1/2 łyżeczki kuminu  1/2 łyżeczki kolendry  1 ziarno kardamonu (rozdrobnione)  1 łyżeczka garam masala  kawałek imbiru wielkości wiśni, posiekany  szczypta chili w płatkach - do smaku 1 puszka krojonych, obranych pomidorów  (400g)  1 łyżka jogurtu naturalnego lub śmietany   2 łyżki oleju do smażenia   W głębokiej patelni lub w woku rozgrzać olej. Podsmażyć na nim obrana, grubo  posiekaną cebulę, obrany, posiekany czosnek, posiekany imbir oraz przyprawy:  kumin, kolendrę, kardamon, garam masalę oraz chili.   Kiedy cebula będzie szklista, dodać pokrojone w ćwiartki pieczarki. Smażyć  chwilę, mieszając, aż pieczarki zaczną robić się lekko złote.    Dodać pomidory z puszki wraz z sosem. Smażyć, mieszając, aż sos odparuje do połowy i potrawa lekko zgęstnieje. Wówczas dodać łyżkę jogurtu lub śmietany.   Ewentualnie doprawić do smaku solą (pamiętając, że pomidory są już   słone).  Podawać ciepłe z chlebem pita lub z ryżem. 