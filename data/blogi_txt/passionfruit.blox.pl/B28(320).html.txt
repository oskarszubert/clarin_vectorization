Sos marinara, czyli droga, jaką odbywa pomidor z puszki, zanim stanie się sosem. Prosta i szybka droga, do tego bardzo smaczna. Przede wszystkim, jeśli chodzi o sosy włoskie, użycie pomidorów z puszki ma swój sens. Ze świeżymi pomidorami wcale nie będzie on lepszy. W puszce znajdziemy bowiem specjalny gatunek pomidorów, szczególnie nadający się do sosów - w odróżnieniu od pomidorów sałatkowo - kanapkowych. Zwłaszcza godne polecenia są włoskie pomidory San Marzano, słodkie, o intensywnym smaku i małej ilości pestek, wyrosłe w pobliżu słonecznych Pompei. Sos marinara to podstawa różnych innych sosów - możemy go dowolnie wzbogacać ulubionymi dodatkami, jak oliwki, kapary, ostre papryczki, anchovies, etc. Podajemy go na przykład do makaronu, klopsików, pizzy, ravioli czy mięs pieczonych.1 puszka pomidorów w kawałkach1 mała cebula2 ząbki czosnku8 listków świeżej bazylii1/2 łyżeczki suszonej bazylii1/2 łyżeczki suszonego oreganosól do smakuczarny pieprz do smakuolejW garnku lub rondlu zeszklić na niewielkiej ilości oleju obraną, drobno posiekaną cebulę wraz z obranym posiekanym czosnkiem (uwaga, nie przypalić czosnku, bo będzie gorzki), dodać porwaną w kawałki świeżą bazylię oraz pomidory z puszki. Gotować sos ok. 5 minut, mieszając. Pod koniec dodać suszoną bazylię i oregano, doprawić do smaku solą i świeżo zmielonym czarnym pieprzem. 