Serniki należą do moich ulubionych ciast. Jest ich tyle rodzajów, że trudno, by się znudziły. Sernik wiedeński to klasyka. Jakże pyszna klasyka! Pyszny, serowy konkretny, pachnący skórką pomarańczową. Dokładnie taki, jak lubimy. Idealny na co dzień i od święta. Polecam!na ciasto:300 g mąki pszennej tortowej200 g masła100 g cukru1 jajko1 łyżeczka proszku do pieczeniana masę serową:1 kg sera białego twarogowego, trzykrotnie mielonego ( mój - Pilos)3/4 szklanki cukru1 op. cukru waniliowego4 łyżki mleka w proszku2 łyżki mąki pszennej100 g masła ( 1/2 kostki)4 jajka wielkość L1 cytryna6 łyżek siekanej skórki pomarańczowej, ew. rodzynki, jeśli lubiciena lukier:5 łyżeczek cukru pudruodrobina mleka1. CiastoMasło rozpuścić.Jajko utrzeć z cukrem. Po trochu dodawać rozpuszczone masło, nadal ocierając.   Dodać proszek do pieczenia, wymieszać. Wsypać  mąkę i wyrobić ciasto,   aż przestanie się kleić do dłoni. Połową ciasta wylepić dno formy do pieczenia. Z reszty ciasta uformować kulę i schować  do   lodówki.2. Masa serowaSer utrzeć z cukrem, cukrem waniliowym, mlekiem w proszku, mąką. Nadal ucierając, dodawać po 1 żółtku. Dodać otartą z cytryny skórkę a następnie wyciśnięty z niej sok. Na końcu dodać roztopione masło. Wsypać skórkę pomarańczową i ew. rodzynki (ja ich nie dodaję, ponieważ nie lubię rodzynek w serniku).Białka ubić na sztywno z dodatkiem szczypty soli. Wmieszać delikatnie do masy serowej, partiami, tak, by nie opadły.3. Masę serową przelać do formy do pieczenia wyłożonej ciastemNa wierzch zetrzeć na tarce pozostałe pół ciasta.Piec w piekarniku nagrzanym do 180 stopni przez ok. 60-70 minut, aż wierzch ciasta będzie złoty.( Jeśli boki ciasta trochę się podniosły, po prostu spłaszczyć/docisnąć  je płaską stroną noża, a ciasto będzie miało równa powierzchnię)Studzić nie wyjmując ciasta z piekarnika, przy uchylonych drzwiczkach. Następnie wstawić na kilka godzin do lodówki. Gotowe ciasto można polukrować.Piekłam w  formie o wymiarach 24 x 30 cm. 