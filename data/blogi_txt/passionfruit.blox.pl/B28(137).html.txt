Bardzo lubię fasolkę szparagową. Lubię ją za jej smak, różnorodność zastosowań oraz za piękny zielony kolor. Czuje, że to jest to czego potrzebuję, zwłaszcza zimą - przebłysk zieleni. Nawet, jeśli jest on tylko na talerzu. Polecam ten smaczny sposób na fasolkę w delikatnym sosie, która urozmaici nie tylko zimowe obiady. Fasolkę ugotować w wodzie z dodatkiem cukru i soli. ( Dla 2 osób do obiadu używam zazwyczaj ok 30. dag fasoli).Kiedy już będzie gotowa - odcedzić, zachowując 100-150 ml wody, w której się gotowała.Sos:1 łyżka masła1 łyżka mąki pszennej100 ml wody z fasoli100 ml mleka1 łyżka utartego drobno parmezanuszczypta tartej gałki muszkatołowejczarny świeżo zmielony pieprz i sól do smaku.W   rondlu rozpuścić 1 łyżkę masła. Dodać 1 łyżkę mąki pszennej, wymieszać.   Dodać wodę wraz z mlekiem, wymieszać. Dodać 1 łyżkę tartego parmezanu   oraz szczyptę gałki muszkatołowej, czarny pieprz i sól do smaku. Fasolkę   dodać do sosu, wymieszać i chwilę razem podgrzewać. 