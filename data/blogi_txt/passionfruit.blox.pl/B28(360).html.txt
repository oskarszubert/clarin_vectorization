Czasami mały pączek to za mało. Czasami zamiast rozwiązań błyskawicznych wolę poświęcić ciut więcej czasu, aby móc delektować się prawdziwym, tradycyjnym pączkiem.  Lub dwoma ;) 1/2 kg mąki tortowej8 łyżek cukru1/2 opakowania drożdży (kostka ma 100g)1 jajko1 żółtko1/3 kostki masła (kostka: 200g)1/3 szklanki mleka1 łyżka wódkiaromat waniliowy i rumowyDo miski wsypać mąkę, zrobić w niej dołek  i wkruszyć drożdże. Zalać je 4 łyżkami gorącej, lecz nie wrzącej wody. Odstawić do wyrośnięcia w ciepłym miejscu na 20 minut, aż "ruszą".Jajko z żółtkiem i cukrem utrzeć na puch. Dodać do mąki z wyrośniętymi drożdżami. Dodać mleko, rozpuszczone masło, wódkę i po 3 krople obu aromatów. Ciasto dobrze wyrobić, aż przestanie się kleić do rąk, w razie potrzeby dosypać mąki.   Pozostawić do wyrośnięcia na godzinę w ciepłym miejscu, przykryte ściereczka by nie obeschło.Ciasto podzielić na pół, każdą połówkę na pół - itd. Tym sposobem uzyskamy 16 kawałków równej wielkości. Z każdego kawałka uformować placuszek, nadziać twardą marmoladą lub konfiturą różaną, zlepić brzegi i utoczyć w dłoniach foremną kulę. Gotowe pączki pozostawić do wyrośnięcia na 20 minut, aż podwoją objętość.Rozgrzać olej w rondlu. Aby przekonać się, czy jest wystarczająco gorący, należy wrzucić do oleju mały kawałek ciasta. Kiedy zacznie się rumienić oznacza to, że olej ma właściwą temperaturę.Pączki smażyć z obu stron na głębokim oleju, następnie lukrować.Lukier: do jednej łyżeczki mleka dodać 5 łyżeczek cukru pudru i kilka kropel soku z cytryny, utrzeć. Można dodać kroplę aromatu waniliowego. 