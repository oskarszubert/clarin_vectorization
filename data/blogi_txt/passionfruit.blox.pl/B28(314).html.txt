Połączenie makaronu z jabłkami i cynamonem daje naprawdę przepyszny rezultat. Jeśli lubicie  kluski z truskawkami lub jagodami, to danie jest zdecydowanie dla Was. Bardzo polecam. :) Przepis z mojej ulubionej strony Chefkoch.de.na 2 osoby250 g makaronu (świderki, kokardki, krótkie rurki, etc.)4 jabłka (+2 łyżki cukru i 1 łyżka soku z cytryny, woda)4 łyżeczki cukru1 łyżeczka cynamonu2 łyżki masłaMakaron ugotować zgodnie z opisem na opakowaniu. Odcedzić.W międzyczasie obrać jabłka i pozbawić je gniazd nasiennych. Pokroić w dużą kostkę. Przełożyć do garnka i nalać tyle wody, by przykryła jabłka. Dodać cukier i sok z cytryny, gotować kilka minut, aż jabłka zmiękną.Na dużej patelni lub w woku rozpuścić masło. Dodać cukier i cynamon, szybko wymieszać. Dodać makaron i smażyć całość kilka chwil, mieszając dokładnie. Dodać odcedzone, podgotowane jabłka. Ew. dosłodzić całość do smaku lub dodać więcej cynamonu.Podawać gorące, np. ze słodką śmietanką lub sosem waniliowym. 