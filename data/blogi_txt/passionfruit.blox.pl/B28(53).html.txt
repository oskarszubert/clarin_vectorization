Przedstawiam drugi, trochę inny przepis na Cevpacici, który aktualnie jest naszym ulubionym. Ta znana potrawa kuchni bałkańskiej świetnie sprawdza się podana zarówno w chlebku typu pita, jak i sama, z frytkami. Kształty można formować dowolnie: albo w klasyczne kiełbski, albo w kulki. Kulki są idealne na wszelkiego rodzaju przyjęciach ogrodowych, gdy podamy do nich różne sosy. 1/2 kg mielonego mięsa - wołowego 1 bardzo drobno posiekana cebula2-3 przeciśnięte ząbki czosnku3 łyżeczki słodkiej papryki2-3 łyżeczki kuminu (nie mylić z kminkiem. Chodzi o kmin rzymski)1 łyżeczka zmielonego czarnego pieprzu1 łyżeczka sody oczyszczonej1 łyżeczka soli - ostrożnie, do smaku, jednak mięso powinno być dość słone i pikantneMięso wymieszać dokładnie z przyprawami, sodą, bardzo drobno posiekaną cebulą i czosnkiem, odstawić na 15 minut.Formować podłużne kiełbaski, smażyć do zrumieneinia z obu stron. Można użyć  patelni grillowej, grillu lub ew. patelni teflonowej. Świetnie sprawdza się również toster -opiekacz z wkładkami grillującymi.Cevapcici na zdjęciu zostały podane w gorącym chlebku pita z jogurtem naturalnym, ajvarem, sałata lodową, pomidorem, papryką i cebulą. Przepis na podstawie bloga Hudin. 