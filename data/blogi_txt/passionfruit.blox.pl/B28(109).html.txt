Zrobienie domowej śmietany creme fraiche jest ogromnie proste, a efektem jest naprawdę pyszna i gęsta śmietana. Bardzo polecam wszystkim fanom domowych wyrobów.0,5 l śmietany 30% (używam UHT w kartoniku)3 łyżki jogurtu naturalnego (można użyć kupnego lub własnej produkcji. Ważne, by nie miał sztucznych zagęstników.)Śmietanę wymieszać dobrze z jogurtem (oba składniki w temperaturze pokojowej). Najlepiej zrobić to w naczyniu, w którym będziemy śmietanę przechowywać - ja używam półlitrowego słoika.Wierzch słoika przykryć kawałkiem papieru do pieczenia, który przymocowujemy za pomocą gumki recepturki. Ważne, by powietrze miało dostęp.Śmietanę odstawiamy w ciepłe miejsce (czyli: w lecie - poza lodówką, w zimie - w pobliżu kaloryfera) na 24 godziny.Po tym czasie śmietanę odstawiamy do lodówki na kolejne 24 godziny.Śmietana jest gotowa, słoik można juz zamknąć za pomocą zakrętki.Trwałość gotowego produktu to 1-2 tygodnie. 