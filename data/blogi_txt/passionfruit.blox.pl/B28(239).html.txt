Przepyszne, pożywne, pełne warzyw danie. Idealne na każdą porę roku - i w zimie, i latem, kiedy warzywa są najsmaczniejsze. Przepis na podstawie Ozlem's Turkish Table oraz mojej pamięci smakowej dań jedzonych w Turcji.klopsiki:500 g mięsa mielonego wołowego2 kromki chleba bez skórki1 jajko1 średnia cebula, jak najdrobniej posiekana2 ząbki czosnku4 łyżki siekanej natki pietruszki1 łyżeczka kuminu (kmin rzymski, nie kminek)1/2 łyżeczki chili w płatkach sól i świeżo zmielony czarny pieprz do smaku1 cebula1 cukinia*1 papryka czerwona1 papryka zielona1 duża marchewka1 duży pomidor3-4 duże ziemniaki4 ząbki czosnku3-4 łyżki pasty z czerwonej papryki (do kupienia w sklepach z zywnością orientalna lub przez Internet)1 łyżka tymianku1/2 łyżeczki oreganosól i czarny świeżo zmielony pieprz do smakuew. chili do smakumąka ziemniaczana, jeśli wolimy gęsty sos1 łyżka oleju1. Przygotowujemy klopsiki: chleb namaczamy w wodzie, po czym odciskamy. Mielone mięso mieszamy z odciśniętym chlebem, jak najdrobniej posiekaną cebulą, przeciśniętym czosnkiem, jajkiem, natką oraz przyprawami. Z masy formujemy klopsiki wielkości moreli. Odkładamy je do lodówki na czas przygotowania warzyw.2. Cebulę obieramy i grubo siekamy. Papryki pozbawiamy gniazd nasiennych i kroimy w dużą kostkę. Marchewkę obieramy  i kroimy w ukośne plastry. Ziemniaki obieramy i kroimy w duże frytki. Cukinię kroimy na pół wzdłuż, a potem w plastry. Czosnek obieramy i siekamy.3. W dużym garnku szklimy cebulę na niewielkiej ilości oleju. Dodajemy marchewkę, obie papryki, cukinię, czosnek i ziemniaki oraz pastę paprykową. Zalewamy warzywa wrzącą wodą tak, by je całkowicie przykryła. Dodajemy tymianek oraz sól, chili i pieprz do smaku.  Gotujemy pod przykryciem ok. 20 mniut, aż ziemniaki zaczną być miękkie. Jeśłi potrzeba, uzupełniamy wodę, która wyparowała.4. Do garnka z warzywami na wrzącą wodę dodajemy klopsiki, tak, by były całe zanurzone. Gotujemy 5 minut, po czym dodajemy obranego, pokrojonego w kostkę pomidora i gotujemy jeszcze 5 minut. Jeśli lubimy gęściejszy sos, możemy zagęścić potrawę za pomocą mąki ziemniaczanej.* Można użyć także bakłażana, jednak po pokrojeniu należy moczyć go w osolonej wodzie przez ok. 20 minut, by pozbyć się goryczki. 