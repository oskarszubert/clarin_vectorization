Nazwa pörkölt wywodzi się od dawnego węgierskiego słowa pergelt, które oznacza "przypieczony", "przyrumieniony". Obok gulaszu i paprykarza jest jednym z najsłynniejszych dań kuchni węgierskiej. Można powiedzieć, że jest on pewną odmianą gulaszu, ale nie jest to określenie precyzyjne. Potrawa ma bowiem zbliżoną do gulaszu konsystencję, ale są to dwa całkowicie różne dania. Pörkölt składa się z mięsa (najczęściej) nie-wołowego (wieprzowina, baranina, kurczak, gęś, indyk, królik, ew. cielęcina) , pomidorów i papryki. Nie zawiera ziemniaków. Gulasz ma więcej sosu, zazwyczaj przygotowany jest z wołowiny i różnych warzyw, także ziemniaków. Może zawierać także małe kluseczki lub makaron. Przepis na podstawie książki "Hungarian Cookery Book, Karoly Gundel.1 kg łopatki wieprzowej3 duże cebule3 pomidory2 czerwone lub zielone papryki1 czubata łyżka dobrej gatunkowo czerwonej słodkiej papryki w proszku (najlepiej węgierskiej)1/2 łyżeczki tymianku2 ząbki czosnkusól, pieprz i ew. ostra papryka do smakusmalec do smażenia (ew. olej, ale tradycyjnie używa się smalcu)1/2 szklanki wodyW dużym garnku rozpuścić ok. 3  łyżki smalcu. Wrzucić obrane, pokrojone w grube pióra cebule, zeszklić. Dodać paprykę w proszku wymieszać i od razu dodać mięso pokrojone w dużą kostkę  (np. 3 cm x 3 cm). Jeśli jest to konieczne, dodać trochę wody (lecz nie więcej niż pół szklanki). Dodać sól do smaku i dusić na bardzo małym ogniu, pod przykryciem, przez 1 godzinę.Następnie dodać do mięsa obrane, pokrojone w kostkę pomidory, pokrojoną w duża kostkę paprykę, tymianek i obrany, posiekany czosnek. Dusić na małym ogniu, bez pokrywki, aż mięso będzie całkowicie miękkie (zazwyczaj wystarcza pół godziny).Doprawić do smaku czarnym, świeżo zmielonym pieprzem i ew. solą i ostrą papryką.Jako dodatek pasuje świeże pieczywo, gotowane lub pieczone ziemniaki, knedel, galuszki, ryż lub frytki. 