Witajcie w Nowym Roku! :)Lubicie śledzie? Moim zdaniem, dobry śledź nie jest zły. Mam nadzieję, że po Wigilii nie macie mimo wszystko jeszcze dość śledzi lub w każdym razie - jedliście akurat inne i z chęcią spróbujecie takich. To bowiem jedne z moich ulubionych - oryginalne i wyraziste w smaku, dobre na każdą okazję. Zachęcam do spróbowania! 1 tacka śledzi w oleju - 250 g2 duże cebule200 ml dobrego keczupu1 łyżka koncentratu pomidorowego3 ziarna ziela angielskiego1 listek laurowy1/2 łyżeczki curryszczypta cynamonyczarny pieprz do smakuolejŚledzie moczyć przez godzinę. Wyjąć i pokroić w małe kawałki.W międzyczasie, kiedy śledzie się moczą, przygotowujemy sos.Obie cebule obieramy i kroimy na pół, a następnie na plasterki, aby otrzymać półksiężyce.Cebulę obsmażamy na ok 2-3 łyżkach oleju wraz z zielem angielskim i listkiem laurowym, aż będzie szklista. Następnie dodajemy curry i cynamon, mieszamy. Dodajemy keczup oraz koncentrat. Zaostrzamy smak czarnym pieprzem i ewentualnie szczyptą pieprzu cayenne.Z solą ostrożnie - trzeba pamiętać, że śledzie będą słone.Sos studzimy (w zimie znakomicie nadaje się do tego celu balkon. W lecie można sobie pomóc wstawieniem rondelka z sosem do większego garnka z zimną wodą). Nie spieszcie się i absolutnie nie zalewajcie śledzi gorącym sosem! Zrobią się miękkie i mniej smaczne.Zimny sos mieszamy z pokrojonymi śledziami i odstawiamy do lodówki na co najmniej godzinę, by smaki się wymieszały. 