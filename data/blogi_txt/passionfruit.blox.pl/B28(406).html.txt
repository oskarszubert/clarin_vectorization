Oczywiście, wcale tego typu przekąsce nie musi towarzyszyć piwo ani żaden inny alkohol, jednak faktem jest, że znakomicie pasuje ona do zimnego piwa. Świetnie sprawdzi się na różnego rodzaju imprezach, kiedy chcemy przygotować coś smacznego, nie spędzając jednocześnie całych godzin w kuchni. Dobrze pasuje także do śniadaniowej herbaty. Jest smaczna zarówno na zimno, jak i na ciepło. Poziom ostrości można łatwo dostosować do swojego gustu. Inspiracja: jedna z winiarni na Grinzingu (Austria). ok. 20 cm kiełbasy2-3 łyżki śmietankowego kremowego serka kanapkowego (typu twarożkowego, Frischkäse)3-4 łyżki ajvaru (dałam pół na pół, ajvar ostry z łagodnym. Jeśli używacie tylko łagodnego, ostrość można nadać za pomocą chili)1 nieduża cebulaszczypiorek do dekoracjichleb (świetnie smakuje zarówno na ciemnym pieczywie, jak i na jasnym.)Kiełbasę mielemy w malakserze na pastę. Dodajemy serek, ajvar i bardzo drobno posiekaną cebulę. Dokładnie mieszamy. Ew. doprawiamy do smaku solą i/lub chili.Pastę rozsmarowujemy na świeżym pieczywie.Podajemy na zimno lub na ciepło - wówczas podpiekamy kanapki w piekarniku aż do momentu, gdy brzegi pieczywa będą złote. Dekorujemy szczypiorkiem.Polecam także inne potrawy z użyciem ajvaru:Penne z sosem ajvarowym                                 Pasta ajvarowa Kurczak z cytryną po kopenhasku  a la Nyhavn Kurczak w stylu bałkańskim pod serową pierzynką Zupa  Meksykanka 