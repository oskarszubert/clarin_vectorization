Leczo ( węg. Lecsó ) jest tradycyjną narodową potrawą, łącząca trzy ulubione składniki Węgrów: paprykę, pomidory i ... paprykę! Tyle, że w proszku. Danie składa się w równych częściach z papryki, pomidorów i cebuli, duszonych razem. Oryginalnie do smażenia używa się smalcu, który wegetarianie mogą jednak zastąpić olejem. Także dodatek mięsa jest opcjonalny: można dodać kiełbaski, parówki czy boczek lub pozostać przy wersji podstawowej. Tak czy inaczej, danie stanowi pyszną propozycję na obiad lub ciepłą kolację. Wspaniale smakuje z ziemniakami lub świeżym pieczywem.1 czerwona papryka1 żółta papryka2 pomidory2 cebule1 ząbek czosnku2 łyżeczki papryki słodkiej w proszkuszczypta ostrej paprykipieprz i sól do smakusmalec lub olej do smażeniaew. kiełbasa, parówki, boczek.Cebule obrać, przekroić na pół i pokroić na plastry, by otrzymać półksiężyce. Podsmażyć na 2 łyżkach smalcu. Dodać pokrojoną paprykę. ( Jeśli chcemy dodać wędlinę, to dodajemy ją właśnie teraz, i lekko podsmażamy na złoto ).Wsypać przyprawy i wymieszać, po czym od razu dodać obrane ze skórki i pokrojone w kostkę pomidory i przeciśnięty przez praskę czosnek. Wymieszać i dusić potrawę na małym ogniu, aż pomidory zamienią się w sos a papryka będzie miękka. ( Jeśli pomidory są wyjątkowo mało soczyste, można dodać 2-3 łyżki soku pomidorowego lub wody)Akcja "Paprykujemy" 