Smażony ryż to pyszny i pożywny posiłek, na przygotowanie którego wystarcza zaledwie kilka chwil, zwłaszcza, jeśli użyjemy wcześniej ugotowanego ryżu. Po wersji wegetariańskiej polecam bardzo smaczną wersję z boczkiem. Przepis z książki "Kuchnia chińska" Ching-He Huang.200 g ryżu2-3 jajka2/3 szklanki mrożonego zielonego groszkukilka plastrów wędzonego lub wędzonego i parzonego boczku - ilość wg uznaniasól do smakuew. szczypiorek1. Ryż ugotować i dobrze odcedzić. Można także użyć ryżu, który mieliśmy ugotowany wcześniej, i pozostał niewykorzystany. 2. Groszek ugotować na   pół miękko. Odcedzić.3.   W głębokiej patelni lub w woku rozgrzać olej. Smażyć pokrojony w kostkę boczek, aż będzie rumiany. Zdjąć go z patelni.Następnie na tym samym oleju smażyć ugotowany ryż przez kilka minut, energicznie mieszając. Kiedy ziarenka ryżu będą już   się swobodnie od siebie oddzielać, odsunąć ryż na bok patelni, tworząc   miejsce na jajka.Wlać na patelnię rozmącone jajka i smażyć, mieszając, aż do uzyskania dobrze wysmażonej jajecznicy.Jajecznicę   dobrze wymieszać z ryżem, dodać boczek oraz zielony groszek. Całość doprawić do smaku solą i pieprzem. Ja lubię dodać także trochę chili, by ryż był lekko pikantny. Posypać szczypiorkiem.  Podawać gorący. 