Pyszne, puszyste ciasteczka z konfiturą, takie na dwa kęsy. Przepis   pochodzi z książki Jane Grigson's English Food. Jak pisze autorka, małe   smażone w głębokim oleju ciasteczka były jednym z ulubionych przysmaków w   średniowieczu. Kiskshaws jako ostatnie z tego gatunku przetrwały do   wieku osiemnastego. Samo słowo jest lekko złośliwym zangielszczeniem   francuskiego wyrażenia "quelque chose", czyli "różności". Przypuszczam, że ciasteczka   można równie dobrze upiec w piekarniku, ale ponieważ robiłam je po raz   pierwszy, trzymałam się oryginalnej metody. Polecam do poobiedniej kawy - robi się je błyskawicznie. 1 opakowanie ciasta francuskiegogęsta konfitura ( użyłam marmolady   różanej- po pierwsze - ponieważ ją lubię, a po drugie - pozwoliło to na   zachowanie XVIII -wiecznego klimatu. Bardzo angielska będzie także   konfitura pigwowa lub morelowa)Ciasto rozwałkować. Wykrawać   krążki o średnicy ok 6 cm. Na środku układać niedużą porcję konfitury.   Brzegi posmarować wodą i mocno zacisnąć, a następnie skleić tak, jak pierogi. Skrawki pozostałego ciasta także rozwałkować i zrobić z nich   krążki i pierożki. Kiedy wszystkie pierożki będą gotowe, rozgrzać olej. ( Ja użyłam małego rondelka i oleju o głębokości ok. 1 cm)Smażyć   ciasteczka partiami, odwracając na drugą stronę, kiedy będą złote.   Ponieważ smażą się niezwykle szybko, należy uważać, by nie zbrązowiały.Osaczać na papierowym ręczniku.28 sztuk.Dni Kuchni Brytyjskiej, zorganizowane przez Tatter 