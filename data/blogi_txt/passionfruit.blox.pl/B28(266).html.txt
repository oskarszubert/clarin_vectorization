Oprócz miękkich Piernikowych serc lubię bardzo te kruche pierniczki, w szwedzkim stylu. Nazwa Pepparkakor wywodzi się od pieprzu, który niegdyś był do nich dodawany oprócz innych przypraw korzennych. Pierwsze pierniczki zostały najprawdopodobniej upieczone w Szwecji około roku 1300, kiedy to przyprawy do piernika znalazły się na liście wydatków związanych z przygotowaniami do ślubu króla Magnusa Erikssona z Blanką z Namur w 1334 roku. Początkowo pierniki uważano za lek i sprzedawano je w aptekach. Miały podobno mieć zbawienny wpływ przy leczeniu nerwowości.:) Dzisiejsze przepisy niewiele się różnią od tych średniowiecznych. Wówczas pieprz oraz inne przyprawy były oznaką bogactwa, i  nie każdego było na nie stać. Dziś to się na szczęście zmieniło, możemy zatem cofnąć się na chwilę w czasie i dzięki pierniczkom poczuć smaki, jakie jadano prawie 1000 lat temu.  500 g mąki pszennej200 g masła200 g cukru1 jajko2 łyżki miodu2 łyżki przyprawy do piernika2 łyżki ciemnego kakao1 łyżka mleka1 łyżeczka proszku do pieczenia1 łyżeczka sody oczyszczonej ( sody do pieczenia)szczypta soliMasło rozpuścić z łyżką mleka. Przelać do naczynia, w którym będziemy wyrabiać ciasto. Dodać cukier, sól, miód, przyprawę do piernika, kakao, proszek do pieczenia i sodę oraz jajko. wymieszać. Dodać mąkę i wyrobić elastyczne ciasto.Ciasto wałkować na grubość ok 4 mm i wycinać ciasteczka. Ciasto jest bardzo plastyczne, więc nie ma z tym kłopotów.Ciasteczka przenosić na blachę wyłożoną papierem do pieczenia.Piec 12 minut ( w zależności od grubości) w piekarniku nagrzanym do 200 st.Z tej porcji wyszło mi 50 piernikowych serc. 