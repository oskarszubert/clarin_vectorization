Upma to popularna potrawa śniadaniowa z południowych Indii. Ilu jest kucharzy, tyle sposóbów na przygotowanie upmy, ponieważ każdy dostosowuje ją do indywidualnych preferencji smakowych. Ja korzystam ze wskazówek Sanjay Thummy. Upma to coś więcej, niż połączenie smaków jej części składowych. Jeśli spytacie, czy to smakuje jak jajecznica z chlebem i ziemniakami, odpowiem: nie. To smakuje jak upma. To potrawa sama w sobie, cudowna eksplozja orientalnych smaków. Jeśli chcecie podczas śniadania odbyć krótką podróż do Indii, zachęcam do spróbowania :) To pyszne i pożywne danie, w którym czuje się mnóstwo domowego ciepła. porcja dla 1 osoby1 łyżka masła2 nieduże ziemniaki1/2 łyżeczki kuminu w ziarnakch1 żabek czosnku0,5 cm korzenia imbiru1/2 łyżeczki currychili do smaku1 nieduża cebula2 jajka1-2 pomidory, pokrojone w kostkęew. świeża kolendra lub pietruszka2 kromki chleba bez skórki (zwykły lub tostowy), drobno pokruszone (ręcznie lub za pomocą malaksera)Ziemniaki umyć, obrać, pokroić w małą kostkę (ok. 1,5 cm x 1,5 cm). Na dużej patelni lub w woku rozpuścic masło. Dodać kumin, posiekany ząbek czosnku, curry, chili oraz posiekany imbir. Dodać pokrojone ziemniaki. Oprószyć do smaku solą. Wymieszać. Smażyć pod przykryciem przez kilka minut, aż ziemniaki będą miękkie (pokrojenie ich na bardzo małe kawałki przyspiesza ten proces).Kiedy ziemniaki będą miękkie i lekko przyrumienione, dodać obraną, posiekaną cebulę, wymieszać i chwilę razem smażyć. Następnie na patelnię wbijamy jajka i smażymy całość dokładnie mieszając, aż jajka się zetną. Teraz dodajemy posiekane pomidory, kolendrę (ja nie przepadam, pominęłam) oraz pokruszony chleb. Mieszamy całość do połaczenia skadników.Jeśli upma wyjdzie zbyt sucha, wystarczy skropić ją wodą lub dodać więcej pomidora. Podajemy upmę na ciepło. 