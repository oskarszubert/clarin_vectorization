Lubicie takie dania, przy których nie trzeba się dużo napracować? Które praktycznie robią się same? Jeśli tak, poniżej przedstawiam jedno z nich.  Dzięki długiemu duszeniu w niskiej temperaturze mięso zachowuje soczystość i jest tak miękkie, że można oddzielać jego kawałeczki swobodnie widelcem. Od tej czynności zresztą pochodzi jego nazwa, czyli „Pulled pork” – Ciągnięta Wieprzowina.  To popularne danie kuchni Stanów Zjednoczonych, występujące jednak też i w innych krajach. Przygotowane w ten sposób mięso można podać jako obiad, wraz z Waszymi ulubionymi dodatkami, lub porwać na małe kawałeczki i użyć do kanapek, jak robią to Amerykanie. Obie wersję są godne polecenia, ponieważ delikatne mięso z pysznym sosem w stylu barbecue smakuje wyśmienicie zarówno na ciepło, jak i na zimno. 1 kg łopatki wieprzowej ( w jednym kawałku lub w kilku, to bez znaczenia)1 duża cebula3 ząbki czosnku200 ml keczupu2 łyżki koncentratu pomidorowego2 łyżki musztardy2 łyżki sosu Worcestershire2 łyżki octu winnego1 łyżeczka słodkiej papryki1 łyżeczka cukru1 listek laurowy1/2 łyżeczki mielonego kuminu1/2 łyżeczki mielonego czarnego pieprzuSól i mielone chili do smakuCebulę oraz czosnek obrać i posiekać. Podsmażyć na niewielkiej ilości oleju. Kiedy cebula się już zeszkli, dodać keczup i wszystkie pozostałe składniki. Gotować, mieszając, ok. 5 minut, aż sos zgęstnieje.  Mięso posmarować ze wszystkich stron lekko ostudzonym sosem. Ułożyć w naczyniu do zapiekania, które posiada pokrywkę, polać resztą sosu. Przykrycie naczynia jest bardzo ważne, ponieważ zapobiega wysychaniu mięsa. Piec w piekarniku nagrzanym do 140 stopni C przez 3 godziny. 