Pomysł na tę galaretkę zobaczyłam u Kabamaigi i od razu mnie zachwycił. Pomyślałam sobie: "genialne!". Tyle, że moje wykonanie jest zupełnie inne: użyłam gotowego, doprawionego już grzanego wina oraz soku wiśniowego, dzięki czemu galaretka jest klarowna. Efektem był przepyszny deser, dokładnie taki, jak mówi Kabamaiga: odpowiedni zarówno na huczną imprezę ( w zasadzie, na każdą imprezę z każdej okazji - wszyscy będą zaskoczeni  i zachwyceni ) jak i na romantyczną kolację.  Porcja na 2 osoby ( zatem przygotowujemy potrzebną nam wielokrotność tej porcji, biorąc pod uwagę liczbę osób)200 ml gotowego grzanego wina - u mnie "Grzaniec galicyjski")200 ml soku wiśniowego4 łyżeczki cukru ( zastygnięta galaretka jest dużo mniej słodka, niż płynna!)4 łyżeczki żelatyny. ( ilość zgodnie z instrukcją na opakowaniu)200 ml soku wiśniowego zagotować. (Jeśli przygotowujemy porcję dla większej ilości osób, także używamy tutaj tylko 200 ml, tyle wystarczy do rozpuszczenia żelatyny, bez względu na ilość przygotowywanych porcji.) W gorącym soku dokładnie rozpuścić żelatynę - ilość zgodnie z instrukcją na opakowaniu. Następnie dodać cukier i równie dokładnie wymieszać. Sok z żelatyną dodać do wcześniej przygotowanego wina (lub wina z pozostałym sokiem, jeśli szykujemy porcję dla więcej niż 2 osób), wymieszać i przelać do szklanek lub pucharków. Odstawić do lodówki do zastygnięcia.Przed podaniem udekorować bitą śmietaną. 