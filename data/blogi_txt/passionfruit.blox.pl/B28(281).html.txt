idealne połączenie delikatnego kurczaka z zapiekanym serem, wzbogacone nutą musztardy. Pyszne, błyskawiczne, niezawodne :) W podobny sposób można zrobić także inne mięso - karkówkę, schab (pieczemy wtedy dłużej, niż kurczaka), rybę.piersi z kurczaka, 3 łyżki majonezu, 3 łyżki musztardy Dijon, garść startego żółtego sera, tarta bułka. Kurczaka lekko rozbić i zamarynować w pikantnych przyprawach. (np. papryka ostra, papryka słodka, pieprz ziołowy) Ułożyć na blasze wyłożonej folią  do pieczenia, piekarnik rozgrzać do 200C. Majonez, musztardę i ser wymieszać, nałożyć grubą warstwę na filety. Posypać tartą bułką i piec, aż nabiorą złoto-brązowego koloru. 