Wystarczy zaledwie kilka chwil oraz ulubione dodatki, i pyszny deser, słodka kolacja lub przekąska gotowe :) Są pewne proste tajemnice udanych gofrów: gofrownica musi być naprawdę dobrze rozgrzana, a gotowe gofry należy studzić na kratce. Jeśli zaczniemy układać gofry jeden na drugim, zaparują i zrobią się miękkie. Dzięki  równomiernemu studzeniu gofry będą bardziej chrupkie. Ciasto na gofry nie musi być także bardzo słodkie, bo zazwyczaj podaje się je ze słodkimi dodatkami. 2 łyżki masła1/2 szklanki cukru2 jajka rozm. M2 łyżki miodu2 łyżeczki proszku do pieczenia1 szklanka mleka2 szklanki mąki pszennejŻółtka oddzielić od białek. Białka ubić na sztywną pianę (pomaga dodatek szczypty soli lub kilku kropel soku z cytryny).Masło rozpuścić. W dużej misce utrzeć dokładnie rozpuszczone masło z cukrem. Nadal miksując dodawać po jednym żółtku oraz miód. Wlać mlako, wymieszać. Partiami dodawać przesianą mąkę pszenną wraz z proszkiem do pieczenia. Dodać ubite białka, całość delikatnie lecz dokładnie wymieszać.Masa powinna być naprawdę gęsta - niczym gęsta śmietana.Na dobrze rozgrzaną gofrownicę wykładać łyżką ciasto, rozprowadzając je dokładnie na całej powierzchni miejsca na gofr (u mnie: 2 łyżki ciasta=1 gofr). Gofry piec, aż będą złote. Studzić na kratce.U mnie wychodzi 8 gofrów wielkości 12 cm x 12 cmPodawać z dowolnymi dodatkiami, jak : bita śmietana, cukier puder, owoce, sos czekoladowy, konfitura, sos toffi. 