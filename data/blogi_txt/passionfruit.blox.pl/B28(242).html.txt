Podany na słodko makaron z twarogiem (białym serem), zwany popularnie "kluskami z serem" to znane i lubiane danie, na które przepisu w zasadzie nikomu nie trzeba podawać. Jednak zdecydowałam się to zrobić z dwóch powodów: po pierwsze, z uwagi na czytelnikow bloga w innych krajach, dla których to danie wcale nie musi być tak oczywiste, jak dla Polaków, oraz - po drugie - może ktoś, kto świetnie zna przepis, nabierze smaku na to pyszne danie, do którego warto wykorzystać letnie owoce. :)W Polsce ta potrawa lubiana jest zarówno przez dorosłych, jak i przez dzieci. Jest to danie kuchni domowej, ciepłej i swojskiej, nie restauracyjnej. Podaje się je zarówno w domach, jak i w przedszkolach czy szkołach. Docenia się je ze względu na smak, szybkość przygotowania i niskie koszty. Mimo braku mięsa jest bardzo pożywne. To jedna z bardziej lubianych przeze mnie potraw w dzieciństwie, obok naleśników z serem i klusek leniwych.Kluski z serem i truskawkami500 g dowolnego makaronu250 g sera twarogowego (lub więcej)200 g gęstej kwasniej śmietanycukier do smakuew. truskawki lub jagodyMakaron ugotować zgodnie z przepisem na opakowaniu. Odcedzić.Owoce ugnieść wraz z cukrem. Twaróg rozkruszyć. Makaron wymieszać w dużym naczyniu (lub garnku) z owocami z cukrem (lub samym cukrem, jeśłi rezygnujemy z owoców), śmietaną i twarogiem. Podawać na ciepło.Kluski z serem 