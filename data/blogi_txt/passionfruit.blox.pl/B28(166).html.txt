Idealne danie na ciepłą pogodę i grilla. Jednak nawet w zimie pozwoli ono nam przypomnieć sobie smaki lata. Tak przygotowane warzywa mozna podać ze świeżym pieczywem, z ryżem, lub jako dodatek do dań mięsnych. Jeśli nie macie grilla (lub właśnie jest zima), równie świetnie wychodzą na patelni grillowej lub z piekarnika. Równie dobrze smakują na ciepło, jak i na zimno. warzywa: dowolna ilość, np.1 cukinia1 bakłażan1 czerwona papryka1 cebula1 opakowane sera fetadressing:3 łyżki oleju lub oliwy z oliwek2 łyżki octu winnegoząbek czosnkunatka pietruszkisól i czarny pieprz do smaku1. Bakłażana i cukinię kroimy w plastry, cebulę obieramy i kroimy w krążki, paprykę kroimy w kawałki. Zaczynamy krojenie od bakłażana - pokrojone plastry umieszczamy w misce z zimną wodą i 1 łyżeczką soli, co pozwoli na usunięcie z bakłażana goryczki. Następnie, po ok. 15 minutach, wyjmujemy je z wody i dokładnie osuszamy. Układamy warzywa na grillu (na tackach przeznaczonych do grillowania warzyw) lub na patelni grillowej i czekamy, aż się zrumienią. Przekładamy na drugą stronę i ponownie rumienimy.2. W międzyczasie przygotowujemy dressing.Mieszamy   olej (oliwę) z octem, dodajemy przeciśnięty czosnek i łyżkę posiekanej   natki pietruszki. doprawiamy do smaku solą i pieprzem. Gorące warzywa układamy w naczyniu i polewamy przygotowanym dressingiem. Można jeść od razu lub odstawić, by smaki dokładnie   się połączyły.Warzywa posypujemy pokruszonym serem feta i podajemy. 