Kartacze   są jednym z najbardziej popularnych produktów tradycyjnych w   województwie podlaskim, popularne są również na Litwie (wówczas   pojawiają się jako cepeliny).     Niekiedy są one faszerowane nie tylko mięsem, lecz też kiszoną   kapustą lub grzybami. Niektóre gospodynie nadziewają kartacze również makiem lub  serem. W 2005 roku ostały wpisane na listę produktów tradycyjnych Ministerstwa Rolnictwa i Rozwoju Wsi. Przepis z książki Robert Makłowicza "Smaki łowi Makłowicz przez cztery pory roku". Podobny przepis do tego w książce znajduje się na stronie Tesco. Ja podaję z książki, robiłam z połowy porcji.1,5 kg ziemniaków 100 g mąki pszennej1 łyżka mąki ziemniaczanej2 jajkasól500g mielonej wieprzowiny (użyłam z łopatki)1 cebula6 ząbków czosnku1 jajko1 łyżka majerankusól i świeżo mielony czarny pieprz do smakuokrasa: boczek, cebulaPołowę ziemniaków obrać i ugotować do miękkości w osolonej wodzie, odcedzić, przestudzić, przecisnąć przez praskę.Drugą   połowę ziemniaków obrać, zetrzeć na drobnej tarce. Odcisnąć sok.   Ziemniaki surowe od razu wymieszać z jajkami i ugotowanymi ziemniakami - wówczas masa nie ściemnieje.Wyciśnięty sok odstawić na kilka minut i odczekać, aż na dnie zbierze się krochmal. Sok zlać, krochmal   dodać do masy ziemniaczanej wraz z mąka pszenną i mąką ziemniaczaną.   Doprawiamy masę do smaku solą, by nie była mdła, i wyrabiamy, podsypując wg. potrzeb mąką,   aż przestanie się kleić do dłoni.Mięso mieszamy z obraną, bardzo   drobno posiekaną cebulą, obranym przeciśniętym czosnkiem, jajkiem i majerankiem. doprawiamy do smaku solą i czarnym pieprzem - masa powinna   być wyrazista w smaku, by po ugotowaniu nie pozostała mdła.Z ciasta odrywamy kulkę wielkości   mandarynki, formujemy z niej placuszek. Nadziewamy mięsem i zlepiamy   brzegi, formując w dłoniach podłużna kluskę o zwężających się brzegach. Kartacze wkładać na wrzącą, osolona wodę po kilka sztuk, tak, by się nie sklejały.Od momentu wypłynięcia na wierzch gotować ok. 10 minut.Podawać okraszone obraną, drobno posiekaną cebulą, podsmażoną wraz z pokrojonym w kostkę boczkiem.Z połowy podanej tu porcji wyszło mi 9 sztuk. 