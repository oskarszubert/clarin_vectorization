Jakie serniki lubicie najbardziej? Dla mnie sernik musi być bardzo serowy, konkretny, wilgotny, raczej ciężki. Słowa typu "leciutki", "puszysty" czy "jak chmurka" skutecznie mnie odstraszają. Żadnych chmurek! .  Sernik nowojorski jest dla mnie królem serników. Podobnie jak sernik londyński, jest to sernik, który nie rośnie w czasie pieczenia i nie opada. Mamy zatem gwarancję, że ciasto będzie wyglądało bardzo elegancko i nie pozapada się w nieprzewidywalne góry i doły, niczym wydmy w Parku Słowińskim. To, co mnie zachwyca w parku krajobrazowym nie koniecznie musi mi się pojawić na cieście. Cóż - tutaj to nie grozi. :)Jako spodu można użyć kruszonych herbatników ( przepis w "serniku londyńskim" lub ciasta kruchego - tak, jak w tym przepisie. Smacznego! Na spód:150 g mąki pszennej tortowej100 g masła50 g cukru1 jajko1 łyżeczka proszku do pieczeniaNa masę serową:1 kg sera twarogowego ( trzykrotnie mielonego). Im bardziej tłusty będzie ser, tym cięższy sernik. ( Ja użyłam sera w wiaderku "Pilos" z Lidla, 1,1 kg.) 150 g cukru100 g rozpuszczonego masła4 łyżki kwaśnej, gęstej śmietany 18% 6 jajek4 łyżki maki ziemniaczanejotarta skórka z 1 małej cytryny4 krople aromatu cytrynowegoNa polewę:150 ml  kwaśnej śmietany 18 %1 pełna łyżeczka cukru pudru zapach cytrynowy do ciasta (2 krople) Masło rozpuścić.Jajko   utrzeć z cukrem. Po trochu dodawać rozpuszczone masło, nadal ocierając.   Dodać proszek do pieczenia, wymieszać. Wsypać mąkę i wyrobić ciasto, aż przestanie się kleić do dłoni.  Ciastem wykleić spód formy do pieczenia.Twaróg ze śmietaną utrzeć w   malakserze lub  robotem kuchennym ( mikserem), dodając cukier i   po jednym jajku. Następnie dodać mąkę ziemniaczaną skórkę z cytryny i aromat. Cały czas ucierając, cienkim strumieniem wlewać masło, aż masa będzie   puszysta i kremowa, bez grudek. Masę  przelewamy do formy do pieczenia. Formę trzykrotnie "upuszczamy" na blat kuchenny z wysokości 10 centymetrów, aby pozbyć się pęcherzyków powietrza z masy. Sernik pieczemy przez 70 minut w piekarniku rozgrzanym do temp. 130 -140 st. ( nie powinien się zacząć rumienić. Jeśli mamy obawy, możemy go nakryć delikatnie papierem do pieczenia ) Następnie rozsmarowujemy polewę równą warstwą  na masie serowej i pieczemy jeszcze 10 minut.Wyłączamy piekarnik i pozostawiamy w nim sernik na godzinę przy uchylonych drzwiczkach.Następnie odstawiamy sernik do lodówki do całkowitego wystudzenia. Piekłam w formie o średnicy 24 cm. 