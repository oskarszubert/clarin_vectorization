Po kisielu czas na budyń :) Zrobienie go trwa dosłownie chwilę. Od bardzo dawna robię sama budyń oraz kisiel, ponieważ smak ich jest o wiele lepszy od tych z torebki, nie mówiąc już o braku konserwantów, barwników i ulepszaczy.Porcja na 2 osoby:0.5 litra mleka ( czyli ok. 2 szklanki)4 łyżki mąki pszennej3 łyżeczki cukru1 łyżeczka cukru waniliowego2 łyżki masła ( ok. 1.5 - 2 cm plasterek masła odkrojonego z kostki)ew. 1 łyżeczka ciemnego kakaoDo garnka wlewamy 1.5 szklanki mleka i wsypujemy cukier. Gotujemy. Jeśli chcemy budyń czekoladowy, to dodajemy teraz także kakao.W połowie szklanki pozostałego mleka rozpuszczamy mąkę, mieszając dokładnie, by nie było grudek, bo to oznacza grudki w budyniu.Kiedy mleko się zagotuje, zmniejszamy płomień i wlewamy mleko z mąką, mieszając. Niech się razem zagotuje. Dodajemy masło i gotujemy 5 minut. Podczas gotowania mieszamy i pilnujemy, by nie przywarł do dna, bo budynie lubią to robić ;)Gotowe! Rozlewamy do salaterek, podajemy. 