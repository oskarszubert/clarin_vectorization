Tak to już u nas w domu jest, że nie przygotowujemy potraw wyłącznie o określonej porze roku, tylko wtedy, kiedy mamy na nie smak. Cały rok - gdy tylko mamy na to ochotę - przygotowujemy rybę po grecku, pączki, żurek z jajkiem, czy piernik. Nikt u nas raczej nie wyobraża sobie, by na piernik czekać cały rok... zwłaszcza na taki piernik! :) To mój ulubiony przepis, na taki naprawdę tradycyjny w smaku piernik, a przy tym łatwy i szybki w wykonaniu.  Tym natomiast, którzy mają ochotę na wypróbowanie czegoś nowego, polecam także pyszny Piernik z jabłkami.200 g masła ( 1 kostka)150 g cukru (ok. 2/3 szklanki)100 ml miodu100 ml gęstej śmietany 12 %5 jajek wielkość M1 łyżeczka proszku do pieczenia1 łyżeczka sody2 łyżki ciemnego kakao1 łyżka przyprawy do piernikaok. 220 g mąki pszennej typ 550 (ok. 1 i  1/2 szklanki)2-3 krople aromatu arakowego- ja daję jeszcze 2 łyżki melasy, ponieważ daje ona korzenny posmak i piękny kolor, ale jest to opcjonalne1/2 szklanki powideł śliwkowych1/2 łyżeczki cynamonu1 polewa czekoladowaŻółtka oddzielić od białek.Cukier utrzeć dokładnie z rozpuszczonym masłem. Nadal ucierając, dodać miód i śmietanę oraz żółtka. Dodać kakao, przyprawę do piernika (melasę - opcjonalnie), aromat, proszek do pieczenia i sodę. Wymieszać, po czym nadal ucierając dodawać partiami  mąkę.Białka ubić z dodatkiem szczypty soli. 1/3 ubitych białek dokładnie wymieszać z przygotowanym ciastem. Resztę białek również wymieszać, lecz ostrożnie, by nie zniszczyć piany.Ciasto przelać do formy wyłożonej na dnie papierem do pieczenia (łatwiej je będzie wyjąc).Piec ok. 45-50 min w piekarniku nagrzanym do 170 st.Ciasto wyjąc i wystudzić.Wystudzone ciasto przekroić na pół w poprzek, by otrzymać 2 blaty.W małym rondelku zagotować powidła wraz z cynamonem. Gotować mieszając przez 1 minutę.Gorącymi powidłami posmarować dolny blat ciasta, po czym przykryć go drugim blatem i docisnąć. (Gorące powidła ładnie skleja obie warstwy ciasta. Zimne - nie.)Na koniec polać ciasto polewa czekoladową i odstawić do zastygnięcia.Piekłam w formie 25 cm x 30 cm. 