Gomashio to japońska przyprawa, której nazwa składa się z dwóch słów: "sezam" (ごま, goma) i "sól" (塩, shio). To w zasadzie wyjaśnia wszystko: sól sezamowa lub raczej sezam solny. Dzięki połączeniu prażonego sezamu z solą (w stosunku 5:1, czyli na 5 części sezamu używamy 1 części soli) uzyskujemy wspaniałą, niezwykle aromatyczną i intwnsywną w smaku mieszankę, która ma wiele zastosowań. Możemy posypywac nią ryż, warzywa, gotowe potrawy, a nawet... pieczywo z masłem :) To znakomita przyprawa dla osób, które chciałyby w swoim jadłospisie ograniczyć ilość soli, lecz nie chcą z niej zupełnie rezygnować. Można kupić gotową mieszankę gomashio w sklepie, jednak zdecydowanie lepszym (i dużo tańszym!) rozwiązaniem jest przygotowanie jej samemu. Jest to niezwykle proste, a produkt stojący nie wiadomo jak długo na sklepowej półce nigdy nie zastąpi zapachu świeżo prażonego sezamu.        Ziarna sezamowe są bogatym źródłem protein, witamin A, E,   witamin z grupy B, magnezu, potasu, wapnia, żelaza, cynku i fosforu. Dzięki wysokiej zawartości aminokwasów sezam jest bardzo łatwo   przyswajalny przez organizm. Dzięki zawartości nisko cholesterolowych tłuszczów z grupy omega 3 i takim substancjom jak sesamol i sesamolina, które są najlepszymi znanymi   naturalnymi przeciwutleniaczami, sezam może mieć wpływ na spowalnianie procesów starzenia w organizmie. Zdecydowanie więc warto wprowadzić go do swojej diety.5 łyżek sezamu1 łyżka soli (ja używam soli morskiej)Na suchej patelni prażymy sezam, mieszając, aż będzie złoty.Przesypujemy go do miseczki, by wystygł. Uwaga, prażony sezam jest naprawdę gorący, nie dotykamy go!Prażony sezam należy zemleć (ja używam malaksera), następnie dodajemy sól i ponownie włączamy urządzenie na kilka sekund.Przyprawę przechowujemy w zamkniętym pojemniku. 