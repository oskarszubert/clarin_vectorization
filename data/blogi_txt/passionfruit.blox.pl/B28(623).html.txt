Ta zupa mnie szczerze zachwyciła. Jest wyborna. Pyszne jest w niej wszystko: od zupy, poprzez   prażone płatki migdałowe, aż do pietruszki na wierzchu. Wszystkie smaki   są genialne i idealnie współgrają. To zupa, której nie powstydzi się najelegantsze przyjęcie. To zupa, która podnosi na duchu, gdy jesteśmy   sami w domu. A przy tym robi się tak prosto i szybko, że wręcz nie   wypada jej nie spróbować. Przepis pochodzi z miesięcznika 'Moje gotowanie", a mam go od nieocenionej Seniorki.6 dużych ziemniaków2 cebule3 łyżki masła lub oleju (ja użyłam 2 łyżek masła i 1 łyżki oleju, by zapobiec przypalaniu się masła) 3 czubate łyżeczki curry3 szklanki bulionu lub wody (użyłam wody)1/2 szklanki kwaśniej śmietany 18 %1 łyżka soku z cytryny1 ząbek czosnkugarść płatków migdałowychsiekana natka pietruszkipieprz i sól do smakuew. chili do smakuZiemniaki obieramy, myjemy i kroimy w kostkę. Cebulę obieramy i siekamy w kostkę. Masło/olej rozgrzać w rondlu, wrzucić cebulę i ziemniaki, zrumienić. Oprószyć   curry i smażyć jeszcze 2 - 3 minuty. Zalać gorącym bulionem, przykryć i gotować ok.15 minut, aż ziemniaki będą całkiem miękkie. Zupę zmiksować lub utrzeć blenderem wraz z ząbkiem czosnku. Kilka łyżek zupy wymieszać ze śmietaną i   połączyć z resztą zupy.  Przyprawić sokiem z cytryny, solą i   pieprzem oraz ew. chilli, jeśli lubimy pikantne smaki. Ja lubię.Płatki migdałowe zrumienić na suchej patelni - uważać, żeby   nie spalić, mają być lekko rumiane. Zupę podajemy posypana płatkami migdałowymi i natką. 