Postanowiłam, że nie będę wiele mówić o tych tostach: są pyszne, pyszne, przepyszne! Wchodzą do stałego menu. Wspomnę tylko, że pochodzą z kuchni rosyjskiej oraz - musicie ich spróbować! :)250 g pieczarek1 cebula2 łyżki białego wina2 łyżki gęstej kwaśnej śmietany1 łyżka mąkisól, pieprz, papryka4 plastry pieczywa tostowegostarty żółty ser2 łyżki oleju do smażeniaCebulę posiekać, pieczarki pokroić w cienkie plastry. Usmażyć na oleju aż będą złote.W tym czasie podpiec lekko tosty w tosterze, aby były złote. Do pieczarek dodać sól i zmielony czarny pieprz, szczyptę słodkiej papryki oraz 2 łyżki wina. Zamieszać.W 2 łyżkach śmietany rozmieszać łyżkę mąki. Dodać do pieczarek, zamieszać. Zdjąć patelnię z palnika.Pieczarki   układać na tostach, posypać niewielką ilością sera żółtego, podpiec chwilę w piekarniku lub opiekaczu, by ser się rozpuścił. 