Kluski śląskie to sztandarowe danie tej kuchni, uwielbiane także w   innych regionach. Idealnie pasują jako dodatek do mięs. Można podawać je   także samodzielnie z sosami (np. grzybowym) i surówką. Przepis z   książki "Śląska kucharka doskonała" Elżbiety Łabońskiej, wyd. Fundacja dla   Śląskiego Instytutu Naukowego, 1989. Kluski śląskie wpisane są na listę   produktów tradycyjnych województwa opolskiego oraz osobno śląskiego.1 kg ziemniakówmąka ziemniaczanasól do smakuew. 1 jajko*Ziemniaki umyć, obrać, pokroić na kawałki. Ugotować w osolonej wodzie do miękkości. Odcedzić, przecisnąć przez praskę. Przeciśnięte ziemniaki   ułożyć w misce, powierzchnię wyrównać. Podzielić na 4 części, jedną   część wyjąć. W powstałe miejsce wsypać tyle samo mąki ziemniaczanej plus   jedną łyżkę więcej. Dodać ponownie wyjęte ziemniaki. Masę posolić do   smaku i wyrobić. Z masy formować jednakowej wielkości kulki (wielkości   małej mandarynki), tocząc je w dłoniach. Za pomocą małego palca lub trzonka drewnianej łyżki zrobić w każdej wgłębienie. Kluski układać na   desce wysypanej mąką ziemniaczaną.Kluski wykładać na wrzącą osoloną wodę. Po włożeniu delikatnie zamieszać   od dna łyżką, by się nie przykleiły. Gotować do wypłynięcia, miękkość   sprawdzić na 1 sztuce - czas gotowania zależny od wielkości klusek.* można do masy dodać 1 jajko, choć  Łabońska tego nie robi. 