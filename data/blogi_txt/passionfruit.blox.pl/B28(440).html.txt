Dziś chciałabym Wam zaproponować bardzo smaczne, pachnące latem ciasto. Choć początkowo wygląda ono może na skomplikowane, to tylko pozory - w rzeczywistości jest bardzo proste i szybkie do przygotowania, a dzięki swojemu eleganckiemu wyglądowi może być ozdobą zarówno świątecznego stołu, jak i codziennej kawy. Poza sezonem można użyć owoców mrożonych. To ciasto jest pyszne nie tylko z truskawkami: można także użyć malin, jagód lub porzeczek - efekt będzie równie dobry.ciasto:4 jajka4 łyżki cukru4 łyżki mąki1 łyżeczka proszku do pieczeniacukier waniliowykrem:250 g sera mascarpone200 ml śmietany 30%200 g truskawek4 łyżki cukru pudru - do smakuśmietan- fixUtrzeć żółtka i cukier waniliowy z 4 łyżkami cukru.Dodać 4 łyżki mąki i 1 łyżeczkę proszku do pieczenia. Zmiksować.Białka ubić na sztywną pianę (pomaga w tym dodatek kilku kropel soku z cytryny). Delikatnie wmieszać ubitą pianę do ciasta.Ciasto rozsmarować na papierze do pieczenia ułożonym na blasze, nadając mu kształt prostokąta.Piec w piekarniku nagrzanym do 180 st. ok. 10 min, aż brzegi ciasta się będą złote. Papier oderwać od ciasta. Od razu zwinąc roladę wraz z papierem i na chwilę tak pozostawić. Dzięki temu ciasto "przyzwyczai się" do zmiany kształtu i nie popęka.Umyte i pozbawione listków truskawki pokroić w małe kawałki. Dokładnie wymieszać z mascarpone i cukrem. Śmietanę ubić na sztywno wraz z śmietan fixem. Delikatnie wymieszać z masą truskawkową. Krem rozsmarować na cieście, po czym ostrożnie zwinąć roladę.Gotowe ciasto posypać cukrem pudrem i odstawić do lodówki do wychłodzenia.Kilka słów o zwijaniu :) Roladę najlepiej zwijać, gdy jest jeszcze lekko ciepła. Tyle, by krem/nadzienie  nie popłynął, ale nie zimna, wtedy nie popęka. Ciasto smaruje się nadzieniem, pozostawiając z jednego brzega nieposmarowany pasek ok. 5 cm, by przy zwijaniu ciasta krem się nie wycisnął. Teraz trzeba zwijać pomału roladę, uważając by jej nie połamać. Wbrew pozorom, nie jest to tak trudne :) 