Przepyszna propozycja dla miłośników śledzi, którą poleciła mi Hazo.  Dzięki zalewie z oleju śledzie z octu mają dużo łagodniejszy smak, który wspaniale komponuje się z suszoną żurawiną. Bardzo polecam, po pierwsze dlatego, że są pyszne, a po drugie, ponieważ są to jedne z najłatwiejszych do wykonania śledzi na świecie, które praktycznie robią się same :)1 słoik płatów śledziowych w occie (tzw. a la Bismarck)1 duża cebulaok. 100 g suszonej żurawinyczarny pieprz do smakuolejCebulę obieramy, kroimy w piórka, szklimy na patelni na oleju. Wystarczy dosłownie chwila, cebula powinna nabrać szklistego koloru lecz pozostać jędrna, nie rumienimy cebuli. Zdejmujemy cebulę z patelni, odstawiamy do wystygnięcia.Żurawinę przelewamy na sicie wrzątkiem. Płaty śledziowe wyjmujemy ze słoika, krótko opłukujemy pod zimną wodą. Kroimy w nie za małe kawałki.Zalewę ze słoika wylewamy, wraz ze znajdującą się tam cebulą, przyprawami, etc. - nie będzie nam potrzebna. Słoik myjemy.Cebulę mieszamy z żurawiną, przyprawiamy wg. własnego smaku czarnym pieprzem - nam smakuje, jak jest go sporo. Potem dodajemy śledzie, bardzo delikatnie mieszamy (aby nie uszkodzić śledzi), po czym przekładamy całość do umytego słoika. Do słoika ze śledziami nalewamy do pełna oleju, słoik zakręcamy i odstawiamy do lodówki.Podajemy na drugi dzień ze świeżym pieczywem.------------------------------------------------------ ------------------------Jest mi ogromnie miło napisać, że Berrypunch z bloga Czekoladowa kraina nominowała mój blog do nagrody Liebster Blog. Zazwyczaj nie biorę udziału w żadnych konkursach, więc nie będę nominowała kolejnych blogów do zabawy (zresztą, gdybym miała wybrać blogi, które uważam za godne nagrodzenia, było by ich zdecydowanie więcej, niż dopuszczają reguły gry:) ), ale chętnie oczywiście odpowiem na pytania zadane przez Berrypunch. 1.Jakie śniadanie jesz najczęściej?- najchętniej coś na ciepło, by się ogrzać na początek dnia. Obowiązkowo z kawą!  2.Ulubiony deser z dzieciństwa?- sernik na zimno z czerwoną (koniecznie) galaretką  3.Które święta lubisz najbardziej pod względem jedzenia ?- zdecydowanie Wielkanoc - potrawy są bardziej różnorodne  4.Lody czy ciasto?hmmmm... trudne pytanie, dlaczego nie ma opcji "pieczony kurczak"? :) Chyba ciasto, jeśli już.  5.Lubisz bawić się przepisami czy raczej starasz się iść krok po kroku jak zostało napisane?- to zależy. Jeśli chcę spróbować czegoś nowego, egzotycznego, to aby poznać oryginalny smak tej potrawy, zazwyczaj trzymam się za pierwszym razem oryginału. Jednak najczęściej dostosowuję przepis do naszego smaku, lub wykorzystuję moje ulubione metody przygotowywania potrawy. To moim zdaniem jest najważniejsze w kuchni: nie gotujemy z książki DLA książki, tylko dla prawdziwych ludzi, którym to powinno smakować! Dlatego każdy przepis trzeba w jakimś zakresie dostosować do własnego gustu. 6.Gdzie jadłaś najlepsze gofry?- w Brukseli. Były z bitą śmietaną :)  7.Owoce morza czy schabowy?- schabowy. Na owoce morza mam alergię.  8.Gdzie zapisujesz wszystkie przepisy?- w Wordzie, w plikach tematycznych.  9.Co byś kupiła do kuchni gdybyś nie musiała za to płacić?- hmm.... Nic mi nie przychodzi na myśl.... chyba, że w ogóle większa kuchnia jako taka :) (pomieszczenie).  10.Czy korzystasz z zagranicznych stron z przepisami?- oczywiście, bardzo sobie cenię oryginalne źródła przepisów. Zarówno strony zagraniczne, jak i blogi.  11.Kiedy jestem zła/smutna to...- idę spać. Lub najpierw długo czytam w wannie, a potem idę spać :) 