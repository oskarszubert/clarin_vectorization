Przepyszne połączenie czekoladowego ciasta z czekoladowo- orzechowym kremem. Przygotowanie rolady nie jest wcale trudne - a efekt jest naprawdę bardzo dekoracyjny. To pyszne i eleganckie ciasto, idealne na każdą okazję. Ta rolada jest wyjątkowo prosta - 10 min pieczenia ciasta plus błyskawiczny w wykonaniu krem ( pomysł na krem wypatrzony u Dorotus ) Polecam :). ciasto:4 jajka 4 łyżki cukru  8 łyżek mąki2 łyżki ciemnego kakao  1 łyżeczka proszku do pieczeniacukier waniliowykrem:250 g sera mascarpone5-6 łyżek kremu typu nutellaSer mascarpone zmiksować dokładnie z nutellą.Ciasto:2 białka ubić na sztywną pianę (pomaga w tym dodatek kilku kropel  soku z cytryny)Utrzeć 2 jajka, 2 żółtka i cukier waniliowy z 4 łyżkami cukru.  Dodać 8 łyżek mąki, kakao i 1 łyżeczkę proszku do pieczenia. Zmiksować. Delikatnie wmieszać ubitą pianę.Ciasto rozsmarować na papierze do pieczenia ułożonym na blasze, nadając mu  kształt prostokąta. Piec w piekarniku nagrzanym do 180 st. ok. 10 min, aż brzegi ciasta się będą złote.  Papier oderwać od ciasta.  Ciasto posmarować kremem.   Roladę zwinąć, odłożyć do lodówki do zastygnięcia.   Można polać polewą czekoladową lub posypać cukrem pudrem.Kilka słów o zwijaniu :) Roladę   najlepiej zwijać, gdy jest jeszcze lekko ciepła. Tyle, by   krem/nadzienie nie popłynął, ale nie zimna, wtedy nie popęka. Ciasto,   po odklejeniu od niego papieru, smaruje się  nadzieniem, pozostawiając z   jednego brzega nieposmarowany  pasek ok. 5 cm, by przy zwijaniu ciasta krem  się nie wycisnął. Teraz  trzeba zwijać pomału roladę, uważając by jej nie połamać. Wbrew pozorom, nie jest to tak trudne :)Polecam także roladę serowo- jabłkową. 