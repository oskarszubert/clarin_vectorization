Babka piaskowa to jeden z tych ciepłych, pysznych domowych wypieków, kojarzących się ze spotkaniami rodzinnymi, poobiednią kawą i wizytami u babci :) . Poniżej znajdziecie przepis na puszystą,  łatwą i szybką w wykonaniu babkę. Tradycyjny smak jest tutaj ożywiony dzięki dodatkowi marmolady. Polecam :)4 jajka ( M )pół szklanki cukru1 cukier waniliowy4 łyżki mąki ziemniaczanej3/4 szklanki mąki pszennej1 i 1/2 łyżeczki proszku do pieczenia100 g ( pół kostki) masłamarmolada twarda - różana lub wieloowocowa (marmolada twarda nadaje się do tego typu wypieku najlepiej, ponieważ dobrze wytrzymuje wysokie temperatury i się nie rozpuszcza. Ze zwykłym dżemem ciasto może się nie udać. )Masło rozpuścić i odstawić, by ostygło. Jajka utrzeć z cukrami na biały, puszysty krem ( zajmie to kilka minut). Wsypać mąkę ziemniaczaną oraz pszenną. Dokładnie wymieszać. Dodać proszek do pieczenia, wymieszać.Na końcu dodać do ciasta rozpuszczone masło. Wymieszać. Ciasto powinno mieć konsystencję gęstej śmietany.Ciasto przelać do formy. Na wierzchu ułożyć małe kawałki marmolady, zachowując między nimi odstępy. Lekko wcisnąć marmoladę w ciasto, by była nim przykryta. (To ważne, by kawałki były nieduże. Nie dajcie się ponieść pokusie posiadania dużej ilości marmolady w cieście! Zbyt duże kawałki, ułożone bez odstępu, dadzą potem nieładny efekt dziury w cieście.) Piec w piekarniku nagrzanym do 180 st. przez 40-50 minut, do suchego patyczka.gotowe ciasto posypać cukrem pudrem.Piekłam w formie o wymiarach 24 x 9 cm. 