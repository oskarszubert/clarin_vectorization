Pochodzę z Mazowsza, tak, jak te zabawne ciasteczka. Zostały one wpisane na listę produktów tradycyjnych województwa mazowieckiego przez Ministrestwo Rolnictwa i Rozwoju Wsi. Jak podaje Ministerstwo, ciastka te w przeszłości pieczono na Nowy Rok niemal w każdym domu na   terenie Puszczy Białej. Ich nazwa prawdopodobnie pochodzi od   niemieckiego słowa „Pfefferkűchen”, co sugerowałoby, że przepis do   Polski trafił z zachodu. Natomiast użycie miodu jako niezbędnego   składnika fafernuchów wskazywałoby na pokrewieństwo z ciastem   piernikowym. W smaku są cymamonowo miodowe, z pieprzną nutą - bardzo ciekawe. Generalnie są to dość twarde ciasteczka, podobne do pierniczków, lecz stopień twardości możemy regulować długością czasu pieczenia. Polecam. ok. ½ kg marchwi – u  mnie były to 6 średniej wielości marchewki 1 szklanka wody ½ szklanki cukru 2 łyżki miodu 1 łyżeczka cynamonu ½ łyżeczki mielonego  czarnego pieprzu  2 łyżeczki proszku  do pieczenia ok. 3 szklanek mąki pszennej   Obraną marchew zetrzeć na drobnej tarce lub przy użyciu malaksera.  Przełożyć do garnka i zalać szklanką wody. Dodać cukier. Gotować ok. 5 minut, aż marchew trochę zmięknie.Całkowicie wystudzić. Do marchwi dodać miód, cynamon, pieprz i proszek do pieczenia. Dokładnie  wymieszać. Następnie stopniowo dodajemy mąkę, wyrabiając ciasto – ilość mąki  zależy od ilości soku, jaki wytworzy marchewka. Celem jest uzyskanie zwartego,  elastycznego, nie klejącego się do dłoni ciasta – takiego, jak ciasto na  kopytka – nie za twarde. Z ciasta odrywamy kawałki, z których toczymy wałeczek o grubości ok. 2 cm. Kroimy go ukośnie – tak, jak kopytka. Ciasteczka układamy na wyłożonej papierem  do pieczenia blasze. Pieczemy w piekarniku nagrzanym do temp. 180 st. C przez  25 minut. Ten czas pieczenia pozwala uzyskac ciastka o twardawym wierzchu i średnio-miękkim środku. Gotowe ciastka posypujemy cukrem pudrem. Wychodzą 2 blachy ciastek. 