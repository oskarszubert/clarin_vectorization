Bardzo smaczny i łatwy w wykonaniu chlebek, idealny dla osób lubiących charakterystyczny smak ciemnego chleba.zaczyn:150 ml wody 1 łyżeczka drożdży instant 1 łyżeczka cukru 100 g mąki pszennej typ 650 --------------------------ciasto:250 ml maślanki 1/2 łyżeczki drożdży instant 150 g mąki pszennej razowej typ 2000 200 g mąki pszennej typ 650 2 łyżki mąki żytniej 1 łyżeczka soli 2 łyżki melasy Drożdże rozmieszać w 150 ml ciepłej wody, dodając cukier i tyle mąki, by uzyskać konsystencję gęstej śmietany. Odstawić na 6 godzin.W lekko podgrzanej maślance rozmieszać drożdże. Dodać do przygotowanego zaczynu wraz z solą i melasą. Następnie wsypać mąkę razową i dobrze wymieszać. Dodać mąkę typu 650 i wyrobić na gładkie, spójne ciasto. W razie potrzeby podsypać więcej mąki, ale nie za dużo, by nie wyszedł za twardy, najlepiej dodawać stopniowo. Odstawić do wyrośnięcia na godzinę. Po tym czasie ciasto wyrobić ponownie, odgazować, uderzając w nie dłonią, i uformować bochenek i/lub włożyć chleb do formy. Pozostawić do wyrośnięcia na kolejną godzinę.Piec w piekarniku nagrzanym do temp. 240 st. przez 10 minut. Po tym czasie spryskać wnętrze piekarnika wodą i obniżyć temperaturę do 180 st. Piec jeszcze 20-30 minut, do suchego patyczka. Studzić na kratce, wyjęty z formy. 