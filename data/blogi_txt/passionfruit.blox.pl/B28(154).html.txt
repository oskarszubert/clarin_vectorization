Fusilli, czyli świderki, to mój ulubiony rodzaj makaronu. Przede wszystkim - ładne. Poza tym - wg. mnie najlepiej "przyjmują" wszelkie sosy, w związku z czym smak potrawy jest tym bardziej intensywny. Świderki z tuńczykiem to już pełnia szczęścia - szybkie, smaczne i sycące danie, idealne na zimowe wieczory, kiedy wracamy do domu wymarznięci i zmęczeni, bez sił na przygotowanie czasochłonnych dań.1. Makaron ugotować. Odcedzić.2. Kiedy makaron się gotuje, podsmażamy na oleju posiekaną drobno cebulę. Dodajemy pokrojone w kostkę 2 pomidory, najlepiej - obrane. Mieszamy, doprawiamy solą i pieprzem, wciskamy ząbek czosnku. Dusimy, aż z pomidorów zrobi się sos.3. Dodajemy odsączonego tuńczyka w oleju, z puszki, mieszamy. Dodajemy dla koloru 2 łyżki keczupu. Mieszamy z makaronem. Danie podajemy osypane parmezanem. 