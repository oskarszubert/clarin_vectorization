Ile jest domów i gospodyń (gospodarzy), tyle jest metod przygotowywania bigosu i kiszonej kapusty. Nam natomiast najbardziej smakuje on nie z dodatkiem śliwek, grzybów czy wina, lecz w jak najprostszej formie, którą zdecydowanie wolimy od klasycznego bigosu. Jeśli ktoś jednak te dodatki lubi, nie ma przeszkód, by ich użyć. Nie namawiam nikogo do porzucenia przepisów prababć :) przedstawiam jedynie przepis na szybką duszoną kiszoną kapustę w bigosowym stylu w ulubionej przeze mnie wersji. :)0,5 kg kiszonej kapusty - najlepiej takiej, która ma dodatek marchwi. Jeśli nie ma, dodajemy dodatkowo 1 marchew obraną i startą na tarce (duże oczkach)kiełbasa - dowolna ilość, ja używam całego pętka o długości ok. 30 cm1 duża cebula4 ziarna ziela angielskiego2 listki laurowe1 łyżeczka kminku w ziarnach3 łyżeczki przecieru pomidorowegoczarny pieprz i sól do smaku1 łyżka mąki1 łyżka masłaolejKiszoną kapustę dobrze odcisnąć i drobno posiekać.Cebulę obrać i posiekać w kostkę. Kiełbasę pokroić w półplastry.Cebulę wraz z kiełbasą zrumienić w garnku na niewielkiej ilości oleju, mieszając.Kiedy kiełbasa będzie lekko rumiana, dodać posiekaną kiszoną kapustę, ziele angielskie, listek laurowy, kminek i pieprz. (jełśi uzywamy kapusty bez marchewki, dodajemy w tym momencie takze startą marchew). Całość zalać taką ilością wrzącej wody, by przykryła kapustę. Wymieszać.Kapustę dusić na małym ogniu aż będzie miękka, ok. 40 minut.Dodać koncentrat pomidorowy, wymieszać.Na patelni przygotować zasmażkę z 1 łyżki masła i 1 łyżki mąki. Zasmażką zagęścić kapustę, dzięki czemu otrzymamy pyszny sos.Gotować jeszcze kilka minut i ew. doprawić do smaku solą i pieprzem.Podawać z gotowanymi, tłuczonymi ziemniakami lub świeżym chlebem. 