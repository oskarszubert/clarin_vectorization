Te pyszne trufelki zrobiłam na podstawie książki "Siedem rodzajów  ciast" (aut. Ica Provkök ), stanowiącej zbiór tradycyjnych szwedzkich  przepisów na domowe wypieki. Po raz pierwszy ( jak informuje wstęp)  książka ukazała się w 1945 roku i doczekała się wielu wznowień, za  każdym razem uzupełnianych o nowe przepisy.300 g herbatników typu "petit beurre"100 g masła2 łyżki mleka100 g cukru pudru3 łyżki miodu5 łyżeczek kawy rozpuszczalnej2 łyżeczki kakao4 krople aromatu arakowegoHerbatniki dokładnie rozkruszyć ( można utłuc tłuczkiem do mięsa lub rozkruszyć za pomocą malaksera).Masło  wraz z mlekiem rozpuścić w rondlu. W maśle rozpuścić kawę, wymieszać. Dodać miód, cukier puder, kakao, aromat i herbatniki. Wymieszać. Z masy  formować małe kuleczki ( średnicy ok.2 cm) Obtaczać w kakao lub cukrze  pudrze ( ja osobiście wolę te w cukrze). Z tej ilości wychodzi 14  trufli. 