Hambaagu (w liczie mnogiej "hambaagaa") to danie japońskiej kuchni yoshoku , czyli kuchni zachodniej dostosowanej do preferencji smakowych Japończyków. Polecam tę smaczną odmianę hamburgera - czy też raczej kotleta mielonego, bo w ten sposób zazwyczaj się formuje mięso - trudno było by go pomieścic w bułce, za to świetnie sprawdza się na talerzu w towarzystwie warzyw. Źródło: Runnyrunny999 i JustHungry.250 g mielonego mięsa wołowego lub wołowo-wieprzowego1 duża cebula1-2 łyżki sosu sojowego 1-2 łyżki keczupu1-2 łyżki sosu worcestershite1/2 łyżeczki mielonego czarnego pieprzuszczypta cukruszczypta gałki muszkatołowejsól do smaku1 jajko2 łyżki mlekabułka tarta olej do smażeniaCebulę obrać i bardzo drobno posiekać.  Smażyć na patelni, na 1-2 łyżkach oleju, aż będzie złota. Zdjąć patelnię z ognia, aby cebula ostygła. Do mięsa mielonego dodać sos sojowy, keczup, sos worcestershire, pieprz, cukier, gałkę muszkatołową oraz sól - do smaku. Wyrobić dokładnie. Dodać cebulę, rozmącone jajko, mleko i ponownie dokładnie wyrobić masę. Dodać tyle bułki tartej (2-3 łyżki), by masa była zwarta, lecz nie sucha.  Z masy formować równej wielkości okrągłe kotlety - pomaga zwilżenie dłoni olejem lub wodą.  Hambaagaa smażymy na niedużej ilości oleju, z obu stron, aż będą złote.  Zdejmujemy z patelni.Sos przygotowujemy wykorzystując pozostały po smażeniu kotletów olej (na te proporcje składników używamy nie więcej, jak 2-3 łyżki oleju. Dla większej ilości sosu należy zwiększyć ilość podanych dalej składników) - dolewamy do niego trochę wody lub czerwonego wina (ok. 1-2 łyżki), podobną ilość keczupu oraz sosu worcestershire i smażymy, mieszajac, aż sos się zredukuje i zagęści.Polecam podanie z grazurowana marchewką - tutaj przepis. 