Lubicie kruche ciasteczka? My tak. Lubię od czasu do czasu schrupać sobie takie ciasteczko,  zwłaszcza do kawy. Te są idealne - kruchutkie, pachnące, pyszne. Jeśli Was to ma zachęcić, powiem, że są jak te ze sklepu. Jeśli Was to nie zachęca ;-) , to powiem, że są o wiele lepsze! Jeśli chodzi o mnie, zdecydowanie wolę domowe wypieki od tych kupnych. Zwłaszcza, że te ciasteczka są bardzo łatwe i szybkie w przygotowaniu, za to efekt jest na prawdę wspaniały. Przepis na nie zamieszczała aga9999 na CinCin. Wchodzą do mojego stałego repertuary ciasteczkowego :)Składniki na 2 blachy, razem 32 ciasteczka:200 g masła w temperaturze pokojowej100 g cukru ( zwykłego białego)50 g cukru jasnobrązowego 1 jajko1  łyżeczka sody kuchennej1/2 łyżeczki proszku do pieczenia1/2 łyżeczki soli2 i 1/2 szklanki maki pszennej100 g ciemnej czekoladygarść rodzynekew. siekane orzechy, jeśli lubimy.1. Czekoladę pokroić w kostkę 0,5 x 0,5 cm. rodzynki - jeśli są duże - posiekać.2. Masło utrzeć z cukrem. Dodać jajko i nadal ucierać. Dodać sodę, proszek do pieczenie i sól. dobrze wymieszać. Dodać bakalie, wymieszać. Stopniowo dodawać mąkę, ugniatając ciasto, aż przestanie się kleić do dłoni.3. Z ciasta formować kulki wielkości orzecha włoskiego. Układać je na wyłożonej papierem do pieczenia blasze, zachowując odstępy. nie więcej, jak 16 kulek na raz.Każdą kulkę spłaszczyć lekko naciskając ją ząbkami widelca.4. Piec 10-15 minut w piekarniku nagrzanym wcześniej do 180 st. aż będą lekko złote. Nie rumienić! Kiedy będziemy wyjmować ciasteczka, powinny być lekko miękkie - skruszeją, kiedy wystygną. 