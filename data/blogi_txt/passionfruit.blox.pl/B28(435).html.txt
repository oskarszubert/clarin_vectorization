Pierwsze pisemne wzmianki o rillettes można znaleść w książce kucharskiej z 1480 roku z Touraine we Francji. Rabelais, pisarz i filozof, nazwał je "brązową konfiturą", podkreślając także długotrwałośc wyrobu. Faktycznie, przechowywane w szczelnych naczyniach mieso, zabezpieczone przed dostępem powietrza warstwą smalcu, przechowywało się idealnie w ówczesnych bezlodówkowych czasach, świetne było także na podróż. W domach dumnie stawiano je przed honorowymi gośćmi jako symbol zamożności. Obecnie również warto je przygotować, by móc cieszyć się wyjątkowym smakiem rillettes. Rillettes to coś pośrednieg pomiędzy pasztetem a smalcem, to smarowidło kanapkowe z dużą ilością mięsa. Aby się zrobiło, musimy mu jedynie dać czas, samo przygotowanie jest natomiast bajecznie proste i poradzi sobie z nim każdy - aby potem można było z dumą cieszyć się domowym wyrobem - nie koniecznie przed gośćmi, wystarczy przed samym sobą. Mnie dodatkowo cieszy, że mogę poznawać smak zbliżony do tego, co jadano ponad 500 lat temu, ponieważ od tego czasu sposób przygotowania rillettes w zasadzie nie uległ zmianie. :) Przepis na podstawie Naleśnikiem do nieba, Dine on swine oraz książki Elizabeth David "French Country Cooking".800 g łopatki wieprzowej300 g słoniny100 g wędzonego boczku1 duża cebula1 łyżeczka czarnego pieprzu1 łyżeczka imbiru1 łyżeczka tymianku3 listki laurowe3 ziarna ziela angielskiegosól do smaku - ja dałam w sumie 2 łyżeczkiłączny czas gotowania: 3 godziny1. Całe mięso pokroić w kostkę ok. 3 cm x 3 cm.Przełożyć do dużego garnka wraz z obraną, posiekaną cebulą i zalać taką ilościa wrzątku, by przykrył on mięso. Dodać przyprawy. Gotować pod przykryciem, na minimalnym ogniu 2 godziny.2. Po tym czasie odkrywamy garnek i co jakiś czas mieszamy mięso, obserwując, by się nie przypaliło. Gotujemy jeszcze 1 godzinę. Na tym etapie mięso zaczyna się już rozpadać na kawałeczki.Ostatecznie woda powinna prawie całkiem wyparować.3. Na koniec mieszamy mięso dość energicznie, rozcierając je o wewnętrzne ścianki garnka. Na tym etapie jest ono tak miękkie, że zrobimy to bez problemu.Ostrożnie próbujemy, i ew. dosypujemy do smaku soli lub pieprzu. Gotowe! Mięso przekładamy do słoików. Słoiki pasteryzujemy 5 minut, po czym studzimy stawiając na zakrętkach.Otwarty słoik przechowujemy w lodówce, najsmaczniejsze jest jednak podanie rilletes w temperaturze pokojowej, dlatego przed jedzeniem warto je jakieś 15 min wcześniej wyjąć z lodówki, by się ociepliło.Kawałeczki marchewki na moim zdjęciu pochodzą z domowej vegety, której dodałam łyżeczkę. Z podanej ilości mięsa wychodzą 2 słoiki o pojemności 450 ml. 