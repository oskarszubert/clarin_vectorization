Omuraisu (オムライス, Omu-raisu) to danie  yōshoku, czyli nowoczesnej kuchni japońskiej, której cechą charaktersytyczną są dania wywodzące się z kuchni zachodniej, podane w zjaponizowanej formie. Pojawiły się one w Japonii pod koniec XIX w.  Nazwa dania jest przykładem wasei-eigo , czyli tworzenia słow japońskich od nazw angielskich. W tym przypadku "omu" od "omlet" i "raisu" od "ryż". Omuraisu jest bardzo popularnym i lubianym daniem, chętnie jedzonym na śniadanie. Podaje się je zarówno w domach, w szkolnych stołówkach, jak i w restauracjach.  Jest naprawdę bardzo smaczne i pożywne, całkowicie podbiło moje europejskie serce :) . Wykonanie wg.  restauracji Manpuku Japanese Gourmet Town oraz Eat-Japan.Omuraisu - kształt wrzeciona100 g ryżu1 pierś kurczaka1 cebula4 większe pieczarkiok. 4 łyżek sosu  sojowego4-6 łyżek keczupuolej do smażenia (lub olej + masło)masło do smażeniapo 2-3 jajka na każdy omlet1. Najpierw przygotowujemy nadzienie - można to zrobić nawet z dużym wyprzedzeniem.Ryż gotujemy do miękkości, odcedzamy dokładnie.Na patelni rozgrzewamy olej, podsmażamy pokrojonego w drobną kostkę kurczaka. Kiedy będzie rumiany, podsmażamy posiekaną cebulę wraz z pokrojonymi pieczarkami. Odsuwamy grzyby z cebulą i kurczakiem na bok patelni, po czym wsypujemy ugotowany ryż. Smażymy go chwilę, mieszając, aż ziarenka się od siebie oddzielą. Całość mieszamy. Wlewamy sos sojowy oraz keczup i mieszamy dokładnie. Na koniec doprawiamy pieprzem i ew. solą, by całość miała wyrazisty smak. 2. Teraz robimy omlet: na małej patelni ( max.20 cm) rozgrzewamy masło.Dodajemy dokładnie rozmieszane w miseczce jajka ze szczyptą soli. Na małym ogniu smażymy omlet, mieszając go kilkakrotnie przez pierwszych kilka sekund. Dzięki temu omlet będzie bardziej puszysty. Kiedy jajka zaczną się scinać, przerywamy mieszanie. Podważamy delikatnie brzegi omletu i przechylając ostrożnie patelnię w tę stronę, pozwalamy jajkom spłynąć w tym kierunku. Powtarzamy tę czynność dookoła omletu, by płynne jajka z wierzchu miały szansę znaleźć sie na spodzie omletu. Mimo to wierzch omletu powinien pozostać lekko wilgotny, nie dopuszczamy do przesuszenia się omletu.Następnie na wierzch omletu wykładamy gorące nadzienie, rozkładając je równą warstwą. Za pomocą pałeczek, widelca lub łopatki zwijamy omlet. Teoretycznie dąży się do uzyskania ładnego kształtu wrzeciona, jednak równie dobrze wystarczy złożenie go na pół. Omlet przekładamy na talerz i dekorujemy keczupem. Jemy gorący.A tutaj złożone po prostu na pół, by pokazać nadzienieOmuraisu występuje nawet w piosenakch :) :Erina Kudou - OmuRiceTete - Omuraisu 