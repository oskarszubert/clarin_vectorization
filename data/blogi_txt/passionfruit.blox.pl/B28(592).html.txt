Bardzo lubimy ciasta z owocami. Ponieważ jest sezon truskawkowy, to właśnie z nimi chciałam zrobić jakieś ciasto, jednak nadadzą się do niego także rożne inne owoce: maliny, jagody, wiśnie, nawet brzoskwinie z puszki. Wbrew pozorom, to ciasto jest dużo łatwiejsze w wykonaniu, niż się wydaje. Dlaczego nazwałam je "kalejdoskop"? Bo otulone biszkoptem, zatopione w galaretce owoce przypominają mi właśnie kalejdoskopową mozaikę. Jeśli zamiast polewania ciasta czekoladą, posypiecie je cukrem pudrem, będzie ono wręcz dietetyczne. Bardzo polecam ten pyszny, lekki i mocno owocowy deser :)1/2 kg truskawek1 opakowanie galaretki truskawkowej2 łyżki żelatyny1 polewa czekoladowaciasto:4 jajka4 łyżki cukru4 łyżki mąki1 łyżeczka proszku do pieczeniacukier waniliowy1. Umyte i pozbawione listków truskawki pokroić w kawałki. Przygotować galaretkę, dodając do niej dodatkowo 2 łyżki żelatyny. Odstawić, by przestygła.Następnie dodać pokrojone truskawki. Odstawić do lodówki, by zaczęła zastygać.2. Utrzeć żółtka i cukier waniliowy z 4 łyżkami cukru.Dodać 4 łyżki mąki i 1 łyżeczkę proszku do pieczenia. Zmiksować.Białka ubić na sztywną pianę (pomaga w tym dodatek kilku kropel soku z cytryny). Delikatnie wmieszać ubitą pianę do ciasta.Ciasto rozsmarować na papierze do pieczenia ułożonym na blasze, nadając mu kształt prostokąta.Piec   w piekarniku nagrzanym do 180 st. ok. 10 min, aż brzegi ciasta się będą   złote. Papier oderwać od ciasta. Od razu zwinąć roladę wraz z papierem i   na chwilę tak pozostawić. Dzięki temu ciasto "przyzwyczai się" do   zmiany kształtu i nie popęka.3. Kiedy galaretka z owocami zgęstnieje na tyle, że będzie miała konsystencję naprawdę gęstego kisielu, możemy dalej przygotowywać ciasto. Upieczonym biszkoptem wykładamy formę do pieczenia- długą keksówkę - w ten sposób, by jeden z końców wystawał na zewnątrz. Następnie wlewamy owoce z galaretką, wyrównujemy powierzchnię. Wystającym końcem ciasta przykrywamy owoce, lekko dociskając. Odstawiamy formę z ciastem do lodówki, aby galaretka całkowicie zastygła.4. Kiedy galaretka zastygnie, wyjmujemy ciasto z formy, obkrawając je nożem w miejscu, gdzie galaretka stykała się z brzegami formy i odwracając formę do góry nogami.Ciasto dekorujemy polewą czekoladową. Kiedy polewa zastygnie, ciasto jest gotowe.Ciasto przechowujemy w lodówce, wyjmując je na ok 15 min przed podaniem, żeby polewa czekoladowa się dobrze kroiła.Użyłam keksówki 35 cm x 9 cm. 