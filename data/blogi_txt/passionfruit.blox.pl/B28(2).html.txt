Jeśli miewacie czasem tak, że wracacie do domu kompletnie zmęczeni i nie macie ani ochoty, ani siły na przygotowywanie obiadu, a jednocześnie macie ochotę zjeść coś smacznego i ciepłego, to ta zupa jest właśnie dla Was. Jej przygotowanie zajmie zaledwie około piętnaście minut. W przeciwieństwie do wielu różnych przepisów, które wymagają wielogodzinnej pracy, a efekt jest taki sobie (z pewnością już się z takimi spotkaliście), ta zupa daje nam maksimum smaku w minimalnym czasie. To aż nieprzyzwoite, że można dostać tak wiele za tak niewiele ;) .porcja dla 2 osóbkawałek kiełbasy (ilość dowolna, u mnie ok. 20 cm. Do pominięcia w wersji wegetariańskiej)1 cebula1 mała marchewka1 puszka białej fasoli1 ząbek czosnku1 łyżka majeranku1/2 łyżeczki oregano 1 łyżeczka soku z cytrynysól i pieprz do smaku2 łyżki olejuKiełbasę pokroić w półplastry i zrumienić na oleju wraz z obraną, posiekaną cebulą i czosnkiem. Następnie dodać fasolę z puszki wraz z zalewą. Puszkę po fasoli napełnić wodą i wlać tę wodę do garnka z naszą zupą. Dodać obraną, startą na tarce marchewkę, majeranek, oregano, sok z cytryny, sól i pieprz.Doprowadzić do wrzenia, gotować ok. 5 minut.Następnie, używając drewnianej łyżki, tłuczka do ziemniaków lub blendera rozgnieść część fasoli, dzięki czemu zupa uzyska gęstość. Ewentualnie doprawić do smaku solą i pieprzem. Podawać gorącą, ze świeżym pieczywem. 