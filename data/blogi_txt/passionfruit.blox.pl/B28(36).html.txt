O pysznej potrawie  nie ma co zbyt długo mówić - taka potrawę trzeba po prostu przygotować i zjeść, ciesząc się jej smakiem. I już. :) Boranija to potrawa z Serbii, a jej nazwa to właśnie "zielona fasola". Przepis, z którego korzystałam podawała Simona z CC. Ja zamieniłam wieprzowinę na kurczaka - ponieważ wolimy jego smak, oraz jest szybszy w przygotowaniu, jak również dodałam świeże pomidory, by w pełni wykorzystać smaki lata. Smacznego!1 pierś kurczaka250 g zielonej fasoli szparagowej - lub więcej, wg. upodobań. Poza sezonem można użyć fasoli mrożonej2 cebule2 pomidory1 duża marchewka 1 ząbek czosnku1 łyżeczka koncentratu pomidorowego1 łyżeczka słodkiej papryki1 łyżeczka ziół prowansalskichsól i czarny pieprz do smaku100 ml wodyPierś kurczaka pokroić w niedużą kostkę. Zrumienić na patelni.W międzyczasie w garnku ugotować fasolę oraz obraną, pokrojoną w paski marchew.Pomidory obrać ze skórki i pokroić w kostkę. Kurczaka zdjąć z patelni. Na patelni usmażyć obraną, pokrojoną w pół plastry cebulę. Dodać paprykę, zioła prowansalskie i kurczaka. Wymieszać. Dodać ugotowaną w międzyczasie fasolę z marchewką, koncentrat, pomidory, posiekany czosnek oraz 100 ml wody.Dusic, aż pomidory puszczą sok i smaki się połączą. Doprawić solą i pieprzem. Podawać ze świeżym pieczywem lub ryżem. 