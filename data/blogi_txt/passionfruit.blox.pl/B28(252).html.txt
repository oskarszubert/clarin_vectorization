Śliwki w occie to coś, co pamiętam jeszcze z dzieciństwa - zawsze pojawiały się one na świątecznym stole u mojej babci. Wtedy jednak ich nie jadłam, bo octowe smaki były dla mnie zbyt intensywne. Na szczęście teraz moje zdanie na ten temat jest inne. Bardzo lubię ogórki w occie, paprykę - i śliwki. Przygotowanie takich śliwek jest szybkie i niekłopotliwe. Smak kupnych śliwek w occie nigdy nie dorówna tym domowym. Przepis na podstawie książki Elżbiety Łabońskiej "Śląska kucharka doskonała".1 kg śliwek węgierek (poza sezonem użyć należy śliwek mrożonych)2,5 szklanki ciepłej wody0,5 szklanki octu0,5 szklanki cukru4 goździki1/2 łyżeczki cynamonuŚliwki umyć, przekroić na pół i usunąć pestki.Jeśli korzystamy ze śliwek mrożonych, idzie jeszcze szybciej - wystarczy je po prostu rozmrozić. Ciepłą wodę wymieszać dokładnie z cukrem, dodać ocet, cynamon i goździki. Spróbować - zalewa powinna mieć intensywny słodko-korzenno- octowy smak, zatem wg. własnych upodobań można dodać więcej któregoś składnika.Śliwki układamy w słoikach i zalewamy zalewą.Słoiki wstawiamy do dobranego rozmiarem garnka i pasteryzujemy przez 15-20 minut, po czym wyjmujemy i pozostawiamy do wystudzenia, stawiając je na zakrętkach. Podajemy do mięs, wędlin i pasztetów. 