Ryba po grecku to polski klasyk. Co prawda, z Grecją poza nazwą ma niewiele wspólnego. To obowiązkowa pozycja na świątecznym stole. My lubimy ją do tego stopnia, że gości u nas dość często, bez względu na porę roku. Nie widzę powodu, by coś tak smacznego jeść jedynie raz w roku :) W rybie po grecku główną rolę grają warzywa. Naturalnie, co rodzina, to trochę inny przepis. Przedstawiam tu mój ulubiony sposób na przygotowanie warzyw. Jeśli chodzi o rybę, użyjcie takiej, jaką lubicie najbardziej. Oczywiście, najwygodniejsze do jedzenia  są filety bez ości. ryba - filety - ok. 1 kg.1 kg marchwi ( jeśli lubicie, dodajcie 1 pietruszkę. Ja nie dodaję ze względu na uczulenie)2 cebule2-3 duże pomidory2 łyżki koncentratu pomidorowegolistek laurowy3 ziarna ziela angielskiegopieprz czarny świeżo mielony - do smaku ( warzywa powinny być lekko pikantne)sól - do smakuW rondlu na oleju podsmażyć cebulę pokrojoną w kostkę. Dodać marchewkę startą na tarce ( duże oczka) i przyprawy. Chwile smażyć, mieszając.Wlać ok. pół szklanki  wrzącej wody, wymieszać i dusić do miękkości. ( pilnować, by się nie przypaliło - w razie potrzeby dodać więcej wody)Dodać obrane, pokrojone w kostkę pomidory i koncentrat, wymieszać i gotować jeszcze 5 minut.Gorące warzywa układać na usmażonej rybie. Ja najbardziej lubię usmażoną w panierce z rozmąconego jajka i mąki, ale można naturalnie usmażyć rybę bez żadnej panierki. 