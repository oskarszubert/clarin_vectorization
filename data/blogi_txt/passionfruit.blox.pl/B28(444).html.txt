W chłodne dni tym, na co zazwyczaj ma się ochotę jest coś pożywnego i rozgrzewającego. Miło wówczas sięgnąć po miseczkę gorącej zupy. Ta zupa nie tylko rozgrzewa, ale także nadaje się do odgrzewania. Przepis na podstawie Lecker.de.kawałek kiełbasy długości ok. 20 cm (można oczywiście więcej)400 g ziemniaków2 marchewki1 duża cebula1 puszka białej fasoli1 puszka pomidorów w kawałkach1 duży ząbek czosnku1/2 łyżeczki oregano1/2 łyżeczki tymiankusól i czarny świeżo mielony pieprz do smakuew. pieprz cayenne2 łyżki olejuKiełbasę kroimy w pół plastry. Ziemniaki obieramy, myjemy, kroimy w kostkę. Marchewkę obieramy, myjemy, kroimy w plastry. Cebulę obieramy, siekamy.W dużym garnku rozgrzewamy olej. Podsmażamy kiełbasę z cebulą. Dodajemy marchewkę i ziemniaki, po czym zalewamy 1/2 litra wody. Dodajemy sól do smaku, tymianek i oregano. Gotujemy, aż ziemniaki będą miękkie. Dodajemy fasolę z puszki wraz z zalewą, pomidory wraz z zalewą i obrany, posiekany czosnek. Gotujemy razem jeszcze 5 minut. Wedle gustu, na tym etapie można dodać do zupy więcej wody.Zupę doprawiamy do smaku solą, pieprzem i ew. cayenne, jeśli lubimy pikantniejsze smaki. 