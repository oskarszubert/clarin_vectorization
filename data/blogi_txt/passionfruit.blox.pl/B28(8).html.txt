"Hummus" w języku arabskim oznacza ciecierzycę, a nazwa gotowego dania to "ḥummuṣ bi ṭaḥīna", czyli ciecierzyca z tahini. Najstarsze zapiski o tym daniu pochodzą z kairskiej ksiażki kucharskiej z XIII w.  Wspaniale smakuje w wersji klasycznej, jednak tym razem zapraszam na wersję bardziej "deluxe", jakiej można skosztować w Tarsie (południowa Turcja) w restauracji Kervan Humus. Dzięki dodanym przyprawom jest naprawdę znakomity.1 puszka ciecierzycy1-2 łyżki pasty sezamowej tahini2 łyżki soku z cytryny2 ząbki czosnkusól do smaku1 łyżeczka sumaku1 łyżeczka kuminu2 łyżki siekanej natki kolendry (ew. pietruszki)2 łyżki oleju1 łyżeczka słodkiej papryki1 przeciśnięty ząbek czosnkuCiecierzycę odsączyć z zalewy. Odłożyć 1-2 łyżki ciecierzycy do późniejszej dekoracji dania. Zalewę zachować, będzie jeszcze potrzebna.Ciecierzycę   wraz z czosnkiem, tahini i sokiem z cytryny utrzeć (np. blenderem lub w malakserze) na gładką pastę. Dodawać po trochu zalewy, aż hummus osiągnie pożądaną przez nas konsystencję (powinien pozostać jednak dość   gęsty). Doprawić do smaku solą.Hummus przekładamy do salaterki. Posypujemy sumakiem (ew. można go zastąpić otartą skórką z cytryny) i mielonym kuminem. Układamy na wierzchu odłożoną wcześniej ciecierzycę. Do podgrzanego oleju dodajemy paprykę w proszku i przeciśnięty ząbek czosnku. Gorącym aromatycznym olejem od razu polewamy hummus (tak, by papryka i czosnek się nie przypaliły), całość posypujemy siekaną natką.Podajemy z chlebkiem pita. 