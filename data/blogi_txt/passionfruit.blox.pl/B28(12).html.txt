Są ciasta, które się nie nudzą, jak na przykład sernik wiedeński, sernik na zimno czy  szarlotka. Do takich klasyków należy także moim zdaniem babka marmurkowa. Jest prosta i szybka w wykonaniu, a jednocześnie, dzięki swym ślicznym wzorom, także bardzo elegancka. Nadaje się zatem na każdą okazję - zarówno na przyjęcie, jak i do zjedzenia samemu, do popołudniowej kawy.25 dag mąki pszennej 15 dag cukru150 g masła5 jajek M3 łyżki ciemnego kakao1 łyżeczka proszku do pieczeniaaromat waniliowyBiałka oddzielić od żółtek.Ocieplone masło utrzeć dokładnie z cukrem, do białości, dodając po jednym żółtku. Gdy masa będzie już puszysta, dodać mąkę, 3-4 krople aromatu i proszek do pieczenia.Masę podzielić na 2 części, do jednej z nich dodać kakao.Białka ubić na sztywno ( pomaga dodatek szczypty soli lub kilku kropel soku z cytryny).Połowę ubitych białek dodać do masy białej, połowę do czekoladowej. Obie masy delikatnie wymieszać.Teraz masę kakaową przelewamy do białej masy, po czym bardzo delikatnie mieszamy. Dosłownie kilka ruchów łyżką.Ciasto ostrożnie przelewamy do formy do pieczenia ( jeśli nie mamy formy z powłoka nieprzywierająca, formę smarujemy masłem i posypujemy bułka tartą).Pieczemy w piekarniku nagrzanym wcześniej do 180 st. przez ok. 40-45 min. - do suchego patyczka. Gotowe ciasto można polukrować, polać polewą czekoladową lub posypać cukrem pudrem. 