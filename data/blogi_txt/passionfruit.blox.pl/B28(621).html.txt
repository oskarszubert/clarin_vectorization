Przepis na tą fantastyczną fasolkę podała Adrijah na swoim blogu Red and Pale. Fasolkę można podać jako dodatek obiadowy lub jako samodzielny posiłek. Nieznacznie zmodyfikowałam przepis, zaostrzając  go i dodając miód jako dopełnienie kompozycji smakowej.Fasolkę umyć, końcówki poobcinać, włókna usunąć. Pokroić  na kawałki długości  4cm. Obgotować w osolonej wodzie. Czosnek i szczypior drobno posiekać. Olej rozgrzać w woku lub na patelni. Czosnek zeszklić, następnie krótko obsmażyć fasolkę ciągle mieszając. Dodać  szczypior, sól, pieprz cayenne  oraz ocet ryżowy – 1 łyżka i 1 min. dusić, mieszając. Polać olejem sezamowym, dodać łyżkę miodu, wymieszać.Podawać na gorąco. Smacznego! 