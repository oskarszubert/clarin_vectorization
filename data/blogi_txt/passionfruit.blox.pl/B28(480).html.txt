Smaczne i proste w przygotowaniu danie obiadowe. Dobrze znosi odgrzewanie. Idealne na zimowe dni. Przepis od Seniorki z forum Cincin.0,5 kg chudego schabu bez kości5 łyżek oleju3 cebule pokrojone w grube pióra1 ząbek czosnku25 dkg pieczarek pokrojonych na plasterki1 czerwona papryka1 puszka pomidorów pelati2 spore kiszone ogórki2 łyżeczki słodkiej sproszkowanej papryki1 łyżeczka tymiankusól, pieprzew. ostra paprykaew. 1 łyżka kwaśnej śmietany 18%Schab kroimy  na plastry grubości 1 cm, a następnie w poprzek włókien na paski. W   rondlu podgrzewamy olej, dodajemy paski mięsa, które rumienimy, mieszając   drewnianą łyżką.  W razie potrzeby, smażymy mięso partiami, tak by kawałki się nie stykały i mięso nie puściło soku, ponieważ zacznie się dusić, zamiast smażyć, i stwardnieje.Mięso   wyjmujemy z rondla, do którego wkładamy pokrojone cebule. Kiedy będą szkliste, dodajemy z   powrotem mięso, pieczarki, oczyszczony i pokrojony w poprzeczne paseczki strąk papryki, słodka paprykę i tymianek. Mieszamy. Po 10 minutach duszenia na średnim ogniu do   rondla wkładamy pomidory z puszki wraz z zalewą (jeśli są całe, pokrojone na mniejsze kawałki) oraz   obrany ze skórki i pokrojony w drobną kosteczkę kiszony ogórek i obrany, posiekany ząbek czosnku. Całość   przyprawiamy do smaku solą, pieprzem i ew. ostra papryką. Po ok. 15-20 minutach, gdy mięso jest miękkie, danie jest gotowe.Wówczas można dodać do sosu 1 łyżkę kwaśnej śmietany. Podajemy z ziemniakami, ryżem lub białą kaszą. 