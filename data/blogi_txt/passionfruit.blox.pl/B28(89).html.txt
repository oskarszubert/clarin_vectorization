Comber to ciasto, które było u nas w domu od zawsze, od dzieciństwa, to chyba pierwsze ciasto, jakie nauczyłam się samodzielnie robić. Aż dziwne, że nie ma go do tej pory na blogu. Szybko nadrabiam to niedopatrzenie. :)  To pyszne, puszyste, wilgotne ciasto, które możemy dodatkowo uatrakcyjnić, nasączając je ponczem. Ja lubię je w każdej wersji, także bez ponczu - to jedno z moich ulubionych ciast. Szybkie i proste w wykonaniu, idealne na co dzień i od święta.3/4 szklanki mąki pszennej tortowej1/2 kostki masła (100 g)2/3 szklanki cukru3 czubate łyżki ciemnego kakao4 łyżki wody3 jajka rozm. L1 łyżeczka proszku do pieczenia ew. aromat waniliowy, 3 kroplepolewa czekoladowaew. poncz do nasączeniaW garnku/rondlu rozpuszczamy masło wraz z cukrem, kakao i 4 łyżkami wody. Gotujemy na małym ogniu 5 minut, mieszając. Zestawiamy rondel z ognia.Żółtka oddzielamy od białek. Białka ubijamy na sztywno (ubijanie ułatwia dodanie szczypty soli lub 1 łyżeczki soku z cytryny).Do trochę przestudzonej masy czekoladowej w rondlu dodajemy po jednym jajku, cały czas miksując robotem kuchennym. Następnie dodajemy proszek do pieczenia i przesianą mąkę i ew. aromat. Dokładnie miksujemy.Do masy dodajemy połowę ubitych białek, dokładnie mieszamy. Dodajemy drugą połowę białek, mieszamy ostrożnie, by nie zniszczyć piany.Ciasto pieczemy w piekarniku nagrzanym do 180 st. C przez 45 minut, do suchego patyczka.Gotowe ciasto polewamy polewą czekoladową. Przedtem można je ewentualnie nasączyć ponczem.Piekłam w formie 10 x 26 cm.Poncz Imocno osłodzona woda i rumPoncz IImocno osłodzona kawa i amaretto 