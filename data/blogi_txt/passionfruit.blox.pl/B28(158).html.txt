Z okazji Światowego Dnia Pikantnych Potraw przygotowałam goańskie curry z kurczaka. Pyszne, aromatyczne i przy tym bardzo łatwe w wykonaniu. Stopień ostrości można oczywiście dostosować do własnego gustu. Bardzo polecam. Przepis na podstawie bloga Filozofia Smaku.2 duże piersi z kurczaka1 łyżeczka gorczycy w ziarnach (czarnej lub żółtej)1 łyżeczka currychili w płatkach do smaku2 duże cebule3 ząbki czosnku1 mała puszka mleka kokosowego (165 ml)sól do smakuolej do smażeniamarynata: 1 łyżeczka słodkiej papryki w proszku, 1 łyżeczka mielonego kuminu (kmin rzymski, nie kminek), 1 łyżeczka pieprzu cayenne, 1/2 łyżeczki kurkumy, 1/2 łyżeczki soli, 1 łyżka soku z cytryny, 2 łyżki oleju, 70 ml wodySkładniki marynaty wymieszać. Filety z kurczaka przekroić najpierw wzdłuż na pół (po grubości) a następnie w sposób pokazany na obrazku. Uzyskujemy w ten sposób 8 kawałków. Dokładnie wymieszać z marynatą, odstawić do lodówki na 2- 24 godziny.Na patelni rozgrzać niewielką ilość oleju, wsypać ziarenka gorczycy. Kiedy zaczną pękać, dodać obraną, pokrojoną w grube pióra cebulę, obrany, posiekany czosnek curry i chili do smaku. Smażyć mieszając, aż cebula będzie szklista. Następnie odsunąć cebulę na bok patelni i usmażyć kawałki kurczaka z obu stron na złoto.Wlać mleko kokosowe i dusić całość przez kilka minut, aż sos zgęstnieje. Doprawić ew. solą do smaku.Podawać z ryżem lub chlebkami typu naan czy pita. 