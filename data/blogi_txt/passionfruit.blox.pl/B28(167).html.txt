To danie ma same zalety, łączy prostotę składników ze wspaniałym smakiem i szybkością wykonania. Idealnie nadaje się jako potrawa na śniadanie, kolację czy jako przystawka. Bardzo polecam wszystkim miłośnikom śródziemnomorskich smaków. Uzależniający smak :) Przepis na podstawie ReadySteadyEat.dla 2 osób:po 4-6 plastrów bakłażana na osobę (ew. więcej, w zależności od apetytu)8 łyżek gęstego jogurtu typu greckiego/bałkańskiego1 ząbek czosnku sól do smaku2 łyżki masła1/3 łyżeczki suszonej szałwii1/2 łyżeczki słodkiej papryki1/2 łyżeczki świeżo zmielonego czarnego pieprzuew. chili do smaku2 chlebki typu pita lub inne pieczywo   Bakłażana kroimy na plastry grubości ok. 0,5 cm. Pokrojone plastry umieszczamy w misce z zimną wodą i 1 łyżeczką soli, co pozwoli na usunięcie z bakłażana goryczki. Następnie,   po ok. 15 minutach, wyjmujemy je z wody i dokładnie osuszamy. Układamy plastry bakłażana  na grillu (na tackach przeznaczonych do grillowania warzyw),   na patelni grillowej lub na patelni teflonowej i czekamy, aż się zrumienią. Przekładamy na drugą   stronę i ponownie rumienimy.W międzyczasie mieszamy jogurt grecki z przeciśniętym ząbkiem czosnku i solą. Masło rozpuszczamy w rondelku, zdejmujemy z ognia. Dodajemy szałwię, paprykę i pieprz, mieszamy.Na talerzach układamy warstwę jogurtu, na niej kładziemy grillowanego bakłażana, polewamy aromatycznym masłem.Podajemy z chlebkiem typu pita. 