Bez względu na pogodę, dobra zupa nie jest zła. Zwłaszcza taka zupa, jak ogórkowa, nie za ciężka, orzeźwiająca w smaku. Kiszone ogórki dostępne są cały rok, a przy tym są bardzo zdrowe, zatem możemy się cieszyć ich smakiem zarówno zimą, jak i latem. To kolejny smak z dzieciństwa i typowo słowiańska specjalność :)500 g przecieru z kiszonych ogórków 1 marchewka1 cebula4 - 6 ziemniaków100 ml gęstej kwaśnej śmietany1 łyżka maki pszennejsól i pieprz do smaku1 ząbek czosnkukoperek2 łyżki olejuuwaga: jeśli lubicie zupy na mięsie / nie jesteście wegetarianami, można zupę ugotować na 2-4 skrzydełkach kurczaka. Ja wolę wersję wege.Cebulę obieramy i kroimy w drobną kostkę. Smażymy na oleju w garnku, aż będzie szklista. Dodajemy przecier ogórkowy, mieszamy. Ogórki z cebulą zalewamy 1,5 litra wrzącej wody.Dodajemy obraną startą na tarce  (duże oczka) marchewkę oraz ząbek czosnku. Jeśli chcemy mieć zupę na mięsie, dodajemy teraz także skrzydełka kurczaka. Gotujemy, aż ogórki będą miękkie.W tym samym czasie obieramy i drobno kroimy ziemniaki. Gotujemy je w osobnym garnku, w osolonej wodzie. Ugotowane ziemniaki dodajemy do zupy ogórkowej.(Dlaczego? Ponieważ moja babcia mówiła, że ziemniaki nigdy nie ugotują się do miękkości w kwaśnej zupie, jak ogórkowa czy kapuśniak.)Śmietanę mieszamy z mąką, dodajemy trochę gorącej zupy, mieszamy- dzięki temu śmietana się nie zważy. Zupę zaprawiamy śmietaną i gotujemy jeszcze chwilę. Doprawiamy do smaku solą i czarnym pieprzem oraz wsypujemy posiekany koperek - ilość w g. uznania. 