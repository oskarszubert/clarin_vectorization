Zastanawiałam się, jak nazwać to danie: "wrapsy z kurczakiem", "chrupiące stripesy kurczaka", "kurczak twister"? Nieeeeee. Tego typu nazwy mnie jednak rażą. Uznałam, że najlepiej powiedzieć wprost, czym to danie jest: chrupiącymi kawałkami kurczaka w pikantnej marynacie, zawiniętymi w pszenną tortillę, z warzywami. Prosto i pysznie - kurczak wychodzi lekko pikantny, soczysty, z cytrynową nutą. Jeśli podamy z pieczonymi ziemniaczkami, danie będzie naprawdę pożywne. Gdy w ten sposób przygotowanego kurczaka podamy bez tortilli, za to z sosem czosnkowym, pieczonymi ziemniakami oraz surówką, otrzymamy kolejne smaczne danie.2 piersi kurczakasok z 1 cytryny 4 łyżki oleju1 łyżeczka chilli w proszku sól i pieprzjajkopanierka panko lub ew. bułka tartaolej do smażeniatortille pszenneulubione warzywa - na zdjęciu pomidor, sałata lodowa i avocado2 łyżki majonezu + duży ząbek czosnkuew. dodatkowy ostry sos chilliFilet pokroić w cienkie paski. Przygotować marynatę z oliwy, soku z cytryny, chilli w proszku, soli i pieprzu. Kawałki kurczaka marynować przez godzinę w lodówce (można dłużej).Następnie do kurczaka w marynacie dodać roztrzepane jajko, wymieszać. Wyjąć kawałki mięsa z marynaty, panierować w panko lub ew. bułce tartej, obsmażyć na niewielkiej ilości oleju z obu stron na złoto.Środek tortilli smarujemy cienko majonezem wymieszanym z przeciśniętym ząbkiem czosnku. Można dodatkowo skropić ostrym sosem chilli, jeśłi ktoś lubi. Układamy warzywa i kurczaka, zwijamy. 