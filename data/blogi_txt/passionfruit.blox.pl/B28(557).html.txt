Zrobienie croissantów wcale nie musi łączyć się z wielogodzinnymi przygotowaniami i wielokrotnym chłodzeniem ciasta, jak się przekonałam. Czasu potrzebujemy jedynie tyle czasu, co na większość ciast czy wypieków, i już możemy cieszyć się ciepłymi, maślanymi, delikatnymi rogalikami. Prawie jak w Paryżu. ;)500 g mąki pszennej tortowej200 ml ciepłego mleka4 łyżki cukru pudru1/2 łyżeczki soli1 opakowanie drożdży instant ( 7g)200 g masłaew. nutella lub marmolada do nadziewania1 jajkoDrożdże wymieszać z mąką, cukrem pudrem i solą. Dodać mleko i zagnieść ciasto. Odstawić do wyrośnięcia na godzinę.Ponownie zagnieść ciasto i odstawić na pół godziny do lodówki.Po tym czasie chłodne ciasto cienko rozwałkować na kształt kwadratu. Na cieście układać masło, krojone ostrym nożem na cienkie płatki. Kwadrat złożyć jak kopertę ( 1. ) i rozwałkować na prostokąt. Prostokąt złożyć na trzy części jak kartkę papieru (2. ). Czynność tę powtórzyć 3 razy. Za ostatnim razem rozwałkować ciasto na prostokąt i podzielić wzdłuż na pół a następnie na na trójkąty (3.) Można wg. upodobań zrobić małe lub większe. Zwijać rogaliki. (4.)Rogaliki można nadziać marmoladą, powinna to być jednak tzw. marmolada twarda, ponieważ zwykła wypłynie podczas pieczenia. Ja użyłam marmolady różanej.Rogaliki układać na wyłożonej papierem do pieczenia blasze, smarować rozmąconym jajkiem. Pozostawić do wyrośnięcia na 20 min.W tym czasie rozgrzać piekarnik do 220 st.CRogaliki piec 15 min. aż będą złote.Pyszne zarówno na ciepło jak i na drugi dzień. 