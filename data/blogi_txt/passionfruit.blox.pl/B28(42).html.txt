Bryzol to smażony kawałek (kotlet) delikatnego mięsa. Najczęściej wykorzystuje się w tym celu polędwicę wołową lub cielęcą, choć oczywiście nic nie stoi na przeszkodzie, by w podobny sposób podać steki wołowe, polędwicę wieprzową lub nawet filety drobiowe. Bryzol można podać również z jajkiem sadzonym. Przepis na podst. książki "PRL od kuchni" Wiesława Kota.400 g polędwicy wołowej (lub po 1 gotowym steku na osobę)200 g pieczarek2 duże cebule1 ząbek czosnku1/2 łyżeczki tymiankusól i czarny pieprz do smakuolejMięso kroimy w plastry w poprzek włókien. Lekko rozbijamy dłonią, formując owalny kształt. Nacieramy lekko z obu stron olejem i świeżo zmielonym, czarnym pieprzem. Odstawiamy na 15 minut.W tym czasie na dużej patelni, na niewielkiej ilości oleju, szklimy obraną, posiekaną w pół krążki cebulę. Dodajemy pokrojone w plastry pieczarki, mieszamy, całość dusimy, aż pieczarki będą złote. Doprawiamy tymiankiem oraz solą i pieprzem do smaku.Bryzole smażymy na patelni grillowej (bez użycia oleju) lub na zwykłej patelni (na niewielkiej ilości oleju z 1 łyżeczką masła) po kilka minut z każdej strony, aż będą rumiane. Czas uzależniony jest od stopnia wysmażenia mięsa, jaki chcemy uzyskać. My najbardziej lubimy średnio wysmażone.Bryzole podajemy z pieczarkami na wierzchu.Bryzol na fotografii podany jest z ziemniakami puree i marchewką glazurowaną. 