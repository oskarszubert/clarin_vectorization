Na chłodne dni kapuśniak jest niezastąpiony. Zresztą, nie tylko na chłodne. To jedna z moich ulubionych zup. Poniższy przepis prezentuje jego rosyjską wersję. W Rosji zupy z kapusty ( nazywane "szczi", ros. щи) należą do dań bardzo popularnych oraz lubianych. Podobno oprócz kaszy to podstawowe pożywienie Rosjanina, co ma obrazować powiedzenie "Szczi i kasza - strawa nasza". Czym różni się ona od polskiej? Zasadniczo dwoma składnikami - pomidorami oraz grzybami. Zmiana, choć może niewielka, bardzo wzbogaca smak tej zupy i bardzo przypadła nam do gustu. Polecam!30 dag kiszonej kapusty3 duże ziemniaki1 duża cebula1 marchewkakiełbasa - ok. 20 cm.2 łyżki suszonych grzybów2 łyżeczki koncentratu pomidorowego1 łyżka mielonego kminkulistek laurowy3 ziarna ziela angielskiego1 ziarno jałowcasól i czarny pieprz - do smaku1 łyżka masła 1 łyżka maki1 łyżka olejuKapustę drobno posiekać. Cebulę obrać i pokroić w niedużą kostkę. Kapustę wraz z cebulą podsmażyć krótko na 1 łyżce oleju, mieszając, aż się zeszklą. Dodać obraną i starta na tarce marchewkę ( tarka - duże oczka).  Zalać 1 i 1/2 litra wody. Dodać pokruszone suszone grzyby, koncentrat oraz przyprawy.Kiełbasą pokroić i zrumienić na maśle. Oprószyć mąką, wymieszać, po czym dodać do gotującej się zupy. Wymieszać. Gotować, aż kapusta będzie miękka, ok. 30 min.W międzyczasie obrać i oddzielnie ugotować pokrojone w kostkę ziemniaki. Miękkie ziemniaki dodać do ugotowanej zupy.Doprawić zupę do smaku solą i czarnym pieprzem.Można podać z kleksem kwaśnej śmietany oraz posypać natką pietruszki. 