Śledzie po kaszubsku to znany i lubiany klasyk. Dzięki użyciu rodzynek oraz przypraw, stanowią smaczne połączenie nut słodkich i pikantnych. 500 g śledzi typu matjas ( 2 opakowania) 2 duże cebule100 g rodzynek1 listek laurowy3 ziarna ziela angielskiego2 łyżki majeranku1/2 łyżeczki mielonej kolendryczarny pieprz  do smaku2 łyżki koncentratu pomidorowego2 łyżki octu4-6 łyżek keczupuolej do smażenia Śledzie moczyć przez pół godziny w zimnej wodzie. Wyjąć i pokroić w kawałki.Cebulę pokroić w półplastry lub grube pióra. Podsmażyć na niedużej ilości oleju wraz z listkiem laurowym, zielem angielskim, majerankiem i pieprzem. Kiedy cebula będzie szklista, dodać rodzynki. Chwilę smażyć razem, po czym dodać koncentrat pomidorowy, ocet i keczup, dusić mieszając 2-3 minuty.Sos   całkowicie wystudzić (w zimie znakomicie nadaje się do tego celu balkon. W lecie   można sobie pomóc wstawieniem rondelka z sosem do większego garnka z zimną wodą).  Nie spieszcie się i absolutnie nie zalewajcie śledzi   gorącym sosem! Zrobią się miękkie i mniej smaczne.Zimny sos  mieszamy z pokrojonymi śledziami i odstawiamy do lodówki na co najmniej godzinę, by smaki się wymieszały. 