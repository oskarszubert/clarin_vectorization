Sos szybki i smaczny, bardzo pasujący do białej kiełbasy. Miałam okazję jadać z takim sosem pieczone kiełbaski w Szwajcarii, więc dla mnie będzie on w naturalny sposób kojarzył się z tamtym rejonem. Jest on podobny do niemieckiego sosu do Currywurst, lecz dodatek cebuli ogromnie go wzbogaca. U nas do białej kiełbasy jest obowiązkowym dodatkiem :)Użyjcie swojego ulubionego keczupu :)1 duża cebula - jak największa1/2 łyżeczki curry1/2 łyżeczki słodkiej papryki1/2 szklanki keczupu4 łyżki wody3-4 łyżki sosu Worcestershire1 ząbek czosnkuszczypta czarnego pieprzu - do smaku2 łyżki olejuCebulę obrać, przekroić na pół i ponownie na pół, wzdłuż. Usmażyć  na 2 łyżkach oleju wraz z curry, aż będzie lekko złota.Dodać paprykę, wymieszać, dodać keczup i wodę. Ilość dodanej wody będzie tak naprawdę zależna od gęstości użytego keczupu i gęstości sosu, jaką chcecie otrzymać.  Ja lubię dość  gęsty sos. Wlać sos Worcestershire, dodać posiekany drobno czosnek, doprawić do smaku pieprzem.Podawać ciepły, do kiełbasy. 