Ćwikła, czyli buraki z chrzanem, stanowi wspaniały dodatek do różnego rodzaju wędlin, pasztetów, mięs i ryb, zarówno na codziennym, jak i świątecznym stole. Bardzo łatwo można ją przygotować w domu, dzięki czemu unikamy zbędnych dodatków chemicznych i konserwantów. Można ją także pasteryzować, ale ponieważ przygotowanie jest dość szybkie i niekłopotliwe, ja osobiście wolę już przygotowywać w mniejszych porcjach, na świeżo. 3 buraki (ok. 500 g)korzeń chrzanu - będziemy potrzebować ok 3 łyżek tartego chrzanu1 łyżeczka cukru1 łyżeczka kwasku cytrynowego1 i 1/2 łyżki octu winnego sól do smakuBuraki dokładnie myjemy. Gotujemy w lekko osolonej wodzie do miękkości. Studzimy, by nie parzyły rak, i obieramy.Buraki ścieramy na drobnej tarce.Chrzan obieramy i również ścieramy na drobnej tarce. Ja dodaję ok. 1 łyżkę chrzanu na 1 buraka, co daje średnio ostrą ćwikłę, ale oczywiście moc ćwikły należy dostosować do własnych upodobań, próbując.Dodajemy cukier, kwasek cytrynowy i ocet, solimy do smaku. Mieszamy.Ćwikłę przekładamy do wyparzonych słoiczków, szczelnie zakręcamy. Przechowujemy w lodówce. 