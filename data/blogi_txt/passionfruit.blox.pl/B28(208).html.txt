Kiedy zobaczyłam je na blogu Ivon, wiedziałam, ze szybko muszę zabrać się do dzieła. Ivon  przypomniała mi bowiem o pasztecikach robionych jeszcze przez moją babcię, mięciutkich i aromatycznych. Polecam jako przekąskę lub drugie śniadanie do pracy czy szkoły. Znakomicie będą także smakowały z barszczem.500 g mąki pszennej tortowej125 ml ciepłej wody125 ml ciepłego mleka7 g drożdży instant ( 1 opakowanie)1 łyżeczka cukru1 łyżeczka soli2 jajka2 łyżki rozpuszczonego masłana nadzienie:10 dag kiszonej kapusty4 duże pieczarki1 cebulasólpieprzkminekPodgrzać wodę i mleko. Drożdże wymieszać z mlekiem i wodą. Dodać łyżeczkę cukru i tyle mąki, by uzyskać konsystencję gęstej śmietany. Pozostawić na 15 minut.Pieczarki zetrzeć na tarce i zrumienić na dużej patelni, na oleju wraz z posiekaną w kostkę cebulą.  Kapustę pokroić drobno, dodać na patelnię, chwilę razem smażyć. Podlać kilkoma łyżkami wody i dusić do miękkości. Doprawić solą, pieprzem i 1/2 łyżeczki kminku mielonego.Do ciasta dodać sól, masło, 1 jajko, 1 żółtko ( białka użyjemy później do posmarowania pasztecików) oraz resztę mąki.Dokładnie wyrabiać ciasto przez 5 minut. Odstawić na 45 minut do wyrośnięcia.Wyrośnięte ciasto podzielić na 8 kawałków.Z każdego kawałka formować nieduży prostokąt. Na środku układać po łyżce nadzienia.Dłuższe boki prostokąta podwinąć do wewnątrz. Zrolować pasztecik krótszym bokiem do środka, jak roladę, tworząc bułeczkę.Paszteciki układać na wyłożonej papierem do pieczenia blasze. Pozostawić do wyrośnięcia na 45 minut.Piekarnik rozgrzać do 180 st. Paszteciki posmarować białkiem rozmąconym z łyżką mleka. Można posypać sezamem.Piec 30-35 minut, aż będą złote. 