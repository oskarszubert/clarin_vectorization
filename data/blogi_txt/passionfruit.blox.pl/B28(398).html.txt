Co raz mniej mamy czasu na domowe gotowanie. Co raz częściej się widzi, z jak dużej liczby produktów gotowych ludzie korzystają. Można powiedzieć, że to znak naszych czasów - zabieganych, zapracowanych, bez chwili dla siebie. Nie namawiam oczywiście nikogo, by po powrocie z pracy o godzinie 20. zaczynał lepić pierogi. Sama też tego  w takie dni nie robię. Ale jeśli mamy więcej czasu, wolniejszą chwilę, sobotnie popołudnie... bądź chcemy podkreślić wyjątkowość pewnych chwil - na prawdę warto. Zrobienie pierogów nie jest wcale trudne - potrzeba tylko odrobinę tego,  czego na co dzień mamy najmniej - czasu.  Jednak smak wynagrodzi nam nasze starania z nawiązką :)na nadzienie:4-5 suszonych prawdziwków30 dag kiszonej kapusty25 dag  pieczarek1 cebula1 listek laurowy2 ziarna ziela angielskiegosólpieprzkminekna ciasto:1/2 kg mąki2 jajka4 łyżki gęstej kwaśnej śmietany1 łyżeczka soli1/2 szklanki ciepłej wodySuszone grzyby pokruszyć drobno i zalać 100ml wrzątku w małej miseczce. Zaparzać pod przykryciem 15 minut.Pieczarki zetrzeć na tarce i zrumienić na dużej patelni, na oleju wraz z posiekaną w kostkę cebulą. Dodać listek laurowy i ziele angielskie.   Kapustę   pokroić drobno, dodać na patelnię, chwilę razem smażyć, aż kapusta zrobi się szklista.. Dodać grzyby wraz z woda, w której się zaparzały i dusić do miękkości. ( w razie potrzeby dodać jeszcze kilka łyżek wody) Doprawić solą, pieprzem i 1/2   łyżeczki kminku mielonego. Gdy woda odparuje a kapusta będzie miękka, usunąć listek i ziele. Odstawić farsz do wystudzenia. Mąkę przesiać przez sito do miski ( ważne, by była dobrze napowietrzona). W środku mąki zrobić dołek, wbić jajka, dodać sól i śmietanę. Na końcu wlać wodę i wyrabiać ciasto, aż będzie elastyczne. Jeśli się będzie kleić, podsypać więcej mąki. Dobrze wyrobione ciasto pozostawić na 15 min w misce przykrytej ściereczką, by odpoczęło.Następnie podzielić ciasto na 3 części. Każdą część rozwałkowywać po kolei na placek grubości ok3 mm. Wycinać kółka ( foremka lub szklanka). Nakładać po łyżeczce farszu po czym dokładnie sklejać brzeg pieroga, by się nie rozpadł przy gotowaniu.Zagotować wodę z łyżką oleju. Pierogi wkładać do garnka z gotująca się wodą partiami ( w zależności od wielkości garnka - ja gotuję po 10 szt. na raz). Od momentu wypłynięcia pierogów na powierzchnie i powtórnego zagotowania się wody, gotować ok. 10 min. Pierogi można podać od razu, lub odgrzać je potem na parze bądź w kuchence mikrofalowej. Można ja także potem zrumienić na patelni.Okrasa:- kilka plastrów boczku zrumienionego z dodatkiem masła- zrumienione masło - zrumienione masło z przeciśniętym ząbkiem czosnkuIlość na ok. 40 pierogów. Można również zrobić pierogi z mięsem, używając tego nadzienia: http://passionfruit.blox.pl/2012/09/Krokiety-z-miesem- nalesniki-z-miesem.html 