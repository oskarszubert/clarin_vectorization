Omlet cesarski to klasyka kuchni wiedeńskiej. Kaiser (cesarz) schmarren (porwany omlet) kojarzone są z austriackim cesarzem Franciszkiem Józefem I, aczkolwiek - jak w przypadku większości potraw - kulinarni historycy do dziś się spierają, czy cesarskie oczy faktycznie oglądały kiedykolwiek to danie. Możliwe, że mimo wszystko - tak. W ludowej kuchni regionu austriackich Alp znane są podobne dania (np. z użyciem ziemniaków czy jabłek). Kaiserschmarren jest bardziej elegancką i bogatą wersją tych prostych potraw. "Smarren" ma też drugie znaczenie - "kaprys". Bez względu na obecność potrawy wśród koronowanych głów, warto ten "cesarski kaprys" przygotować we własnym domu. Znakomicie nadaje się na śniadanie lub kolację. Idealnie pasuje do niego Zwetschkenröster, czyli szybka konfitura śliwkowa. Przepis z książki Renate   Christoph Wagner "Die Küche der österreichischen Regionen".dla 2 osób:5 jajek M50 g cukru250 ml mleka200 g mąki tortowejszczypta soli40 g rodzynekmasło do smażeniana konfiturę śliwkową Zwetschkenröster:1/2 kg śliwek100 ml wody1 łyżka soku z cytryny1/2 łyżeczki cynamonu2 goździki100 g cukru (lub do smaku)1. Najpierw przygotować konfiturę śliwkową: śliwki umyć, pokroić na pół, pestki usunąć. Przełożyć śliwki do rondla, dodać cukier, wodę, sok z cytryny, cynamon i goździki. Gotować na wolnym ogniu ok. 20 minut, aż woda odparuje a śliwki zamienią się w gęstą konfiturę.2. Omlet.Żółtka oddzielić od białek. Żółtka utrzeć dokładnie z cukrem, dodać mleko, mąkę i rodzynki.Białka ubić na sztywno ze szczyptą soli.Do masy żółtkowej delikatnie dodać ubita piane, wymieszać starając się, by piana nie opadła.Na dużej patelni (26-28 cm) teflonowej rozpuścić ok. 2 łyżek masła. Wyłożyć przygotowane ciasto równą warstwą. Smażyć na bardzo małym ogniu, aż spód będzie rumiany. Wówczas przeciąć omlet za pomocą łopatki do naleśników na 4 części, każdą ćwiartkę odwrócić ostrożnie na drugą stronę.Gdy druga strona będzie rumiana, porwać omlet (podzielić go łopatką lub dwoma widelcami) na małe kawałki. Smażyć jeszcze chwilę, mieszając, aż ciasto w miejscach przecięć nie będzie wyglądało na surowe.Podawać gorące, oprószone cukrem pudrem i/lub polane konfiturą śliwkową lub inną ulubioną. 