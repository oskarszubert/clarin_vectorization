Postanowiłam odświeżyć wpis z roku 2008. Dlaczego? Ponieważ warto. Macie wątpliwości? Naprawdę warto! Majonez robię sama już od ponad  pięciu lat wg. tego przepisu, średnio raz na tydzień - i od tamtego czasu nie kupiłam  nawet jednego słoiczka majonezu w sklepie. "Oto prawdziwe wyzwanie" - zapewne pomyślicie.  Wręcz przeciwnie! Jego zrobienie jest niezwykle proste i szybkie, a efekt  smakowy przewyższa kupne majonezy. Dodam też, że dla mnie robienie majonezu na  w sobie coś z magii - to wspaniałe patrzeć, jak w kilka sekund w słoiku, do tej  pory pełnym zwykłego oleju, pojawia się w czarodziejski sposób prawdziwy majonez.   Do zrobienia majonezu potrzebne są:  - blender ręczny, przez niektórych nazywany „żyrafa“ - tego typu  - słoik o kształcie i wymiarach odpowiadającym końcówce blendera, tak, by  zmieściła się ona w otworze słoika  Majonez robiony jest bezpośrednio w słoiku, w którym później będzie  przechowywany. Jeśli nie macie takiego słoika,  majonez można zrobić  np.  w wysokim pojemniku od blendera.     1 jajko (M lub L) 230 g oleju słonecznikowego lub  sojowego   – maksymalnie 250 g, czyli szklanka  1 łyżka białego octu winnego    1/2 łyżeczki soli – zależy, czy lubimy słony1/2 łyżeczki cukru 1 łyżeczka musztardy 1. Samą  końcówkę blendera wkładamy na ok. godzinę do lodówki lub na 15 minut do  zamrażarki.  (ważne!) 2. Do słoika wbijamy 1 jajko,  uważając, by nie rozbić żółtka. Wlewamy olej, ocet, wsypujemy cukier, sól oraz  dodajemy musztardę.   3. Końcówkę blendera zanurzamy całkowicie w słoiku - musi dotykać dna. Włączamy blender, po czym  pierwsze kilka sekund absolutnie nie ruszamy blenderem - musi dotykać dna do  momentu aż dolna część składników uzyska kolor i  konsystencję gęstego  majonezu  Od tego momentu należy podnosić  końcówkę blendera bardzo powoli tak, aby reszta majonezu stopniowo  uzyskiwała  kolor.  Dopiero na samym końcu dość szybko opuszczać i  podnosić końcówkę : pozwoli to na wyrównanie gęstości majonezu na całej  wysokości. Gotowe!  Majonez można  przechowywać w lodowce do 10-14 dni. Majonez własnej produkcji daje  ogromne pole do popisu i jeszcze większą satysfakcję pod koniec. Nic nie stoi na przeszkodzie, by dodać pieprzu, papryki czy czosnku. Na początku wydaje się, że opis  jest długi, ale wykonanie jest w istocie bardzo proste - potem robi się to już  na pamięć :) 