Bardzo proste, obłędnie smaczne, wymagające jedynie trochę czasu i  cierpliwości. Mogły by się śmiało pojawić na podwieczorku w "Alicji z  krainy czarów". Czy to nie magia, że coś, co z wyglądu wygląda trochę  jak mały, brązowy kamyk, po prostu rozpływa się w ustach? 140 ml śmietany  kremówki 250 g czekolady mlecznej1 łyżeczka masła3 łyżki amarettoŚmietankę wlać do rondelka, dodać połamaną na kawałki czekoladę. Podgrzewać mieszając,  do momentu, aż czekolada się rozpuści. Dodać  masło. Zdjąć z palnika i dodać amaretto, wymieszać. Przelać do miski, przestudzić. Wstawić do zamrażarki, by masa zgęstniała. Zajmie to kilka  godzin.Z zastygniętej masy nabierać łyżeczką porcje wielkości orzecha włoskiego i formować kulki. Obtaczać je w kakao.Wstawić do lodówki, by zastygły, najlepiej na noc. Wychodzi ok. 22 trufli.Cierpliwość, jak widać, polega na tym, by nie pochłonąć masy truflowej w czasie, kiedy ma sobie spokojnie zastygać. Osobom nastawionym na szybszy rezultat polecam Trufle kawowe, choć na te na prawdę warto poczekać. 