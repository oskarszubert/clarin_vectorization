Po wakacyjnej - dla mnie - przerwie, czas na kolejną propozycję dania szybkiego i smacznego. Może być śniadaniem, kolacją, deserem lub małą słodką przekąską.  Przy wszystkich swoich zaletach :) placuszki te są także niekłopotliwe: bo składniki zazwyczaj i tak ma się w domu, bez specjalnego kombinowania. I są ekonomiczne :). Bazą do placuszków jest:bułka tartajajkomlekoSkładniki energicznie mieszamy, ilość bułki, jajek i mleka zależna jest od ilości placuszków, które chcemy usmażyć. Masa powinna mieć konsystencję gęstej śmietany. Z 1 jajka wystarczy "do pochrupania" na 2 osoby.Jeśli wybieramy "bazową" wersję placuszków, dodajemy do masy łyżeczkę cukru.Placuszki smażymy na niewielkiej ilości oleju, aż będą apetycznie rumiane. Najlepiej użyć patelni do naleśników.Placuszki są miękkie, rosną "w sobie" mają bardzo ciekawy smaczek Takie placuszki możemy podać posypane cukrem- pudrem, polane syropem klonowym lub miodem, z powidłami śliwkowymi i kwaśną śmietaną.....ALBO:nie dodajemy cukru. Zamiast tego do masy dodajemy:- starty żółty ser i pietruszkę- szczypiorek i przeciśnięty czosnek- ostrą paprykę lub sos chilli- przesmażone pieczarki z odrobiną czosnku- pokrojona szynkę lub kiełbasęMożliwości są praktycznie nieograniczone. Danko jest fantastyczne jako deser, jako przekąska, lub jako samodzielne danie obiadowe. Wystarczy, że w wersji bez cukrowej podamy je np. z sałatką z pomidorów z cebulką. Na zdjęciu wersja słodka z konfiturą z czarnej porzeczki. 