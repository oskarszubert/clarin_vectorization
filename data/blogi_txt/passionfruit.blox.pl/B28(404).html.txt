Pyszna, bardzo łatwa w przygotowaniu wędlina, na podstawie tego przepisu. Wiem, że miłośników domowych wyrobów nie muszę szczególnie zachęcać :) .Tym, który jeszcze nie próbowali samodzielnego przygotowania wędlin powiem, że naprawdę warto. Zyskujemy wyrób smaczny, zdrowy,z pełnowartościowych składników a co najważniejsze - ogromną satysfakcję, kiedy możemy zjeść kanapkę z osobiście przygotowaną wędliną. :)1 kg piersi z indyka2 łyżeczki granulowanego czosnku2 łyżeczki pieprzu ziołowego1 łyżeczka czarnego pieprzu1 łyżeczka cukru pudru2 łyżeczki żelatyny4 łyżeczki soli peklowejrękaw do pieczeniaPołowę mięsa kroimy w kostkę ok. 2 x 2 cm. Resztę mielemy.Mięso   wkładamy do misek, do każdej porcji dodajemy po 2 łyżeczki soli   peklowej i dokładnie mieszamy. Odstawiamy mięso do lodówki na 24   godziny.Po tym czasie do mięsa pokrojonego w kostkę wlewamy 100   ml wody i masujemy je, tzn. wyrabiamy dłonią lub robotem kuchennym (   haki) przez ok. 10 min, póki mięso nie wchłonie wody. Po wymasowaniu   powinno zrobić się kleiste.Mieszamy je z mięsem mielonym i dodajemy przyprawy oraz żelatynę.Jeśli potrzeba, dodajemy ew. soli do smaku.Mięso przekładamy do rękawa do pieczenia. formujemy od razu zgrabny wałek. Końce rękawa starannie zawiązujemy. Najlepiej zrobić wiązanie u góry, jak to widać na zdjęciu, żeby miejsce wiązania nie znajdowało się w dole garnka, tylko ciut nad wodą. W dużym garnku gotujemy wodę. Mięso wkładamy do wrzącej wody, po czym zmieszamy płomień i parzymy wędlinę przez ok. 60 minut.Mięso wyjmujemy z garnka i studzimy, po czym odkładamy do stężenia do lodówki.  Po ostudzeniu wyjmujemy z rękawa. 