Bardzo lubię klopsiki - za ich smak oraz za to, że z rożnymi sosami tworzą za każdym razem inne danie. W tym przepisie dodatek marchewki sprawia, ze są delikatniejsze, bardziej soczyste i miękkie.1/2 kg mięsa mielonego wieprzowo -wołowego1 spora cebula1 marchewka1/2 bułeczki pszennej - kajzerki1/2 szklanki  mleka1 jajkopieprz, sól do smaku - przy słonych sosach soli dajemy odpowiednio mniejBułkę namoczyć w mleku.Cebulę drobniutko posiekać, marchewkę zetrzeć na drobnej tarce. Cebulę zezłościć na niewielkiej ilości oleju, dodać marchewkę. Marchewkę wraz  z cebulą chwilę przesmażyć, mieszając. Dodać do mięsa.Dodać jajko, bułkę odciśniętą z mleka oraz pieprz i sól do smaku.Masę wyrobić, odstawić na 10 minut, by odpoczęła.Jeśli po tym czasie okaże się za rzadka, podsypać trochę tartej bułki.Z masy formować ( toczyć ) w dłoniach kulki wielkości orzecha włoskiego,  obtaczać je w mace, po czym smażyć z obu stron na złoto. Z tej ilości  mięsa wychodzi ok. 30 klopsików.Podawać z dowolnym sosem, do ryżu, makaronu lub ziemniaków.Klopsiki na zdjęciu  przygotowałam z błyskawicznym sosem Kermidt, który bardzo lubię: Cebulę drobno posiekać i zeszklić na 2 łyżkach oleju. Dolać 1/4 szklanki wody i poddusić, aż cebula zmięknie. Dodać 4-6 łyżek ciemnego sosu sojowego, łyżeczkę musztardy i 1/2 łyżeczki cukru. Wymieszać. W kolejnej 1/4 szklanki wody rozmieszać 2 łyżeczki mąki ziemniaczanej, wlać do sosu i mieszać, aż zgęstnieje.W takiej ilości sosu klopsiki nie będą pływały, lecz będą nim obtoczone. Jeśli potrzebujemy większej ilości sosu, należy zwiększyć proporcje.  Jeśli sos jest jak na nasz gust za gęsty, należy po prostu dodać jeszcze trochę wody. 