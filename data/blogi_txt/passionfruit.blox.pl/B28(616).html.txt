Jak powstało to ciastko? Wersji jest jak zwykle wiele. Jak twierdzą niektórzy, jego nazwa to po prostu skrót WZC ( Wypiek z czekoladą).  Według innej, bardziej romantycznej wersji. Legendarne warszawskie ciastko  zawdzięcza swą nazwę Trasie W-Z ( Wschód – Zachód), największej inwestycji  pierwszych lat odbudowy powojennej Warszawy. Trasa powstała w 1949 r., a ciastko dostało nazwę w roku 1953 r.  w jednej z kawiarni przy kinie Muranów. Wg. Bliklego, pasy białej śmietany na  tle ciemnego ciasta mogą symbolizować same pasy ruchu na nowo wybudowanej wówczas  trasie.  Ciastko warto przygotować bez względu na to, która z tych wersji jest prawdziwa, ponieważ jest po prostu  pyszne. Można je przygotować przekładając biszkopt warstwami bitej śmietany ( wersja, którą ja osobiście bardziej lubię) lub klasycznie - z bitą śmietaną w środku i polewą czekoladową ( zdjęcie na dole).5 jajek1 szklanka mąki pszennej tortowej125 g cukru3 łyżki ciemnego kakao1 łyżeczka proszku do pieczenia0,5 l śmietany tortowej 36%cukier puderśmietan fix ( środek zapobiegający rozpuszczaniu się ubitej śmietany)ew. polewa czekoladowanasączenie:1 szkl. wody4 łyżeczki kawy rozpuszczalnej4 łyżeczki cukru1 łyżka rumu lub 3 krople aromatu rumowegoJajka utrzeć do białości z cukrem. Dodać kakao i mąkę. Dokładnie wymieszać ciasto po czym na końcu dodać proszek do pieczenia. Wymieszać.Ciasto przelać do wyłożonej papierem do pieczenia formy. Piec ok. 25 min w piekarniku nagrzanym do 180 st. ( do tzw. suchego patyczka).  Śmietanę ( schłodzoną wcześniej dobrze w lodówce) ubić na sztywno, w połowie ubijania dodając do smaku cukier puder oraz śmietan fix. Gotowe ostudzone ciasto przekroić na pół, usuwając papier. Spód ciasta ponownie włożyć do formy, lekko nasączyć po czym wyłożyć połowę bitej śmietany. Podobnie postąpić z druga połową ciasta. Górna warstwę śmietany można posypać kakao. Odstawić ciasto do lodówki do stężenia. Można oczywiście użyć polewy czekoladowej, i udekorować wierzch ciasta bitą śmietaną. 