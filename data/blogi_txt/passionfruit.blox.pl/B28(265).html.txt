Jeden z symboli dzieciństwa: kruche ciasteczka, robione przez babcię za pomocą specjalnej nakładki na maszynkę do mięsa. Szybkie, łatwe, pyszne i takie ładne! Możecie je wykonać zarówno za pomocą tradycyjnej maszynki, jak i elektrycznej. Potrzebna jest tylko nakładka, zazwyczaj dostępna w komplecie wraz z maszynką. Z ciasta można oczywiście formować także ciasteczka bez maszynki,  wycinając dowolne kształty foremką. Ciasto podczas pieczenia zachowuje nadany mu kształt.200 g masła150 g cukru1 opakowanie cukru waniliowego6 kropli aromatu waniliowego2 żółtka + 1 jajko2 łyżki gęstej śmietany1 łyżeczka proszku do pieczenia1/2 łyżeczki soliok. 700 g mąkiMiękkie masło utrzeć dokładnie z cukrem i cukrem waniliowym za pomocą robota kuchennego na puch. Dodać aromat, 2 żółtka i 1 jajko, nadal ucierając. Dodać śmietanę, proszek do pieczenia i sól. Następnie dodać połowę mąki. Utrzeć. Druga połowę mąki dosypywać już bez użycia miksera, ręcznie wyrabiając ciasto, aż stanie się zwarte i elastycznie, i nie będzie się kleiło do dłoni. W razie potrzeby podsypać więcej mąki.Ciasto schłodzić 20 min w lodówce. Ciasto kawałkami umieszczać w maszynce do mielenia mięsa. Ciasteczka dzielić na jednakowej długości kawałki i układać je równo na blasze do pieczenia, wyłożonej papierem do pieczenia. (Lub wałkujemy ciasto i wycinany dowolne kształty foremką.)Piec w piekarniku nagrzanym do 180 st. ok 15 minut, aż będą złote.Z tej proporcji wychodzą 2 blachy ciasteczek. 