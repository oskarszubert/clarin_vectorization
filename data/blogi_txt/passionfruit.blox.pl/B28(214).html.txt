Połączenie idealne - kasza gryczana i aromatyczne pieczarki. U mnie w domu odkąd pamiętam kasza gryczana podawana była w ten właśnie sposób - z przesmażoną cebulką. Jest ona tak smaczna, ze trzeba się pilnować, by jej wcześniej nie wyjadać :-) Tak przyrządzoną kaszę podaje się także do wszelkiego rodzaju mięs z sosami.kasza gryczanacebulapieczarkikoperekpieprzsólczosnekkwaśna śmietana1. Kaszę gryczną przebieramy i gotujemy do miękkości.Kiedy kasza się gotuje, myjemy pieczarki (przynajmniej ja, kto nie chce, ten nie myje ) i kroimy je na 4 części.2. Pieczarki obsmażamy na oleju. Dodajemy trochę soli do smaku (ostrożnie, łatwo przesolić), czosnek i świeżo zmielony czarny pieprz, mieszamy. Smażymy do zezłocenia.Dolewamy wódkowy kieliszek białego wina lub wody, jeśli nie chcemy wina. Dusimy do zredukowania płynu. Dodajemy posiekany koperek, ilość wedle uznania.3. Na oddzielnej patelni szklimy sporą drobno posiekaną cebulę. Dodajemy świeżo zmielony czarny pieprz. Przekładamy cebulę do kaszy, która się w międzyczasie ugotowała (odcedzonej, naturalnie.)Doprawiamy do smaku solą.4. Kaszę podajemy z pieczarkami, z kleksem kwaśniej śmietany, posypaną świeżym koperkiem. 