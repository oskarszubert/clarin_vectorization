Szybki, prosty i fantastyczny w smaku kurczak. Śmiało mogę go nazwać pomarańczową eksplozją smaku. Podbił nasze serca i kubki smakowe od pierwszego kęsa. Szczerze polecam! (Źródło)Przygotowując tego kurczaka mamy następujące możliwości:a. używamy 2 pomarańczy, z jednej z nich wyciskamy sok, z drugiej ścieramy skórkę, a resztę kroimy i dodajemy do mięsa,b. używamy jednej pomarańczy, z której ścieramy skórkę, a resztę kroimy i dodajemy do mięsa. Sok pomarańczowy dajemy zaś z kartonu/butelki. 1 podwójna pierś kurczaka1 jajko + szczypta soli1 pomarańczamąka pszenna ryżsos:100 ml soku pomarańczowego 100 ml octu (użyłam octu z białego wina, 6%)100 ml wody100 ml cukru2 łyżki keczupu1 łyżka ciemnego sosu sojowego2 łyżki wody + 2 łyżeczki mąki ziemniaczanejew. chili, do smakuolej do smażeniaRyż ugotować zgodnie z przepisem na opakowaniu.Kurczaka pokroić w kostkę, dokładnie wymieszać w roztrzepanym jajku ze szczyptą soli. Następnie każdy kawałek obtoczyć w mące. Kurczaka smażyć ze wszystkich stron na oleju na złoto. W zależności od wielkości naszej patelni może się okazać, że lepiej smażyć partiami. Kawałki mięsa nie powinny się ze sobą stykać.Zdjąć z patelni.W międzyczasie zetrzeć z pomarańczy skórkę i pokroić miąższ w plastry, a następnie w trójkąty. Wymieszać ze sobą składniki sosu.Z oleju, na którym smażył się kurczak pozostawić na patelni ok. 3-4 łyżki. Resztę zlać, nie będzie już potrzebna. Na rozgrzany olej wrzucić startą pomarańczową skórkę i szczyptę chili. Chwilę smażyć, mieszając. Następnie wlać sos.Kiedy sos się zagotuje, zagęścić go, stopniowo wlewając wodę wymieszaną z mąką ziemniaczaną. Podczas wlewania cały czas mieszamy sos, obserwując, kiedy osiągnie odpowiednią konsystencję, w zależności, jak gęsty sos lubimy. Pozwalamy się sosowi zagotować.Następnie do sosu dodajemy usmażonego kurczaka. Mieszamy i ponownie pozwalamy, by sos się zagotował. Na koniec wrzucamy pokrojoną pomarańczę i po raz ostatni mieszamy.Podajemy z ryżem. 