Jesień, jak żadna inna pora roku, kojarzy się z jabłkami, gruszkami i cynamonem. Z ciepłymi, domowymi szarlotkami i przetworami. Jednak nie trzeba postępować schematycznie: szarlotka jest pyszna o każdej porze roku, nie tylko jesienią. A cynamonowe jabłka smakują wyśmienicie nie tylko w cieście. Polecam wypróbowanie ich na tostach. :)4 kromki pieczywa tostowego1 jajko1/4 szklanki mlekamasło do smażeniaser twarogowy, serek homogenizowany naturalny (quark)cukier do smaku2 jabłka1 łyżeczka cynamonu1/4 szklanki wodycukier do smakuew. 1/2 łyżeczki mąki ziemniaczanej1. Jabłka obieramy i kroimy w kostkę, usuwając gniazda nasienne. W niewielkim rondelku gotujemy krótko jabłka wraz z wodą, cukrem i cynamonem, tak,   by się nie rozpadły. Zagęszczamy jabłka 1 łyżeczką mąki ziemniaczanej,   chwilę razem gotujemy, aż zgęstnieją.2. Jajko rozmieszać z mlekiem. Moczyć tosty z obu stron, tak, by dobrze nasiąkły   masą jajeczną.  Smażymy na niewielkiej ilości masła z obu stron na   złoto.  3. Układamy tosty na talerzach, smarujemy twarożkiem doprawionym do smaku cukrem*, na to układamy drugi tost, dociskamy, smarujemy go twarożkiem. Na wierzchu układamy porcję jabłek z cynamonem.* zamiast używać gotowego serka waniliowego, wolę użyć naturalnego i dosłodzić. Wówczas można dostosować ilość cukru do własnego gustu i uniknąć sztucznych aromatów dodawanych do serków smakowych. 