Jeśli mamy mało czasu, dobrym pomysłem jest obiad typu "dwa w jednym", czyli na pierwszy rzut oka zupa, ale jednocześnie treściwe danie. Takie kryteria spełniają zupy gulaszowe, będące połączeniem warzyw i mięsa. Ja często przygotowuję ją w wersji ekspresowej, z mięsem z piersi kurczaka. Wtedy jest i szybko, i sycząco, ponieważ całe gotowanie zamyka się w 30 minutach. Jeśli macie więcej czasu lub chcecie przygotować zupę np. dzień wcześniej, możecie użyć  także mięsa wołowego. Wówczas trzeba je gotować do miękkości z cebulą i przyprawami, około półtorej godziny, i dopiero potem dodać inne warzywa oraz ziemniaki. Kiedy ziemniaki będą miękkie, można podawać zupę. Wtedy gotowanie potrwa ok. 2 godziny, ale jeśli macie np. do obejrzenia ciekawy film, to zupa będzie gotowa akurat pod jego koniec ;-)1 pierś kurczaka2 duże pomidory1 duża cebula1 duża marchewka1 czerwona papryka1 zielona paprykaok. 6 ziemniaków1-2 ząbki czosnku2 łyżeczki słodkiej papryki + pół łyżeczki do natarcia mięsalistek laurowyziele angielskieczarny pieprz i sól do smakuew. ostra papryka dla zaostrzenia smakupół łyżeczki ziół prowansalskichdo smażenia - smalec ( tradycyjna metoda węgierska)  lub olejPierś kurczaka pokroić w kostkę, natrzeć papryką. Cebulę obrać  i posiekać. Mięso wraz z cebulą zrumienić szybko w garnku na niewielkiej ilości smalcu.Zalać 1,5 litra wrzącej wody. Dodać obraną i pokrojoną w kostkę marchew, obrane i pokrojone w kostkę ziemniaki oraz pokrojoną w paski paprykę. Następnie dodać obrane i pokrojone w kostkę pomidory oraz przyprawy - listek, 2 kulki ziela angielskiego, słodką paprykę, pieprz i sól. Gotować ok. 20-25 minut, aż ziemniaki będą miękkie.Dodać posiekany czosnek oraz doprawi zupę do smaku solą i pieprzem oraz ewentualnie ostrą papryką. Ja osobiście lubię, gdy ta zupa jest trochę pikantna. Dodać zioła prowansalskie, dzięki którym zupa będzie miała wspaniały aromat. 