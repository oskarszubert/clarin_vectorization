Są smaki, które stanowią dla siebie doskonałe uzupełnienie. Tak jest w przypadku suszonych śliwek i czekolady. Skoro lubimy takie śliwki w postaci cukierków, to dlaczego nie przygotować podobnego ciasta? Takiemu duetowi, wzbogaconemu czekoladowym biszkoptem, nie sposób się oprzeć :) Ciasto: 5 jajek rozmiar L 4 łyżki cukru 3 łyżki mąki ziemniaczanej 3 łyżki mąki pszennej tortowej 3 łyżki ciemnego kakao 1 łyżeczka proszku do pieczenia Krem: 205 ml śmietany kremówki 30% 100 g czekolady ( 1 tabliczka, ja najbardziej lubię  gorzką) 100 g suszonych śliwek kalifornijskich (+100 ml wódki lub  rumu) cukier puder do smaku 1 śmietan-fix - dodatek utrwalający bitą śmietanę plus: 2 łyżki powideł śliwkowych 1 polewa czekoladowa1. Śliwki zalać na na noc wódką lub rumem na głębokim talerzu. Następnie drobno je posiekać. 2 . Białka ubić na sztywno. Żółtka zmiksować z cukrem na puch. stopniowo dodawać przesiane obie mąki wraz z kakao i proszkiem do pieczenia. Dobrze wymieszać i wyłączyć mikser.Do ciasta dodawać partiami ubite białka, delikatnie mieszając. Ciasto przelać do wyłożonej papierem do pieczenia formy.Ja użyłam kwadratowej formy o wymiarach 25 cm x 25 cm. Można użyć także tortownicy o średnicy 24 cm.Ciasto piec przez ok. 20 minut w piekarniku nagrzanym do 180 stopni C, do suchego patyczka.Następnie wyjąć z formy i wystudzić. Wystudzone ciasto przekroić na pół.3. Krem.Czekoladę rozpuścić w kąpieli wodnej. Odstawić, by przestygła.Śmietanę ubić na sztywno z dodatkiem śmietan-fixu i cukru pudru.Dodać przestudzoną czekoladę (gorąca spowoduje zważenie się śmietany) i 2/3 posiekanych śliwek. Resztę odłożyć do dekoracji ciasta. Krem wymieszać.4. Jeden blat ciasta posmarować kremem, przykryć drugim blatem.W małym rondelku zagotować krótko powidła, mieszając. Gorącymi powidłami posmarować wierzch ciasta.Następnie przygotować polewę czekoladową zgodnie z opisem na opakowaniu i polać nią ciasto. Zanim polewa zastygnie, wierzch ciasta posypać pozostawionymi do dekoracji śliwkami.Ciasto odstawić do lodówki do stężenia. 