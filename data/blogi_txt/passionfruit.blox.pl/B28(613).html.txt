Słodka smietana i lekko kwaśne wiśnie, do tego kusząca, romantyczna nuta amaretto. Idealny deser na lato. Poza sezonem można przygotować z wiśni mrożonych. Wiśnie umyć, przekroić na pół, usunąć pestki.Śmietanę 36 % ubić z cukrem pudrem. Powinna być dość słodka, aby przełamać kwaśny smak wiśni.W filiżance przygotować mocną kawę z cukrem, dodać 2 łyżki likieru amaretto.Małe biszkopty nasączyć kawą.W pucharkach  układać warstwami: biszkopty - wiśnie - śmietanę, biszkopty - wiśnie - śmietanę. Udekorować wisienką. 