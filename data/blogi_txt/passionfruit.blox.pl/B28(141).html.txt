Desery w polskiej tradycji od dawna odgrywały ważną rolę. Zerknijmy , jak to wyglądało niegdyś:"Do zjedzenia stawiano (...) w małych karafinkach rozmaite konfitury mokre: wiśnie, porzyczki, agrest, śliwki czarne, śliwki zielone, orzechy włoskie, a przy taflach na farfurkach stawiano konfitury suche, jako to: gruszki w cukrze smażone, migdały cukrem białym oblewane i karulek takimże sposobem; lody cukrowe, to jest masy cukrowe z śmietany, malmów albo innych soków zimnem stężonych w figury rozmaite: melonów, harbuzów etc. kunsztem cukiernickim utworzone, i galarety z rosołu mięsnego i cukru składane, biszkokty, makaroniki, pierniczki i frukta świeże ogrodowe. Takie tedy cukry z talerzami dopiero wymienionymi, czyli farfurkami, zastępowały środek stołu na pięć ćwierci łokcia; na reszcie pozostałego placu stawiano potrawy i talerze do jedzenia. Takowych cukrów nie zażywali do każdych stołów, chociaż wielkich, ale tylko w dni osobliwszej jakiej gali.Przydawali także do cukrów wiersze rozmaite w różnej imaginacji pisane (... ) Służyły ony najwięcej do wypicia kielicha wina za zdrowie uroczystującej osoby lub aktu. Takich wierszów rzadko używano w Warszawie, najwięcej po trybunałach i domach wielkich panów, lubiących się popisować nie tylko z dobrym winem, ale też i z rozumem, chociaż nie u jednego było wino jego własne, lecz wiersze cudze, najczęściej jezuickie albo pijarskie. " Deser kończył każdą staropolską ucztę. Najczęściej spożywano lody i jabłeczniki. Później przyszła moda na "cukry we włoskim guście" na czele z bardzo popularną, w zamożnych domach czekoladą. W soplicowskim dworze na deser podawano arkasy- leguminę z bitego ciasta jajecznego ze śmietaną i konfiturami, oraz blemasy - rodzaj galaretki migdałowej, zaprawianej winem, goździkami i piżmem. A wszystko to podane na pięknych zastawach - i tu ciekawostka: były też zastawy cukrowe! Układano je na szklanych podstawach. Z dragantu (stężony cukier) przyrządzano ustawiane na stole aleje parkowe i znane ulice, postaci geniuszów i bogów niebieskich, bohaterów, nimf i całe rzesze fantastycznych figur. A dziś? Nie rozstawiamy już deserów na pięć ćwierci łokcia na stole, nie recytujemy wierszy. W naszych co raz bardziej zagonionych czasach deser najczęściej podajemy w dni świąteczne lub w soboty i niedziele. Jednak, niezależnie w jaki dzień go podamy, zawsze stanowi on wyczekiwany punkt kulminacyjny obiadu. Jest to jeden z odświętnych elementów dnia codziennego, a także moment odprężenia, kiedy, zajadając się ulubionym smakołykiem, mamy okazję odpocząć, pośmiać się i porozmawiać z najbliższymi.Na potrzeby niniejszej zabawy ustalamy definicję deseru :)Deser - dowolne danie na słodko lub słodko-wytrawnie, na zimno lub na ciepło, podawane po głównym posiłku w ilościach nie-hurtowych. Może być smażone, pieczone, gotowane, mrożone, chłodzone, surowe - jakie kto chce. Główna zasada: deser musi być przygotowany własnoręcznie. Deserem w naszej zabawie nie jest kupiony w sklepie baton Snickers ;-)Deserem nie są: ciasta, małe ciasteczka czy dania obiadowe na słodko jak np. naleśniki z serem, kluski z truskawkami, pierogi z serem, knedle z owocami itp.Dla ułatwienia podaję zestawienie: na przykład:1. lody, sorbety, parfait2. budynie, creme anglaise, creme pattiserie, bavarois itp oraz wszelkie ich wersje zapiekane (flany, creme brulee, catalana itp.)3. musy, pianki- owocowe i nie4. galaretki, kisiele5. puddingi, budynie6. desery "warstwowe" typu tiramisu, trifle7. trufelki, czekoladki - własnego wyrobuSerdecznie zapraszam do wspólnej zabawy! -- Klik.Tutaj dostępne jest podsumowanie akcji, zapraszam :) 