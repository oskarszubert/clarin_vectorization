Kiedy wypatrzyłam na blogu Kucharzysz ? przepis na pieczywo bez drożdży, uznałam go za niezwykle interesujący.  A kiedy przepis ten wypróbowałam - rezultat mnie zachwycił. Polecam te  smaczne, puszyste, pikantne bułeczki, pasujące do serów, wędlin i warzyw. Wspaniały pomysł na błyskawiczne pieczywo.225 g mąki pszennej150 ml mleka4 łyżki stołowe zimnego masła3 łyżeczki proszku do pieczenia125 g starego żółtego sera2 łyżki oreganopo 1/2 łyżeczki soli i pieprzupapryka słodkajajko1.  Do miski przesiać mąkę, dodać proszek do pieczenia, sól i pieprz. Dodać zimne masło starte na tarce lub pokruszone w palcach. Rozetrzeć palcami  masło wraz z mąką i przyprawami, aż składniki dokładnie się połączą.  Dodać żółty ser, oregano - wymieszać. Dolać tyle mleka, by zagnieść  ciasto.2. Ciasto wyrobić, ew. podsypując mąką, by się nie kleiło do dłoni.3. Z ciasta uformować dwie kule, które następnie rozwałkować na dwa placki o średnicy ok. 15 cm. i grubości ok. 2.5 cm.Każdy z placek przekroić na krzyż, tak, by powstały 4 trójkąty. Każdy z trójkątów posmarować rozmąconym  odrobiną mleka jajkiem i posypać papryką.4. Piec na blasze wyłożonej papierem do pieczenia w piekarniku nagrzanym do 220 stopni przez 10-15 minut, aż zrobią się rumiane. 