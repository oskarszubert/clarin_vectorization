Wypatrzyłam ten makowiec na blogu Alby i zestaw składników od razu zwrócił moja uwagę. Jabłka, masa makowa, budyń - to coś nowego, na pewno innego od zazwyczaj znanych makowców, na pewno wartego wypróbowania. I się nie pomyliłam! Ciasto wyszło świetne i przy tym - w ogóle nie kłopotliwe, dzięki użyciu gotowej masy makowej. Użyłam mojego ulubionego przepisu na ciasto kruche. Mąż - miłośnik makowców- był zachwycony. Na pewno jeszcze nie raz to ciasto się u nas pojawi. Jest idealne zarówno na święta jaki i na co dzień :)ciasto:300 g mąki pszennej tortowej200 g masła100 g cukru1 jajko1  łyżeczka proszku do pieczeniamasa makowa:1 puszka masy makowej 850 g1 opakowanie budyniu ( proszek)500 ml mleka100 g cukru2 łyżki mąki pszennej4 jajka5 jabłeksok z cytryny1. Masło rozpuścić. Jajko   utrzeć z cukrem. Po trochu dodawać rozpuszczone masło, nadal ucierając.   Dodać proszek do pieczenia, wymieszać. Wsypać  mąkę i wyrobić ciasto,   aż przestanie się kleić do dłoni. Z ciasta uformować kulę i schować do   lodówki.2. Do 250 ml mleka  dodać proszek budyniowy, cukier i 2 łyżki mąki.Pozostałe   250 ml mleka zagotować. Do gotującego się mleka wlać masę budyniową i   gotować mieszając. Kiedy budyń się ugotuje i zgęstnieje, wymieszać i  odstawić do wystudzenia. 3. Jabłka obrać, usunąć gniazda nasienne, pokroić w drobną kostkę. Posypać 1 łyżeczką cukru i skropić sokiem z cytryny, by nie ściemniały. Wymieszać.4. Masę makową przełożyć z puszki do miski. Dodać jajka i wymieszać. Porcjami dodawać przestudzony budyń, mieszając. 5. 2/3 ciasta wylepić spód  formy do pieczenia. Na cieście ułożyć kolejno jabłka i masę makową.  Na wierzch zetrzeć na tarce pozostałe 1/3 ciasta.Piec w piekarniku nagrzanym do 180 st. ok. 50-60  min.Piekłam w formie 26 x 19 cm.Polecam także przepyszne Babeczki z makiem. 