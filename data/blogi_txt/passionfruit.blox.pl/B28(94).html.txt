Przepis dostałam od Teściowej - trudno o szybsze i prostsze w wykonaniu ciasto, a przy tym bardzo smaczne, wilgotne i puszyste. Dzięki niemu przekonałam się zarówno do ciast z marchewką ( w ogóle nie wyczuwalną w smaku ani strukturze ciasta! ), na które nie miałam wcześniej jakoś odwagi, jak i tych z olejem. Dzięki olejowi właśnie ciasto jest wilgotne i długo zachowuje świeżość. 2 szklanki startej na drobnej tarce marchewki ( ja ucieram w malakserze)1 szklanka oleju1 i 2/3 szklanki mąki3 jajka1/2 szklanki cukru4 czubate łyżeczki ciemnego kakao1 łyżeczka cynamonui 1/2 łyżeczki proszku do pieczenia1 i 1/2 łyżeczki sody oczyszczonej.Marchewkę ucieram drobno w malakserze.Potem zakładam końcówkę mieszającą i dodaję wszystkie pozostałe składniki, po czym włączam mieszanie.Dokładnie wymieszaną masę przelewam do dwóch form do pieczenia - keksówek wielkości 10 x 24 cm.Piec 50 min w 180 st. ( Czy ciasto już jest upieczone można sprawdzić za pomocą wetkniętego w nie patyczka - np. do szaszłyków  - kiedy wetknięty w ciasto patyczek jest suchy, znaczy, ze ciasto jest gotowe)Wersja dla osób bez malaksera: marchewkę ucierać na tarce. Jajka utrzeć z cukrem i olejem, dodać mąkę, kakao, cynamon, proszek i sodę, dokładnie zmiksować. Dodać marchewkę, wymieszać na jednolitą masę. Jeśli formy do ciasta, które mamy nie są teflonowe lub silikonowe, smarujemy je masłem i wysypujemy tartą bułką. 