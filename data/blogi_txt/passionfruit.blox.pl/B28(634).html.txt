Za oknem -2 stopnie. Ponuro, mgła. W taką pogodę najlepiej ratować się miseczką gorącej, sycącej zupy. Przepis na tą ogromnie smaczną, rozgrzewającą zupę znalazłam  przy  okazji Festiwalu Kuchni Żydowskiej. Na pewno  zagości ona u nas jeszcze nie raz.  Polecam:)1 puszka białej fasoli ( można oczywiście dać suszoną, wcześniej  namoczoną fasolę. Ja jednak wolę z puszki, ponieważ nie muszę czekać na  zupę do drugiego dnia, tylko mam ją natychmiast )1 puszka krojonych pomidorów1/4 kg ziemniaków1 cebula1 łyżeczka majeranku1 łyżeczka pieprzu ziołowegopieprz czarny i sól do smakumąkamasło/olejObrane  ziemniaki pokroić w nieduże kawałki. Do garnka przełożyć fasolę z  puszki wraz z zalewą, dodać 1 litr wody oraz ziemniaki. Ugotować do miękkości. Dodać pomidory wraz z sokiem, doprawić majerankiem i pieprzem. W razie potrzeby dodać wody.Cebulę drobno posiekać, zeszklić na maśle lub oleju. Do cebuli dodać 2 łyżki mąki pszennej,  zrobić zasmażkę. Zupę zagęścić zasmażką z cebulą, dokładnie wymieszać.  Doprawić do smaku świeżo zmielonym czarnym pieprzem i solą. 