Domowy chrzan wspaniale podkreśla smak wszystkiego rodzaju mięs, zarówno na ciepło, jaki i na zimno. Jedynym czynnikiem zniechęcającym do przygotowania go samodzielnie może być konieczność ucierania, co wiąże się z morzem łez - powodują to olejki eteryczne zawarte w chrzanie. Zamiast jednak trzeć go ręcznie i owo morze łez wylewać, ja przygotowuję chrzan w malakserze, co jest o wiele szybsze. Bardzo polecam tę matodę, dzięki której możemy cieszyć się własnym, naturalnym produktem, bez fabrycznych "ulepszaczy" przy o wiele mniejszym poswięceniu. Uważam, że mimo tych kilku łez bardzo warto :).ok. 500 g korzenia chrzanuok. 1/2 szklanki wrzącej wodysok z 1/2 cytrynysól i cukier do smaku (u mnie ok. 2,5 łyżeczek soli i 1 łyżeczka cukru)Chrzan obieramy, najwygodniej obieraczką do warzyw. Kroimy w mniejsze kawałki i pozostawiamy w misce z bardzo zimną wodą na godzinę. Dzięki temu będzie bardziej wilgotny i zachowa ładną jasną barwę.Następnie chrzan ucieramy w malakserze: najpierw na drobne wiórki.  Potem chrzan zalewamy wrzącą wodą i zakładamy nakładkę z wirującymi ostrzami. Ucieramy na drobną papkę. Jeśli trzeba, dodajemy więcej wody (zależy od suchości chrzanu), by miał konsystencję pasty. Pod koniec dodajemy sok z cytryny i doprawiamy cukrem i solą. (Podczas otwierania malaksera nie pochylamy nad nim twarzy - stężenie olejków jest podczas otwierania najmocniejsze :) )Gotowy chrzan przekładamy do słoiczków - wychodzą dwa, po ok. 250 ml. Odstawić do lodówki na kilka godzin, by smaki się połączyły. 