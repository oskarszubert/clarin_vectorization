Przepis, który zaskoczył mnie z jednej strony swą prostotą, a z drugiej -   wyśmienitym efektem smakowym. Śniadanie przygotowane w ten sposób   sprawia, że zwykłe sadzone jajko staje się niezwykłe. I to do tego   stopnia, że następnego dnia zaczynamy się zastanawiać : "a może dziś   zrobię je jeszcze raz?" - a następnie szybciutko idziemy do kuchni i   robimy.  Polecam! Oryginalna nazwa tego sefardyjskiego dania to Szakszuka. Przepis pochodzi z książki "Przysmaki żydowskie we współczesnej kuchni", aut. Estera Kafka i Malka Kafka.jajka2 pomidory1 cebula1 ząbek czosnku1 łyżeczka koncentratu pomidorowego lub 1 łyżka keczupu1 łyżeczka słodkiej paprykisól do smakuolejCebulę   i pomidory obrać i pokroić w kostkę. Na dużej patelni rozgrzać   niewielką ilość oleju i podsmażyć cebulę. Jak będzie szklista, dodać pomidory oraz posiekany ząbek czosnku. Dodać paprykę, keczup i sól do   smaku. Chwilę razem dusić.Teraz w sosie na patelni robimy łyżką   zagłębienia ( tak, by było widać dno patelni) i w każde z nich wbijamy   jedno jajko. Patelnię przykrywamy pokrywką i smażymy na małym ogniu, aż   jajka się zetną. Przepis bierze udział w zabawie "Smacznie i pomidorowo". 