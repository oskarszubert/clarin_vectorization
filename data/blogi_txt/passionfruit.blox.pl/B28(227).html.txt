Jeśli cierpicie na permanentny brak czasu, lub jesteście na tyle głodni lub zmęczeni,że nie ma mowy o przygotowywaniu pracochłonnego dania, ten przepis z Oregano Blog może się Wam przydać: smakuje świetnie zarówno z ziemniakami, jak i z pieczywem, i może stanowić tak obiad, jak i pożywną kolację.4 małe kawałki kiełbasy, razem ok. 40 dag1 duża cebula1 marchewka1 czerwona papryka1/2 szklanki mrożonego zielonego groszku2 łyżeczki koncentratu pomidorowego1 ząbek czosnku1 łyżeczka słodkiej paprykipo 1/2 łyżeczki bazylii i oreganosól i czarny pieprz do smaku, ewentualnie ostra papryka lub chili, jeśli lubicie1 łyżeczka mąki150 ml wodyolej do smażeniaKiełbasę pokroić w plastry, zrumienić na dużej patelni w niewielkiej ilości oleju. Zdjąć z patelni.W międzyczasie obrać i posiekać cebulę, obrać i pokroić w małą kostkę marchewkę, pokroić w kawałki paprykę. Zielony groszek gotować przez 3 minuty we wrzącej wodzie. (można także użyć gotowej mrożonej mieszanki zielonego groszku z marchewką, wtedy jest jeszcze prościej i szybciej). Na patelnię dodać warzywa, chwilę smażyć, mieszając, aż cebula będzie szklista, po czym wlać wodę. Dodać przyprawy i czosnek. Dusić do miękkości warzyw. Kiedy warzywa będą już prawie gotowe, dodać koncentrat i podsmażoną wcześniej kiełbasę. Jeśli woda wyparowała - dolać. Sos zagęścić mąką rozmieszaną w kilku łyżkach wody. Zaczekać, aż się zagotuje, mieszając. Ewentualnie doprawić na ostro ostrą papryką. 