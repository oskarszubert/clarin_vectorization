Jak   dla mnie - keks idealny, taki, jak robiony był jeszcze przez moją Mamę,   puszysty, z mnóstwem bakalii, które na pewno nie opadną.250 g mąki pszennej200 g cukru ( jeśli lubimy mniej słodkie ciasta - 125 g)1/3 kostki masła ( kostki mającej 200 g)4 jajka1 płaska łyżeczka proszku do pieczeniabakalie - jakie lubimy, powinno być ich sporo, przynajmniej duża garśćmąka ziemniaczanarummożna dodać 2- 3 krople ulubionego aromatu do ciast1. Żółtka utrzeć z cukrem i ocieplonym masłem na puch.2. Bakalie namoczyć w odrobinie wody z rumem lub skropić samym rumem.Z białek ubić sztywną pianę. Warto dodać do białek kilka kropli soku z cytryny, ubiją się szybciej.3. 1/3 piany wymieszać z żółtkami, stopniowo dodawać przesianą mąkę z proszkiem do pieczenia, nie przerywając miksowania ciasta.4.   Bakalie osączyć na sitku, obsypać mąką ziemniaczaną i, potrząsając sitkiem, dokładnie obtoczyć je w mące. Zapobiegnie to opadaniu bakalii   na spód ciasta.5. Dodać do ciasta bakalie, wymieszać. Dodać   resztę piany, delikatnie wymieszać. Obie te czynności robimy już łyżką,   nie robotem kuchennym. Mieszamy delikatnie, by nie pozbawić bakalii mąki   i nie wmieszać całej piany zbyt mocno w ciasto.6. Przelać ciasto do keksówki, piec 45 min w 180 st.C.Moja keksówka ma 22 x 8 cm. Jeśli chcemy upiec ciasto w większej formie, odpowiednio podwajamy lub potrajamy ilość składników.Gotowe ciasto można polukrować lub polać polewą czekoladową. 