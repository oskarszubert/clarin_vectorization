Pizza na spodzie kalifornijskim wg Wolfganga Puck, którą znlazłam na świetnym blogu Foodwishes, to najsmaczniejsza pizza, jaką do tej pory robiłam (a robiłam ich sporo). Idealne ciasto, z chrupkimi brzegami, z którego, zgodnie z naszymi upodobaniami, możemy zrobić zarówno pizzę na cienkim, jak i na grubym cieście. Polecam!1 opakowanie drożdży instant (7 g)1 łyżeczka miodu1 szklanka ciepłej wodyok. 3 szklanki mąki pszennej (użyłam mąki typu 550)1 łyżeczka soli1 łyżeczka oliwy1. Drożdże rozmieszać w 1/4 szklanki ciepłej wody z miodem. Odstawić na 10 minut.Następnie dodać sól, oliwę, resztę ciepłej wody i 1 szklankę mąki. Dokładnie wymieszać. Nadal mieszając, dodawać partiami pozostałą mąkę. Gdy ciasto będzie za gęste, by mieszać je łyżką, wyjąć je na stolnicę, dodać resztę mąki i zagniatać dłońmi, aż do uzyskania gładkiego, elastycznego ciasta. Ponieważ różne gatunki mąki w różny sposób wchłaniają wodę, łęcznie użyjemy ok. 3 szklanek maki - być może będzie potrzeba trochę mniej lub troszkę więcej, by ciasto nie kleiło sie  do stolnicy.2. Z ciasta uformowac kulę, pozostawić ją w misce lekko nasmarowanej oliwą, w ciepłym miejscu, przykryte ściereczką, na ok. 30-40 minut, aż podwoi objętość.Wyrośnietę ciasto bardzo lekko wyrobić na omączonej stolnicy (tzn. zagnieść 2-3 razy). Z ciasta uformowac tyle kulek, ile chce się potem miec pizzy - wyjdą 2 duże cienkie, 1 grubsza lub 4 małe - rozmiary zależą od Was. Kulki odłożyć, by wyrastały przykryte ściereczką jeszcze przez 20 minut.Następnie z kulek ciasta formujemy placki ( ja robię jedną grubszą pizzę o średnicy 30 cm.) Każdy z nich układamy na wysypanej mąką kukurydzianą blasze (papier do pieczenia+mąka, blacha do pizzy+mąka), i smarujemy łyżeczką oliwy, co zapobiegnie nasiąkaniu ciasta składnikami, które położymy na pizzy.Smarujemy pizzę sosem i układamy wybrane dodatki: u mnie na zdjęciu nasz ulubiony zestaw: salami, grubo siekana cebula i mozzarella.3. Pizzę piec w piekarniku nagrzanym do temp. 230 st C przez 5 minut, po czym obniżyć temperaturę do 220 stoni i piec  kolejne 5 minut, aż pizza będzie złota (łaczny czas pieczenia ok. 10 minut). 