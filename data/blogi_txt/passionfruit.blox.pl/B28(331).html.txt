Śliwki wydają mi się idealne na ogrzanie jesiennych dni. Kiedy jest ponuro za oknem, swą piękną barwą i słodyczą potrafią obudzić uśmiech nawet na najsmutniejszej buzi :) Przepis wg. pisma Smaczna Kuchnia, wrzesień 2011.ok. 500 g śliwek350 g mąki pszennej150 g cukru150 g masła4 łyżi ciemnego kakao4 jajka1 łyżeczka proszku do pieczeniakruszonka: po 3 łyżkimiękkiego masła, mąki i cukruŚliwki przekroić na pół, usunąć pestki.Składniki kruszonki zagnieść dokładnie. Uformować w kulę, włożyć do schłodzenia do lodówki.Masło, cukier, kakao rozpuścić w garnku wraz z 5 łyżkami wody, mieszając. Zestawić z ognia. Gdy masa lekko przestygnie, wbić jajka. Zmiksować, po czym wsypać mąkę i proszek do pieczenia. Ponownie dokładnie zmiksować. Dno tortownicy wyłożyć papierem do pieczenia, następnie wlać ciasto. Na cieście ułożyć rozcięciem do góry śliwki.Na wierzch zetrzeć na tarce przygotowaną wcześniej kruszonkę.Ciasto piec w piekarniku nagrzanym do temperatury 180 st C przez ok. 60 minut, do suchego patyczka.Piekłam w formie (tortownicy) o średnicy 26 cm. 