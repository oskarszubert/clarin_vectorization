Colcannon to pyszne połaczenie ziemniaków i kapusty. Te dwa smaki ogromnie do siebie pasują i tworzą razem naprawdę smaczne danie. Jego nazwa wywodzi się od słowa cál ceannann, oznaczającego białą kapustę. Colcannon było tradycyjnie podawane w Halloween. W potrawie ukrywano obrączkę, naparstek i drobne monety. Jeśli dziewczyna odnalazła obrączkę, wróżyło to zamążpójście, jeśli naparstek - staropanieństwo. Monety po prostu przynosiły szczęście. Wierzono także, że jeśli panna umieści taką monetę wraz z łyżką colcannon w pończosze przywiązanej do klamki drzwi wejściowaych, pierwszy mężczna, który wejdzie do domu, zostanie jej mężem. Oczywiście, wszystko to pozostawało w sferze zabaw. Ta niegdyś potrawa niezamożnych, w XVIII wieku stała się jedną z ulubionych potraw klas wyższych w Anglii. Obecnie, ze względu na zielony kolor, potrawa ta jest popularna nie tylko na co dzień, lecz także w dniu św. Patryka, patrona Irlandii. Przepis wg książki "The Illustrated Encyclopedia of British Cooking".ilości dowolne, proporcje ok. 2/3 zielmniaków i 1/3 kapusty1 kg ziemniaków350 g kapusty włoskiej lub białej (zielona jest bardziej dekoracyjna, smakowo obie są równie dobre)2 łyżki masłakilka łyżek mlekagarść szczypiorkusól i ew. pieprz do smaku1. Ziemniaki obrać, pokroić w mniejsze części, ugotować w osolonej wodzie do miękkości.2. Jednocześnie w drugim garnku ugotować w osolonej wodzie pokrojoną w kostkę kapustę, aż będzie miękka.3. Ugotowane ziemniaki ubić z dodatkiem masła i niewielkiej ilości mleka na gładką masę, dodać ugotowaną kapustę, szczypiorek, wymieszać. Doprawić do smaku solą i ew. pieprzem.Tak przygotowane ziemniaki z kapustą smakują równeż wyśmienicie odsmażane: na dużej patelni rozpuszczamy łyżkę masła, układamy ziemniaki równą warstwa. Kiedy zrobią się złoto rumiane, odwracamy je stopniowo za pomocą łopatki kuchennej i rumienimy drugą stronę. 