Sezon na truskawki w pełni. Dzisiejsza propozycja jest trochę nietypowa. Nie mogę zaręczyć, że zasmakuje każdemu. ;-) Trzeba bowiem spełnić trzy warunki : lubić truskawki, lubić ocet balsamiczny i lubić nietypowe połączenia.Należy zacząć od tego, że ja lubię ocet balsamiczny, tak w ogóle.Jednak z truskawkami jest on zupełnie inny, niż np. z sałatą.W połączeniu z truskawkami wcale nie czuć "octowego" smaku - jaki chyba by był nieunikniony w przypadku zwykłego octu.Balsamiczny to zupełnie co innego. Jak to najlepiej opisać?On daje takie "coś",  taki smaczek, pikantną nutkę, leciutko szczypiącą na języku, ale zarazem nie dominującą, przełamaną słodyczą truskawek, jednocześnie  uwydatniając ich aromat.Oczywiście, octem skrapiamy, a nie "zlewamy " truskawki, dzięki czemu ta nutka jest do smaku, nie dominuje całości.Jeśli nie macie odwagi, to najlepiej  na jedną słodka truskawkę, przekrojoną, polać 2-3 kropelki octu balsamicznego - wtedy stwierdzicie, czy to Wasz smak, czy  zupełnie nie ta bajka. Jak dla mnie, to jest TA bajka :) truskawkicukier puderocet balsamiczny ( ciemny)Truskawki umyć, pokroić na kawałki, wymieszać z łyżeczką cukru pudru.Skropić octem balsamicznym, wymieszać i przełożyć do pucharków. Podawać od razu. 