Pyszny, aromatyczny kurczak na chłodne dni. Na ciepłe też, bo w końcu dlaczego nie? :) Jak mówi wszechwiedząca Wikipedia, początki powstania kurczaka tikka masala są sporne. Najczęściej podaje się, że potrawa powstała w Glasgow pod koniec lat 60., kiedy jeden z klientów restauracji poprosił o sos do tradycyjnego kurczaka tika, ponieważ ten wydał mu się zbyt suchy. Wówczas ponoć kucharz na poczekaniu stworzył sos z zupy pomidorowej, jogurtu i przypraw. Wiele restauracji w Wielkiej Brytanii twierdzi jednak, że to właśnie u nich wynaleziono kurczaka tikka masala - jak w przypadku większości potraw ;) I jak zazwyczaj, o historię dania można się długo spierać, ale bezsporny jest pyszny smak. Dlatego właśnie warto przygotować to danie. Źródło przepisu.podwójna pierś kurczaka2 duże cebule2 duże pomidory1 łyżka przecieru pomidorowego1 łyżka jogurtu naturalnego (lub w zastępstwie kwaśniej śmietany)150 ml wody2 ząbki czosnku2 łyżeczki słodkiej papryki w proszku1 łyżeczka sproszkowanego imbiru1 łyżeczka kuminu1 łyżeczka kolendry1 łyżeczka przyprawy garam masala1/2 łyżeczki sproszkowanego kardamonupieprz cayenne do smakuryżRyz ugotować.Kiedy ryż się gotuje, przygotowujemy resztę dania. Kurczaka kroimy w kostkę i rumienimy w głębokiej patelni lub woku na oleju. Zdejmujemy.Dodajemy obraną, pokrojoną nie za drobno cebulę.Wszystkie przyprawy mieszamy w miseczce, i kiedy cebula będzie szklista, wsypujemy na patelnię, dodając także kurczaka. Mieszamy i dodajemy obrane za skórki, pokrojone w kostkę pomidory, posiekany czosnek oraz wodę. Chwilę dusimy całość razem. Pod koniec do sosu dodajemy jogurt i koncentrat pomidorowy. Ponownie mieszamy, doprawiamy do smaku pieprzem cayenne i ewentualnie solą. 