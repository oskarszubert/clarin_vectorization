Jeśli szukacie pysznego, szybkiego, łatwego w wykonaniu i ekonomicznego obiadu (lub dodatku do obiadu), polecam kopytka z kapustą i pieczarkami. Idealne danie na chłodne dni. :)500 g kopytek - można użyć gotowych lub zrobić je samodzielnie300 g pieczarek250 g kapusty kiszonej1 duża cebula1/2 łyżeczki kminkupieprz i sól do smakuwodaKopytka ugotować zgodnie z przepisam na opakowaniu. Można też przygotować je samodzielnie lub użyć kopytek, które pozostały nam z wcześniejszego obiadu.Cebulę obrać i posiekać w kostkę. Pieczarki oczyścić i pokroić w plastry. Cebulę wraz z pieczarkami podsmażyć w dużym rondlu.Następnie   dodać odciśniętą i bardzo drobno posiekaną kiszoną kapustę. Dodać kminek i wymieszać. Wlać tyle wody, aby lekko przykryła kapustę. Kapustę   dusić, aż będzie miękka, a woda wyparuje - ok 20-30 minut.  Co jakiś   czas zamieszać. W dużym naczyniu wymieszać dokładnie ugotowane w międzyczasie kopytka z   uduszoną kapustą z pieczarkami. Doprawić do smaku solą i pieprzem. Bardzo wzbogaci smak dodanie posiekanego ząbka czosnku. Podawać na ciepło. 