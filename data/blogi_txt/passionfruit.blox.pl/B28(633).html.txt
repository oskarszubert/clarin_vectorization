Jako miłośniczka czosnku, z okazji Dnia Czosnku, zorganizowanego na blogu Grumko, czyli w Kuchni Ireny i Andrzeja, przygotowałam zupę czosnkową rodem z Korsyki, która wg. Jotki smakuje jak ta, podawana w krakowskiej restauracji "Paese". W restauracji "Paese" nie miałam co prawda okzaji być, lecz zupa jest po prostu przepyszna, a ilość czosnku możan regulować wg. własnych upodobań.4 ziemniaki4-6 ząbków czosnkulistek laurowypieprzsólstarty żółty ser - 10 dag ( spora garść)bagietka do grzanek (ew. kajzerka, bułka paryska)Ziemniaki obrać i pokrioć z niedużą kostkę. Podsmażyć, mieszając, w rondlu na oleju wraz z 4 przeciśniętymi ząbkami czosnku.Zalać 1 litrem wrzącej wody, dodać listek oraz sól i pieprz do smaku, gotować aż ziemniaki będą miękkie, ok. 25-30 minut.W międzyczasie przygotować grzanki: bagietkę pokroić w kostkę lub w plastry i zrumienić na patelni.Wyjąć listek, odłożyć także łyżkę ziemniaków ( jeśli chcemy, by znalazły się potem w zupie w całości).Resztę zupy dokładnie utrzeć blenderem lub zmiksować na krem.Dodać starty na tarce żółty ser, wymieszać. Ew. dosolić lub dosypać pieprzu do smaku. Ponieważ gotowany czosnek traci na intensywności, w celu wzmocnienia smaku i aromatu zupy można dodać 1 lub 2 przeciśnięte ząbki świeżego czosnku, w ten sposób dostosowując jej intensywność do naszego gustu.Zupę przelać do miseczek, podawać z grzankami, posypaną żółtym serem. 