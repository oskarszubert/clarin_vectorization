Kiedy wśród przepisów zaproponowanych przez Beę w 43 edycji Weekendowej Piekarni zobaczyłam  przepis na tradycyjną Szwajcarską brioszkę, od razu wiedziałam, że chcę  dołączyć do zabawy, i który przepis wybiorę. Brioszka jest przepyszna,  kusi niesamowitym maślano -cytrynowym zapachem i smakiem :) Jest idealna z konfiturą czy twarożkiem, a także solo - do kawy. 500 g mąki pszennej tortowej7 g  drożdży w proszku (lub 20 g świeżych)200 ml letniego mleka1 łyżeczka soli  2 jajka  60 g cukru  10 g miodu  75 g miękkiego masła  100 g rodzynek  otarta skórka z 1 cytryny  + jajko do posmarowaniaMąkę  wymieszać z drożdżami. Dodać mleko, jajka, sól, cukier i miód. Wyrobić ciasto, ewentualnie dodając mąki, aby nie kleiło się do dłoni. Dodać  partiami rozpuszczone masło i startą skórkę z cytryny. Dodać rodzynki,  jeszcze raz wyrobić dokładnie ciasto. Odstawić do wyrośnięcia na godzinę. Ciasto  ponownie wyrobić. Można je w tym momencie podzielić na pół i upiec 2  mniejsze brioszki, lub pozostawić w całości. Z ciasta uformować w  prostokąt i zwinąć jak bochenek chleba lub jak roladę. Umieścić w  natłuszczonej formie do pieczenia - np.  keksówce. Pozostawić do  wyrośnięcia na 45 minut. Ciasto posmarować rozmieszanym jajkiem i  ponacinać w kratkę. Piec  w piekarniku nagrzanym do 200 st. przez 10 minut. Następnie zmniejszyć  temperaturę do  180 st. i piec jeszcze 30 min. Upieczoną brioszkę wyjąć  z formy i ostudzić na kratce. Tradycyjnie, po wyjęciu z piekarnika, smaruje się brioszkę gładką  konfiturą morelową i wodą; można też posypać ją zrumienionymi płatkami  migdałowymi. 