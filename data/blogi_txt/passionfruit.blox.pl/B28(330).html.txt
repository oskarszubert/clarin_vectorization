Butter Chicken, czyli kurczak w  aromatycznym i  pikantnym pomidorowym sosie z dodatkiem masła, to popularne na całym świecie  danie kuchni indyjskiej. Początki dania sięgają ponoć czasów Imperium Mogołow (1526-1857), a w znanej obecnie wersji zostało  najprawdopodobniej wymyślone w słynnej restauracji Moti Majal w Daryanganj, w  środkowym Dehli. Przepis na podstawie eateasIndian i Harpala SIngh Sokhi.   6 podudzi kurczaka lub podwójna pierś marynata: 1 łyżka oleju 1 łyżka soku z cytryny 1 łyżeczka przyprawy tandoori masala 1 łyżeczka cuminu 1 łyżeczka kolendry 1/2 łyżeczki soli chili do smaku 2 łyżki jogurtu naturalnego sos: 1 duża cebula 2 ząbki czosnku kawałek imbiru wielkości wiśni 2 ziarna kardamonu 4 duże pomidory 1 łyżeczka przyprawy tandoori masala 1/2 łyżeczki cukru lub 1 łyżeczka miodu papryczka chili ew. koncentrat pomidorowy dla koloru 2 łyżki jogurtu naturalnego ew. kasoori methi, czyli suszone liście kozieradki. Można  zastąpić posiekaną pietruszką. masło , (ok. 3 łyżki) + olej do smażenia (ok. 2 łyżki)   1. Z udek kurczaka zdjąć skórę, następnie oddzielić mięso  od kości i pokroić w kawałki (użyłam udek, ale można również użyć mięsa z piersi kurczaka, wówczas kroimy je w dużą kostkę). Przyprawy marynaty mieszamy z olejem, dodajemy mięso  kurczaka, dokładnie mieszamy, po czym dodajemy jogurt, ponownie mieszamy. Odstawiamy mięso na co najmniej godzinę ( w przypadku piersi wystarczy pół godziny). 2. Na dużej patelni na maśle z dodatkiem oleju (który zapobiegnie paleniu się masła) smażymy kurczaka, aż będzie złoto - rumiany.  Zdejmujemy mięso z patelni. Na patelnię dodajemy obraną posiekaną cebulę, obrany i  posiekany czosnek, obrany i posiekany imbir oraz rozkruszone ziarna kardamonu.  Smażymy, aż cebula będzie szklista, po czym dodajemy obrane, pokrojone w kostkę  pomidory. Smażymy, aż pomidory zmiękną, po czym ucieramy blenderem na sos.  Dodajemy przyprawę tandoori masala, miód oraz posiekaną papryczkę chili - ilość  do smaku. Dla zintensyfikowania koloru potrawy można dodać łyżeczkę przecieru pomidorowego. Wrzucamy ponownie kurczaka i dusimy w sosie kilka minut.  Dodajemy jogurt naturalny oraz kasoori methi (lub pietruszkę), mieszamy. Podajemy np. z ryżem, chlebkiem naan (można go zastąpić chlebkiem pita) lub  pieczonymi ziemniakami. 