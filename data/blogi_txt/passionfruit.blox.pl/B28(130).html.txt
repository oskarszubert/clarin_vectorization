Egg bajji to pyszna, łatwa i szybka do przygotowania przekąska. Może też spełniać rolę ciepłej kolacji lub wegetariańskiego obiadu, jeśli podamy ją z ryżem i sałatką. Polecam ten smaczny i ciekawy sposób podania jajek. Jest to też kolejny pomysł na wykorzystanie mąki z ciecierzycy, której od jakiegoś czasu jestem prawdziwą fanką. Pozwala na stworzenie naprawdę przepysznych potraw o orientalnym smaku. Źródło przepisu: My Kitchen Skills.6 jajek1/2 szklanki mąki z ciecierzycy (besan flour, gram flour, chickpea flour) - do nabycia w sklepach ze zdrową żywnością, sklepach typu kuchnie świata, sklepach orientalnych lub przez Internet2 łyżki mąki ryżowej (nadaje chrupkość)1/2 łyżeczki kuminu w ziarnach - można więcej1/2 łyżeczki soli (do smaku)1/4 łyżeczki proszku do pieczeniaszczypta chili - do smakuwodaolej do głębokiego smażeniaJajka gotujemy na twardo, studzimy, obieramy i kroimy na pół.Mąkę   z ciecierzycy mieszamy z mąką ryżową, kuminem, solą i proszkiem do pieczenia. Dodajemy tyle wody, by powstała   gęsta pasta (konsystencja gęstej śmietany).Połówki jajek obtaczamy w przygotowanej panierce i smażymy na oleju z obu stron, na złoto.Podajemy z ulubionym sosem (może być keczup) i np. sałatką. 