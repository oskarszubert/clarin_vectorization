Jedzenie kupowane na ulicy jest kojarzone zazwyczaj z jedzeniem niezdrowym. Zapewne istnieją wyjątki od tej reguły, jednak w wielu przypadkach może tak być faktycznie. Nie ma co się oszukiwać: tani uliczny barek rzadko oferuje nam produkty najlepszej jakości.  Brak świeżości łatwo ukryć pod morzem pikantnego sosu. Czy tak musi być? Czy musimy czuć się winni przyznając, że lubimy kebab? Oczywiście, że nie. Przygotowując kebab samodzielnie mamy całkowitą kontrolę nad składnikami, z których powstaje: użyjemy ulubionego, najświeższego mięsa, świeżych warzyw i ulubionych aromatycznych przypraw. Co więcej, przygotowanie domowego "kebaba" nie jest ani skomplikowane, ani czasochłonne. Kebaby wywodzą się z rejonu bliskiego Wschodu. Warto poczytać (choćby w wikipedii), w jak wielu krajach są popularne. Istnieje wiele rożnych odmian kebabów, przygotowywanych na rożne sposoby, w zależności od kraju czy regionu. Zapraszam na szybką, domową drobiową wersję.2 piersi kurczaka1 czubata łyżeczka żółtej pasty curry + 1/2 łyżeczki słodkiej papryki1 łyżka oleju2 chlebki pita2 czubate łyżki jogurtu typu greckiego lub bałkańskiego + 1 przeciśnięty ząbek czosnku2 łyżeczki ostrego sosu chilisałata lodowa, ogórek świeży, pomidor, czerwona cebulaPastę curry i paprykę mieszamy z olejem. Pierś kurczaka kroimy w cienkie paski. Dokładnie mieszamy z przyprawami, marynujemy 15 minut.W tym czasie przygotowujemy sos, mieszając jogurt typu greckiego z przeciśniętym ząbkiem czosnku oraz ulubione warzywa.Mięso smazymy na patelni grillowej z obu stron na rumiano.Chlebki pita podgrzewamy. Rozcinamy, smarujemy wewnątrz sosem jogurtowym oraz skrapiamy ostrym sosem chili. Dodajemy ulubione warzywa oraz mięso. 