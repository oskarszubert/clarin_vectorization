Generalnie w Indiach nie stosuje się czegoś takiego, jak gotowa przyprawa curry. Gospodynie przygotowują do każdego dania własne mieszanki przypraw (masala), które różnią się nie tylko w zależnosci od rejonu pochodzenia czy dania, lecz także od konkretnej rodziny, gdzie przepisy kulinarne przechodzą z matki na córkę.Przyprawa curry w postaci gotowego proszku stała się popularna w XIX i XX wieku dzięki Brytyjczykom, którzy wracając ze skolonizowanych terenów tęsknili za smakiem oriantalnych potraw. Mieszana ta nie jest obecnie również  w pełni ustandaryzowana, na rynku dostępnych jest wiele wersji. Ja skorzystałam z przepisu na mieszankę wg Sanjay Thummy. Bardzo polecam: nie wymaga to prawie żadnej pracy, a efekt w postaci niesamowitego aromatu i intensywnego smaku jest wspaniały.Wszystkie przyprawy można nabyć w sklepach typu Kuchnie świata, sklepach orientalnych lub przez Internet. Przypraw, które posiadamy w wersji sproszkowanej nie prażymy, lecz dodajemy do mieszanki na samym końcu.3 łyżki nasion kolendry3 łyżki nasion kuminu2 łyżki liści curry2 liście laurowe1 łyżeczka płatków chili (ilość uzależniona od tego, jak pikantną mieszankę chcemy otrzymać)1 łyżeczka ziaren czarnego pieprzu1 łyżeczka ziaren gorczycy (najlepiej czarnej)ok. 3 cm laski cynamonu5 goździków5 ziaren kardamonu1 łyżeczka kukrumy po 1/2 łyżeczki czosnku w proszku i cebuli w proszku1. Na suchej patelni, na małym ogniu, podprażamy cały czas mieszajac przez ok. 4 minuty ziarno kolendry, liście laurowe, liście curry, chili, pieprz, cynamon, goździki i kardamon (czyli wszytkie skąłdniki oprócz gorczycy, kuminu i kurkumy).2. Następnie dodajemy gorczycę i kumin. Prażymy kolejne 4 minuty (całość nie wiecej, niż 10 minut). Patelnię zdejmujemy z palnika.3. Dodajemy przyprawy w proszku: kurkumę, czosnek i cebulę, mieszamy. Przyprawy zsypujemy z patelni i zostawiamy do całkowitego wystygnięcia, po czym dokładnie mielemy wszytkie przyprawy (blender lub moździeż).Przechowujemy w szczelnie zamkniętym pojemniczku. 