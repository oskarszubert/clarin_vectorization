Chciałam początkowo napisać, że ten paprykarz jest dużo lepszy od kupnego...ale przecież Wy to wiecie! To oczywiste, że domowy wyrób zawsze będzie smaczniejszy i zdrowszy od produktu z fabryki. Powiem jedynie, ze receptura paprykarza szczecińskiego sięga połowy lat. 60. Pod koniec lipca 2010 marszałek województwa zachodniopomorskiego zwrócił   się do Ministerstwa Rolnictwa o wpisanie Paprykarza Szczecińskiego na   Listę Produktów Tradycyjnych - zatem paprykarz, dołączając do oscypka i pańskiej skórki, ma szansę stać się produktem całkiem "trendy" ;-) Na podstawie przepisu Jo_anny1 z cincin.1 makrela wędzona50 g ryżu ( 1/2 torebeczki)1 marchewka1 cebula4 duże pieczarki100 g przecieru pomidorowego2 łyżeczki słodkiej papryki2 kulki ziela angielskiego1 listek laurowysól i czarny pieprz do smakuszczypta pieprzu cayenneolejRyż ugotować. W tym czasie makrelę dokładnie oddzielić od ości. Cebulę obrać i posiekać. Podsmażyć na patelni na niewielkiej ilości oleju wraz z listkiem laurowym i zielem angielskim. Dodać obraną, startą na grubej tarce marchewkę, wymieszać. Po chwili dodać podobnie utarte pieczarki. Dusić razem, aż warzywa zmiękną. Dodać resztę przypraw oraz koncentrat pomidorowy. Jeszcze chwilę razem smażyć, po czym zdjąć patelnię z ognia.Do lekko przestudzonych warzyw dodać rozdrobnioną makrelę i ugotowany ryż. Wszystko dokładnie wymieszać i doprawić do smaku solą i pieprzem. Dodać odrobinę pieprzu cayenne, aby paprykarz był lekko pikantny. Odstawić do całkowitego wystudzenia.Podawać ze świeżym pieczywem. 