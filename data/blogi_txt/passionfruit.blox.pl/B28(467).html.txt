Nikogo chyba nie trzeba przekonywać do polubienia domowych przetworów. Ja oprócz wspaniałego smaku cenię sobie te, które są dodatkowo szybkie w wykonaniu. Sałatka szwedzka nie przyporzy Wam dużo pracy ani nie zabierze wiele czasu, za to satysfakcja potem, jesienno-zimowymi wieczorami, będzie ogromna. Zachęcam do spróbowania, to jedna z moich ulubionych sałatek, bardzo lubię ten słodko-octowy smak :)ogórki gruntowe1 cebula650 ml wody 350 ml octu 500 ml cukru 2 i 1/2 łyżeczki soli 1/2 łyżeczki curry koper gorczycaWodę doprowadzamy do wrzenia, rozpuszczajac w niej cukier, sól i curry. Dodajemy ocet, czekamy, aż się zagotuje. Zalewę zdejmujemy z ognia, odstawiamy.Ogórki dokładnie myjemy i kroimy w nie za cienkie plastry, bez obierania. Aby były falowane, używam do krojenia specjalnego dekoratora, lecz równie dobrze smakują proste. :) Cebulę obierami i kroimy w półplastry. Jak dla mnie, cebula ma nadac jedynie nute smakową, dlatego daję jej naprawde niewiele. choć lubię cebulę, nie chcę, by zdominowała akurat tę sałatkę. Ogórki wraz z cebulą przekładamy do dużej miski i zalewamy zalewą. Pozostawiamy je na 30 minut.Następnie ogórki wyjmujemy łyżką cedzakową i przekładamy do słoików. Kiedy słoiki będą już wypełnione ogórkami, wlewamy zalewę, do każdego słoika wsypując po 1/2 łyżeczki gorczycy i wkładając po kawałku gałązki kopru.Słoiki starannie zakręcamy i pasteryzujemy 5 minut. Studzimy postawione na zakrętkach. 