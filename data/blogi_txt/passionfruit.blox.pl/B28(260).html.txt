Większość osób ma swój ulubiony sposób przygotowania naleśników, dlatego tutaj podaję jedynie przepis na nadzienie. Bardzo polecam: delikatne ciasto naleśnikowe wspaniale komponuje się z pikantnie przyprawionym brokułem, tworząc lekki lecz pożywny obiad, idealny na lato.2 brokuły2 ząbki czosnkuok. 1/2 szklanki startego żółtego sera (twardy, nie miękki)1 łyżeczka soli1 łyżeczka czarnego pieprzu jajko, bułka tartaolej do smażeniaBrokuły umyć, pokroić na mniejsze części, ugotować do miękkości w wodzie z dodatkiem soli i cukru.W międzyczasie usmażyć naleśniki.Ugotowane brokuły zemleć na jednolitą masę (malakserem lub blenderem). Dodać utarty na drobnej tarce żółty ser oraz przeciśnięty przez praskę czosnek. Wymieszać dokładnie. Następnie dodać sól i pieprz - spróbować. Ponieważ naleśniki są delikatne w smaku, masa do nadziewania powinna być wyrazista i dość pieprzna.Naleśniki nadziewać i formować z nich krokiety. Krokiety panierować w jajku i bułce tartej. Zrumienić na niedużej ilości oleju. Ta ilość nadzienia wystarcza na 10 krokietów. 