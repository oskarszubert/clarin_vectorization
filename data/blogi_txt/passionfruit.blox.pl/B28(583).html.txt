Payn Pur-Dew ( Jane Grigson's English Food) sięga swymi korzeniami do roku 1420 (!) lub nawet wcześniej, ponieważ jego odmiana, Poor Knights of Windsor ( Biedni rycerze z Windsoru) cieszyła się uznaniem na dworze króla Henryka V (ur. 1387- zm.1422) Payn Pur-Dew to zangielszczona nazwa "Pain perdu", czyli stracony chleb.  Jest to pieczywo tostowe zanurzone w rozmąconych jajkach ( także z dodatkiem cynamonu) i usmażone na odrobinie masła. W wersji Poor Knights of Windsor jest ponadto wcześniej namoczone w sherry, co czyni z niego raczej wersję dla zamożniejszych rycerzy, niż dla biednych. Jak się od razu rzuca w oczy, danie wykazuje wręcz niepokojące podobieństwo ;-) do tostów francuskich. Któż jednak jest w stanie po tylu stuleciach odgadnąć, kto pierwszy wpadł na ten pomysł? Zależnie od strony , z której się patrzy, Kanał jest albo Angielski, albo La Manche :) Same tosty są z pewnością godne polecenia - ja je lubię i robię od wielu lat :)pieczywo tostowe 2 jajka2 łyżki mlekaew. szczypta cynamonuJajka rozmieszać z mlekiem i ew. szczypta cynamonu. Moczyć tosty z obu stron, tak, by dobrze nasiąkły masą jajeczną. Smażyć na niewielkiej ilości masła z obu stron na złoto. Podawać gorące z ulubionymi dodatkami. 