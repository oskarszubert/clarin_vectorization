Chodząc po sklepie i obserwując półki często myślę sobie, jak wiele z tych produktów można przygotować samemu, w domu. I nie chodzi mi o rzeczy, których przygotowanie dostępne jest wyłącznie dla tych najwytrwalszych, którzy gotowi są na to poswięcić dzień i noc :) . Chodzi mi o rzeczy, które są naprawdę proste i szybkie w wykonaniu, którym poswięcić trzeba naprawdę niewiele wysiłku, a które w domowym wydaniu są nie tylko lepsze, smaczniejsze i zdrowsze, ale także dają nam ogromną satysfakcję, że zrobiliśmy je samodzielnie. Na przykład majonez. Na przykład jogurt. Przepis z bloga "Turcja od kuchni".Gęsty jogurt w typie greckim - z 4 czubatych łyżek1 litr mleka pastetyzowanego (nie UHT!) - ja używam mleka 2%2-4 łyżki jogurtu naturalnego lub śmietany (dobrej jakości, bez zagęstników takich jak żelatyna, mączka chleba świętojańskiego, mąka pszenana, guma guar etc.) - od tej ilości zależy gęstość produktu, jaki chcemy otrzymać: od gęstości zwykłego jogurtu do gęstego jogurtu typu greckiegoMleko przelewamy do garnka. Zaczynamy gotować, obserwując. Kiedy mleko zacznie podchodzić do góry, wyłączamy palnik. Mleko przelewamy do naczynia, w którym będziemy robić jogurt, np. miski. Czekamy, aż wystygnie do temperatury 40 stopni C. (Jesli nie mamy termometru kuchennego, odczekujemy ok. 20 minut.)Następnie do odmierzonej ilości jogurtu lub śmietany dodajemy troche mleka i mieszamy. Chodzi o to, by temperatura jogurtu była mniej więcej podobna do temeperatury mleka, do którego go wlejemy. Jogurt wlewamy do mleka, całość dokąłdnie mieszamy.Odstawiamy przykryte naczynie z mlekiem w ciepłe miejsce na 12 godzin. (W zimie np. koło kaloryfera, w lecie - po prostu nie w lodówce) Nastepnie naczynie wstawiamy do lodówki na kolejne 12 godzin. Po tym czasie jogurt jest już gotowy.Gotowy jogurt można bez problemu przechowywać w lodówce (przykryty) przez tydzięń. Możemy jeść go w dowolny sposób: sam lub z dodatkiem konfitury, miodu, dżemu, płatków sniadaniowych czy muesli. Dodajac ulubione owoce otrzymujemy jogurt owocowy, a dodajac ogórek i czosnek - tzatziki. Do produkcji kolejnego jogurtu możemy użyć kończącego się jogurtu z poprzedniej produkcji - wówczas jesteśmy niezależni od produktów sklepowych. Jeśli nie robimy jednego jogurtu bezpośrenio po drugim, trzeba ponownie kupic produkt "startowy".Jogurt standardowej gęstości - z 2 łyżekInne przepisy na domowe przysmaki znadują się w dziale Home Made oraz Wędliny domowe i Wypieki. 