Tzatziki - powiew znad Morza Śródziemnego, wspomnienie wakacji... To wspanialy dodatek do mięs, ryb i warzyw, zwłaszcza z grilla. Ale nie tylko: ożywi  każdą banalną kanapkę z wedliną, może też wystąpić na kanapce solo.Jest to przepis najbardziej zbliżony do tego, jaki udało mi się wydusić od pewnego Greka ;-)serek Pilos 250 g tłusty połączony z 4 łyżkami jogurtu bałkańskiego( najbardziej zbliżone odpowiedniki oryginału)ogórek starty na grubej tarce, razem ze skórką, jeśl jest delikatna, 2 łyżki oliwy z oliwek, 2 łyżeczki octu, przeciśnięty duży ząbek czosnku, świeżo zmielony czarny pieprz - 6 ziarenek, sól do smaku. Można dodać trochę suszonej mięty, ale ja osobiście wolę wersję klasyczną, czyli bez. Niech postoi w lodówce co najmniej godzinę.To jedyna wersja, jaką stosuję od dawna, próbowałam kilku gotowych mieszanek przyprawowych, ale to nie ten smak. 