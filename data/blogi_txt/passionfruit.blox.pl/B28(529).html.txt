Jaką kolację uważa się za najbardziej romantyczną? Naturalnie, kolację w stylu włoskim, ze spaghetti  i dobrym czerwonym winem. :)Spaghetti alla puttanesca ma - jak wiele innych potraw - kilka historii na temat źródeł swego powstania. W wolnym tłumaczeniu, nazwa to "spaghetti kobiety lekkich obyczajów". We Włoszech nazywane jest też czasem spaghetti dobrej kobiety - co w pełni może być zrozumiane przez osoby znające ironiczne i obraźliwe określenie figlio d'una buona donna - syn "dobrej" kobiety. ;-)We Włoszech domy publiczne były nazywane "domami zamkniętymi", ponieważ ich okiennice musiały być zawsze zamknięte, aby nie gorszyć wrażliwych przechodniów. O ile "zwykłe" kobiety mogły robić zakupy na targu codziennie, to kobietom lekkich obyczajów wolno było pójść na rynek tylko w jednym dniu w tygodniu - stąd ich zakupy musiały by dokonywane szybko, a ich posiłki składały się zwykle z kilku  prostych produktów.  Takie też jest to spaghetti - szybkie, proste i pyszne :)(na zdjęciu z Klopsikami )makaron spaghettipomidory w puszce, całe, bez skórkicebulaoliwki czarne lub zielone4 fileciki anchois1 łyżka roztartej w dłoniach bazyliiszczypta ostrej paprykiduży ząbek czosnkuczarny mielony pieprz i sól do smakuMakaron ugotować.W międzyczasie na  głębokiej patelni rozgrzać olej, na którym zeszklić drobno posiekaną cebulę.Dodać pomidory  wraz z sokiem, podzielić je na patelni na mniejsze kawałki. Dodać fileciki anchois, także podzielone na małe kawałki. Dodać bazylię, paprykę, pieprz i sól do smaku. Dusić na małym ogniu do zredukowania sosu mniej więcej o połowę. Wtedy dodać przeciśnięty ząbek czosnku i pokrojone na pół oliwki.Do sosu dodać ugotowany makaron, wymieszać. Podawać posypane parmezanem i pietruszką. 