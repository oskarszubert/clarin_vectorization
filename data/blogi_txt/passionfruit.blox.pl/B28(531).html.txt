Czas na szparagi! Przedstawione poniżej połączenie zielonych szparagów z kremowym sosem serowym jest moją propozycją do akcji "Szparagi w kuchni", ogłoszoną przez blog Zwegowanych.makaron spaghettiszparagi ( dla 2 osób zużyłam pół pęczka) śmietana 18% - mały kubeczek 200gżółtko (surowe)starty ser żółty - ok. garśćząbek czosnkusól, pieprz biały lub czarny - wedle gustu.Makaron ugotować. Szparagi obrać, pokroić w nieduże kawałki ( ok.1,5 cm ). Czubki pozostawić niepokrojone. Ugotować w wodzie lub na parze.  Na patelnię wlać  kubeczek śmietany, dać żółtko i energicznie wymieszać - na małym ogniu. Dodać garść startego sera, przeciśnięty ząbek czosnku, świeżo zmielony pieprz i sól, do smaku. Cały czas  mieszać, aż ser się rozpuści.Dodać ugotowany, odcedzony makaron oraz szparagi. Podawać udekorowany ułożonymi na wierzchu czubkami szparagów i posypany parmezanem lub drobno startym żółtym serem. 