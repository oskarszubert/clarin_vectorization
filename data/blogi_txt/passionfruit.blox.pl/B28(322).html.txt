Jeśli szukacie ciekawej i smacznej przekąski na imprezę czy przyjęcie, poniżej przedstawiam propozycję na szybkie i dekoracyjne "małe co nieco". Marynowane patisony, nadziewane pastą twarogową. Polecam :)1 słoik małych marynowanych patisonów250 g gładkiego, 3 -krotnie mielonego twarogu2-3 łyżeczki koncentratu pomidorowego1 ząbek czosnkusól i czarny pieprz do smakuwykrawacz do kulek, np. taki1. Z patisonów wykrawamy środek za pomocą wykrawacza do kulek z warzyw tak, aby otrzymać małe miseczki.2. Jeśli kupiony przez nas twaróg nie jest gładki, mielemy go w malakserze.Ser mieszamy z koncentratem pomidorowym i przeciśniętym ząbkiem czosnku. Doprawiamy do smaku czarnym pieprzem i solą.3. Za pomocą szprycy do kremów do tortów napełniamy ozdobnie miseczki z patisonów (można to zrobić także łyżeczką do kawy).Dekorujemy dowolnie, np. kawałkiem konserwowego ogórka, konserwowej papryki, kaparem, natką pietruszki lub koperkiem.Wykrojone kawałki patisonów można drobno posiekać, zmieszać z masą twarogową i wykorzystać jako pastę do pieczywa. 