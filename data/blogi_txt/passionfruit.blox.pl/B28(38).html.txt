Pakora (lub pakoda) to popularne danie kuchni indyjskiej, polegające na smażeniu rożnego rodzaju składników (jak warzywa, chleb, kurczak, a także paneer czy nawet tofu) w cieście z mąki z ciecierzycy. W tym przepisie przedstawiam wersję chlebową, która jest naprawdę pyszna: lekko chrupiące ciasto (nie chłonie oleju) idealnie komponuje się z miękkim chlebowym wnętrze, tworząc świetną przekąskę, śniadanie lub kolację. Indyjska wersja tostów francuskich - bardzo warta wypróbowania. Przepis wg. Manjula's Kitchen.6 kromek chleba1/2 szklanki mąki z ciecierzycy (besan flour, gram flour, chickpea flour) - do nabycia w sklepach ze zdrową żywnością, sklepach typu kuchnie świata, sklepach orientalnych lub przez Internet2 łyżki mąki ryżowej (nadaje chrupkość)1 drobno posiekana zielona papryczka chili2 łyżki siekanej natki pietruszki1/2 łyżeczki kuminu w ziarnach - można więcej1/2 łyżeczki soli (do smaku)1/4 łyżeczki proszku do pieczeniawodaolej do głębokiego smażeniaZ chleba odcinamy skórkę, kroimy go na mniejsze kawałki, np. paski lub trójkąty.Mąkę z ciecierzycy mieszamy z mąką ryżową, posiekaną papryczką chili, natką, kuminem, solą i proszkiem do pieczenia. Dodajemy tyle wody, by powstała gęsta pasta (konsystencja gęstej śmietany).Kawałki chleba obtaczamy w przygotowanej panierce i smażymy na oleju z obu stron, na złoto.Podajemy z ulubionym sosem (może być keczup) i np. sałatką. 