Truskawki z bitą śmietaną to chyba najpopularniejszy dziś deser z tych owoców. Po raz pierwszy podano go na polecenie cara Piotra I ze słynnej dynastii Romanowów. Kaprys władcy polegał na tym, że zażyczył on sobie tego przysmaku w środku rosyjskiej zimy. Oczywiście - dostarczono mu go. Historia sztuki kulinarnej odnotowała ów fakt, gdyż truskawki a`la Romanow są wymieniane wśród najsłynniejszych potraw świata, lecz źródła milczą o tym, skąd wzięto wówczas świeże owoce. Dodatek likieru pomarańczowego nadaje "zwykłym" truskawkom naprawdę niezwykłego smaku.  Ze względu na swój czerwony kolor oraz kształt serca - truskawka czy jeszcze wtedy poziomka, była niegdyś symbolem Wenus, greckiej bogini miłości. Przepis pochodzi z książki Barbary Jakimowicz- Klein, „Dania z owocami”. Interesujące fakty na temat truskawek można przeczytać tutaj.   Deser przygotowałam z okazji Sezonu Truskawkowego Olgi Smile oraz Afrodyzjaków Krokodyla .( na dwie porcje) truskawkiśmietana słodka tortowa 30% lub 36%  cukier puderlikier pomarańczowy ( ja dałam Bols Blue Curaçao)Truskawki opłukać pod zimną wodą. Oderwać listki, truskawki pokroić na cząstki lub plasterki. 50 ml likieru rozmieszać z 1 łyżeczką cukru pudru. Likierem zalać truskawki, wymieszać.  Odstawić. W tym czasie ubić na sztywno śmietanę, w połowie ubijania dodając cukier puder do smaku. Truskawki przełożyć do pucharków, udekorować bitą śmietaną. 