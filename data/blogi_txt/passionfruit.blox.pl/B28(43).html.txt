Bubble Tea opanowała ostatnio cały świat. Nie wszyscy jednak wiedzą, że wcale nie jest odkryciem ostatnich paru lat, powstała ona bowiem w mieście Taichung na Tajwanie już w latach 80. Jeśli chodzi o odmiany, najpopularniejsze są mieszanki herbat z sokami lub mlekiem. Ilość smaków ogranicza jedynie wyobraźnia przygotowującego. Ten sympatyczny napój świetnie nadaje się do sączenia podczas upałów i zachęca do eksperymentów smakowych. Najlepiej smakuje pity przez słomkę, ale uwaga! - potrzebne są szersze słomki, przez które przejdą kuleczki tapioki. Można takie nabyć w niektórych sklepach.na 2 porcje250 ml tapioki o dużych ziarnach1l wodysyrop:1/2 szklanki cukru1/2 szklanki wody2 plasterki imbiru2 torebki dowolnej herbaty (czarna, owocowa - jaką lubicie)mleko zagęszczone - moje ma 7%wodacukier do smakulód1. Tapiokę gotujemy zgodnie z przepisem na opakowaniu, aż będzie całkiem przezroczysta (mojej zajęło to 30 minut). Odstawiamy pod przykryciem na 10 minut, po czym przepłukujemy na sicie pod zimną wodą.2. Kiedy tapioka się gotuje:    a. szykujemy syrop: rozpuszczamy cukier we wrzącej wodzie, dodajemy imbir.     b. zaparzamy herbatę: dwie torebki w 1 szklance wody. Słodzimy do smaku pamiętając, że napoje z lodem wydają się mniej słodkie w smaku.3. Przepłukaną na sicie tapiokę przekładamy do syropu i odstawimy na 20 minut. Tapioka po ugotowaniu nie ma absolutnie żadnego smaku, więc jest ważne, by przeszła słodyczą syropu.4. Do wysokich szklanek wkładamy porcję tapioki wraz z syropem, Zalewamy połową przygotowanej herbaty i dopełniamy mlekiem. Do każdej szklanki wrzucamy kilka kostek lodu.Z tym słonecznym przepisem pozostawiam Was na dwa tygodnie mojego urlopu :) 