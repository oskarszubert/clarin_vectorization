Sezon jagodowy w pełni. Warto to wykorzystać i przygotować jagodowe wypieki. Poza sezonem można użyc mrożonych jagód.ciasto: 4 jajka4 łyżki cukru 4 łyżki mąki 1 łyżeczka proszku do pieczenia cukier waniliowy   400-500 ml śmietany kremówki 30%  4 łyżki cukru pudru - do smaku  ew. śmietan-fix2/3 szklanki jagód    cukier puder do posypania wierzchu 1. Utrzeć żółtka i cukier waniliowy z 4 łyżkami cukru. Dodać 4 łyżki mąki i 1 łyżeczkę proszku do pieczenia.  Zmiksować. Białka ubić na sztywną pianę (pomaga w tym dodatek  kilku kropel soku z cytryny). Delikatnie wmieszać ubitą pianę do ciasta. Ciasto rozsmarować na papierze do pieczenia ułożonym  na blasze, nadając mu kształt prostokąta. Piec w piekarniku nagrzanym do 180 st. ok. 10 min, aż brzegi ciasta się  będą złote. Papier oderwać od ciasta. Od razu zwinąć roladę wraz z  papierem i na chwilę tak pozostawić. Dzięki temu ciasto "przyzwyczai  się" do zmiany kształtu i nie popęka.   2. Jagody ugnieść widelcem - bez tego krem nie będzie miał fioletowego koloru.3. Śmietanę ubić na sztywno, dodając do smaku cukier puder. Ewentualnie  dodajemy śmietan-fix, jeśli chcemy i lubimy. Śmietanę mieszamy z jagodami. Śmietanę z jagodami rozsmarowujemy na cieście,  po czym ostrożnie zwijamy roladę. Gotowe ciasto posypujemycukrem pudrem i odstawiamy do lodówki do wychłodzenia. Kilka słów o zwijaniu :)  Roladę najlepiej zwijać, gdy jest jeszcze lekko ciepła. Tyle, by krem/nadzienie  nie popłynął, ale nie zimna, wtedy nie  popęka. Ciasto smaruje się  nadzieniem, pozostawiając z jednego brzega  nieposmarowany pasek ok. 5 cm, by przy zwijaniu ciasta krem się nie  wycisnął. Teraz trzeba zwijać pomału roladę, uważając, by jej nie połamać. Wbrew pozorom, nie jest to trudne. :) Z jagodami polecam także:JagodziankiDrożdżówki z budyniem i jagodamiJagodowa panna cotta 