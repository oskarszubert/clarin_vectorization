Nie wiadomo dokładnie, kiedy powstał ten deser, najprawdoodobniej jednak w drugiej połowie XX wieku. Tak ostrożnie podchodząc do tematu, mam obawy przed użyciam słowa "w PRL-u", ponieważ podobny deser jest obecny także w Niemczech pod sympatyczną nazwą Zimny Pies (Kaltes Hund). Różnica jest tylko taka, że nie kruszy się w nim herbatników, lecz układa warstwowo. Myślę, że można stwierdzić, że jest to produkt trudnych czasów, kiedy z niewielu dostępnych składników mimo wszystko próbowano wyczarować coś ciekawego i smacznego. I to się w stu procentach udało! Blok czekoladowy to deser, który z przyjemnością można jeść także w obecnych czasach, kiedy rodzynek nie trzeba już zdobywać wyłącznie w okresie przedświątecznym, stojąc w kilometrowych kolejkach. Polecam, to naprawdę pyszny deser, a przy tym bardzo łatwy w wykonaniu. :)200 g masła250 ml mleka125 ml cukru4 łyżki ciemnego kakao100 g rodzynek3 krople aromatu waniliowego100 g herbatników typu petit beurre5 łyżeczek żelatyny1 galaretka czerwona (truskawkowa lub wiśniowa)1. Galaretkę rozpuścić w połowie przewidzianej w przepisie wody.Odstawić do lodówki do zastygnięcia. Kiedy galaretka całkowicie stężeje, wyjąć ją z naczynia i pokroić w kostkę o wymiarach około 2 cm z 2 cm.2. W międzyczasie w garnku rozpuścić mleko wraz z masłem, cukrem i kakao, dokładnie mieszająć. Dodać rodzynki i odstawić całość do całkowitego wysudzenia.(jeśli wrzucimy galaretkę do ciepłej masy, rozpuści się, i nie będzie widoczna w gotowym deserze)3. Herbatniki pokruszyć. Dodać je wraz z kostkami galaretki do wystudzonej masy w garnku, dobrze wymieszać. Żelatynę rozpuścić w niewielkiej ilości wody i również wlać do masy. Całość wymieszać.Masę przelać do wyłożonej folią spożywczą fromy keksówki (22 cm x 9 cm), odstawić do lodówki do zastygnięcia. 