Kluski kładzione przygotowane z okazji Tygodnia Kuchni Staropolskiej  na podstawie przepisu podanego przez Seniorkę, pochodzącego z z  Uniwersalnej Książki Kucharskiej Marji Monatowej wyd. Lwów-Warszawa  nakładem Księgarni Polskiej Bernarda Połonieckiego, prawdopodobnie 1926  rok..Jak się okazuje, moje dzieciństwo było obfite w staropolskie smaki - w tym takie właśnie kluski.(dla 2 osób)3 jajka6 łyżek mąki2 łyżki cukru1/2 łyżeczki soli1 łyżeczka masłaW  dużym garnku wstawić wodę , by zagotowała się. Po przyrządzeniu ciasta  należy bowiem natychmiast gotować kluski - ciasto nie powinno czekać, ponieważ piana opadnie.Żółtka oddzielić od białek. Białka ubić na sztywną pianę.Żółtka utrzeć z miękkim masłem i cukrem, dodać mąkę, utrzeć na gładko.Delikatnie lecz dokładnie wmieszać ubitą pianę.Masa powinna mieć konsystencję gęstej śmietany.Nabierając po ok.1/4 łyżki, układać na wrzącej wodzie kluski. Po wyłożeniu wszystkich zamieszać je i gotować ok. 3 minuty. Przy wykładaniu klusek na wodę można  sobie pomóc drugą łyżką, którą będziemy zgarniać ciasto z pierwszej  łyżki.2 łyżki gęstej  śmietany wymieszać z 2 łyżeczkami konfitury malinowej. Konfiturą polać kluski, podawać gorące. (Mąki można dodać więcej, ale im  więcej mąki, tym kluski wyjdą mniej puszyste, a bardziej twarde, zbite.  Zależy, jakie akurat lubimy.) 