Zakochałam się. Ja, osoba dotychczas nielubiąca avocado, zakochałam się w guacamole. Jego lekki, intensywnie cytrynowy smak urzekł mnie całkowicie. Ojczyzną guacamole jest Meksyk, a jego nazwa wywodzi się z połączenia dwóch słów azteckiego języka nahuatl: ahuacatl (avocado) i molli (sos). 1 avocado1 łyżka soku z cytryny1/2 drobno posiekanej czerwonej cebuli1/2 obranego ze skórki i posiekanego drobno pomidora1/2 łyżeczki soliczarny pieprz do smakuew. szczypta chilli Bardzo ważne jest, aby avocado użyte do guacamole było dojrzałe. Dojrzały owoc można bardzo łatwo poznać po tym, że jest lekko miękki i łatwo ugina się pod palcami. (tylko błagam, nie zaduście wszystkich owoców w sklepie podczas testów! ;)  )Twarde avocado jak najbardziej nadaje się do kupienia, ponieważ dojrzeje po kilku dniach leżenia w domu (nie w lodówce). Duże, czarne plamy na skórce i czarne smugi w miąższu oznaczają, że owoc jest już przejrzały. Intensywność zieleni miąższu zależy od odmiany owocu.Avocado obieramy ze skórki- z dojrzałego owocu odchodzi ona łatwo sama, nawet bez noża, którego wystarczy użyć do nakrojenia owocu. Kroimy je na pół, wyjmujemy pestkę, po czym rozgniatamy widelcem na głębokim talerzu na pastę. Dodajemy sok z cytryny, sól, pieprz i ew. chili do smaku, oraz posiekanego pomidora i cebulę. Smak powinien być intensywnie cytrynowy- w razie potrzeby można dodać więcej soku, w zależności od rozmiaru naszego avocado.Podajemy jako dip lub pastę, do mięs, warzyw czy kanapek. 