Piekłam już różne biszkopty, lecz ten z przepisu Bakeholic jest zdecydowanie najlepszy: pięknie wyrośnięty, puszysty i smaczny. Nic a nic nie opadł. Biszkopt idealny! 7 jajek rozmiaru L  1 1/2 szklanki cukru  1 1/2 szklanki mąki pszennej tortowej  1 1/2 łyżeczki proszku do pieczenia  2 łyżki mąki ziemniaczanej1 cukier waniliowy 2 łyżki oleju  szczypta soli Białka oddzielić od żółtek i ubić na sztywno ze szczyptą soli. Nadal ubijając, stopniowo dodawać cukier, po 1-2 łyżki i dobrze ubijać po każdym dodaniu. Następnie dodawać po jednym żółtku, dobrze ubiajając po   każdym. Na końcu dodać cukier waniliowy.Wyłączyć mikser i partiami dodawać przesianą mąkę pszenną, ziemniaczaną oraz proszek do pieczenia, delikatnie mieszając drewnianą łyżką lub szpatułką. Staramy się, by nie było grudek mąki, ale jednocześnie aby   ubite jajka nie opadły za bardzo. Na końcu dodajemy olej i mieszamy.   Ciasto przelać do wysmarowanej masłem tortownicy. Ja dno tortownicy wykładam papierem do pieczenia, by ciasto się  nie przykleiło i łatwo było je wyjąć.Piec w piekarniku nagrzanym do 180 st C przez ok. 50- 55 min, do suchego patyczka.Po upieczeniu biszkopt pozostawić w wyłączonym piekarniku przy uchylonych drzwiczkach na 10 min. Następnie wyjąć, obkroić nożem dookoła, rozpiąć tortownicę. Biszkopt wyjąć, ułożyć "do góry nogami". W tej pozycji wystudzić go. Biszkopt kroimy dopiero wtedy, kiedy wystygnie.Piekłam w tortownicy o średnicy 26 cm. 