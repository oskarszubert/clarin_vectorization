Thokku to rodzaj potrawy z południowego stanu Tamil Nadu w Indiach. Jest to gęsty sos z warzyw i/lub owoców z dodatkiem przypraw i ziół. Może zawierać różnego rodzaju dodatki. Zazwyczaj podawane jest jako dodatek do popularnego w tamtym rejonie ryżu z jogurtem, jednak możliwości są nieograniczone. To aromatyczne thokku może być podane jako ciepła kolacja, śniadanie bądź - z dodatkiem ryżu- jako danie obiadowe. Przepis wg Jayashree. 2 jajka ugotowane na twardo 1 cebula  1 -2 duże pomidory 1 posiekany ząbek czosnku 0,5 cm posiekanego korzenia imbiru 1 łyżeczka kolendry 1 łyżeczka kuminu w ziarnach Chili, sól i pieprz do smaku Olej do smażenia 150 ml wody  Świeża kolendra lub pietruszka do przybrania    W dużej patelni lub woku rozgrzać olej. Dodać kumin i  posiekaną w grube pióra cebulę, sól, czosnek, imbir. Samażyć całość chwilę,  mieszając. Dodać drobno posiekane pomidory. Smażyć około 5 minut, aż pomidory  zmiękną. Doprawić do smaku chilli, dodać kolendrę, chwilę smażyć, mieszając.  Następnie dodać  150 ml wody, przykryć  patelnię i dusić pod przykryciem ok. 10 minut. W międzyczasie ugotować na twardo jajka.  Przekroić   ugotowane i obrane jajka na pół i dodać do soau na patelni, doprawić do smaku pieprzem, dodać świeżą kolendrę. Podawać na ciepło z chlebem typu naan czy pita lub ryżem. 