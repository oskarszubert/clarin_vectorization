Fahita to termin określajacy potrawę kuchni Tex-Mex z kawałków grillowanego mięsa, najczęściej z dodatkiem warzyw, takich, jak papryka i cebula. "Sizzler" oznacza natomiast tutaj potrawę tak gorącą, że aż skwierczy podczas podawania. :) W efekcie otrzymujemy pyszne, proste do przygotowania mięso, które możemy podawać z różnego rodzaju dodatkami. (źródło przepisu)1 podwójna pierś kurczaka 1 papryka czerwona 1 papryka zielona 1 – 2 cebule Papryczka chili lub jalapeno – ilość do smaku ½ łyżeczki tymianku Ew. sól i czarny pieprz do smaku   Marynata do kurczaka: 3 łyżki oleju 2 łyżki soku z cytryny 2 łyżki siekanej natki pietruszki 1 przeciśnięty ząbek czosnku ½ łyżeczki kuminu ½ łyżeczki czarnego pieprzu ½ łyżeczki soli     1.       Mięso kurczaka pokroić w paski, składniki marynaty wymieszać. Kurczaka marynować  przez min. 20 minut.   2.       Rozgrzać  olej na patelni, mięso ( wraz z marynatą), usmażyć ze wszystkich stron na  złoto, zdjąć z patelni.   3.       Na  tym samym oleju podsmażyć obie papryki pokrojone w cienkie paski wraz z obraną, pokrojoną w grube piórka cebulą i posiekaną papryczką chili. Kiedy cebula  będzie szklista, dodać ponownie kurczaka oraz wsypać tymianek.  Smażyć, aż warzywa będą lekko rumiane, lecz nie całkowicie miękkie. Doprawić do smaku solą, pieprzem, chili i ew.  dodatkowym czosnkiem.   Dodatki, wg uznania: - tortille, - chlebki typu pita - guacamole - gęsta kwaśna śmietana 