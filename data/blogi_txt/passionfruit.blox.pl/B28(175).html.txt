Kuchnia śląska bogata jest w przepisy na potrawy ze śledzi z uwagi na ściśle przestrzegane niegdyś w tym rejonie posty. Hekele podawano jednak nie tylko w czasie postów, ale również w dni powszednie, czasem także jako obiad niedzielny. Można je bowiem jeść na dwa sposoby: albo z gotowanymi ziemniakami, albo na pieczywie, jako pastę do chleba. Nam pasuje właśnie ta druga wersja - bardzo polecam, naprawdę smaczne. Przepis na podstawie Kuchnia Śląska.4 płaty śledzia (użyłam śledzi w oleju)1 duża cebula2 duże ogórki kiszone2 jajka na twardo2-3 łyżeczki musztardyświeżo mielony czarny pieprz do smaku.Wymoczone śledzie pokroić w drobną kostkę. Dodać obraną, posiekaną bardzo drobno   cebulę oraz podobnie pokrojone ogórki kiszone oraz jajka. Wymieszać z   musztardą, doprawić do smaku czarnym pieprzem.Odstawić na co najmniej 20 min. do lodówki, by smaki się połączyły.Podawać ze świeżym pieczywem. 