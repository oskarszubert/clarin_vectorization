Klasyk. Chyba najbardziej popularna wersja rolady. To eleganckie, pyszne ciasto wcale nie jest trudne do wykonania. Będzie ozdobą  zarówno odświętnego, jak i codziennego stołu. Najsympatyczniejszym elementem tej rolady jest oczywiście galaretkowe "oczko", budzące wsponienia z dzieciństwa :) ciasto: 4 jajka4 łyżki cukru 4 łyżki mąki 1 łyżeczka proszku do pieczenia cukier waniliowy   500 ml śmietany kremówki 30%  4 łyżki cukru pudru - do smaku  ew. śmietan-fix   1 galaretka truskawkowa   wiórki kokosowe 1. Galaretkę rozpuścić w połowie przewidzianej w  przepisie ilości gorącej wody. Przelać do płaskiego, najlepiej prostokątnego  naczynia i odstawić do zastygnięcia.  Galaretka w naczyniu powinna mieć  ok.1,5 cm wysokości. Stężałą galaretkę pokroić w paski o szerokości ok. 1,5 cm.   2. Utrzeć żółtka i cukier waniliowy z 4 łyżkami cukru. Dodać 4 łyżki mąki i 1 łyżeczkę proszku do pieczenia. Zmiksować. Białka ubić na sztywną pianę (pomaga w tym dodatek kilku kropel soku z cytryny). Delikatnie wmieszać ubitą pianę do ciasta. Ciasto rozsmarować na papierze do pieczenia ułożonym  na blasze, nadając mu kształt prostokąta. Piec w piekarniku nagrzanym do 180 st. ok. 10 min, aż brzegi ciasta się  będą złote. Papier oderwać od ciasta. Od razu zwinąć roladę wraz z papierem i na chwilę tak pozostawić. Dzięki temu ciasto "przyzwyczai  się" do zmiany kształtu i nie popęka.   3. Śmietanę ubić na sztywno, dodając do smaku cukier puder. Ewentualnie  dodajemy śmietan-fix, jeśli chcemy i lubimy. Śmietanę rozsmarować na cieście, wzdłuż dłuższego brzegu ułożyć pasek z  galaretki, po czym ostrożnie zwinąć roladę. Gotowe ciasto posypać cukrem pudrem lub obtoczyć w  wiórkach kokosowych i odstawić do lodówki do wychłodzenia. Kilka słów o zwijaniu :) Roladę najlepiej zwijać, gdy jest jeszcze lekko  ciepła. Tyle, by krem/nadzienie  nie popłynął, ale nie zimna, wtedy nie popęka. Ciasto smaruje się  nadzieniem, pozostawiając z jednego brzega  nieposmarowany pasek ok. 5 cm, by przy zwijaniu ciasta krem się nie  wycisnął. Teraz trzeba zwijać pomału rolade, uważając, by jej nie połamać. Wbrew pozorom, nie jest to takie trudne. :) 