Marchew krychana (krychano) to potrawa kuchni województwa kujawsko-pomorskiego. Została wpisana na listę produktów tradycyjnych Ministerstwa Rolnictwa i Rozwoju Wsi.   Nazwa dania wywodzi się od czasownika w gwarze kujawskiej "krychać",   czyli tłuc.  Potrawa przygotowywana była w dwóch wersjach: postnej i mięsnej. Postna  robiona była na piątkowy obiad, zaś wersja mięsna   gościła od święta po  świniobiciu. Obecnie marchew z mięsem często gości   na stołach  mieszkańców Kujaw, zaś wersja postna praktycznie już nie   funkcjonuje, co oczywiście nie przeszkadza, by właśnie ja wybrać w opcji wegetariańskiej. Naprawdę bardzo smaczna potrawa - jako dodatek do obiadu lub samodzielne danie z surówką.1/2 kg ziemniaków1/2 kg marchwiok. 250 g wędzonego boczkusól i pieprz do smakuMarchew   i ziemniaki umyć i obrać. Pokroić na małe kawałki. Gotować razem w osolonej wodzie do miękkości. Wodę odcedzić, warzywa przecisnąć przez   praskę. Dodać drobno pokrojony, zrumieniony na patelni boczek. Doprawić   do smaku solą i pieprzem, wymieszać.* w książce pt.   „Kuchnia z rodowodem. Potrawy i produkty tradycyjne  województwa   kujawsko-pomorskiego” Grażyny Szelągowskiej z linka jest 1 kg marchwi na   60 dag ziemniaków. Ja zastosowałam proporcje pół na pół. Na zdjęciu podana z Hreczanykami, kotletami mielonymi z kaszą gryczaną. 