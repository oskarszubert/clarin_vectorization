Konserwowe papryczki chili lub jalapeño (jalapeño jest jedną z odmian papryki chili) to świetny dodatek do wielu dań, nie tylko tych o meksykańskim rodowodzie. Dodają potrawom pikanterii i ciekawego smaku. Ja osobiście lubię niewielki ich dodatek np. w spaghetti. Zamiast kupowania gotowych, często dość kosztownych papryczek w słoiku, można bardzo prosto i szybko wykonać je samodzielnie. Ponieważ nie używa się ich w dużej ilości, wystarczają na długo. 1 szklanka wody2/3   szklanki octu 2 łyżki soli 4 łyżki cukru    500 g zielonych papryczek chili lub jalapeñoPapryczki umyć i pokroić w plastry. Najwięcej ostrego smaku, za który odpowiada zawarta w papryczkach kapsaicyna, znajduje się w pestkach, stąd sami możemy zdecydować, czy dodajemy je do zalewy, czy nie. Ja dodaję pestki z połowy papryczek. Należy pamiętać, by podczas krojenia pod żadnym pozorem nie dotykać oczu, a potem dokładnie umyć ręce. Nie polecam także próbowania smaku surowych papryczek. Jeśli Wam się to jednak mimo wszystko zdarzyło, uczucie palenia w ustach gaście mlekiem, a nie wodą. Kapsaicyna bowiem rozpuszcza się w tłuszczach, natomiast woda działa odwrotnie: wspomaga rozprowadzenie piekącego smaku w całych ustach, i uczucie palenia jest jeszcze intensywniejsze.Przygotowujemy zalewę: Podgrzewamy wodę, w której rozpuszczamy cukier i sól. Pokrojone papryczki układamy w słoikach i zalewamy zalewą. Zakręcamy dokładnie i pasteryzujemy 5 minut. Studzimy postawione na zakrętkach.Z podanej ilości wychodzą 2 słoiki. 