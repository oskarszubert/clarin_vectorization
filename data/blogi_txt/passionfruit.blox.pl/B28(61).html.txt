Pyszny i szybki chlebek, kuszący smakiem i aromatem przyrumienionej cebuli. Idealny do kanapek.1 szklanka ciepłej wody1 opakowanie drożdży instant (7g)1/2 kg mąki pszennej typ 6504 łyżki mąki żytniej2 łyżki oleju1 duża cebulałyżka soliolej do natłuszczenia blachy Cebulę obrać, drobno pokroić w kostkę. Usmażyć na patelni na 2 łyżkach oleju, aż będzie złota. Drożdże wymieszać w misce z mąkami, dodać szczyptę cukru ( -wtedy drożdże lepiej wyrastają),  sól oraz podsmażoną cebulę i wodę. Zagnieść dobrze ciasto. Wyrabiać je tak długo, aż przestanie kleić się do dłoni .  W razie potrzeby podsypać trochę maki. Przykryć czystą ściereczką i pozostawić na  godzinę w ciepłym miejscu do wyrośnięcia. Przygotować  formę, w której będziemy piec chleb - wysmarować ją olejem, co zapobiegnie przyklejeniu się chleba.Ponownie zagnieść ciasto. Uformować bochenek i ułożyć go w formie/blaszce. Nakryć je ściereczką, po czym odstawić w ciepłe miejsce na pół godziny.  Powierzchnię chleba  posmarować rozmąconym jajkiem, dzięki czemu zyska piękny połysk. Można na chlebie wykonać ukośne nacięcia. Chleb można posypać makiem lub sezamem.Po 30 minutach wstawiamy chleb do nagrzanego do 200 st. C piekarnika.Po 10 minutach pieczenia spryskać wnętrze piekarnika wodą ( np. spryskiwaczem do kwiatków, zapobiegnie to wytworzeniu się twardej skórki).Następnie zmniejszyć temperaturę do 190 st.C i piec jeszcze 30 min.Ten chleb zazwyczaj piekę w formie - keksówce wielkości 26x8 cm, przepis jest na taką właśnie formę.  Jeśli chcemy piec w większej, trzeba podwoić składniki. Chleb  da się także formować w bochenki, tak, jak zrobiłam tym razem.  Nie traci on kształtu podczas pieczenia. 