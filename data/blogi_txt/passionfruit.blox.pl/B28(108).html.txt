Kolejna z serii przypraw do własnoręcznego wykonania. Metodą eksperymentów udało mi się osiągnąć odpowiednią w smaku mieszankę, na wzór smaku potraw z Grecji oraz gotowych kupnych mieszanek - tyle, że oczywiście bez dodatków i konserwantów.Polecam także: domową przyprawę do shoarmy,domową przyprawę "Złoty kurczak"oraz domową vegetę. 3 łyżeczki słodkiej papryki 1 łyżeczka czarnego pieprzu 1 łyżeczka majeranku 1 łyżeczka tymianku 1 łyżeczka bazylii 1 łyżeczka mielonej kolendry 1 łyżeczka granulowanego czosnku 1 łyżeczka granulowanej cebuli 1/2 łyżeczki mięty 1/2 łyżeczki rozmarynu 1/2 łyżeczki mielonej gorczycy (zmieliłam gorczycę w ziarnach) Przyprawy wymieszać. Przechowywać w szczelnie zamkniętym pojemniku.   W celu przygotowania marynaty do mięsa rozmieszać 2 łyżeczki  przyprawy w 2 łyżkach oleju, dodając 2 łyżeczki koncentratu pomidorowego i sól  do smaku. Pokrojone w paski mięso marynować co najmniej 30 min w przypadku  drobiu i 1 godz. w przypadku wieprzowiny. ( proporcje na 2 filety z całej piersi kurczaka) 