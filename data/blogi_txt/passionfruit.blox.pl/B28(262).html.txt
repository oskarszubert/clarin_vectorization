Jeśli szukacie ciasta, które jest łatwe i dość szybkie w przygotowaniu, a przy tym pyszne - polecam tę tartę. Jest ona bardzo eleganckim ciastem, nadaje się i do wieczornej kawy, i na wytworne przyjęcia. Przypadnie do gustu osobom, które od ciężkich tortów z maślanymi masami preferują lżejsze smaki. Tutaj słodycz śnieżnobiałej bitej śmietany równoważy lekka kwaskowatość rubinowej żurawiny, a uroku dodają prażone płatki migdałowe. ciasto kruche:300 g mąki pszennej tortowej lub krupczatki200 g masła100 g cukru pudru2 żółtka (z jajka rozm. M)szczypta soli500 ml śmietany tortowej 36%ew. śmietan fix (do tej ilości śmietany potrzebne są 2)cukier puder do bitej śmietany - ilość do smaku400 g konfitury lub dżemu z żurawiny/borówki1 łyżeczka żelatyny50 g migdałów w płatkach1. Mąkę wsypujemy do dużej miski. Dodajemy zimne masło (z lodówki), pokrojone w drobną kostkę (1 cm x 1 cm). Całość szybko rozcieramy palcami, aż mąka połączy się z masłem. Można to samo zrobić siekając mąkę z masłem nożem na stolnicy lub ucierając całość w malakserze. Ostatnia wersja jest tą, którą ja osobiście lubię najbardziej - szybka i skuteczna. Dodajemy cukier puder, sól i żółtka. Całość zagniatamy szybko na spójną masę. Odkładamy ciasto na 20 minut do lodówki.Ciastem wyklejamy formę do tarty o średnicy 26 cm i nakłuwamy ciasto w kilkunastu miejscach widelcem. Na cieście układamy papier do pieczenia, na którym rozsypujemy suszony groch lub fasolę. Zapobiegnie to unoszeniu się ciasta podczas pieczenia.Ciasto pieczemy w piekarniku nagrzanym do 180 st. C aż będzie złote, ok. 25-30 minut.2. Konfiturę żurawinową podgrzewamy w rodnelku. Gdy się zagotuje, dodajemy 1 łyżeczkę żelatyny i energicznie mieszamy. Gorącą konfiturę wykładamy równą warstwą na upieczone ciasto. Odstawiamy do całkowitego wystudzenia.3. Śmietanę ubijamy na sztywno, dodając cukier puder do smaku. Podczas ubijania można dodać także śmietan fix. Ubitą śmietanę wykładamy na wystudzone ciasto, formując - w zależności od upodobań - równą warstwę lub kopułę.Płatki migdałowe rumienimy na suchej patelni. Należy uważać, żeby   nie spalić, mają być lekko rumiane.Ciasto posypujemy płatkami migdałowymi.Przechowujemy w lodówce. 