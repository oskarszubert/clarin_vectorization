Przepis na to pyszne ciasto pochodzi z książki "Podróże kulinarne -  Kuchnia brytyjska." Jest to jeden z najlepszych pierników, jakie jadłam - korzenny, lekko wilgotny - po prostu idealny.350 g mąki pszennej tortowej125 g cukru65 g masła  (ok. 1/3 200gramowej kostki)250 ml mleka2 jajka2 łyżki miodu2 łyżeczki imbiru2 łyżeczki cynamonu1 łyżeczka proszku do pieczenia1/2 łyżeczki sody oczyszczonejMasło  rozpuścić w mleku. Przestudzić. W tym czasie jajka utrzeć z cukrem do  białości. Dodać miód, imbir, cynamon oraz mleko z masłem. Zmiksować. Dodać mąkę, proszek do pieczenia i sodę, dokładnie zmiksować.Ciasto przelać do formy (dno wyłożyłam papierem do pieczenia). Użyłam formy 26 x 18 cm.Piec ok. 35 min w piekarniku nagrzanym do 180 st. ( do suchego patyczka).Ostudzić na kratce. Jeszcze ciepłe ciasto można pokryć lukrem.Lukier cytrynowy:3 łyżki masła rozpuścić delikatnie w rondelku - na tyle tylko, by zmiękło. Dodać skórkę otartą z cytryny i 2 łyżki soku. Utrzeć. Nadal ucierając, dodać tyle cukru pudru, by powstała gęsta masa.Po raz pierwszy robiłam lukier z dodatkiem masła i byłam bardzo z niego  zadowolona. Polewa wyszła bardzo smaczna, intensywnie cytrynowa. 