Pyszne, rozpływające się w ustach, niczym barwne chmurki. Tak - marshmallows. Ich zrobienie jest dziecinnie proste. Jak pisze David Lebovitz, z którego przepisu korzystałam, jeśli umiecie ubić białka, to umiecie też zrobić marshmallows. Bardzo polecam - nie tylko na Święta, ponieważ stanową miłą odmianę do podskubywania oprócz tradycyjnych bab, ciasteczek czy mazurków. Pewnie macie już na ustach pytanie "ale czy smakują tak, jak te ze sklepu?" Tak- tak własnie smakują, a do tego mają tę zaletę, że mamy satysfakcję, że przygotowaliśmy je samodzielnie :)4 białka1 łyżeczka soku z cytryny20 g żelatyny + 150 ml wody300 g cukru + 100 ml wody1 opakowanie cukru waniliowegoew. barwniki spożywcze100 g cukru pudru+ 20 g mąki ziemniaczanejpapier do pieczenia1. Cukier zalewamy woda w małym rondelku i gotujemy, aż do uzyskania gęstego syropu. Gotowałam syrop do osiągnięcia temperatury 120 stopni. Jeśli nie macie termometru, to powinniście gotować go co najmniej ok. 8 minut - w tym czasie ubijacie białka i rozpuszczacie żelatynę.W 150 ml wody rozpuszczamy dokładnie żelatynę. Białka ubijamy na sztywno z dodatkiem soku z cytryny.Cukier puder mieszamy dokładnie z mąką ziemniaczaną2. W międzyczasie syrop powinien już osiągnąć odpowiednią temperaturę. Wracamy do ubitych białek: za pomocą robota kuchennego ubijamy je nadal, wsypując cukier waniliowy i wlewając cienką strużką syrop cukrowy. Nie lejemy bezpośrednio na mieszadła robota, bo będzie pryskało. Następnie cienką strużką wlewamy rozpuszczoną żelatynę. Ubijamy całość przez 5 minut, aż masa zacznie gęstnieć a miska przestanie być od spodu gorąca. Gotowe. Ja na tym etapie podzieliłam moją masę na 3 części: jedną pozostawiłam białą, do drugiej dodałam czerwony barwnik spożywczy, a do trzeciej niebieski.Papier do pieczenia układamy bardziej błyszczącą stroną do góry i posypujemy mieszanką cukru pudru i mąki. Na papierze rozsmarowujemy równą warstwą masę. Dość szybko zastyga. Staramy się osiągnąć w miarę równe, prostokątne kształty, co ułatwi potem krojenie.3. Masę pozostawiamy do zastygnięcia na co najmniej 4 godziny. Następnie ostrożnie odklejamy ją od papieru, nacieramy z obu stron mieszanką cukru pudru i mąki, po czym kroimy na dowolne kształty.Gotowe! Pianki przechowujemy w zamkniętym pojemniku, aby nie obsychały. 