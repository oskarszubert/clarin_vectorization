Tiramisu (wł. tirami sù  - podnieś mnie, poderwij mnie) to klasyczny deser włoski, posiadający jak każda  ze sławnych potraw - wiele odmian. Także o jego pochodzenie spierają się różne  miasta włoskie. Jedna z legend, szczególnie popularna w Sienie głosi, że twórcą  tego deseru był władca Toskanii Cosimo III de' Medici, który zwykł go serwować na  nudnych posiedzeniach rady księstwa. W Wenecji twierdzą natomiast, że tiramisu  było od niepamiętnych czasów ulubioną potrawą  dożów i to na na długo przed tym gdy rodzina Medici stała się wpływowa. Inne źródła natomiast twierdzą, ze nie ma żadnych udokumentowanych wzmianek o istnieniu tiramisu wcześniejszych niż dopiero z roku... 1983. Według tej teorii deser ten został stworzony w restauracji Le  Beccherie w Treviso przez Francescę Valori, córkę chrzestną właściciela, oraz nazwany jej panieńskim nazwiskiem - Tiramisu - na cześć jej kunsztu kulinarnego. Jakkolwiek by  nie było, deser ma właściwą nazwę. Znaczy ona "podnieś mnie" -  w  związku z pobudzającym działaniem kawy i cukru lub też "wznieś mnie do  nieba" - w związku z przepysznym smakiem.    Oto miniaturowa wersja klasycznego tiramisu. Oczywiście, poza wiśniami można użyć także innych owoców: jagód, malin  czy truskawek. Poza sezonem korzystam z owoców mrożonych. Dzięki nim w  kilka chwil można wyczarować pyszny, elegancki i romantyczny deser. Masa:opakowanie serka mascarpone 250 g2 żółtka3 łyżki cukru pudrułyżeczka cukru waniliowegoNasączenie:4 łyżeczki kawy rozpuszczalnej zaparzyć w 1/2 szklanki wody+ 3-4 łyżeczki cukru+ 1/4 szklanki amaretto - czyli razem 3/4 szklanki ponczuMałe biszkoptyWiśnieW pucharkach układać warstwami : nasączone ponczem biszkopty- mascarpone-wiśnie. Końcową warstwą powinno być mascarpone.wierzch posypać kakao, udekorować wisienką. Wstawić do lodówki do schłodzenia. Wychodzą 4 małe porcje. 