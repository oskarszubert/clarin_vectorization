Sloppy Joe został podobno wynaleziony przez kucharza imieniem Joe w restauracji w Sioux City w stanie Iowa. Ta znana amerykańska potrawa to mielone mięso wołowe w sosie pomidorowym, podawane w bułce. Dzięki niemu zwykła kanapka przeradza się w pożywną ciepłą kolację. Jednak to niezwykle smaczne, szybkie i proste w przygotowaniu mięso można wykorzystać także inaczej: np. podać je z makaronem - jako sos, z ziemniakami, lub jako nadzienie do naleśników. Zachęcam do spróbowania i eksperymentów z tak przygotowanym mięsem, bo naprawdę warto :)700 g mielonego mięsa wołowego2 średniej wielkości cebule1 papryka zielona1 ząbek czosnku1 puszka całych pomidorów 2 łyżki keczupu2 łyżki musztardy4 łyżki sosu Worcester1 łyżeczka cukrusól i mielony czarny pieprz do smakuew. chilli, jeśli lubicie ostre smakiolejW dużej, głębokiej patelni rozgrzać olej. Zrumienić mięso mielone, rozdzielając je widelcem i mieszając. Kiedy się podsmaży, dodać obrane, posiekane cebule i posiekaną paprykę i posiekany czosnek. Kiedy mięso będzie lekko rumiane, a warzywa podsmażone, dodać pomidory z puszki, odlewając od nich sok do przygotowanej wcześniej szklanki.Po dodaniu pomidorów, rozdrobnieniu ich na patelni i wymieszaniu, dodajemy stopniowo sok, dostosowując gęstość potrawy do swoich upodobań i potrzeb. Następnie dodajemy keczup, musztardę, cukier oraz sos Worcester. Mieszamy i doprawiamy do smaku solą, pieprzem i ew. chili. 