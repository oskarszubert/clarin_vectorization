To ciasto bardzo wiele dla mnie znaczy pod względem sentymentalnym. Mogłabym powiedzieć , że jest ono jednym ze smaków mojego dzieciństwa. Robiła je moja Mama a ja od zawsze je uwielbiałam.  Można je robić z różnymi owocami - jabłkami, gruszkami, brzoskwiniami czy śliwkami.  To ciasto kruche, które bardzo lubię, zarówno do tart jaki i kruchych ciasteczek.300 g mąki pszennej tortowej200 g masła100 g cukru1 jajko2 łyżeczki proszku do pieczeniaśliwkina krem:śmietanka UHT 12% ok. 250 g (ja zazwyczaj robię z Łowicką)3 łyżki mąki kartoflanej2 jajka4-6 łyżek cukrucukier waniliowy1. Masło rozpuścić.Jajko   utrzeć z cukrem. Po trochu dodawać rozpuszczone masło, nadal ocierając. Dodać proszek do pieczenia, wymieszać. Wsypać mąkę i wyrobić ciasto, aż   przestanie się kleić do dłoni. Z ciasta uformować kulę i schować do   lodówki.Ciasto może chwilę 'odpocząć" w lodówce, lecz nie musi. W chwilach pośpiechu robiłam od razu i było równie smaczne. Natomiast, jeśli chcecie z niego zrobić też kruszonkę, schowajcie je do lodówki lub zamrażarki, potem ładnie się ściera na tarce.Spód (nie zapominając  o nakłuciu  go widelcem), podpiekamy ok. 10 min w 180st, do lekkiego podrumienienia.2. W tym czasie przygotowujemy owoce. Nadają się każde owoce twarde - jabłka, gruszki, brzoskwinie, w sezonie śliwkowym zawsze robię ze śliwkami, wtedy jest najpyszniejsze.3. Jabłka/gruszki obieramy, kroimy w kostkę, zasypujemy cukrem i skrapiamy sokiem cytrynowym, wtedy nie ściemnieją.Jeśli robimy ze śliwek, kroimy je na pół w poprzek, wyjmujemy pestkę i ustawiamy na cieście rozcięciem do góry.4. Z podanych składników przygotowujemy krem-sos, ucierając je mikserem.5. Gdy spód się już podpiecze, wykładamy przygotowane owoce i zalewamy je sosem.Zapiekamy 30-35 min w 180st.Pozwalamy ciastu wystygnąć w formie i dopiero potem kroimy.Z samego ciasta wychodzą także przepyszne kruche ciasteczka.Smacznego! 