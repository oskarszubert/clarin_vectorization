Bardzo smaczne połączenie puszystego omletu z aromatycznymi grzybami. Łatwa i smaczna potrawa, która wspaniale urozmaici codzienne  śniadanie. Przepis: Marzena Z.    dla   2 osób: 3 jajka  rozm. M 3 łyżki  mąki pszennej 3 łyżki  mleka sól do smaku  250 g  pieczarek sól do  smaku olej do  smażenia  garść startego  drobno żółtego sera  1. Na  dużej patelni (moja ma 30 cm) podsmażamy na niewielkiej ilości oleju pokrojone  w ćwiartki (lub drobniej, w zależności od wielkości pieczarek) pieczarki. Lekko  solimy do smaku.  2. W  międzyczasie białka oddzielamy od żółtek. Białka ubijamy na sztywno. Następnie  dodajemy żółtka, mąkę, mleko i sól do smaku. Delikatnie mieszamy, by nie zniszczyć piany. Tak przygotowane ciasto wykładamy równą warstwą na podsmażone  na patelni pieczarki. Zmniejszamy ogień, przykrywamy patelnię.  Smażymy,  aż omlet będzie od spodu rumiany.  Przekrawamy  omlet na 4 części, co ułatwi nam przełożenie omletu na drugą stronę. Każdą z  ćwiartek odwracamy, posypujemy całość startym żółtym serem. Przykrywamy  patelnię i smażymy, aż omlet zrumieni się na drugiej stronie. Podajemy gorący. 