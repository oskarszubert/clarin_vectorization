Wróciłam wczoraj do domu mając w głowie dwa smaki: spaghetti i chilli con carne. Tyle, że nie miałam akurat mięsa mielonego do chilli. Postanowiłam zatem zrobić kompletne fusion: połączyć makaron z czerwona fasolą i smakami chilli con carne. Efekt wyszedł naprawdę smaczny: pożywne danie z pikantną nutą smakową, prawdziwe comfort food :)makaron spaghetti - porcja na 2 osoby15 dag salami (paprykowe lub zwykłe)1 puszka pomidorów pelati1 puszka czerwonej fasoli1 duża cebula1 łyżka sosu Worcester1 ząbek czosnku1 zielona papryczka chilli1 łyżeczka słodkiej papryki1 łyżeczka tymianku1/2 łyżeczki kuminu1/3 łyżeczki cynamonusól i świeżo mielony czarny pieprz do smakuew. więcej chili do smaku (wbrew pozorom, świeże chilli nie jest tak pikantne, jak przyprawa chilli w proszku)ser żółty do posypaniasiekana pietruszka do posypaniaMakaron gotujemy zgodnie z przepisem na opakowaniu. Ugotowany odcedzamy.W międzyczasie przygotowujemy sos: podsmażamy   obraną, grubo posiekaną cebulę wraz z pokrojoną w pół plasterki salami, obranym posiekanym czosnkiem i chilli w plasterkach. Kiedy cebula będzie szklista, dodajemy pomidory z puszki   wraz z zalewą oraz odcedzoną z zalewy fasolę. Dodajemy sos Worcester i przyprawy: słodką paprykę, tymianek, kumin i cynamon. Dusimy, aż sos częściowo odparuje i się trochę zagęści (ok. 3-5   minut), doprawiamy do smaku solą i pieprzem.Do sosu dodajemy ugotowany, odcedzony makaron, mieszamy. Podajemy gorące, posypane pietruszką i serem żółtym. 