Nic nie powiem - poza "spróbujcie koniecznie". Za krótki opis? No dobrze, to dodam coś jednak. :) To jeden z najsmaczniejszych sposobów na tę pyszną rybę: aromatyczny i delikatny łosoś, z nutą cytryny i świeżych ziół. A przy tym banalnie prosty w wykonaniu i szybki.  Spróbujcie koniecznie! [zaraz: chyba już to mówiłam? ;)) ]4 kawałki lub dzwonka łososia (1 kawałek dla 1 osoby)1/3 kostki masła (ok. 66 g)1 cytrynakopereknatka pietruszkisólczarny pieprzsłodka paprykaŁososia umyć i natrzeć słodką papryką.Ułożyć w żaroodpornym naczyniu. Chodzi o to, by było jak najmniejsze, dopasowane do ilości ryby.Na garnku z gotującą się wodą ustawić drugi garnek lub rondel. Rozpuścić w nim masło. Dodać skórkę otartą z  1 cytryny a następnie wyciśnięty z niej sok. Doprawić do smaku solą i czarnym pieprzem, po czym dodać po 2 łyżki posiekanego koperku i siekanej natki pietruszki.Masłem ziołowym zalać rybę (dlatego właśnie naczynie powinno być jak najmniejsze,lecz o wyższych ściankach).Łososia piec w piekarniku nagrzanym do 200 st. przez 15-20 minut.Podałam z ryżem paprykowo - pomidorowym (przepis wkrótce) oraz sałatką grecką. 