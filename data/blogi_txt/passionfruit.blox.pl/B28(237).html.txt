Klopsiki z Königsbergu są jednym z najbardziej charakterystycznych  dań, jakimi szczyci się kuchnia pruska. Ich nazwa wywodzi się od tego właśnie miasta, którego obecna nazwa to Kaliningrad. Połączenie smaków jest tu niezwykle udane - klopsiki z delikatnym lecz wcale przez to nie mniej wyrazistym sosem są niesamowicie dobre! Polecam bardzo ten przepis.klopsiki:1/2 kg mięsa mielonego1 cebula1 jajko1/2 kajzerki1/2 łyżeczki kminku mielonego1/2 łyżeczki pieprzusól do smakusos:100 g masła4 łyżki mąki pszennej375 ml wody375 ml mleka1 listek laurowy2 ziarenka ziela angielskiego1/2 łyżeczki czarnego pieprzu2-3 łyżki octuszczypta cukrusól do smakukapary - ja dałam zamiast tego 4 drobno pokrojone konserwowe ogórkiMięso wymieszać z jajkiem, drobno posiekaną cebulą, przyprawami i namoczoną wcześniej ( i odciśniętą ) kajzerką. Wyrobić.Jeśli masa jest zbyt wilgotna, dodać trochę tartej bułki. Uformować 12 klopsów wielkości moreli.W   dużym garnku roztopić masło. Dodać mąkę i zrobić jasną zasmażkę.   Zasmażkę rozprowadzić wodą z mlekiem. Dodać ocet i przyprawy.   Doprowadzić do wrzenia. Do sosu włożyć klopsiki i gotować 30 minut pod   przykryciem, na małym ogniu.Pod koniec dodać kapary lub drobno posiekane ogórki. 