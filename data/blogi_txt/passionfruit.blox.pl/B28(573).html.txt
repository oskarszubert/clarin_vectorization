... truskawek chyba już nie ma. Maliny w pobliskim sklepie nie wyglądały najładniej. Zdecydowałam się zatem na tartę z brzoskwiniami z puszki, co także daje pyszny efekt. Do wykonania tego ciasta możecie użyć każdych owoców, które lubicie, również mrożonych, po rozmrożeniu i odsączeniu. To idealne ciasto na lato, lekkie i owocowe. W sumie- to idealne ciasto na każdą porę roku, ponieważ robi się je szybko a dobór owoców uzależniony jest wyłącznie od Waszego gustu i fantazji. Na spód:150 g mąki pszennej tortowej100 g masła50 g cukru1 jajko1 łyżeczka proszku do pieczeniana krem: 2   opakowania budyniu ( proszek) waniliowego150-200 g cukru2 żółtka1   l mleka4 łyżki mąki pszennej65 g zimnego masła ( ok. 1/3   kostki, mającej 200g) 1 opakowanie galaretki o smaku pasującym do użytych owoców. Ja dałam brzoskwiniową tym razemdowolne owoce - ja użyłam 1 puszki brzoskwiń w lekkim syropie1. Galaretkę ( przeznaczoną na 500 ml wody) przygotować zgodnie z opisem na opakowaniu, lecz użyć do niej tylko 400 ml wody.  Odstawić, by stygła.2. Masło rozpuścić.Jajko   utrzeć z cukrem. Po trochu dodawać rozpuszczone masło, nadal ucierając.   Dodać proszek do pieczenia, wymieszać. Wsypać mąkę i wyrobić ciasto, aż przestanie się kleić do dłoni.  Ciastem wykleić spód i brzegi formy do pieczenia, na wysokość ok.4 cm. Zapiekać w piekarniku nagrzanym do 180 st. przez 25-30 minut, aż ciasto będzie złote. Wyjąc do wystudzenia. Piekłam w formie o średnicy 25 cm. Jeśli forma nie ma powłoki zapobiegającej przed przywieraniem, można jej spód wysmarować odrobiną oleju.3. Żółtka utrzeć z cukrem. Dodać 250 ml mleka i dalej mieszając, dodać   proszek budyniowy i 4 łyżki mąki.Pozostałe mleko zagotować. Do   gotującego się mleka wlać masę budyniową i gotować mieszając. Kiedy   budyń się ugotuje i zgęstnieje, dodać do niego starte zimne masło. Wymieszać, przelać na upieczony spód z kruchego ciasta. 4. Na kremie ułożyć owoce. Jeśli używamy brzoskwiń puszki, kroimy wszystkie na cienkie plasterki.  5. Ciasto zalać tężejącą galaretką (powinna mieć konsystencje kisielu - dopiero wtedy zalewamy ciasto). Odstawić do lodówki do czasu   całkowitego zastygnięcia galaretki. PS. Tarta jest dość wysoka, ma ok.4-5 cm. Jeśli chcecie mieć niską tartę, użyjcie 1/2 ilości kremu budyniowego. Ale... ten krem jest tak smaczny, że my wolimy, kiedy jest wysoka :)))Jakich owoców można użyć?Każdych! Można użyć jednego rodzaju owoców, lecz znakomicie sprawdzi się także kilka rodzajów użytych na raz, dzięki czemu ciasto będzie ogromnie dekoracyjne.Mogą to być np.: truskawki, maliny, wiśnie, porzeczki czerwone, winogrona białe, winogrona ciemne, jagody, borówka amerykańska, pomarańcze, brzoskwinie z puszki, mandarynki z puszki... Uwaga: surowe kiwi i surowy ananas sprawią, że galaretka nie zastygnie! 