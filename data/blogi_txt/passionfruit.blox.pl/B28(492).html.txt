Przepis na te cudowne ciasteczka pochodzi z bloga Kuchnia nad Atlantykiem. Jak mówi Agusia, nazwa ciasteczek wywodzi się z faktu, iż w Afryce ziarno sezamowe jest symbolem powodzenia. Ja ze swojej strony mogę w 100% potwierdzić:  chwile szczęścia podczas jedzenia tych ciasteczek macie gwarantowane. Jak smakują? Trochę jak sezamki. A pradawne mówiąc - dużo lepiej! Na pewnie zrobię je jeszcze nie raz. 100 g sezamu100 g masła70 g białego cukru80 g jasnego cukru brązowego ( dałam jasny trzcinowy, ale jak ktoś nie ma, może po prostu zwiększyć ilość cukru białego)1 jajko170 g mąki ( 1 i 1/4 szklanki )1 łyżeczka cukru waniliowego1/2 łyżeczki proszku do pieczenia1/4 łyżeczki cynamonu1/4 łyżeczki soliSezam uprażyć, mieszając,  na suchej patelni przez ok. 5 minut. Ma być jasno złoty, lecz nie spalony. Rozpuszczone masło utrzeć z cukrami. Dodać jajko, sól, proszek do pieczenia i cynamon. Wsypać 2/3 uprażonego sezamu. Mieszając , dodawać mąkę i wyrobić ciasto. Ciasto wstawić na 30 minut do lodówki.Z ciasta formować kulki wielkości włoskiego orzecha. Każdą kulkę układać na sezamie, lekko spłaszczając ją dłonią. Ciasteczka układać w odstępach na blasze wyłożonej papierem do pieczenia ( sezamem do góry).Piec 12 minut w piekarniku nagrzanym wcześniej do 190 st. ( nie dopuścić do przypalenia).Z tej porcji wyszło mi 30 ciasteczek. "Nagle zauważyła pod stolikiem małe, szklane pudełeczko. Otworzyła je i   znalazła w środku ciasteczko z napisem: "Zjedz mnie". - Dobrze, zjem   to ciastko - rzekła Alicja. - Jeśli przez to urosnę, to dosięgnę kluczyka, jeśli zaś jeszcze bardziej zmaleję, to będę mogła przedostać   się przez szparę w drzwiach. Tak czy owak, dostanę się do ogrodu, a   reszta mało mnie obchodzi.""Alicja w krainie czarów",  Lewis Carrol 