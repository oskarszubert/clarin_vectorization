Szybki i smaczny pomysł na kiełbasę. Niemiecka klasyka. Ponieważ w Polsce nie znalazłam póki co odpowiednika kiełbasy, jaką jadłam w Berlinie, zastępuję ją więc zwykłą kiełbasą lub kiełbasą białą pieczoną. W obu wersjach świetnie smakuje. W zasadzie, cała atrakcją tego dania jest sos, więc dajcie po prostu taką kiełbasę, jaka najbardziej Wam samkuje. Może ktoś z Was zdecyduje się w majowy weekend na grillowanie? Jeśli nie, kiełbaskę można także przygotować w domu.  Polecam :)1 puszka pomidorów2 łyżeczki miodu2 łyżeczki octu2 łyżeczki sosu Worcestershire1 łyżeczka słodkiej papryki w proszku1 łyżeczka curry( ew. szczypta pieprzu cayenne)kiełbasaKiełbasę upiec. W międzyczasie przygotować sos.Pomidory przełożyć do rondla. Jeśli używamy całych - pokroić je drobno. Dodać miód, ocet, sos Worcestershire, paprykę i curry. Wymieszać. Gotować kilka minut, aż sos zmniejszy objętość i zgęstnieje.Na końcu oprószyć mąką pszenną i wymieszać. Chwilę gotować.Kiełbasę podawać z sosem i frytkami lub świeżym pieczywem. "Co na grilla?" 