Pyszne i proste tosty, które urzekają swoim smakiem: ser wspaniale komponuje się z papryczką chili, pomidorem i oregano. Ostrość   można stopniować dowolnie, jednak tosty powinny być dość pikantne. To   właśnie ta nuta smakowa nie pozwala o sobie zapomnieć i sprawia, że   chcemy sięgnąć po więcej. Przepis: Vahchef  Sanjay Thumma.duża garść sera żółtego 1 zielona papryczka chili 1 pomidor 1 łyżka gęstej śmietany ½ łyżeczki oregano ½ łyżeczki słodkiej papryki   Ser zetrzeć na tarce. Ilościowo potrzebujemy ok. jednej  dużej garści sera. Ser mieszamy w misce z pokrojoną drobno papryczką chili (bez pestek, ilość papryki uzależniona od tego, jak ostry smak chcemy uzyskać) oraz  obranym, pozbawionym gniazd nasiennych i pokrojonym w kostkę pomidorem.  Dodajemy śmietanę, oregano i paprykę, mieszamy całość, aż powstanie gęsta  pasta. Pastę układamy na tostach, dociskając, nie za grubą  warstwą, by rozpuszczając się, nie spłynęła. Tosty opiekamy w piekarniku do zrumieniania. Można użyć również bagietek lub bułek kajzerek. 