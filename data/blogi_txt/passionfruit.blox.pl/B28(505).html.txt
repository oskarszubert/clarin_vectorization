Słodko pikantny sos chilli stanowi wspaniały dodatek do ryżu, pieczonych mięs, drobiu a nawet warzyw czy sałatek. Problem w tym, że kupne sosy są najczęściej nafaszerowane sztucznymi dodatkami w postaci konserwantów, barwników i polepszaczy smaku. Zrobienie własnego sosu jest ogromnie proste i szybkie. Oprócz tego, że używamy jedynie naturalnych składników, domowy sos ma także tę zaletę, że możemy jego ostrość i smak dostosować do własnego gustu.125 ml wody50 ml (zwykłego) octu125 ml cukru1/2 łyżeczki soli3 czerwone papryczki chilli2 ząbki czosnku2 łyżeczki mąki ziemniaczanejPapryczki chilli (bez ogonków) drobno zemleć w malakserze wraz z obranym czosnkiem (lub ew. posiekać bardzo drobno nożem).Do   rondla wlać wodę, ocet, wsypać cukier i sól. Dodać paprykę z czosnkiem.   Gotować, co jakiś czas mieszając, aż cukier się rozpuści, ok. 5 minut.W   2 łyżkach wody rozmieszać mąkę ziemniaczaną, wlać do rondla z papryką. Wymieszać, gotować jeszcze 3 minuty. Przelać do czystej butelki, szczelnie zakręcić. Przy wykonywaniu większej ilości sosu można pasteryzować. 