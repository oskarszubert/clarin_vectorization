Oto sałatka, która stała się hitem nie jednej imprezy, a przepis na nią puściłam "w świat" jeszcze na długo przed publikacją na blogu. Jej niewątpliwą zaletą jest to, że można podać ją zarówno na zimno - jako sałatkę, jak i na na ciepło - jako danie obiadowe. Można ją także przygotować wcześniej i odgrzać, nie traci bowiem wcale przez to na smaku. A jak powstała? Błyskawicznie!Asia:... zatem?Ja: ... Sałatka z kuskusem była poprzednio, więc teraz nie mogę jej powtórzyć. Asia: To może coś z ryżem?Ja: Tak...  z ryżem i z kurczakiem.Edytka: Jadłam kiedyś dobrą sałatkę z kurczakiem i rodzynkami.Składniki w mojej głowie zaczynają się układać w całość, niczym puzzle wskakujące jeden po drugim na swoje miejsce. Już mam kompletny obraz sałatki. Kurczak. Ryż. Rodzynki. I ananas. I koniecznie curry. Słodko- pikantna.Ja: To już wiem, co zrobię: sałatkę z ryżem, kurczakiem, rodzynkami i ananasem. Dziękuję  Wam Dziewczyny za wspólnie spędzony czas! :) 2 woreczki ryżu1 puszka ananasa 1 opakowanie rodzynek ( 220 g) 1 duża pierś kurczaka   marynata: 1 łyżeczka żółtej pasty  curry ( do nabycia np. w sklepie „Kuchnie Świata” ) 1 łyżeczka czerwonej  słodkiej papryki 2 łyżki oleju 2 łyżki sosu sojowego   Składniki marynaty  wymieszać. Kurczaka pokroić w drobną  kostkę. Marynować przez co najmniej 15 minut. W międzyczasie ugotować ryż. Kurczaka podsmażyć na  niewielkiej ilości oleju na dużej patelni lub w woku. Kiedy będzie rumiany, dodać  odsączonego z zalewy, pokrojonego w małe kawałki ananasa oraz rodzynki. Dodać ryż, wymieszać. Doprawić ew. solą. 