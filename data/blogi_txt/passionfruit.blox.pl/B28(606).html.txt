To przepyszne danie to jedno z najłatwiejszych dań nie tylko kuchni indyjskiej, ale gotowania w ogóle. Jedynym zadaniem, jakie na nasz czeka, jest przygotowanie prostego sosu, w którym ugotują się warzywa. Proste, szybkie i niezwykle smaczne. Podane z ryżem stanowi pełnowartościowy, pożywny posiłek. Mięsożercy mogą oczywiście podać je w towarzystwie szaszłyków czy pieczonego kurczaka - też będzie pysznie. Dobrze znosi odgrzewanie. Ze stosunkowo niewielkiej ilości składników uzyskujemy naprawdę spora porcję jedzenia. Jeśli nadal się wahacie, czy warto kupować mąkę z ciecierzycy, to ta potrawa zdecydowanie powinna Was przekonać :) . Oprócz tego mąkę z ciecierzycy można wykorzystać np. do przepysznych smażonych jajek , papadum-ów lub grzanek. Przepis na podstawie Manjula's Kitchen.ok. 2 szklanek warzyw, u mnie to:2 średnie ziemniakiok. 1/3 główki kalafiora1 marchewka2 duże garści fasolki szparagowejsos:ok. 3 szklanki wody1/3 szklanki mąki z ciecierzycy (besan flour, gram flour, chickpea flour) - do nabycia w sklepach ze zdrową żywnością, sklepach typu kuchnie świata, sklepach orientalnych lub przez Internet1 łyżeczka kuminu w ziarnach1/2 łyżeczki kozieradki w ziarnach1/2 łyżeczki kurkumyok. 1 łyżki suszonych liści currykawałek posiekanego imbiru (ok. wielkości wiśni)szczypta chili - do smaku 1 cebula2 łyżeczki pasty z tamaryndowca (można pominąć lub zastąpić 2 łyżeczkami soku z cytryny)2-3 łyżki oleju1. Przygotować warzywa: obrać i pokroić w plastry ziemniaki oraz marchewkę, kalafiora w różyczki, z fasoli szparagowej odciąć końcówki, przekroić strączki na pół (można użyć mrożonej fasolki, której nie trzeba rozmrażać).2. W dużym garnku rozgrzać niewielką ilość oleju. Podsmażyć, mieszając, kumin, kozieradkę, liście curry, kurkumę, imbir oraz chili wraz z obraną, posiekaną cebulą.Kiedy cebula będzie szklista, dodać mąkę z ciecierzycy. Smażyć chwilę, mieszając, do uzyskania zasmażki. Następnie wlać wodę, dokładnie rozmieszać mąkę z przyprawami, doprowadzić do wrzenia. Sos powinien byś średnio gęsty. Zbyt gesty sos zawsze można rozwodnić, a zbyt rzadki zagęścić dodatkową ilością mąki z ciecierzycy.Do garnka dodać przygotowane warzywa. Gotować ok. 20 minut, aż warzywa będą miękkie. Dodać pastę z tamaryndowca (lub sok z cytryny), doprawić całość do smaku solą. Podawać z ryżem. 