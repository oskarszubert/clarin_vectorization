Przepis, zainspirowany Tygodniem Kuchni Staropolskiej, pochodzi z Uniwersalnej Książki Kucharskiej Marji Monatowej z 1926r. Przyznam, że takie jajka smakują mi bardziej niż zwykłe sadzone. Będę je często robić. Dzięki dodatkowi śmietany białka nie są suche, ale delikatnie kremowe. Jest to moja propozycja na Majowe Śniadanie, zorganizowane prze Mico.Na patelni rozpuścić łyżeczkę masła, wsypać płaską łyżeczkę mąki i zrobić jasną zasmażkę. Dodać 3 łyżki gęstej śmietany, wymieszać. Od razu wbić jajka. (Ja dałam 3).  Smażyć na małym ogniu, aż jajka się zetną. W połowie smażenia można przykryć patelnię przykrywką, co przyspieszy cały proces.Podawać na gorąco ze świeżym pieczywem. 