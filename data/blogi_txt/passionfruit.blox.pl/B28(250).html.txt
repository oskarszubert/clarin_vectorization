Pyszna i łatwa do przygotowania potrawa, która może stanowić samodzielny posiłek lub zostać podana jako dodatek do innych dań. Polecam wszystkim wielbicielom szpinaku. :)ok. 600 g ugotowanych kopytek - można użyć gotowych lub zrobić je samodzielnie150 g mrożonego szpinaku (1/3 opakowania)1 dużą cebula2 ząbki czosnku6 pieczarek50 g sera typu fetaczarny świeżo zmielony pieprz do smakuolej do smażeniaCebulę   obrać i posiekać, podsmażyć wraz z obranym i drobno posiekanym czosnkiem oraz pokrojonymi w plastry pieczarkami na patelni na niewielkiej ilości oleju. Kiedy cebula będzie szklista a pieczarki podsmażone,   przesunąć je na bok, wyłożyć na patelnię zamrożony szpinak.   Zmniejszyć płomień, poczekać, aż się szpinak rozmrozi. Następnie   wymieszać cebulę z pieczarkami z rozmrożonym szpinakiem, dodać pokruszony ser feta.   Wymieszać całość dokładnie i chwilę razem dusić. Doprawić do smaku czarnym pieprzem i ew. solą. Szpinak powinien być dość wyrazisty w smaku, ponieważ kopytka są raczej neutralne i mało słone. Ugotowane kopytka mieszamy z gorącym szpinakiem i podajemy. 