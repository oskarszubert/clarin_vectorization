Kuchnia indyjska pełna jest smacznych i pożywnych przepisów wegetariańskich. Przykładem takiej potrawy są te ciekawe i smaczne tosty, które można podać jako śniadanie, kolację czy przekąskę. Przepis z Madhura's Recipe.3 średnie ziemniaki1 zielona papryczka chili1 łyżka siekanej natki pietruszki1 łyżeczka mielonego kuminu (kmin rzymski, nie kminek)1 łyżeczka przyprawy garam masala1 łyżeczka słodkiej papryki (dla koloru. Madhura dodaje jeszcze tutaj łyżeczkę chili, lecz wg mnie wystarcza surowe chili - pasta i tak jest pikantna)1 łyżeczka utartego na drobnej tarce imbiru1 łyżeczka soku z cytrynysól do smaku1 łyżka mleka lub wody (moja pasta wyszła dość zwarta, więc dodałam łyżkę mleka)6 kromek pieczywa tostowegokeczupmasło do smażeniasezamObrane ziemniaki gotujemy w osolonej widzie do miękkości.Odcedzamy i przeciskamy przez praskę, by otrzymać gładkie puree. Do puree dodajemy posiekane chili, siekaną natkę, imbir, sok z cytryny oraz przyprawy. Dokładnie mieszamy. Jeśli pasta wyszła wyjątkowo gęsta, możńa dodać łyżkę mleka (lub wody).Tosty smarujemy cienko keczupem. Na każdym toście układamy warstwę pasty ziemniaczanej, posypujemy sezamem i tniemy tosty w trójkąty.Na patelni (najlepiej takiej do naleśników, z nieprzywierającą powierzchnią) rozpuszczamy niewielka ilość masła. Smażymy tosty z obu stron, aż będą rumiane. Zaczynamy od strony nie posmarowanej pastą, po czym przekładamy tosty na drugą stronę. Podajemy ciepłe, same lub z ulubionym sosem. 