Bardzo  lubię gołąbki. Bardzo-bardzo. :) Tyle, że ponieważ cała zabawa z  oparzaniem kapusty, przygotowywaniem liści, potem wykładaniem nimi  garnka, pilnowaniem, żeby się nie przypaliło ( a lubi!) zajmuje trochę  czasu i energii, przeważnie robię właśnie tak: klopsiki w sosie  gołąbkowym. Szybciej, wygodniej, a smak dokładnie ten sam :)Tym przepisem żegnam Was na tydzień, ponieważ wyjeżdżamy na długo wyczekiwany urlop.  :)( duża porcja, na 4 osoby )1/2 główki białej kapusty (Jeśli mamy małą kapustę, może być cała)1 duża cebula1 kg mięsa mielonego wieprzowo - wołowego1 jajko1 łyżka posiekanego koperku4 łyżeczki koncentratu pomidorowego1 łyżka musztardykminekkolendrasólpieprz czarnypieprz ziołowymasłomąkabułka tartaKapustę przekroić na pół, wykroić głąb. Pokroić na plastry, a następnie - w kostkę.W dużym garnku podsmażyć na 2 łyżkach oleju posiekaną cebulę. Dodać  kapustę, wymieszać, zalać wrzącą wodą tak, by całkiem przykryła  kapustę. Dodać  posiekany koperek, koncentrat pomidorowy, 1 łyżeczkę pieprzu ziołowego,  1/2 łyżeczki kminku i 1/2 łyżeczki kolendry oraz sól do smaku. Gotować,  aż kapusta będzie miękka, ok 30-40 minut.W tym czasie przygotować klopsiki.Mięso wymieszać z 1 jajkiem, pieprzem, solą ( do smaku ) i łyżką musztardy. Dobrze wyrobić, dodając tyle bułki tartej, by mięso nie kleiło się do rąk. Z mięsa uformować 16 klopsików.Kiedy  kapusta będzie już miękka, wkładać na gotującą się w niej wodę  klopsiki. Gotować razem ok. 5 minut. ( Jeśli w międzyczasie za dużo  wody wyparowało - uzupełnić wrzątkiem)Z mąki i masła zrobić zasmażkę, zagęścić kapustę wg. upodobania.Podawać z ziemniakami puree. 