Zimno. A gdy jest zimno, chętnie sięgamy po pożywne śniadanie. Sawmill Gravy to dosłownie "Sos z tartaku". Danie wzięło swą nazwę od tartaków założonych na południu Stanów Zjednoczonych na początku XX wieku, kiedy prowadzono tam intensywny wyręb lasów. Potrawa, która w niedrogi sposób pozwalała wyżywić całą grupę głodnych drwali szybko zyskała popularność. I nic dziwnego. Poniższa propozycja jest do tego bardzo smaczna, szybka i prosta do   przygotowania. Świetnie smakuje np. z prosta sałatką z pomidora. Danie   jest bowiem na tyle sycące, że nie wymaga innych dodatków. Przepis wg bloga Always in the Kitchen.1 biała kiełbasa2/3 szklanki mleka1 łyżka mąki pszennej1 łyżka masłasół i swieżo mielony czarny pieprz do smakuZ kiełbasy zdejmujemy osłonkę. Kiełbasę siekamy na drobne kawałki i podsmażamy na maśle, mieszając. Obsypujemy kiełbasę mąką i mieszamy, aż z mąki i masła zrobi się złota zasmażka. Wlewamy stopniowo mleko, mieszając. Gotujemy całość razem ok. 2 minut, aż sos zgestnieje. Na koniec doprawiamy do smaku solą i świeżo zmielonym czarnym pieprzem.Podajemy na tostach lub na zrumienionych z jednej strony bułeczkach. 