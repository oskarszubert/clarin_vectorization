Zgodnie z obietnicą, zamieszczam przepis na pizzę. Jest to pizza, jaką ja lubię najbardziej. Naturalnie, zależnie od indywidualnych upodobań, można przygotować pizzę cieńszą lub grubszą. My lubimy średnią. Nie przepadam za pizzami cieniutkimi jak opłatek, nie lubię także zbyt grubych. Podana przeze mnie ilość składników starcza na taką właśnie średnią pizzę, pieczoną na blasze o średnicy 30 cm. Najbardziej odpowiada mi metoda długiego wyrastania ciasta, która pozwala cieszyć się pizzą już w 20 minut po przyjściu po pracy do domu. Tak - to świetna metoda właśnie dla osób pracujących, zaoszczędza dużo czasu, który byśmy musieli poświęcić na wyrastanie ciasta, kiedy przyjdziemy ( głodni!) do domu. :)3,5 g drożdży instant ( jest to 1/2 opakowania mającego 7 g)125 ml ciepłej wody1 łyżeczka cukru1 łyżeczka soli2 łyżki oleju3 łyżki mąki żytniejmąka pszenna typ 650 - około szklanki(zaczynam rano)Drożdże rozmieszać w wodzie z cukrem. Dodać połowę mąki, wymieszać. Ciasto powinno mieć konsystencję gęstej śmietany. Odstawić zaczyn na 20 minut, by drożdże zaczęły pracować. (w tym czasie jemy śniadanie)Dodać sól, olej, mąkę żytnią oraz resztę mąki pszennej. Wyrobić elastyczne, jednak dość luźne ciasto. Ciasto z za dużą ilością mąki nie będzie dobrze wyrastało i pizza może wyjść zbyt twarda.Wyrobione ciasto wkładamy do dużej ( urośnie!), posmarowanej olejem miski.  Miskę nakrywamy folią spożywczą, w której robimy nożem kilka dziurek, by ciasto miało dostęp powietrza. Miskę wstawiamy do lodówki. Może tak stać nawet 12 godzin. ( Jeśli chcemy mieć pizzę szybciej, po prostu pozostawiamy ciasto do podwojenia objętości na ok. 1 godzinę BEZ wkładania do lodówki).(wracamy do domu po pracy)Piekarnik nagrzewamy do temp. 200 st. Ciasto wyjmujemy z lodówki, odkrywamy, lekko wyrabiamy ( aby nie pozbyć się wszystkich pęcherzyków powietrza), po czym rozprowadzamy palcami na blasze do pieczenia - moja ma średnicę 30 cm. Środek robimy cieńszy, natomiast brzegi pozostawiamy trochę grubsze. Pozwalamy ciastu wrócić do temperatury pokojowej, w tym czasie przygotowując dodatki na pizzę.Ciasto smarujemy sosem pomidorowym, układamy na nim dodatki, na wierzch ścieramy na tarce ser mozzarella. Pizzę pieczemy ok. 15-20 minut, aż ser i brzegi ciasta będą rumiane.Jeśli chodzi o mnie, nie lubię pizzy przeładowanej dodatkami. Wolę klasyczną prostotę. Na zdjęciu jedna z moich ulubionych kombinacji smakowych: sos, grubo siekana cebula, salami i mozzarella. 