Specjalnością nadbużańskiej kuchni Lubelszczyzny są zarówno różnego   rodzaju placuszki, bliny i gryczane hreczniaki, jak i swojskiego wyrobu   sery - białe i żółte. Hreczniaki (Hreczki) to kotlety z kaszy gryczanej i   białego sera. Choć połączenie może wydawać się niecodzienne, hreczniaki   w smaku nie ustępują niczym kotletom mięsnym. Są pyszne, pożywne a przy   tym łatwe i szybkie w przygotowaniu. Ich nazwa wywodzi się od słowa "hreczka", czyli kasza gryczana, gryka. Wspaniale smakują podane tradycyjnie, z sosem koperkowym. Przepis na podstawie bloga Familijny.200 g kaszy gryczanej200 g sera białego twarogowego1 duża cebula1 ząbek czosnku2 łyżki natki pietruszkisól i pieprz do smaku1 jajkotarta bułka do obtoczeniaolej do smażeniaKaszę gryczaną ugotować do miękkości.Na niedużej ilości oleju zrumienić obraną, drobno posiekaną cebulę wraz z obranym, drobno posiekanym czosnkiem. Ugotowaną kaszę wraz z cebulą przestudzić, by nie parzyła w dłonie.Dodać   natkę pietruszki oraz przeciśnięty przez praskę biały ser. Doprawić do   smaku solą i świeżo mielonym czarnym pieprzem. Dodać jajko, wymieszać.Jeśli masa jest za rzadka (to zależy od wilgotności twarogu), dodać trochę bułki tartej.Z   masy formować kotlety, obtaczać solidnie w bułce tartej (ta chrupiąca   panierka, kontrastująca z miękkim wnętrzem jest potem boska!), smażyć na   oleju z obu stron na rumiano. Te kotlety są trochę bardziej   miękkie od kotletów mielonych z mięsa, więc przy odwracaniu ich na drugą   stronę należy zachować ostrożność.Podawać z sosem koperkowym.Na sos wymieszać :150 ml gęstej kwaśnej śmietany 12%1 czubatą łyżeczkę majonezu4 łyżki siekanego koperkusól i świeżo mielony czarny pieprz do smaku. 