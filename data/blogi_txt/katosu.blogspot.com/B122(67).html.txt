KatOsu Przyznajmy szczerze - kiedy zbliża się taka okazja jak Sylwester - im więcej propozycji tym lepiej. Błyszcząca sukienka jest ważna, ale to właśnie makijaż obsypany brokatem sprawia nam najwięcej frajdy, wreszcie możemy bezkarnie błyszczeć! :) Przygotowałam kolejną propozycję makijaży Sylwestrowego, wybierając szmaragd jako kolor przewodni. Uwielbiam ten kolor, jest elegancki, tajemniczy, szykowny. Okrasiłam go srebrnym brokatem i opalizującym na srebrno-niebiesko kruszonym pigmentem. Bezkonkurencyjny przy miodowych i brązowych oczach, lub jeśli macie ochotę dodać koloru swojej stylizacji, ubierając małą czarną w ten dzień.   Srebrny brokat z powodzeniem możecie zamienić na złoty, ocieplając tym samym cały makijaż. Zapraszam do wykonania ze mną tych kilku kroków, by wykonać taki makijaż na swoim oku (bez kresek, zatem opadająca powieka nie powinna być wymówką ;) )    Zaczynamy! :     1. Czarną, miękką kredką pomaluj ruchomą powiekę i dolną powiekę do połowy. To będzie świetna baza, która utrzyma i wzmocni kolor cienia.     2. Rozetrzyj kredkę miękkim pędzelkiem. W razie potrzeby dokładaj kredki i dalej rozcieraj, aż uzyskasz mocną czerń.     3. Nałóż szmaragdowy, perłowy cień na bazę z kredki. Najlepiej zrobić to palcem, kilkoma warstwami, następnie precyzyjniej wypełnić pędzelkiem.     4. Małym pędzelkiem do rozcierania (np. Sigma E36) Rozetrzyj krawędzie odrobiną jasnego, matowego brązu. Na tym etapie upewnij się, że krawędzie są idealnie roztarte. 5. W wewnętrzny kącik jak i wewnętrzną część górnej i dolnej powieki nakładam kruszony, opalizujący pigment, najlepiej robić to na mokro, bo lubią się osypywać.    6. Linię wodną maluję żelowym, czarnym eyelinerem. On lepiej niż kredka utrzyma się na linii wodnej bez naruszenia :)     7. Srebrny brokat nałóż w wewnętrzną część górnej powieki. Do jego przyklejenia użyj specjalnego kleju do brokatu, odrobiny brokatowego eyelinera, który świetnie działa jak klej lub, tak jak ja,specjalnego żelu wodoodpornego, który potrafi wszystko (Beauty Genius - Anastasia Beverly Hills).    8. Wytuszuj rzęsy czarnym tuszem i, jako że w Sylwestra nie może zabraknąć sztucznych rzęs - nie żałuj sobie i wybierz model bardziej spektakularny :)          9. Twarz pokryłam podkładem, korektorem, pudrem, wykonturowałam i rozświetliłam, czyli full tapeta ;) Na ustach mam przezroczysty błyszczyk z drobinkami brokatu. Możecie iść w jasne różowe, lub brzoskwiniowe usta, albo śliwkowe, czy bordowe dla bardziej dramatycznego efektu, czyli krótko - usta pomalujcie dowolnie! Użyte kosmetyki:      • Podkład Matchmaster nr 1.5-  MAC  • Korektor Lasting Perfection nr 3 - Collection  • Puder Luxury Powder Cameo - Ben Nye  • Brwi Brow Genius Kit - Anastasia Beverly Hills  • Czarna kredka - Motives  • Zielony cień Forbidden - Motives  • Jasny, brązowy cień Cappuccino - Motives • Kruszony pigment Gem Dust Sterling - Motives   • Srebrny brokat Celebrate - Motives  • Rzęsy nr 110 i 112 złączone razem - Motives  • Klej do rzęs Lashfix - Eyelure  • Wielofunkcyjny żel wodoodporny (do klejenia brokatu w tym wypadku) Beauty Genius - Anastasia Beverly Hills  • Contour Kit - Anastasia Beverly Hills    • Błyszczyk Glam - Motives    Kolczyki wykonane w pracowni mojej siostry: http://moniaartbizuteriaartystyczna.blogspot.co.uk/      Jeśli Wam się podoba i zamierzacie go wykorzystać, dajcie znać - lub co lepsze - pokażcie się w nim!    Do kolejnego! :)  K. 