KatOsu Jako, że mam fizia na punkcie tego, co pięknie się mieni (!) nie sposób u mnie przejść obojętnie obok takich cudów. Mówię o cieniach, których wcześniej nie było. Załatały lukę i zaspokoiły mój niedosyt na coś pomiędzy brokatem a cieniem z drobinkami. Ja je nazywam "płatki w żelu" bo cienie mają taką miękką, śliską konsystencję i wyglądają po roztarciu jak sprasowane cząstki brokatu o różnej wielkości i mieniące się na kilka kolorów. Ciężko mi to dobrze opisać, więc lepiej Wam pokażę. Posiadam trzy cienie o tym "żelowym błysku", za którym przepadam.    Pierwszy to "KIKO Infinity+" - nr 401" (kupiłam we Włoszech, kolekcja Infinity+ to wiele odcieni z tym własnie wykończeniem, od jasnych do ciemnych!)    Drugi to mój nowy nabytek przywieziony z Polski - "Catrice Absolute Eye Colour - 420 Talk Like An Egiptian" (uwielbiam nazwy Catrice :P) na który wpadłam podczas przeglądania szafy Catrice w Hebe - jedno maźnięcie na dłoni i już wiedziałam, że to jest to - czym prędzej kupiłam z uciechą, że może być zamiennikiem pozostałych dwóch - bardziej dostępnym dla Was w PL).    Trzeci to mój pierwszy cień z takim wykończeniem, to była miłość od pierwszego wejrzenia,  z resztą jak widać po tym, ile go brakuje. Bardzo go lubię i ciągle używam. To "Bobbi Brown - Sparkle Eye Shadow nr 6 Sunlight"        KIKO Infinity+ - nr 401        KIKO Infinity+ - nr 401 - (SWATCH)        Catrice Absolute Eye Colour - 420 Talk Like An Egiptian        Catrice Absolute Eye Colour - 420 Talk Like An Egiptian - (SWATCH)         Bobbi Brown - Sparkle Eye Shadow nr 6 Sunlight        Bobbi Brown - Sparkle Eye Shadow nr 6 Sunlight - (SWATCH)        Syskie Cy   Jak widać mają różne odcienie. Catrice jest bardziej złoty, ale tak na prawdę na powiece dają jeden efekt. Ten z Catrice też najbardziej się osypuje przy aplikacji. To mój ulubiony akcent błysku na powiece w moim makijażu dziennym. Troszkę matowego brązu w zewnętrznej części powieki, błysk na reszcie i dobrze mi.   Nakładam je palcem, bo tak wygodniej, szybciej no i nic się nie sypie, wydobywa się wtedy najwięcej błysku, bo palcem "kładziemy" te sprasowane płatki brokatu, które równo układają się na powiece, które równo i mocno błyszczą.  Żeby pokazać Wam różnicę w wykończeniu, porównałam jeden z nich (Bobbi Brown) z matalicznym (silnie perłowym) cieniem z Catrice - Liquid Metal.      Już widzicie, o co mi chodzi?    Świetne jest to, że nawet osoby o pomarszczonej, dojrzałej, suchej powiece mogą używać tego błysku, bo nie podkreśla on zmarszczek tak, jak bezdusznie robi to cień perłowy.    Tak jak wspomniałam, mam tu trzy produkty z różnej półki cenowej, różniące się tez delikatnie odcieniem, ale chodzi tutaj tylko o jedno - o ten subtelny, przepiękny błysk, jaki dają powiekom...      Zdjęcie mojego codziennego makijażu, robione z dala od okna (by pokazać bardziej ten błysk). Zdjęcie mojego codziennego makijażu, robione bezpośrednio przy oknie.      Dodam jeszcze, że na tej samej zasadzie robione są Mac'owskie Pressed Pigment, dostępne w wielu odcieniach. Jeśli podoba Wam się ten efekt to śmigusiem do sklepu. Mi styknie jeden jasny do uzyskania takiego efektu błysku, ale nie pogardziłabym wszystkimi dostępnymi na świecie ;-)    Do następnego!  K. 