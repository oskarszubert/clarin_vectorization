KatOsu Witajcie w moim pierwszym blogowym instruktażu - na tapetę idzie tapeta w typowo jesiennych, ciemnych, przygaszonych ale zdecydowanych kolorach - śliwki i zieleni. Aż się prosi o kawałek futra (sztucznego!) do towarzystwa takim kolorom! Koniecznie spróbujcie, jeśli macie brązowe, miodowe i zielone oczy :)         Zatem oto krok po kroku jak wykonać ten makijaż: 1. Maluję ruchomą powiekę czarną kredką i rozcieram palcem - to jest moja baza, by cienie się bardziej wybijały.      2. Na wewnętrzną i środkową część powieki nakładam śliwkowy, perłowy cień.       3. Kolejno w zewnętrznej części nakładam zielony, perłowy cień.       4. Matowym, średnim odcieniem brązu rozcieram krawędzie cieni w załamaniu, nakładam go też na dolną powiekę. Linię wodna maluję czarną kredką.         5. Wewnętrzne kąciki rozświetlam jasnym, złotym cieniem.       6. Czarnym eyelinerem w pisaku maluje wyciągniętą w stronę końca brwi kreskę.       7. Tuszuje rzęsy i doklejam pasek sztucznych. • Twarz:     Podkład Lasting Perfection nr 4 - Collection Korektor Lasting Perfection nr 3 - Collection  Puder Lexury Powder Cameo - Ben Nye  Bronzer Bahama Mama - The Balm Rozświetlacz Mary Lou-Minizer - The Balm    • Brwi:    Brow Genius Kit w kolorze Brunette - Anastasia Beverly Hills   Brow Duality - Anastasia Beverly Hills  Clear Brow Gel - Anastasia Beverly Hills    • Oczy:    Czarna kredka - Motives  Śliwkowy cień Sweet Plum - Motives  Zielony cień Fonadden - Motives Brązowy cień Cappuccino - Motives  Złoty cień Goddess - Motives Czarny eyeliner w pisaku Luxe Precision Eye Line - Motives  Tusz 2000 Calorie - MaxFactor  Rzęsy nr 110 - Motives    • Usta: Błyszczyk Amazing - Motives            Ja absolutnie przepadam za taką kolorystyką, za ogólnie jesienią i wszystkim, co się z nią wiąże - nastraja mnie to w sposób, w którym czuje się całkowicie sobą, jeśli to ma sens ;)   Oby pictorial okazał się dla Was pomocny i będę bardzo usatysfakcjonowana, jeśli zechcecie go odtworzyć. Koniecznie pokażcie mi swoje wersje! Do następnego!  K. 