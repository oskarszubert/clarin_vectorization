KatOsu Nie każdego styl i kolor, ale warto, bo czemu nie!    Pomysł wziął się z chęci użycia dość oryginalnego cienia, który w opakowaniu wygląda jak zwykły fiolet, a po roztarciu wygląda jak kobalt. Na zdjęciach może Was to zmylić, bo wygląda właśnie, jakbym używała też kobaltowego cienia, a tu jest tylko fiolet ! Im bardziej skoncentrowany (środek powieki) tym bardziej fioletowy. Powyżej załamania, gdzie jest roztarty, widać wyraźnie jak zmienia się w kobalt, taka ciekawostka i frajda dla prawdziwych fanatyków ;)    Zatem oto krok po kroku jak go wykonać:    1. Baza z czarnej kredki jest zawsze najlepszym rozwiązaniem, gdy chcemy użyć mocnych odcieni. Wybieraj miękkie, czarne kredki lub nałóż cienką warstwę żelowego eyelinera.    2. Na tym etapie ważne jest, by rozetrzeć porządnie czarną bazę z kredki, nie pozostawiaj żadnych ostrych linii.    3. Pora na magiczny fiolet ;) Na środek powieki nakładam go palcem - dzięki temu kolor jest taki, jak w opakowaniu. Na dole powieki nakładam go pędzelkiem. Wyprostowany wewnętrzny kącik jest opcjonalny :) 4. W wewnętrzną część powieki dokładam nieco innego odcienia fioletu - by podkreślić ten fiolet i dodać jak ja to mówię "trójwymiarowości".    5. By utrzymać cały intensywne cienie w ryzach i nie przesadzić - rozcieraj ich krawędzie matowym, jasnym brązem. Formuj nieco wydłużony kształt w zewnętrznej części oka.    6. Wewnętrzne kąciki rozświetl jasnym, złotym cieniem (może być też srebrny). Wydłużenie w wewnętrznym kąciku poprawiłam jeszcze granatową, metaliczną kredką.    7. Jak masz ochotę doklej rzęski w odpowiednim dla swojego oka modelu.    8. Twarz modeluję bronzerem, dokładam rozświetlacza, który opalizuje na liliowo (czego nie widać na zdjęciu niestety). Usta maluję delikatnym błyszczykiem.       Główni bohaterzy:    Cień wygląda bardzo niepozornie, prawda? :)      • Twarz:     Podkład Matchmaster nr 1.5 - MAC  Korektor Lasting Perfection nr 3 - Collection  Puder Mineralize Skinfinish Natural odcień Light Plus - MAC  Bronzer Laguna - NARS   Rozświetlacz Euphoria - Chaos Make Up    • Brwi:    Brow Wiz w odcieniu Brunette - Anastasia Beverly Hills  Brow Duality - Anastasia Beverly Hills Clear Brow Gel - Anastasia Beverly Hills    • Oczy:    Czarna kredka - Motives  Fioletowy cień z paletki Muse - Motives (fajny kobalt jest z KOBO - pigment nr 408)  Jasny fioletowy cień Fantasy - Motives  Brązowy cień Cappuccino - Motives  Złoty cień z paletki Fantasy - Motives   Granatowa kredka Electric Blue - Motives  Tusz 2000 Calorie - MaxFactor  Rzęsy nr 110 - Motives • Usta:      Błyszczyk z paletki Beauty Weapon  - Motives  ••• Przyda się, czy nie - mam nadzieje, że komuś inspiracje da :) Do kolejnego!  K. 