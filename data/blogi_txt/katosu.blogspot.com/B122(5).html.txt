KatOsu Pyszne. Po prostu. Jedno z tych ciast, które je się chętnie, bo nie zamula i smakuje równie dobrze do herbaty jak i kawy. Jestem wielką fanką ciasta marchewkowego, tak i to z dynią wpisuje się w te klimaty, ale ma inny ... posmaczek ;)  Polecam wypróbować. Składniki:     2 1/3 szklanki mąki  2 łyżeczki cynamonu przyprawa do piernika lub mieszanka goździków, imbiru itp.  1 łyżeczka sody oczyszczonej   1/3 łyżeczki soli  1 kostka (200g) masła  1 1/2 szklanki brązowego cukru  1 duże jajko  2 łyżeczki ekstraktu z wanilii  2 szklanki puree z dyni (dynię obrać, pokroić i wstawić do piekarnika aż zmięknie, następnie zmiksować na puree)  1 szklanka czekoladowych płatków lub drobno posiekana tabliczka czekolady (ja dodałam gorzką)  3/4 szklanki posiekanych orzechów pecan (lub włoskich)    Wykonanie:    1. Rozgrzej piekarnik do 180 stopni C. Wyłóż foremkę (25x35) papierem do pieczenia.    2. W misce wymieszaj mąkę, przyprawy, sodę, sól i odstaw na bok.    3. Zmiksuj masło z cukrem na puszystą masę, dodaj jajko, ekstrakt z wanilii i puree z dyni. Miksuj do uzyskania gładkiej masy.    4. Następnie dodaj suche składniki i na małych obrotach miksuj aż składniki się połączą. Odstaw mikser, dodaj czekoladę i orzechy - wymieszaj.    5. Wyłóż ciasto do formy, piecz ok 35 do 40 minut (do "suchego patyczka").    Serowa polewa:    1 opakowanie (200g) serka Philadelphia  2 łyżeczki ekstraktu z wanilii  1/3 kostki masła ( w temp. pokojowej)  1/2 szklanki cukru pudru    Składniki zmiksować razem na gładką masę i rozprowadzić po ostudzonym cieście.    Przechowywać przez max 3 dni.    Do następnego :) K. 