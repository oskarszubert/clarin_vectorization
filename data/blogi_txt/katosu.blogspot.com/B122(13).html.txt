KatOsu Przedstawię Wam paletkę, którą warto rozpatrzyć jako zakup podstawowy na lata. Postaram się Was zachęcić do jej kupna, bo absolutnie jest tego warta.      To 9 pięknych, naturalnych odcieni, w dość sporym rozmiarze bo każdy cień ma aż 2,8g (porównywalnie klasyczny okrągły wkład jak te z MAC ma 1,5g). Sama paletka jest poręczna, ładnie wykonana i przyjemna dla oka, jak ktoś lubi takie vintage obrazki :)       • Odcienie: ciepłe i zimne brązy, szarości, beż i zgaszona biel    • Wykończenie: IDEALNE! Na pierwszy rzut oka matowe, ale przy aplikacji okazuje się, że bardziej satynowe, co jest CUDOWNE! Tak mało jest satynowych cieni na runku, które bardziej niż matowe nadają się w makijażu kobiety dojrzałej do tego lepiej się rozcierają.    • Jakość/Pigmentacja: cienie są wysokiej jakości, z niezwykle mocna pigmentacją. Przypominają mi wykończeniem i pigmentacja właśnie cienie Sugarpill, która to firma ma w ofercie same kolorowe cienie, zatem ta paletka to dla mnie zapełnienie luki w tej półce jakości. Są również trwałe i nie znikają w ciągu dnia, nawet bez bazy.  • Cena: 137,50 zł - co wychodzi 15,30 zł za cień. Warto.    Z resztą jakie są widać - swatche na ręce zrobiłam jednym muśnięciem palca.    Szczególnie przypadł mi do gustu beżowy Matt Lombardi. Przydaje się jako gruntowanie korektora pod oczami i nawet moje gołe powieki, które są mocno zaczerwienione kryje bez problemu.    Przykładowo wykonałam kilkoma cieniami z paletki makijaż dla niebieskich oczu (pogłębiłam niebieski soczewkami FreshLook Colorblend w kolorze Turquise: http://www.eyecandys.com/freshlook-colorblends- turquoise/ )    Użyłam cieni: Matt Wood, Matt Rosen, Matt Lombardi i złotego pigmentu nr 55 z Inglota. W samych kącikach mam też odrobinę rozświetlacz Mary-Lou Manizer The Balm, taki sam jak na kościach policzkowych.    Makijaż nie ma kreski ani sztucznych rzęs - do czego mogłam Was już przyzwyczaić, więc jest prosty do odtworzenia. Klucz to dobry pędzelek do cieniowania, o czym napiszę w kolejnym poście.    Podkład: Matchmaster nr 1.5 -  MAC  Puder: Mineralize Skinfinish Natural - MAC  Korektor Prep+Prime Highlighter w kolorze Light Boost - MAC  Paletka do konturowania Contour Kit - Anastasia Beverly Hills  Brwi Brow Wiz w kolorze Brunette - Anastasia Beverly Hills  Farbka do ust Peachy Keen - Sleek      Paletkę można dostać w sklepie bestmakeup.pl: http://bestmakeup.pl/cienie- zalotki-kredki/112-the-balm-paletka-9-matowych-cieni-w -odcieniach-nude-meet-matte-nude-.html    Jak Wam się podoba? U mnie leży na wierzchu i ciągle jej używam a przy innych moich kosmetykach to wielki przywilej ;)    Dajcie znać, czy wpadła Wam w oko. Gorąco polecam.    Do kolejnego!  K. 