KatOsu Blog doczekał się przepisu :) Jeśli mnie oglądacie, zapewne wiecie, że na moim kanale sporadycznie pojawiają się przepisy, bo uwielbiam gotować.     Pomyślałam, że z okazji Świąt Bożego Narodzenia, gdzie kuchnia zmienia się w nasz pokój dzienny i każdemu pieczenie staje się bliższe, podzielę się z Wami przepisem Nigelli Lawson na tradycyjne angielskie ciasteczka i zmodyfikowanym przeze mnie przepisem na mincemeat - czyli nadzienie z żurawin. Ciasteczka piekłam pierwszy raz, próbując wcześniej różnych kupnych i podawanych w kawiarniach, jednak te domowe okazały się najsmaczniejsze.     Nie tylko smakują wyśmienicie, ale też pięknie prezentują się na Świątecznym stole.    Z podanego przepisu wyszło mi 25 ciasteczek. Do wykonania ciasta potrzebujemy:                         • 240 g mąki pszennej                       • 60 g smalcu • 60 g masła                       • sok z 1 pomarańczy (lub ok 60 ml soku z kartonu)                       • szczypta soli Mąkę mieszamy z miękkim smalcem i masłem, do utworzenia formy kruszonki. Następnie wstawiamy do zamrażalnika na ok 20 min. Po tym czasie wyjmujemy, wlewamy sok z pomarańczy i sól, miksujemy.    Następnie wyrabiamy ciasto rękami, dzielimy na 3 części, owijamy folią spożywczą i wkładamy znów do zamrażalnika na kolejne 20 min.    Wyjmujemy pierwszą część ciasta i wałkujemy na 2 mm grubości ciasto. Ja robię to zawsze między dwoma paskami folii spożywczej, oprószonej mąką - dzięki temu ciasto nie klei się ani do stołu, ani do wałka :)      Potem wycinamy kółka i małe gwiazdki. Ważne, by kółka były trochę większe, niż otwory foremki na muffinki, których użyjecie. A gwiazdki z kolei by były mniejsze :)      Przepis na moją wersję mincemeat - czyli nadzienie z suszonych i świeżych żurawin, rodzynek, jabłek i przypraw korzennych, które to możecie również użyć do ciasteczek z ciasta francuskiego. • 150 ml wina grzańca                     • 50 g brązowego cukru • 300 g świeżych żurawin                     • jedno średnie jabłko, pokrojone w drobną kostkę                     • 70 g suszonych żurawin                     • 70 g rodzynek • 2 duże łyżki miodu                     • sok i skórka z 1 pomarańczy (ja dodałam też sok i skórkę z 1 cytryny - bo lubię kwaśne :))                     • pół łyżeczki cynamonu                     • pół łyżeczki mielonych goździków • pół łyżeczki mielonego imbiru                     • kilka kropel ekstraktu z wanilii (ja dodałam łyżeczkę pasty z nasion wanilii)    Wrzucamy wszystko do garnka:    I gotujemy mieszając przez ok 20 min, aż nabierze gęstej konsystencji i owoce zmiękną:       Kolejno formę na muffinki smarujemy masłem i oprószamy mąką. Wykładamy kółkami ciasta, wciskając delikatnie w dołki, nakładamy łyżkę nadzienia i układamy gwiazdkę ciasta na wierzchu:    Pieczemy w 220*C przez ok 15 min (aż będą upieczone na złoto).    Wyciągamy, studzimy i oprószamy cukrem pudrem: I tak oto prezentują się te pyszne wypieki:         Mam nadzieję, że przepis Wam się przyda i że spróbujecie, jak nie na Święta to na Sylwestra!     Smacznego!    Do następnego! :)  K. 