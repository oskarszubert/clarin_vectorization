Właśnie mija drugi tydzień mojego Wyzwania z Florą. 29 września biorę udział w warszawskim biegu na 5 km. Mam za sobą już kilka treningów, w tym jeden indywidualny z trenerem Mateuszem Jasińskim i wspólny z innymi blogerami biorącymi udział w akcji. Momentami bywa ciężko, ale jest coś co stale mnie napędza do działania – chęć przełamania swoich barier.            Nagłe rozpoczęcie aktywności fizycznej nie jest proste i na pewno wiele z Was wie jak ogromne znaczenie w okresie treningów ma odżywianie.     Odpowiednio skomponowana dieta to klucz do efektywnej redukcji tkanki tłuszczowej, oraz oczywiście do wzrostu masy mięśniowej. Poza tym chyba najistotniejsze w optymalnej diecie jest to, aby zapewnić organizmowi wszystkie składniki odżywcze.         Teraz w okresie przygotowań do biegu to co jem jest dla mnie wyjątkowo ważne, bo proces treningowy MUSI być uzupełniony o zbilansowaną dietę.     Istotne jest odpowiednie skomponowanie posiłków przed i po treningu. Posiłki PRZED bieganiem mają na celu dostarczyć energię, która następie podczas wysiłku fizycznego zostanie odpowiednio wykorzystana przez organizm. W tym przypadku najlepszy będzie posiłek węglowodanowy (węglowodany złożone), które nie podniosą gwałtownie poziomu cukru we krwi, a energia wystarczy na dłużej. Z tego co zaobserwowałam sama najlepiej jeść godzinę, lub nawet dwie przed treningiem. W moim przypadku taka przerwa ograniczyła powstawanie dokuczliwej kolki podczas biegu.     Jeśli chodzi natomiast o posiłek PO bieganiu, ich cel to uzupełnienie strat, regeneracja mięśni, w skrócie wsparcie naszego organizmu który podczas treningu trochę się zmęczył.         Dziś chciałabym pokazać Wam jeden przykładowy posiłek, który spokojnie zregeneruje wszystkie straty podczas biegu.        Uwielbiam makarony za różnorodność i miliony sposobów na jakie można je przygotować. Dodatkowo makaron to źródło wartości odżywczych, tak zwanych zdrowych węglowodanów. Jest to dobre źródło energii i ze względu na swoją wszechstronność makaron polecany jest sportowcom.             Twaróg to źródło białka, ale istotne jest, aby wybrać chudy i nie ładować w siebie zbędnego tłuszczu. Natomiast szpinak, mimo, że dla niektórych może być zmorą i koszmarem dzieciństwa przekonywać powinien ilością wartości odżywczych – witamin i minerałów. To co mnie osobiście również przekonuje do szpinaku to przeciwutleniacze – szpinak zawiera dwa istotne betakaroten i luteinę, a te wpływają korzystnie na wygląd skóry, oraz redukują działanie wolnych rodników. Popeye jadł szpinak i sami wiecie jak wyglądał ;)              A teraz najlepsze, czyli przepis! Lasagne z tego przepisu jest odpowiednim posiłkiem PO treningu. Jest to szybkie uzupełnienie zasobów białka i węglowodanów.            Składniki:    160 g makaronu lasagne 250 g szpinaku 200 g chudego twarogu 40 g suszonych pomidorów 20 g Flory Original (można zastąpić masłem) 1 niewielka cebula Szczypta gałki muszkatołowej 2 jajka 150 ml jogurtu naturalnego 1 ostra papryczka chilli (lub ½ łyżeczki zmielonego chilli) Szczypta czarnego mielonego pieprzu 1-2 ząbki czosnku      PRZYGOTOWANIE:    Makaron zamocz na chwilę w gorącej wodzie i ułóż jedną warstwę w naczyniu żaroodpornym posmarowanym wcześniej Florą. Czosnek obierz i przeciśnij przez praskę. Cebulę i chilli pokrój w drobną kosteczkę, krótko podsmaż na pozostałej Florze, dodaj szpinak, czosnek i gałkę muszkatołową. Podsmażony szpinak pomieszaj z białym serem, dodaj pokrojone w kawałki suszone pomidory, jogurt, oraz żółtka z dwóch jaj. Całość dopraw do smaku odrobiną soli i czarnego pieprzu. Powstałą w ten sposób masą przekładaj plastry lasagne. Całość umieść na 30 minut w piekarniku nagrzanym do 180 stopni. Wartość odżywcza 1 porcji  Wartość energetyczna – 525 kcal Białko – 35,1 g  Węglowodany – 78,8 g                w tym cukry – 14,4 g  Tłuszcz – 10,5 g                 w tym nasycone kwasy tłuszczowe – 2,9 g  Błonnik – 7,5 g  Sód – 0,50 g      Inne zdrowe i smaczne przepisy znajdziecie na stronie http://www.flora.pl/Flora/Przepisy-na-zdrowe-serce 