Dziś napiszę o najpiękniejszym i najdłuższym filmie na świecie. Trwa prawie 22 lata (choć na pewno potrwa o wiele dłużej) i przepełniony jest scenami, które wzruszają, wywołują łzy radości, uśmiechy na twarzach wielu ludzi, a ponad to nieskończoną radość. Takie emocje wywołuje Jurek Owsiak. To on jest reżyserem tego filmu, najwspanialszej filmowej kreacji – od świetnych aktorów przez scenografie i kostiumy kończąc na scenariuszu.         Oto przepis na mieszankę, która od 22 lat uszczęśliwia wiele ludzi :)    SKŁADNIKI:    miliony serc tysiące ludzi godziny ciężkiej pracy setki uśmiechów dużo hojności dziesiątki łez szczypta miłości   PRZYGOTOWANIE: Wymieszać wszystko i obserwować jak świat staje się lepszy :) Wielka Orkiestra Świątecznej Pomocy to nie tylko czerwone serduszko i pieniądze włożone do puszki. To ciężka praca, uśmiechy i nieprzespane godziny wielu ludzi. To dzień, w którym w powietrzu czuć, że coś jest inaczej niż zwykle.           Przy okazji zbliżającej się Wielkiej Orkiestry Świątecznej Pomocy, postanowiłam dołożyć małą cegiełkę od siebie. Jest to moja pierwsza książka. Patrzę na nią i ciągle miewam momenty, że nie dowierzam, że ona jest naprawdę moja i, że to moje nazwisko faktycznie na niej widnieje.    Książkę sprzedaję wraz z dedykowanym autografem napisanym od serca, specjalnie dla Kupującego :)    [LINK DO AUKCJI]    Zatem kupujcie, licytujcie, bo cel jest piękny - w tym roku Wielka Orkiestra zbiera środki na zakup specjalistycznego sprzętu dla dziecięcej medycyny ratunkowej, oraz na godną opiekę medyczną seniorów. Pozostałe aukcje na rzecz WOŚP znajdziecie tu: http://aukcje.wosp.org.pl/ 