Dziś chciałabym przedstawić Wam przepis, który znajdziecie nie tylko na blogu, ale również w mojej książce, której premiera już niebawem, a dokładniej 25 września. KUCHNIA FILMOWA to książka, w której znajdziecie nie tylko przepisy, ale też ciekawostki, zdjęcia, kadry z filmów i filmowe opisy. Jest to spełnienie jednego z moich marzeń :)           Chcę zapoznać Was trochę z książką, dlatego otwieram nowy cykl przepisów „Zajrzyj do Kuchni Filmowej”.     Mam nadzieję, że przepisy Wam się spodobają i z chęcią sięgniecie po moją książkę :)             Gdy tylko obejrzałam Dziewczyny do wzięcia, wiedziałam, że prędzej czy później będę musiała przygotować krem sułtański. Nie dość, że wygląda świetnie, to jeszcze rewelacyjnie smakuje. Na pewno warto umilić sobie oglądanie tego filmu porcją (lub dwiema ) takiego kremu.    Film Dziewczyny do wzięcia to historia dziewczyn ze wsi, które pragną oderwać się od monotonii swego życia i wyruszają na wycieczkę do miasta. W metropolii szukają nie tylko zabawy, ale również miłości, a wszystko zaczyna się od porcji kremu sułtańskiego.              DZIEWCZYNY DO WZIĘCIA – KREM SUŁTAŃSKI    Składniki (na 3 duże porcje):    1 l śmietanki kremówki 30- lub 36-procentowej (im tłustsza, tym lepsza) 100 g cukru pudru 50 g rodzynek 100 ml rumu 3 łyżki kakao 100 g pokruszonych bez    Przygotowanie:    Rodzynki namocz w rumie. Schłodzoną śmietanę kremówkę ubij na sztywno. Pod koniec ubijania dodaj cukier puder. Ubitą śmietanę podziel na 2 części. Jedną część wymieszaj z kakao, a drugą – z połową rodzynek i bezami. Masę przełóż do pucharków warstwowo, zaczynając od części z kakao. Wierzch udekoruj resztą rodzynek. Krem podawaj schłodzony. 