Ponieważ nieubłaganie zbliża się finał trzeciego sezonu  Gry o tron pomyślałam, że z tej okazji upiekę chleb, który Gorąca Bułka upiekł na Aryi. Miał on przypominać kształtem wilkora i powiedzmy, że tak właśnie wyglądał :) Chleb, który upiekłam to takie a’la scones – słodkie, kruche bułeczki podawane w Anglii na śniadanie. Wyszły pyszne i krótko po upieczeniu oba wilkory zniknęły w mgnieniu oka :)                      CHLEB WILKOR SKŁADNIKI:    300 g mąki pszennej + do posypania blatu 100 g mąki żytniej razowej 100 ml  mleka 100 g cukru 2 łyżki miodu 1 łyżeczka proszku do pieczenia 1 jajko    PRZYGOTOWANIE:    Mąkę wsyp do miski, dodaj proszek do pieczenia, cukier miód, oraz mleko. Zmiksuj wszystkie składniki na jednolitą masę, gdyby była za rzadka to dosyp mąki. Masa musi być na tyle ścisła, aby dało się z niej formować kształty. Gotowe ciasto rozwałkuj na blacie posypanym mąką i wytnij odpowiedni kształt. Gotowe ciastka posmaruj roztrzepanym jajkiem. Piecz ok. 20-30 minut w piekarniku nagrzanym do 180 stopni.       Pozostałe przepisy z Gry o tron:     Ciastka cytrynowe Sansy Mleko makowe Śniadanie w Winterfell Imbir kandyzowany Chleb z solą 