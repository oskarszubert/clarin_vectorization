W środę 26 czerwca Multikino rozpoczęło projekt „Kino od kuchni”. W ramach tego cyklu będą odbywać się projekcje filmów o tematyce związanej ze slow foodem.   Cykl zainicjowała projekcja filmu „Niebo w gębie”. Odbyła się ona w dwunastu miastach, a dodatkowo w Warszawie miał miejsce pokaz gotowania na żywo z Dawidem Gaboriaud.                  Niebo w gębie to kulinarny film biograficzny. Wyreżyserowany przez Christiana Vincenta, opowiada historię Hortense Laborie, niezwykle utalentowanej, osobistej kucharki prezydenta Francji.          Hortense francuską „prostotą” i niezwykle wyrafinowanym smakiem próbuje trafić w prezydenckie gusta kulinarne. Udaje jej się to bez większego wysiłku co niestety wywołuje zazdrość u Szefów kuchni centralnej. Akcja filmu dzieje się w dwóch miejscach, oraz planach czasowych – w Pałacu Elizejskim, oraz w bazie na Antarktydzie. Film ogląda się bez większych uniesień jeśli chodzi o fabułę, za to oglądając przepiękne potrawy przygotowywane w prezydenckiej kuchni to zdecydowanie chwyta za serce i ślinianki. Piękne torty, mięsa, pieczenie, ciasta i inne cuda – to tylko niektóre z tych rzeczy, które możemy zobaczyć na ekranie.      Film otwiera, oraz zamka tort ptysiowy Saint- Honoré. To pierwsze ciasto, które upiekła Hortense dla Prezydenta Francji, oraz ostatnie które przygotowała dla francuskich polarników.         Żegnając się Hortense tłumaczy, że babcia nauczyła ją przygotowywać Saint-Honore na cieście ptysiowym, z kremem. Niezwykle ważne jest to, że przez 2 lata Hortense pracowała przy ulicy która nazywała się dokładnie tak jak ciasto.      Dlatego postanowiłam przygotować właśnie ten tort. Znalazłam wiele różnych wersji na te ciasto. Niektóre wskazywały na spód z ciasta francuskiego, w niektórych widniał krem pâtissière, a w niektórych nie. Sugerując się tym co zobaczyłam i usłyszałam w filmie przygotowałam tort w całości z ciasta ptysiowego, z kremem pâtissière, bitą śmietaną, oraz karmelem.          Tort Saint-Honoré    SKŁADNIKI:    Ciasto ptysiowe:    250 g mąki 250 ml wody 125 g masła 3 jajka    Krem pâtissière:    3 żółtka 100 g cukru 100 g mąki 1 szklanka mleka 1 laska wanilii    Bita śmietana:    200 ml śmietany kremówki 30% lub 36% 150 g cukru pudru    Karmel:    ¾ szklanki cukru ¼ szklanki wody      PRZYGOTOWANIE:    Ciasto ptysiowe:    Do garnuszka o grubym dnie włóż masło, oraz dolej wodę. Zagotuj aż masło całkowicie się rozpuści. Do wrzącej wody z masłem dosyp mąkę i energicznie roztrzep trzepaczką, lub zmiksuj mikserem. Miksuj, lub mieszaj aż masa będzie jednolita. Gotową masę odstaw do ostygnięcia na ok. 10-15 minut. – to bardzo ważny punkt. Do ostudzonego ciasta dodaj jajka, jedno po drugim miksując do całkowitego połączenia. Ciasto przełóż do rękawa cukierniczego. Na papierze do pieczenia narysuj koło o średnicy ok. 22 cm. Wyciśnij cześć ciasta zakrywając całe koło. Z reszty ciasta wyciśnij niewielkie małe porcje. Pamiętaj o odstępach, bo ptysie odrobinę urosną. Wstaw do piekarnika nagrzanego do 200 stopni i piecz ok. 20 minut, aż ptysie będą zarumienione. Po upieczeniu ptysie, oraz ptysiowy spód należy ostudzić.    Krem pâtissière: Do małego garnuszka wlej mleko. Wanilię przetnij wzdłuż, nożem wyciągnij ziarenka, dodaj je do mleka, wrzuć tez wydrążoną laskę. Zagotuj mleko. W misce ubij żółtka razem z cukrem przez ok. 5min aż zaczną być jasne i puszyste. Dodaj do żółtek z cukrem mąkę zmiksuj, a następnie dodaj mleko (bez laski wanilii). Całą masę ponownie umieść w garnuszku i gotuj mieszając aż masa zgęstnieje. Bita śmietana: Bardzo schłodzoną śmietankę umieść w misce i zmiksuj, pod koniec ubijania stopniowo dodawaj cukier puder. Przed wyłożeniem ubitej śmietany na ciasto musisz ją schłodzić.    Karmel:    Cukier wsyp do garnuszka o grubym dnie, dolej wodę, wymieszaj i podgrzewaj. Staraj się nie mieszać, bo wtedy karmel może się nie udać. Gotuj, aż masa z jasnej stanie się lekko brązowa. Przygotowanie ciasta:    Ptysiowy spód połóż na talerzu. Wystudzone ptysie maczaj w gorącym karmelu z jednej strony i przyklejaj je do spodu ciasta tworząc krąg dookoła brzegu. Polej je karmelem również z wierzchu. Środek ciasta wysmaruj kremem pâtissière, a następnie na wierzch wyciśnij rozetki z bitej śmietany. Tort najlepiej podawać od razu po przygotowaniu ponieważ ciasto ptysiowe szybko nasiąka kremem. Moja opinia o tym torcie jest jedna - CUDOWNY. Szczerze mówią obawiałam się tego, czy w ogóle uda mi się przygotować tak skomplikowane ciasto, ale jak widać udało się. Nie wiem jak realnie powinno smakować, ale te które przygotowałam było niesamowite. Wyważony smak słodyczy, kruchość i lekkość ptysiowego ciasta, a do tego chrupiący karmel, po prostu pycha. Już 24 lipca w dwunastu kinach w Polsce odbędzie się projekcja drugiego filmu z cyklu "Kino od kuchni". Będzie to film "Zanim noc nas nie rozdzieli" - jest to komedia oparta na autentycznych rozmowach podsłuchanych przez dziennikarkę Olgę Utkin w jednej z najdroższych moskiewskich restauracji.   Serdecznie zapraszam Was do kin! 