AleBrowar to inicjatywa trzech sympatycznych i zakręconych na punkcie piwa chłopaków. W połowie stycznia dostałam od nich zaproszenie na imprezę, która miała odbyć się w sopockim hotelu LaLaLa.            Na początku spotkania dostałam do degustacji (degustacja to małe słowo kiedy trzyma się w ręku wielki kufel piwa) Sweet Cow, czyli piwo typu milk stout. To pierwsze takie polskie piwo, które swój smak zawdzięcza laktozie, czyli cukrowi mlecznemu użytemu w procesie produkcji. Faktycznie da wyczuć się delikatną, mleczną kremowość. W piwie nie była praktycznie wcale wyczuwalna gorycz, a w zasadzie mogę powiedzieć, że było po prostu słodkie i bardzo dobre. Jednak to nie był mój hit. Ku mojemu zdziwieniu bardzo posmakowały mi te bardziej gorzkie piwa i nagle okazało się, że nie piłam nic tak dobrego... Mój hit to Rowing Jack. To co urzekło mnie na wstępie tego piwa to ten aromat... Cytrusy, egzotyczne owoce. Ananas, a może mango? Coś mega nieprzeciętnego z czym nie spotkałam się jeszcze nigdy. Piwo pachnie, a w smaku mega intensywnie chmielowe. I właśnie ta gorycz w połączeniu z zapachem (?) tego piwa to jest to co odpowiadało mi najbardziej.     To co określa gorycz piwa to jednostka IBU ( Interational Bittering Unit). Na każdej butelce piwa AleBrowau jest określona ta właśnie jednostka. Rowing Jack jest na 80 poziomie goryczy, czyli bardzo, BARDZO wysokim.     To co wyróżnia ten browar to smak, jakoś piwa, ETYKIETY i nazwy piw ;-)  Warto przyjrzeć się temu bliżej, bo jak dla mnie, zwykłego konsumenta liczy się wygląd.   A wizualnie te piwa są po prostu nieprzeciętne. Jako eks-pracownik sklepu monopolowego miałam przyjemność pooglądać wiele różnych butelek. Tych znanych i również tych z mniejszych, lokalnych browarów. Nie spotkałam się jeszcze z tak wesołym i świeżym podejściem do etykiety. Większość piw, które znam miały takie wiejące nudą, choć przyjemne dla oka etykiety. Stylizowane na retro, skromne... A tu jest takie BUM! Baba z brodą? WTF? Grubasek w masce z rozpiętym na brzuchu strojem? Trzeba przyznać, że pomysły niebanalne. Za wizerunkiem AleBrowaru stoi agencja Ostecx Créative.             Czekam z niecierpliwością aż w sklepach pojawi się Naked Mummy, czyli piwo dyniowe. Może zrobiłabym na nim jakiś gulasz z dynią? ;-)   Za piwem stoi niesamowity potencjał kulinarny. Ciasta, gulasze, mięsa, potrawki. Masa dań i deserów do przygotowania z udziałem piwa. Każdemu kto nie miał okazji spróbować piw AleBrowaru zachęcam i odsyłam na ich stronę. Sprawdźcie gdzie możecie kupić te piwa, albo w którym pubie możecie się ich napić: http://www.alebrowar.pl/pl/dystrybucja/    Bardzo, bardzo dziękuję za zaproszenie. To było dla mnie mega fajne doświadczenie. Z przyjemnością wysłuchałam historii powstania browaru, etapów powstawania jego wizerunku, wyglądu etykiet. Widać, że założycielami AleBrowaru kierują niesamowite pokłady pasji i energii do dalszej pracy. Robią wszystko z ogromnym zaangażowaniem co z resztą było słychać w opowieściach :-) Warto wspomnieć też o samej nazwie "AleBrowar", która jest grą słów. ALE, czyli gatunek piwa, ale też słowo nadające odpowiedniej intonacji nazwie, czyli po prostu ALE BROWAR! (bardzo fajny ;-) )      I na koniec moja ulubiona piwna scena z filmu "Skazani na Shawshank": 