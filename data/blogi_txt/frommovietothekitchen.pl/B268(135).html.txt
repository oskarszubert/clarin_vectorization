Spanglish/Trudne słówka to lekka komedia o pomieszaniu relacji meksykańsko-amerykańskich. Główna bohaterka Flor jest meksykanką, która wraz z córką przeprowadza się do Los Angeles. Tam zatrudnia się jako gosposia u zamożnej, amerykańskiej rodziny. Ekscentryczna rodzinka przyjmuje Flor jako swojego członka rodziny. Pani domu - Debrah, jest zakręconą matką starającą się zmotywować córkę do schudnięcia poprzez kupowanie jej za małych ubrań (bardzo głupi pomysł), a Pan domu - John jest właścicielem i Szefem Kuchni restauracji, wydaje się jakby być z boku rodzinnego życia. Do tego dochodzą dzieci, oraz babcia - Evelyn, wesoła kobieta niestroniąca od alkoholu. Akcja filmu toczy się głównie wokół relacji Flor i Debry, oraz tego w jaki sposób wychowywać dzieci. Mimo, że jest to komedia nie ma tu wielu momentów do "zrywania boków" i ogromnych salw śmiechu. Jest to po prostu lekki film do obejrzenia w czasie gdy naprawdę nie mamy nic lepszego do zrobienia (i do obejrzenia) ;) To co tygryski lubią najbardziej - jedzenie! Wypasiony sandwich, z przypieczonym chlebem, kruchą sałatą, soczystym pomidorem i wypływającym żółtkiem. BLT sandwich, skrót BLT to bacon, lettuce, tomato czyli bekon, sałata i pomidor. Jest to rodzaj bardzo popularnej kanapki, a reszta dodatków to właściwie tylko kwestia własnych upodobań i tego co akurat znajdziemy w lodówce :) Idealna na śniadanie, idealna do piwka ;)        BLT SANDWICH składniki na 2 kanapki    SKŁADNIKI:    4 kromki pszennego chleba 2 duże plastry boczku, lub bekonu 2 liście sałaty masłowej (lub innej ulubionej sałaty) 4 plastry pomidora 2 łyżki majonezu 1 łyżka masła 2 jajka pieprz, sól        PRZYGOTOWANIE: Na patelni roztopić łyżkę masła, położyć kromki chleba i zarumienić je. Po upieczeniu zdjąć je z patelni. Na tej samej patelni bez dodawania tłuszczy usmażyć boczek aż będzie chrupki. Jajka usmażyć na tzw. "sadzone", przez ok. 3min. aż białko się zetnie, a żółtko będzie jeszcze lekko płynne. Kromki chleba z jednej strony posmarować majonezem, na to ułożyć plaster sałaty, boczek, usmażone jajka, pomidora. Posypać pieprzem i solą wg. uznania, a nastepnie przykryć pozostałymi kromkami.  Przekroić na pół i zajadać ;) 