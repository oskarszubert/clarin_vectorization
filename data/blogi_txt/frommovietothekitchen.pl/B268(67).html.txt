Kawa i ciacho to cykl, który do tej pory gościł tylko na facebooku. Często witałam Was zdjęciem znanych aktorów i aktorek z filiżanką, lub kubkiem kawy. Postanowiłam poszerzyć trochę ten cykl i jednocześnie podszkolić się w przygotowywaniu różnego rodzaju kaw.        Zaczynam od klasycznego cappuccino. Według Wikipedii jest to włoski napój kawowy składający się z ok. 25 ml espresso, oraz 125 ml spienionego mleka. Włoska norma na grubość pianki to ok. 2 cm. Zapewne przygotowanie takiej kawy w ekspresie jest bardzo proste, ja jednak ekspresu do kawy nie mam i przygotowuję ją zupełnie domowymi sposobami (czajnik, kawiarka, a nawet gotowanie kawy w garnuszku).    “In the morning when you’re making a movie you get up real early, so you need all the help you can get. When I’m reading the script, when I’m rehearsing, coffee goes with my line of work. Without coffee I’m gonna feel like something’s missing in the day. I’m gonna feel awkward; I’m not gonna feel the same. Most of my scripts have coffee stains on them. That’s how you know it’s a Pacino script. This is good coffee.” ~Al Pacino   Oprócz spotu reklamowego Pacino jest związany z kawą tym, że wziął udział w aukcji charytatywnej, w której można było zalicytować możliwość wypicia z nim kawy. Jeden z fanów zapłacił za to 8,5 tysiąca dolarów :)      SKŁADNIKI:   50 ml świeżo zaparzonej kawy (lub więcej jeśli wolicie) 200 bardzo zimnego mleka   PRZYGOTOWANIE: Kawę wlej do filiżanki. Aby spienić mleko najprościej będzie kupić zwykłą, najtańszą spieniarkę. Jednak i bez tego da się to zrobić :) Ja spieniam mleko w Thermomixie, ale dostałam info od Czytelniczki, że można to zrobić również blenderem, po prostu blendując mleko przez kilka minut. Wlewam mleko do naczynia miksującego. I miksuję 3 min / obr. 4 Następnie podgrzewam - 80 stopni / 2 minuty / obr 3 Tak spienione i podgrzane mleko wlewam do kawy. Cappuccino można posypać odrobiną kakao   Wpisy z cyklu KAWA I CIACHO znajdziecie w internecie pod hashtagiem #kawaiciacho. 