Trzeci sezon „Gotowych na wszystko” to przed wszystkim wątek nowego małżeństwa Bree z Orsonem, oraz niespodziewany powrót jego zaginionej żony.  Jednym z kulinarnych elementów tego sezonu jest również otwarcie pizzerii Państwa Scavo. Podobno tajemnicą ich wspaniałego ciasta do pizzy jest dodatek mąki kukurydzianej – będę musiała wypróbować J          Tymczasem, gdy na dworze jest taki upał, że ledwie chce mi się włączyć kuchenkę, żeby ugotować wodę na kawę ratuję się zimnymi napojami. Oglądając jakiś czas temu jeden z odcinków Gotowych na wszystko moją uwagę przyciągnęła scena, w której była żona Orsona proponuje wściekłej Bree szklankę lemoniady.    “Bree! Come in. I just made some lemonade!”          Gdy byłam mała marzyłam o własnej budce z lemoniadą, takiej jak z amerykańskich filmów. Nigdy jednak do końca nie zastanawiałam się jak można przygotować taką lemoniadę, a woda z plastrami cytryny to zupełnie nie to samo.  Dlatego wczoraj postanowiłam przygotować lemoniadę, a z rozpędu zrobiłam ją aż w dwóch wariantach – jedna klasyczna, a druga z dodatkiem limonki i bazylii. Wyszły rewelacyjnie i pewnie gdybym teraz wystawiła przed swoim blokiem drewnianą budkę, w której sprzedawałabym właśnie taką lemoniadę to zbiłabym na niej fortunę J          Nie ukrywam, że w robieniu lemoniady bardzo użyteczny był dla mnie Thermomix. W mig pomógł mi zmiksować cytryny, oraz resztę składników i przygotowanie lemoniady w sumie odbyło się dosłownie w kilka minut. Dlatego dziś ponownie dwie wersje przygotowania – dla posiadaczy Thermomixa, oraz klasyczna J          LEMONIADA KLASYCZNA    SKŁADNIKI:    2 cytryny 100 g cukru, lub miodu 2 litry bardzo zimnej wody 10 kostek lodu    PRZYGOTOWANIE - THERMOMIX:    Cytryny wyparz wrzątkiem, wyszoruj i pokrój w ćwiartki. Wrzuć do naczynia miksującego, dodaj cukier, oraz 500 ml zimnej wody. Zmiksuj 10 s / obr. 10 Do naczynia dolej pozostałą wodę, zmiksuj ponownie 5s / obr. 4. Włóż koszyczek i przytrzymując go przelej lemoniadę do dzbanka. Dodaj kostki lodu i rozkoszuj się smakiem zimnej lemoniady J    PRZYGOTOWANIE – WERSJA KLASYCZNA:    Cytryny wyparz wrzątkiem, wyszoruj i pokrój w ćwiartki. Pokrój na kawałki i włóż do miski. Zasyp cukrem, dodaj 500 ml wody i zmiksuj blenderem. Powstały napój przelej przez gęste sito do pozostałej wody. Całość przelej do dzbanka. Dodaj kostki lodu i gotowe J          LEMONIADA LIMONKOWO- BAZYLIOWA    SKŁADNIKI:    1 cytryna 2 limonki 10-15 listków świeżej bazylii 100 g cukru, lub miodu 2 litry bardzo zimnej wody 10 kostek lodu    PRZYGOTOWANIE - THERMOMIX:    Cytrynę i limonki wyparz wrzątkiem, wyszoruj i pokrój w ćwiartki. Wrzuć do naczynia miksującego, dodaj cukier, listki bazylii oraz 500 ml zimnej wody. Zmiksuj 10 s / obr. 10 Do naczynia dolej pozostałą wodę, zmiksuj ponownie 5s / obr. 4. Włóż koszyczek i przytrzymując go przelej lemoniadę do dzbanka. Dodaj kostki lodu i rozkoszuj się smakiem zimnej lemoniady J    PRZYGOTOWANIE – WERSJA KLASYCZNA:    Cytrynę i limonki wyparz wrzątkiem, wyszoruj i pokrój w ćwiartki. Pokrój na kawałki i włóż do miski. Zasyp cukrem, dodaj listki limonki, 500 ml wody i zmiksuj blenderem. Powstały napój przelej przez gęste sito do pozostałej wody. Całość przelej do dzbanka. Dodaj kostki lodu i gotowe J 