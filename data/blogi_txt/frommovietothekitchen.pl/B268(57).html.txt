NACHO GRANDE WERSJA I (Z GUACAMOLE I SALSĄ POMIDOROWĄ)    ok. 150 g gotowych chipsów typu nachos pasta guacamole salsa pomidorowa 50 g sera grana padano 2 łyżki kwaśnej śmietany (12% lub 18%)   Chipsy ułożyć w żaroodpornym naczyniu. Na wierzchu ułożyć pomidorową salsę i całość posypać startym serem. Zapiekać przez ok. 20 min. w temp. ok. 180 stopni. (bez termoobiegu), aż ser się roztopi. Po upieczeniu posmarować z wierzchu guacamole i polać kwaśną śmietaną.         GUACAMOLE:    SKŁADNIKI:    1 spore avokado 1 papryczka chilli 1 mała cebulka 1 ząbek czosnku sól morska sok wyciśnięty z 1/2 limonki   PRZYGOTOWANIE: Wydrążyć avokado - jak to zrobić pokaże Wam ten filmik: To czynność naprawdę bardzo prosta i pomyślałam, że zamiast opisywać przedstawię Wam to w tej formie.  Papryczkę chilli przeciąć wpół, wyciągnąć ziarenka, a następnie pokroić papryczkę bardzo drobno. Tak samo postąpić z cebulą. Avokado pognieść widelcem, albo zmiksować na gładką masę. Czosnek przecisnąć przez praskę, lub posiekać drobno. Do avokado dodać sok z limonki, chili, cebulkę, czosnek i sól do smaku.          SALSA POMIDOROWA    SKŁADNIKI:    1 duży pomidor 1 mała cebula 1 ząbek czosnku 1 mała papryczka chilli sól, pieprz   PRZYGOTOWANIE: Pomidora, papryczkę pozbawioną nasion i cebulę pokroić w kostkę. Wycisnąć ząbek czosnku. Wymieszać wszystko i doprawić solą i pieprzem.           NACHO GRANDE II WERSJA (Z PASTĄ Z CZARNEJ FASOLI, Z MIĘSEM)    SKŁADNIKI:     200 g chipsów typu nachos 300 g mięsa mielonego (najlepiej wołowego) 1 puszka pasty z czarnej fasoli (użyłam pasty La Costena) 1 puszka pomidorów krojonych 1 puszka czerwonej fasoli, odsączonej z zalewy 1 duża cebula 5-6 papryczek jalapenos 50 g żółtego sera, takiego, który będzie się dobrze topił 50 g mozarelli odrobina oleju do smażenia sól, pieprz czarny, papryka ostra i słodka, suszone chilli, cząber, oregano    PRZYGOTOWANIE:    Przygotowania należy zacząć od mięsa. Dodać do niego przyprawy w ilości "na oko" ;-) Mniej więcej po 1/2 łyżeczki z każdej, soli odrobinę więcej. Wymieszać i odstawić na godzinę do lodówki.    Cebulę pokroić w krążki, papryczki posiekać drobno, a ser zetrzeć na tarce o dużych oczkach.    Na patelni rozgrzać olej, mięso usmażyć. W naczyniu żaroodpornym ułożyć warstwę nachos, następnie wylać pokrojone pomidory z puszki, mięso, pastę z fasoli, odsączoną czerwoną fasolę, papryczki ponownie przykryć nachosami i całość posypać serem.    Zapiekać przez ok. 20 min. w piekarniku nagrzanym do 180 stopni.    -Opcjonalnie można upieczone nacho grande polać gotowym sosem chilli, lub dla skontrastowania smaku również podać z guacamole i śmietaną 