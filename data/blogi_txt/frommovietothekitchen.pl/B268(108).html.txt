Na początek chciałam zarzucić jakimś podróżniczym cytatem, ale to byłoby zbyt banalne i poza tym - jaki ze mnie podróżnik? ;) Pierwsze lata mojego życia spędziłam blisko lasu i zaledwie kilka kroków od plaży. Z naturą zawsze było i jest mi bardzo "po drodze". Może to ze względu na moją wrażliwość, temperament, znak zodiaku, albo to, że dzieciństwo spędziłam wśród matki natury. Jeździłam z rodzicami na wycieczki, na grzyby, nad jezioro i w góry. Pamiętam wypady pod namiot, łapanie raków w jeziorze i zbieranie "kołpaków" w lesie. Oczywiście nie mówiąc już o niekończących się zabawach na działce, sadzeniu kwiatów, warzyw i siedzeniu na drzewie. A potem jak to w życiu bywa, wiele przyjemności zanika w natłoku codziennych spraw. Proza życia i tak dalej... Podróżowanie kojarzy mi się z czymś bardzo naturalnym. Nie z wycieczką z biura podróży, czy odhaczaniem odwiedzonych zabytków na liście. To raczej odkrywanie tego co nieznane, poznawanie świata.          mój pierwszy "domek" na drzewie, sama zbudowałam, tzn zamontowałam krzesło ;)   Ostatni rok był dla mnie jednocześnie najcięższy i najlżejszy pod wieloma względami. Mimo ciągłego braku czasu mam go jakby więcej. Mam dużo więcej obowiązków, a robię coraz więcej dla siebie. Paradoksom nie ma końca... Chcąc bardziej otworzyć się na świat postanowiłam, że to będzie rok zmian i podróży. Takich emocjonalnych, duchowych jak i prawdziwych fizycznych. Nie pojadę oczywiście od razy do amazońskiej dżungli, czy zwiedzać Azji wzdłuż i wszerz, ale małymi krokami będę poszerzać podróżnicze horyzonty i słuchać tych, którzy mają najwięcej na ten temat do powiedzenia. I o co mi w tym wpisie właściwie chodzi? Już spieszę z odpowiedzią... ;)     źródło zdjęcia: http://www.wloczykij.com/   Przypadek? Nie sądzę...    Nie wierzę w przypadki. Wszystko dzieję się z jakiejś przyczyny. I ludzie, których spotykam na swojej drodze pojawiają się w moim życiu z jakiegoś konkretnego powodu. I właśnie wtedy, gdy ledwie zaczęłam marzyć o tym gdzie jeszcze w życiu stanie moja noga (a nawet dwie) coś zaczęło się dziać... Zaproszenie na Festiwal dostałam pod koniec listopada i zrobiłam wtedy wielkie oczy, że coś tak fajnego się dzieje, a pierwszy raz o tym słyszę. I stało się! W ubiegłą środę pojechałam do Gryfina, żeby pomóc w przygotowaniu filmowej kolacji. Gryfino powitało mnie piękną pogodą i uśmiechniętymi twarzami spotkanych ludzi. Po przyjeździe pomyślałam, że może być tylko lepiej ;)    Nie pomyliłam się. Festiwal Włóczykij trwa 11 dni, byłam na Festiwalu tylko 1 dzień, ale czuję, że za rok muszę być przynajmniej kilka. Zderzyłam się z zupełnie innym światem. Wystarczyła chwila, kilka wysłuchanych historii z podróży i miałam ochotę kupić bilety i lecieć gdzie tylko się da. To takie niesamowite słuchać o podróżach innych ludzi, oglądać zdjęcia i widzieć emocje, gdy o tym opowiadają. Z pasją, przejęciem, zaangażowaniem. Ja jestem pod ogromnym wrażeniem wszystkiego co zobaczyłam i usłyszałam. A jak ja jestem pod wrażeniem to już na całego! Ten wyjazd będę wspominać jeszcze przez długie miesiące. I bardzo dziękuję za zaproszenie ;)    Włóczykij to jedno z większych i lepszych wydarzeń podróżniczych w Polsce. Przez te kilkanaście dni o swoich podróżach opowiada ok. 120 osób, a oprócz tego wydarzeniu towarzyszy cała masa innych atrakcji: wycieczki, degustacje potraw, pokazy filmów, koncerty    Cały program Festiwalu możecie przeczytać [TU]    Kilka zdjęć z filmowej kolacji na której serwowaliśmy m.in. krem sułtański z "Dziewczyn do wzięcia", niebieską zupę Bridget Jones, spaghetti z "Zakochanego kundla":     źródło zdjęcia: http://szczecin.gaze ta.pl/szczecin/1,34959,15501949,Krowy_pytaja____Dlaczego_trawa_j est_zielona__Ruszyl.html     źródło zdjęcia: http://szczecin.gaz eta.pl/szczecin/1,34959,15501949,Krowy_pytaja____Dlaczego_trawa_ jest_zielona__Ruszyl.html      źródło zdjęcia: http://szczecin.g azeta.pl/szczecin/1,34959,15501949,Krowy_pytaja____Dlaczego_traw a_jest_zielona__Ruszyl.html    PROŚBA!  Na koniec mam do Was ogromną prośbę! Bartosz Malinowski, którego miałam przyjemność poznać osobiście bierze udział w konkursie "Miej odwagę". Bartek zgłosił tam swój pomysł wyprawy - "The Great Himalaya Trial - samotność długodystansowca", która dotyczy przejścia bardzo długiego himalajskiego szlaku (DŁUGOŚĆ 1700 km)  POMÓŻMY CHŁOPAKOWI PRZEJŚĆ TE HIMALAJE ;)       Głosy można oddawać [TU] To ważne, aby głos potwierdzić mailowo (klikając w link, który przyjdzie w mailu) - bez tego głos będzie nieważny!          I tak zupełnie na koniec jednak będzie cytat...    "Wszyscy zgodnie orzekli, że nigdy nie będą brali ze sobą żadnych map, bo najciekawsze są podróże w nieznane" 