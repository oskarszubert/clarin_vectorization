Smażone zielone pomidory to film zrealizowany na podstawie powieści Flannie Flag. Rozczulająca, pełna humoru, a jednocześnie dramatyczna opowieść o kobietach, życiu i trudnościach, które niesie za sobą los. Jednym słowem "ŻYCIOWA". "Tych, którzy jeszcze nie byli [w Whistle Stop Cafe] Idgie informuje, że śniadanie podaje się od 5.30 do 7.00 i można na nie dostać jajka, kaszę, biszkopty, bekon, kiełbaski, szynkę z sosem i kawę - wszystko za 25 centów. Na lunch i kolację można zamówić: smażonego kurczaka z kluskami lub porcję pieczeni, trzy rodzaje warzyw do wyboru, biszkopty lub chleb z mąki kukurydzianej, coś do picia i deser - za 35 centów. Idgie mówi, że z warzyw mają: kukurydzę ze śmietanką, smażone zielone pomidory, smażony piżmian, kapustę lub rzepę, groszek, kandyzowane słodkie ziemniaki lub fasolkę szparagową".    W książce jest kilka przepisów na dania serwowane w Whistle Stop Cafe, ja do przyrządzenia wybrałam zielone pomidory jako, że nigdy nie próbowałam ich w takiej formie, a poza tym najbardziej nawiązują do filmu.            SMAŻONE ZIELONE POMIDORY SKŁADNIKI:      Kilka zielonych pomidorów Bułka tarta do obtoczenia 1 rozmącone jajko 50g sera cheddar sól, pieprz olej do smażenia     PRZYGOTOWANIE:    Pomidory pokroić w grube plastry, doprawić solą i pieprzem. Następnie obtoczyć w jajku i bułce. Smażyć powoli z dwóch stron, tak aby zrobiły się miękkie. Posypać startym serem. Podawać z ulubionym sosem. 