Ciasto wywołujące wiele kontrowersji, dlatego uspokoję Was na wstępie - to wersja bez dodatków ;) Tajemnicze składniki realizujcie we własnym zakresie, choć mam nadzieję, że nikt z Was nie ma potrzeby podarowania komuś takiego ciasta :) O filmie "Służące" pisałam już przy okazji wpisu z przepisem na smażonego kurczaka. Jak wspominałam kuchnia przedstawiona w filmie podchodzi typowo pod rodzaj "soul food". Jest to kuchnia mająca swe korzenie w czasach niewolnictwa. Królują w niej m.in. warzywa strączkowe, chleb kukurydziany, mięsne potrawki, smażone mięso, oraz wszelkiego rodzaju słodkie wypieki.         TARTA CZEKOLADOWA    SKŁADNIKI:  Na kruche ciasto:    2 szklanki mąki 1/2 szklanki cukru pudru 200 g miękkiego masła 2 żółtka  Na czekoladową masę:  350 g mleka zagęszczonego słodzonego 3 łyżki mąki 1 laska wanilii  2 jajka 2 czubate łyżki kakao PRZYGOTOWANIE:      Mąkę przesiać, dodać posiekane masło, cukier i żółtka. Zagniatać aż do  uzyskania gładkiego ciasta. Rozwałkować i wyłożyć na formę. Schłodzić przez ok. 1 godzinkę. Mleko przelać do miski, dodać mąkę, jajka, ziarna z laski wanilii i kakao. Zmiksować dokładnie. Wylać na schłodzone ciasto.     Piec w piekarniku nagrzanym do ok. 160-170 stopni przez ok. 30-40 min. 