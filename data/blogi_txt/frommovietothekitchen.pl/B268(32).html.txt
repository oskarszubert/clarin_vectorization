"Dexter" to amerykański serial o seryjnym mordercy. Nie takim typowym jednak, bo ten morderca jest kimś kto stara się spełnić rolę superbohatera zabijając tylko złych ludzi, a tym samym zagłusza swoje sumienie nazywane przez niego Mrocznym Pasażerem/Dark Passenger.  W miarę upływu czasu, życie Dextera okazuje się dla widza co raz to bardziej skomplikowane i mroczne. Poznajemy historię jego ciężkiego dzieciństwa. Moment wydarzeń i śmierci jego Matki, który odciska tak mocne piętno na Dexterze, że ten nie może zagłuszyć w sobie żądzy zabijania. Przybrany ojciec Dextera - Harry uczy go jak ukierunkować swoje pragnienia w lepszą stronę. Uczy go jak zacierać ślady, jak ukrywać emocje, jak skutecznie przybierać pozę dobrego człowieka. Dexter nazywa to *kodeksem i trzyma się tych sztywnych zasad bardzo mocno.    *kodeks mówi np. o tym, że nie należy zabijać osób, które faktycznie na to nie zasłużyły, w późniejszych sezonach idea kodeksu ciut się zmienia i przestaje być w pewnym stopniu przestrzegana przez Dextera. Głównym motywem serialu są steki, oraz dania z kuchni tex-mex. W jednym z odcinków ("Easy as pie") Dexter odwiedza swoją przyjaciółkę Kamilę w szpitalu. Wyniszczona przez chorobą, jest już bliska śmierci, lecz strasznie męczy ją końcówka życia. Przypomina Dexterowi, że ten obiecał jej że przed śmiercią przyniesie jej idealne ciasto limonkowe. Ciasto przyniesione przez Dextera jest ostatnim posiłkiem Kamili.        IDEALNE CIASTO LIMONKOWE składniki na formę ok. 22 cm    SKŁADNIKI: 4 limonki 250 g serka mascarpone 100 ml śmietanki kremówki 100 g cukru pudru 2 łyżeczki żelatyny 80 ml gorącej wody  250 g herbatników digestive (mogą być z czekoladą) 100-150 g masła PRZYGOTOWANIE:     Limonki sparzyć, umyć dokładnie. Skórkę zetrzeć, a sok wycisnąć. Masło rozpuścić, a herbatniki pokruszyć dokładnie. Można wrzucić je do grubego woreczka i pokruszyć wałkiem do ciasta, albo po prostu zmiksować w malakserze, lub blenderem. Rozpuszczone (wystudzone) masło dodać do herbatników, wymieszać i utworzyć z masy spód do tarty przyciskając herbatniki z masłem do ścianek i spodu formy. Schłodzić przez co najmniej godzinę. Śmietanę kremówkę ubić, dodać mascarpone, skórkę z limonki, sok i cukier puder. Zmiksować dokładnie. Żelatynę rozpuścić w gorącej wodzie, przestudzić trochę i dodać do masy miksując szybko do połączenia składników. Na schłodzony spód wylać masę i schłodzić w lodówce przez min. 2-3 godziny, a najlepiej przez całą noc. 