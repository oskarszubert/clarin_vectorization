Kto widział choć jeden odcinek amerykańskiego serialu „Dexter”, ten wie, że steki przewijają się na ekranie prawie w każdym odcinku. Było to dla mnie nie lada wyzwanie, ale myślę, że jak na pierwszy raz to wyszło całkiem nieźle.              O stekach nie wiedziałam nic. Teraz czuję się bogatsza w wiedzę, chociaż całkiem spełniona poczuję się kiedy zjem prawdziwy amerykański stek – to może nie wydarzyć się zbyt prędko ;)  Chciałabym podzielić się wiedzą którą nabyłam, a jeśli w którymś momencie napiszę coś nie tak, proszę mnie poprawić.    Stek należy wyjąć z lodówki minimum 10min przed smażeniem. Niska temperatura mięsa nie sprzyja smażeniu. Jedne źródła mówią o tym, żeby mięso doprawić przed smażeniem, a inne, że po smażeniu. Ja jestem za wersją „po”. Kiedyś na pewno wypróbuję obu, dla sprawdzenia. Na razie mogę jedynie powiedzieć, że stek był smaczny i bez solenia go przed smażeniem.      W zależności od tego jaki stopień wysmażenia nas interesuje, stek smażymy średnio od 3-14 minut z każdej strony. Mój był smażony 4 minuty z każdej strony (z zegarkiem w ręku) :)    Po usmażeniu stek przekładamy na talerz i czekamy ok 2-3min aż nasze mięsko dobrze wchłonie soki. Ten proces nazywamy „oddychaniem”.      Potem pozostaje już tylko delektować się smakiem.    Na koniec odsyłam Was do ARTYKUŁU Grzegorza Ostrowskiego ze strony mniammniam.pl  Tam dowiecie się kto to jest 'ten stek', co lubi, a czego nie lubi.    Przejdźmy do rzeczy...          Składniki:    500g udźca wołowego (z tej ilości mięsa wyjdą 3 steki)  Odrobina masła do smażenia  Sól i pieprz  6 małych porcji masła pietruszkowego ( 1/3 kostki masła zmiksować z posiekaną pietruszką )      Mięso podzielić na 'steki', czyli plastry grubości ok. 2-2,5cm. Na patelni roztopić odrobinę masła (małą łyżeczkę), poczekać aż masło zacznie dymić. Niestety może się trochę przypalać.    [Jest na to drugi sposób. Zamiast masła posmarować mięso z dwóch stron odrobiną oliwy, lub oleju i wtedy układać steki na rozgrzanej patelni.]    Stek położyć na rozgrzaną patelnię. Będzie skwierczało. Smażyć 4min z każdej strony.    Po smażeniu odstawić stek na 2-3min. Posolić i popieprzyć do smaku. Na stek położyć porcję masła pietruszkowego. Delektować się smakiem. Smacznego. 