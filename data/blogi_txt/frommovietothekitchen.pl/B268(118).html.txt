O filmie "Pulp Fiction" pisałam już TUTAJ. Kultowy film stworzony wbrew schematom Scena z tym burgerem jest na pewno znana każdemu kto choć raz oglądał "Pulp Fiction". Jules (Samuel L. Jackson) wraz z Vincentem (John Travolta) mają zadanie - odzyskać walizkę ich szefa Marsellusa. Dostają się do mieszkania niejakiego Bretta, w którym znajdują jego, oraz jego kompanów, którzy planowali ukraść walizkę i oszukać Marsellusa. Vincent i Jules przechwycają walizkę, poznając tym samym jej zawartość. Niestety widz nie poznaje zawartości, a widzi jedynie złotą poświatę, która oświetla twarz Vincenta otwierającego walizkę. W internecie krążą opowieści, na temat tego co mogłoby się znajdować w tej walizce. Możliwości jest wiele, jak mówi wikipedia:    "Inne teorie mówią między innymi o uchu z Blue Velvet Davida Lyncha, skradzionych diamentach z Wściekłych psów (wcześniejszego filmu Tarantino), kamieniach Sankary z Indiany Jonesa i świątyni zagłady, martwym obcym z Repo Mana, royale z serem, Świętym Graalu lub innych precjozach." Bardzo fajna jest sama scena z hamburgerem. Pewny siebie Jules wypytuje jednego z chłopaków o burgera, okazuje się, że jest to cheseeburger z Big Kahuna Burger.     Ciekawostką jest, że ten sam burger występował, a dokładniej był jedzony już w dwóch filmach związanych z Quentinem Tarantino: "Wściekłe psy" i "Od zmierzchu do świtu" ;)        CHEESEBURGER (KAHUNA BURGER) SKŁADNIKI:    1/2 kg mielonej wołowiny 1 mała cebula 2 łyżeczki musztardy Dijon sól, pieprz 1 jajko 4 bułki hamburgerowe dobrej jakości 4 plastry sera topionego typu "Tost" garść mixu sałat kilka łyżek ulubionego ketchupu odrobina oleju, lub sklarowanego masła do smażenia ewentualnie kilka plasterków ogórka kiszonego PRZYGOTOWANIE:    Cebulę pokroić w bardzo drobną kostkę. Do zmielonej wołowiny dodać pokrojoną cebulę, musztardę, odrobinę soli i sporo zmielonego pieprzu. Na końcu wbić do mięsa jedno jajko i wymieszać całość dokładnie. Z mięsa formować zgrabne kotlety, grubości ok. 1cm. Aby uformować równe, okrągłe kotlety można wycinać je za pomocą szklanki ;)  Na rozgrzaną patelnię wylać ok. 2-3 łyżki oleju. Smażyć kotlety po ok. 2-3min z obu stron. Na obrócone kotlety ułożyć po plasterku sera.    Bułki przekroić i podgrzać w piekarniku wg. instrukcji na opakowaniu. Połowę bułki posmarować ketchupem, ułożyć trochę sałaty, na to kotlet z serem, ogórek kiszony i znowu ketchup - całość przykryć wierzchnią połową bułki. 