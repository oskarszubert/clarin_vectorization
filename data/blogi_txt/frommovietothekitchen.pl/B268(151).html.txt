Ogromne upały, które przyszły całkiem niespodziewanie sprawiły, że pomyślałam nad przygotowaniem czegoś orzeźwiającego. Jest to kolejny przepis z filmu Pedro Almodovara – „Volver”. Poprzednie wpisy możecie przeczytać TU i TU. Raimunda, oprócz tego, że przygotowywała w swojej nowej restauracji pyszne dania, to serwowała także drinki, które pomagała przygotowywać jej sąsiadka. Jednym z drinków była margarita. Klasyczna, cytrynowa, pyszna J          MARGARITA CYTRYNOWA    SKŁADNIKI (na 2-3 porcje)    100 ml Tequili ( Olmeca Silver – takiej użyłam) 50 ml Cointreau 2 cytryny 100 g cukru 500 g kostek lodu     PRZYGOTOWANIE -  THERMOMIX: Cytryny umyj, obierz ze skórki, pokrój w plasterki i wyciągnij pestki. Umieść w urządzeniu tequilę, likier Cointreau, pokrojone cytryny, oraz cukier. Zmiksuj  20 s / obr. 6 Do misy dodaj lód w kostkach, zmiksuj całość 1 min. / obr. 9 Gotowe drinki rozlej do szklanek. Najlepsze do margarity są specjalne kieliszki, ale jeśli nie masz takiego, może być to też kieliszek typu V, lub zwykła szklanka. Brzeg kieliszka możesz posmarować cytryną i zamoczyć w cukrze.      PRZYGOTOWANIE – WERSJA KLASYCZNA: Cytryny umyj, obierz ze skórki, pokrój w plasterki i wyciągnij pestki. W misce umieść tequilę, likier Cointreau, cytryny, oraz cukier. Zmiksuj całość blenderem na gładką masę. Dodaj lód i zmiksuj ponownie blenderem aż lód będzie pokruszony. Wymieszaj całość, a następnie przelej do kieliszków. Brzeg kieliszka możesz posmarować cytryną i zamoczyć w cukrze. 