" Później podano nerkówkę, pasztet z gołębia i pieczone jabłka pachnące cynamonem, atakże cytrynowe ciasteczka posypane cukrem, lecz Sansa czuła się już tak najedzona, żezdołała tylko zjeść dwa ciasteczka, chociaż bardzo je lubiła. "    " Jeyne ziewnęła. – Zostały jeszcze cytrynowe ciasteczka?Sansa nie lubiła, kiedy jej przerywano, lecz nie mogła zaprzeczyć, że cytrynoweciasteczka wydawały się ciekawsze od tego, co działo się w sali tronowej. – Zobaczymy –powiedziała. "     źródło zdjęcia: HBO.com     Cytrynowe ciastka są jednym ze sztandarowych deserów "Pieśni Lodu i Ognia". Lekkie jak puch, delikatne, rozpływające się w ustach i idealnie kwaskowate. Do tego posypane cukrem pudrem jak śniegiem              CYTRYNOWE CIASTKA SANSY składniki na ok. 7-8 sztuk     SKŁADNIKI:    150 g cukru + trochę do posypania foremek 2 jajka 200 ml maślanki (można zastąpić jogurtem naturalnym) 4 czubate łyżki mąki szczypta soli sok wyciśnięty z 1 cytryny skórka starta z 1 cytryny odrobina masła do wysmarowania foremek 3 łyżki cukru pudru do posypania upieczonych ciastek       PRZYGOTOWANIE: Nagrzej piekarnik do 150 stopni. Foremki (ramekiny lub kokilki) wysmaruj masłem i wysyp cukrem. Oddziel żółtka od białek. Ubij sztywną pianę z białek z odrobiną soli, a pod koniec ubijania powoli dodawaj cukier. Do miski włóż żółtka, mąkę, maślankę, sok i skórkę z cytryny. Zmiksuj na jednolitą masę. Dodaj ubitą pianę i delikatnie wymieszaj. Masę przełóż do foremek i postaw je na blasze do pieczenia. Włóż blachę do nagrzanego piekarnika, ostrożnie nalej na nią gorącą wodę, mniej więcej do połowy foremek. Piecz 30-40 minut. Upieczone ciastka przełóż na talerzyki i podawaj posypane cukrem pudrem. Ten przepis i wiele innych znajdziesz w mojej książce – KUCHNIA FILMOWA. 