"Lie to me" to bardzo ciekawy kryminalny serial o naukowcu Calu Lightmanie (Tim Roth), specjalizującym się w ludzkich zachowaniach wykrywając przy tym kłamstwa. Pracuje on razem ze swoją ekipą - Gillian Foster (Kelli Williams), Elie Loker (Brendan Hines), oraz Ria Torres (Monica Raymund).     Zdolności behawioryczne dr. Lightmana pozwalają mu rozwiązać wiele spraw, które ciężko było rozwikłać w jakikolwiek inny sposób. Serial przeplatany jest również pobocznymi wątkami takimi jak m.in. problemy Lightmana z jego nastoletnią córką.     W jednym z odcinków (nie pamiętam już niestety w którym, ale chyba w drugim sezonie) Cal Lightman przygotowywał dla siebie i córki kolację, a był to dokładnie kurczak tikka masala.     Cała prawda o kurczaku tikka masala - ilu ludzi, tyle przepisów na tę potrawę. Jest ona bardzo elastyczna. Możemy dowolnie zmieniać ilość składników, dodawać przyprawy takie, na które tylko mamy ochotę, a ten kurczak i tak pozostanie bardzo ciekawym, orientalnym daniem.       KURCZAK TIKKA MASALA  składniki na 2 duże porcje SKŁADNIKI:    2 pojedyncze piersi z kurczaka 200 g jogurtu naturalnego 1 puszka pomidorów razem z zalewą 200 ml przecieru pomidorowego 1 cebula olej do smażenia 100ml śmietany kremówki przyprawy: 1 łyżeczka soli, 1/2 łyżeczki startego imbiru, 1/2 łyżeczki ostrej papryki, 1/2 łyżeczki kminu rzymskiego, 2 łyżeczki Garam Masala (1 łyżeczka do mięsa, 1 łyżeczka do sosu) PRZYGOTOWANIE:     Kurczaka pokroić w cienkie paski, lub w kostkę. Wymieszać z przyprawami. Doprawione mięso zalać jogurtem i odstawić do lodówki na 1 godzinę. Cebulkę posiekać w drobną kostkę. Na patelni rozgrzać olej, dodać cebulę i usmażyć ją do zarumienienia. Dodać mięso, razem z jogurtem, smażyć przez kilka minut, a następnie dodać pomidory z puszki razem z zalewą i przecier pomidorowy. Doprawić pozostałymi przyprawami. Dusić całość jeszcze kilkanaście minut aż mięso będzie miękkie. Pod koniec dodać śmietankę kremówkę. Podawać z ryżem, lub chlebkami naan. 