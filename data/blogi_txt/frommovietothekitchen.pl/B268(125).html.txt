Share week, czyli świetna akcja której twórcą jest Andrzej Tucholski z jestkultura.pl  Dzielimy się treścią, którą uznamy za wartościową. Nie ma znaczenia czy jesteś znanym, wielkim, uwielbianym blogerem, czy mniejszym szaraczkiem piszącym dla małej widowni. Jeśli piszesz dobrze i wpadłeś komuś w oko to warto popchnąć Ciebie dalej i o to chodzi w tej akcji. Więcej tutaj.  Moja zacna piątka:  1. jestBlog.pl  - Andrzej Tucholski, czyli jestKultura.pl i jestBlog.pl ,  Bardzo niecierpliwie czekam na każdy kolejny wpis. Ten blog posiada odpowiedzi na wszystkie moje pytania związane z blogowaniem, które albo już sobie zadałam, albo dopiero zadam. Wchodzę tam, widzę nowy wpis i myślę : "przecież właśnie tego szukałam!".  2. Więcej Luzu - to taki przyjemny blog prowadzony przez Krzysztofa Humeniuka. Trochę o tym, trochę o tamtym. I napiszę Wam to co powtarza mi moja 4-letnia latorośl (prawdopodobnie za reklamą chupa-chups) - "SPRÓBUJ I WYLUZUJ" ;)  3. Akademia Pieniądza - czyli Krzysztof Kanciarz (Gonciarz). Brakowało mi kogoś takiego kto wyszydziłby porządnie z tych wszystkich biednych ojców, bogatych synów, czy na odwrót. Gość jest genialny i wie o co kaman ;)  4. Zombie Samurai - Paweł Opydo pisze na wiele tematów, interesują mnie mniej, lub bardziej, ale jakoś tak dobrze mi się go czyta.  5. Inwentaryzacja Krotochwil - jak sama autorka pisze : "Mały kramik, a w nim: misz-masz fos-pasów, od Sasa do USA, ad rem w fazie REM, kazamaty codzienności, merytoryczne peryferie." - i myślę, że to tłumaczy wszystko. Polecam, choć to zdecydowanie nie blog dla każdego. Odradzam pobieżny przegląd. Trzeba się wczytać, a wtedy można stracić wiele godzin ;)   Do tego wszystkiego dokładam jeszcze: - Radomską i Mam wątpliwość - Monikę co Gotuję bo lubi  - Ewę, która robi najlepsze przetwory, a z nich inne cuda MojeTworyPrzetwory  I zachęcam Was do dzielenia się! 