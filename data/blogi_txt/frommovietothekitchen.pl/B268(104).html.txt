W sobotę odbyło się pierwsze spotkanie śmietanki trójmiejskiej, kulinarnej blogosfery ;-) Już od jakiegoś czasu próbowałyśmy się umówić, ale nigdy jeszcze nam się to nie udało. Okazało się, że najlepiej będzie gdy spotkanie wyjdzie zupełnie spontanicznie, Ewa (MojeTworyPrzetwory) rzuciła hasło wspólnego pieczenia muffinek u niej w domu i to był strzał w dziesiątkę.        Na zdjęciu od lewej:  Klaudia, Dusiowa Kuchnia  Ewa, MojeTworyPrzetwory  Alicja, Wielki apetyt  Asia, Ciastko z marzeń  Ja ;)   Ewa powitała nas szampanem (bezalkoholowym oczywiście) ;-) A potem usiadłyśmy wspólnie do stołu. Ewa to wspaniała gospodyni, która cudownie gotuje. Zupa-krem z cukinii z żółtym serem którą zrobiła była PRZEPYSZNA :-)    Zdjęcie: Klaudia Sroczyńska/ Dusiowa Kuchnia    Potem zabrałyśmy się za wspólne pieczenie muffinek, jako że nie jestem w tym najlepsza pokroiłam tylko czekoladę a resztę zostawiłam specjalistkom od pieczenia słodkości ;)    Zdjęcie: Klaudia Sroczyńska/ Dusiowa Kuchnia     Zdjęcie: Klaudia Sroczyńska/ Dusiowa Kuchnia Spędziłyśmy kilka świetnych godzin pichcąc, plotkując i zajadając się tym co przyrządziła dla nas Ewa. Do tego miałyśmy okazję podpatrywać mistrzynię wypieków w akcji. Jesteśmy umówione już na warsztaty pieczenia chleba i na wspólne robienie przetworów. Do tego wymyśliłyśmy, że na kolejnych spotkaniach każda z nas będzie pokazywała i uczyła pozostałe tego co potrafi w kuchni najlepiej :)    Pyszny deser Ewy . Zdjęcie: Klaudia Sroczyńska/ Dusiowa Kuchnia    Zachęcam wszystkich do organizowania takich spotkań w swoich miastach, zabawa była świetna. Nie mogę się doczekać powtórki ;-) 