Nie wiem co bardziej podoba mi się w komediach romantycznych, wesoły akcent, czy miłosny wątek. Chyba jedno i drugie. 'Dziennik Bridget Jones' widziałam już dobrych kilka razy i wcale nie czuję się znudzona. Wręcz przeciwnie! Za każdym razem film tryska humorem i zapewnia mi zabawę. Dzisiaj zatem na obiad zupa porowa – co prawda nie jest niebieska, ale załóżmy, że to właśnie ta, którą gotowała Bridget ;)               Składniki: 3 średnie pory  1 marchewka  2 duże ziemniaki  1/2 pęczka szczypiorku  1 cebule dymki  150ml śmietanki kremówki  1,5l bulionu warzywnego  2 łyżki masła    Ugotować bulion. Marchewkę pokroić w plasterki, ziemniaki obrać, pokroić w kostkę - dodać do bulionu. Pora pokroić w krążki, cebulę w kostkę, poddusić na maśle na patelni. Dodać do gotującego się bulionu. Gdy warzywa będą miękkie, z zupy odłożyć ziemniaki, a resztę dokładnie zmiksować blenderem. Dolać śmietankę kremówkę. Porcję ziemniaków ułożyć w misce, zalać zupą i posypać posiekanym szczypiorkiem. Niebieska wersja zupy. 