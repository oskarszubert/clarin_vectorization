Bękarty wojny | Inglourious Basterds      Oglądając ten film po raz pierwszy zastanawiałam się ilu rodzi się na świecie ludzi takich jak Tarantino. Znam odpowiedź - tylko jeden. Absolutnie genialny, przepełniony soczystymi dialogami, dostarczający zdumiewającej rozrywki. Być może dla niektórych momentami zbyt brutalny, ale nie przesadzajmy. Film miał wywrzeć wrażenie i tak się stało. Fikcja reżyserska również wybitnie wysoka, ale kto oglądając zakończenie choć przez moment nie pomyślał o tym co gdyby alternatywna rzeczywistość stworzona przez Tarantino była prawdziwa?         W filmie mamy masę tzw "tarantinowskich smaczków", czyli np podpisy z imionami bohaterów pojawiające się na ekranie. Obsada filmu jak dla mnie idealna.    Tytułowe bękarty to grupa amerykańskich żołnierzy żydowskiego pochodzenia, anioły śmierci zbierające za sobą żniwo w postaci skalpów z głów niemców. Porucznikiem oddziału jest Aldo Raine (Brad Pitt).  Tymczasem, gdzieś w innym miejscu żyje Shosanna Dreyfus (Melanie Laurent) na oczach której okrutny pułkownik Hans Landa (Christoph Waltz) morduje całą jej rodzinę. Mijają 4 lata zanim ponownie spotka pułkownika, ale w jej głowie już dawno zakiełkował plan. Realnie niemożliwy, jednak biorąc pod uwagę wyobraźnię Tarantino... anything could happen ;)    I tak grupa bękartów dzielnie przemierza kilometry mordując i siejąc strach wśród niemieckich żołnierzy, a we francuskim kinie ginie Hitler...    Kto zajada się jabłkowym strudlem z bitą śmietaną? Oczywiście pułkownik Hans Landa. I zdaje się jakby już wtedy swoim przenikliwym wzrokiem i inteligencją rozgryzł Shosannę... JABŁKOWY STRUDEL / APPLE STRUDEL    SKŁADNIKI:    1/2 szklanki mąki 50 g miękkiego masła 3 łyżki ciepłej wody 1 jajko 1 łyżka soku z cytryny 25 g masła roztopionego 3-4 łyżki cukru waniliowego 1 i 1/2 kg jabłek - najlepsze będą szare renety 2 łyżeczki cynamonu rodzynki - jeśli lubicie, u mnie wywołują dreszcze ;) garść posiekanych orzechów - dowolnych, ja użyłam włoskich      PRZYGOTOWANIE:      Mąkę przesiać do miski. Dodać posiekane na małe kawałki masło, jajko wodę i sok z cytryny. Ugnieść ciasto tak aby było elastyczne i gładkie. Musi odklejać się od dłoni i miski, więc ewentualnie można dodać więcej mąki, lub wody dla poprawienia giętkości ciasta. Uformować kulkę i przykryć ciasto ściereczką. W tym czasie można przygotować jabłka. Należy je obrać, pokroić na mniejsze kawałki, a następnie w plasterki. Posypać cukrem i cynamonem. Dodać posiekane orzechy. Ciasto rozwałkować dokładnie i bardzo (BARDZO) cienko, tak aby widac było blat, ale oczywiście nie może się rozrywać. Najlepiej zrobić to już na blaszce wyłożonej papierem do pieczenia.  Rozwałkowane ciasto posmarować masłem i na to nałożyć jabłka, całość zwinąć i z wierzchu wysmarować delikatnie masłem. Wstawić do piekarnika nagrzanego do 170 stopni i piec przez ok 20-30 min, aż zarumieni się z wierzchu. Podawać posypane cukrem pudrem i odrobiną bitej śmietany. 