...minął rok odkąd założyłam tego bloga. Nie wyznaczyłam sobie żadnego celu, więc będzie to po prostu wpis podsumowujący moją pracę i Wasz wkład w to, bo jakby się mogło mylnie wydawać, że to tylko ja prowadzę tego bloga, to Wy będąc ze mną chcąc nie chcąc przyczyniacie się do jego rozwoju ;)       Przez ten rok ugotowałam niewiele, ale Waszym największym powodzeniem cieszył się STEK z Dextera, a zaraz po nim POROWA ZUPA z Dziennika Bridget Jones.  Z dnia na dzień przybywa lubiących na FB, jest co raz więcej osób, które komentują moje przepisy, obserwują bloga, udzielają się tutaj.   MAM NADZIEJĘ, ŻE BĘDZIE WAS CO RAZ WIĘCEJ.    Czuję się teraz dokładnie tak jak rok temu, kiedy dodawałam pierwszy wpis, czyli pastę tuńczykową z filmu "Casablanca". Miałam wtedy pełno energii, choć wtedy nie wiedziałam jeszcze jak dokładnie ugryźć to całe blogowanie. Brakowało mi czegoś do napędzania, co sprawiłoby, że być może teraz blog działałby prężniej. Napaliłam się na kulinarne gotowanie i bardzo chciałam pokazać wszystko to gotuję, a ten blog mnie trochę ograniczał i odsunęłam go na bok. Jednak nie ma tego złego, co by na dobre nie wyszło, bo skoro wciąż piszecie mi, że to jest świetny pomysł, wspieracie mnie i budujecie we mnie wiarę, że robię coś co Wam się podoba to znaczy, że MUSI SIĘ UDAĆ ;)    Gdy zakładałam From movie to the kitchen to w polskiej blogosferze nie było drugiego takiego bloga, który przedstawiałby tylko przepisy na jedzenie z filmów. Ta myśl sprawia, że rosnę ;)     W tym roku brałam udział w wielu świetnych kulinarnych wydarzeniach:   warsztaty MAKRO "Afrodyzjaki w kuchni" występowałam w TV w programie Kuchni + "Warsztaty smaku" z Grzegorzem Łapanowski wzięłam udział w konkursie "Kuchenne zmagania" organizowanym przez miesięcznik "Moje gotowanie" Blog Forum Gdańsk 2012 gdzie zostałam nominowana do nagrody Blog Of Gdańsk 2012     Poznałam niezliczoną ilość wspaniałych ludzi, niektórych nadal znam tylko wirtualnie, a niektórych poznałam na żywo. To wspaniałe jak internet i pasja łączy ludzi :)    Bardzo chcę, aby ten kolejny rok był jeszcze lepszy i niech spełni się wszystko czego mi życzyliście! ;) 