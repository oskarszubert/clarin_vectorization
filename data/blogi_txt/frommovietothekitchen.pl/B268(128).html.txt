Holy Golightly (Audrey Hepburn) mieszka w Nowym Jorku. Jest zwariowaną, postrzeloną ekscentryczką. Żeby tego było mało jest również bardzo piękna i zjawiskowa. Holy czerpie z życia garściami, nie przejmując się drobiazgami szuka swojego miejsca na świecie. Nagle do budynku, w którym mieszka Holy wprowadza się Paul (George Peppard) - młody pisarz. Kto wie, co wyniknie z tej słodko-gorzkiej znajomości? Łączy ich uczucie i... śniadania u Tiffany'ego.          To co Holy trzyma w dłoni to bułeczka z czekoladą, czyli Pain au chocolat.    Dziecinnie proste w wykonaniu o ile nie będziemy bawić się w samodzielne przygotowanie ciasta francuskiego.             PAIN AU CHOCOLAT SKŁADNIKI:      1 opakowanie ciasta francuskiego 100 g mlecznej, lub gorzkiej czekolady 1 żółtko      PRZYGOTOWANIE:    Ciasto rozłożyć i pokroić na prostokąty. Czekoladę połamać na kostki, a kostki na kolejne mniejsze części. Na brzegu każdego z prostokątów ułożyć kilka kawałków czekolady. Zawijać ciasto w grubsze rulony i układać na blaszce wyłożonej papierem do pieczenia. Każdy zwinięty kawałek ciasta posmarować żółtkiem. Piec w piekarniku nagrzanym do 220 C przez ok 10-15 min, aż bułeczki zarumienią się z wierzchu. 