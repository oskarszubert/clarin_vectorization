"Kiedy Harry poznał Sally" to historia romantyczna jakich wiele. Choć może nie do końca, bo mija wiele lat zanim Harry i Sally zrozumieli, że są sobie pisani. Mało tego, na początku znajomości prawie w ogóle nie przypadli sobie do gustu ze względu na różne poglądy. A jak wiadomo - kto się czubi, ten się lubi ;)      Po raz pierwszy spotykają się pod uczelnią, Sally zabiera Harry'ego do Nowego Jorku. Spędzają ze sobą 18 godzin podczas podróży. Rozmawiają o wielu sprawach i w większości nie zgadzają się ze sobą.      Kolejne spotkanie ma miejsce dopiero po 5-ciu latach. Spotykają się na lotnisku i lecą razem samolotem. Okazuje się, że Harry niedługo się żeni, a Sally też ma stałego partnera i wydawałoby się, że wszyscy są szczęśliwi, ale...  Po kolejnych 5-ciu latach spotykają się w księgarni i okazuje się, że Harry jest rozwodnikiem, a Sally dopiero co rozstała się ze swoim facetem. Od tamtej pory spotykają się częściej, spędzają ze sobą bardzo dużo czasu i są jakby "przyjaciółmi" (choć Harry zaprzeczył jakoby przyjaźń między kobietą, a mężczyzną mogła istnieć). Wtedy właśnie wybierają się na te słynne kanapki do restauracji Katz's Delicatessen... Tutaj Sally udowadnia Harry'emu, że mężczyzna nie jest w stanie rozpoznać kiedy kobieta udaje orgazm ;)  Zakończenie jest oczywiste... Wszyscy żyli długo i szczęśliwie ;) Ale o tym przekonajcie się sami oglądając film i jedząc kanapki oczywiście ;)            KANAPKA HARRY'EGO I SALLY    SKŁADNIKI:    4 kromki chleba pszennego 2 plastry sera topionego 2 plastry wędliny 1/2 cebuli 1 ogórek kiszony Ketchup Odrobina oliwy opcjonalnie : chilli, papryka      PRZYGOTOWANIE:  Kromki chleba skropić oliwą i ułożyć na patelni, na 2-óch wyłożyć plastry sera. Podgrzewać przez kilka minut aż się zarumienią, a ser się roztopi. Cebulę posiekać w piórka, lub krążki. Ogórka pokroić w plastry. Na grzankach ułożyć wędlinę, cebulę i ogórka. Polać ketchupem i złożyć kanapki.       przepis inspirowany książką "A table avec les amourex" 