Najpiękniejszych w życiu chwil nie zaplanujesz. One przyjdą same.  W czwartek 28.02 odbyła się uroczysta gala konkursu Blog Roku 2012 organizowanego przez portal Onet.pl. Startowałam w tym konkursie w kategorii "Zdrowie i kulinaria", decyzją Pani Elizy Mórawskiej znalazłam się w finałowej trójce blogów.       Jak pewnie część z Was wie, na galę zaprosiłam Ewę z bloga MojeTworyPrzetwory. Dla wielu jest to koleżanka z bloga, a dla mnie Ewa prywatnie jest przyjaciółką, oraz Matką Chrzestną tego bloga :) Ci z Was, którzy śledzą fanpage bloga na facebooku pewnie wiedzą też jak wyglądała nasza podróż.         Jako, że jesteśmy blogerkami kulinarnymi (a to zobowiązuje) podczas podróży posilałyśmy się kawą i domowym murzynkiem, którego upiekłam dzień wcześniej (tak naprawdę miałyśmy jeszcze kanapki z polędwicą, kawior, sushi, ale po co o tym wspominać... ;) ) Oczywiście ja mam wzrok jak po kwasie, ale to akurat zrozumiałe, spałam tylko kilka godzin, a o 7 rano już musiałyśmy być w pociągu ;)     Podróż minęła nam bardzo miło, plotkowałyśmy, siedziałyśmy na fejsie, całe 6 godzin szukałyśmy gniazdka, żeby naładować telefon, a potem nawet kiedy się trochę poluzowało w wagonie zrobiłyśmy sobie profesjonalną słit sesję zdjęciową telefonem (bez dzióbka i nie z ręki).        Warszawa powitała nas niestety średnio - okropnie wiało i miałyśmy małe trudności ze znalezieniem    przystanku autobusowego, który de facto znajdował się kilka metrów od dworca. I tak autobusem numer 131 ruszyłyśmy w drogę...        Gdy udało nam się dotrzeć do hotelu, praktycznie położyłyśmy tylko głowy na chwilę do hotelowych poduszek, po to żeby za chwilę zerwać się i pobiec na spotkanie z Kasią z bloga Mama Alergika Gotuje :)  Pogaduchy zleciały nam nawet nie wiem kiedy i już musiałyśmy wracać do hotelu...        Na galę jechałyśmy największym hammerem na świecie! Byliśmy ściśnięci jak sardynki w puszce, ale to nic! Poznałysmy wtedy osobiście część rodziny Makóweczek czyli Marlenę i Wojtka z bloga Makoweczki.pl, oraz Petrola wraz z żoną Ewą z bloga Maltreting.pl          W drodzę na galę piłysmy "szampana" za dziesięć groszy! Szaleństwo ;)        A później było już tylko gorzej... Nerwy, stresy, zgrzytanie zębami... Rozpoczęcie gali... Wyniki...  Nieeeestety okazało się, że nie wygrałam w kategorii w której startowałam "Zdrowie i kulinaria", nie dostałam nawet żadnego wyróżnienia specjalnego, ani mniej specjalnego. Trochę się zasmuciłam, bo nie czekałam już na nic (no może poza porządnym drinkiem), a kiedy okazało się, że to ja wygrałam główną nagrodę to nie wiem co się stało, ale to było jak sen, albo JAK FILM. Pamiętam, że Patryk z bloga Paragon z Podróży (jeden ze zwycięzców nagrody głównej Blog Roku 2011) wręczał mi statuetkę, czy tablicę i pytał czy ja nic nie wiedziałam o tym że ja wygram, a skąd ja mogłam to wiedzieć?! Nikt mi nie powiedział! A ja mogłam tam umrzeć na zawał serca - było blisko! To było dla mnie ogromne zaskoczenie (nie wiem ile razy już wypowiedziałam te zdanie w ciągu ostatniego tygodnia), nie spodziewałam się, że mogę "wyjść" poza swoją kategorię. SZOK!      Z tego miejsca dziękuję wszystkim, którym już dziękowałam, ale muszę to zrobić jeszcze raz bo jestem bardzo wdzięczna. Gdyby nie Wasze wsparcie, miłe słowa, komentarze, maile pewnie bym tam nie stała, nie odebrałabym tej statuetki i nie dostałabym tytułu Bloga Roku 2012.     Nie mogę nikogo wymienić, bo boję się, że mogłabym o kimś zapomnieć. DZIĘKUJĘ tak po prostu! I za miłą zabawę po gali dziękuję ekipie, z którą spędziłam wieczór. Do końca życia będę wspominać ten dzień ;)) Gratuluję również pozostałym zwycięzcom. W tym roku blogi kulinarne wymiotły! Każdy z trzech nominowanych dostał jakąś nagrodę!    WYRÓŻNIENIA GŁÓWNE:    Paczki w podróży Zuch próbuje rysować   ZWYCIĘZCY W KATEGORIACH:   Subiektywny blog o sztuce marketingu Kobiety biegają 2plus4 Paczki w podróży Smakołyki alergika Tylko spokojnie Na marginesie życia Zuch próbuje rysować KolorowyVLOG Cztery żywioły   BLOG BLOGERÓW:    Zwierz popkulturalny   WYRÓŻNIENIA SPECJALNE:    Podążam swoją drogą Ona ma siłę Piksele   POZAKONKURSOWE WYRÓŻNIENIA JURORÓW: Ratujmy z psim aniołem Stajnia konik polny Galeria Zosi Subiektywny blog o sztuce marketingu Cztery żywioły   NAGRODY SPECJALNE OD SPONSORÓW:      Lejdisbook Kamil Scheicht Fashionable Chilifiga Rudomi Talk show 20m2 Łukasza Pidżama supermana okazała się idealna na tę sytuację! ;) DZIĘKUJĘ! 