Próbowałam dziś przypomnieć sobie dzień, w którym dodałam pierwszy post na bloga. Pamiętam jaka była pogoda, oraz to, że siedziałam wtedy w domu ze skręconym kolanem. Byłam bardzo podekscytowana tym, że ruszam w internetowy świat i wtedy raczej nie spodziewałam się, że za dwa lata będę właśnie w takim miejscu.           W ubiegłorocznym podsumowaniu mojego blogowania napisałam:    „Czuję się teraz dokładnie tak jak rok temu, kiedy dodawałam pierwszy wpis. Miałam wtedy pełno energii, choć nie wiedziałam jeszcze jak dokładnie ugryźć to całe blogowanie…„    Teraz czuję się tak samo i podobnie dalej nie wiem jak ugryźć blogowanie, bo tak naprawdę tu cały czas trzeba być elastycznym, rozwijać się i iść do przodu. Ciągle coś się zmienia, stale trzeba być na bieżąco nie tracąc przy tym wszystkim zapału do pracy. Ja go nie straciłam, a wręcz przeciwnie. Mam chwilę słabości, gdy zastanawiam „co dalej?”, ale to tylko momenty, bo tak naprawdę dobrze wiem co robić dalej.     W tym roku planuję kilka zmian na blogu, o których nie napiszę teraz zbyt wiele, bo wszystko jest jeszcze w fazie projektowej. Zmieni się formuła, zmieni się wygląd. Będzie więcej i będzie lepiej – mam nadzieję!    Ten rok był dla mnie cudownym czasem. Wydałam pierwszą książkę, poznałam wiele wspaniałych osób, blog rozwinął się niesamowicie, a to dopiero początek!    Dziękuję, że jesteście tu ze mną!    Rok bloga w obrazkach: 