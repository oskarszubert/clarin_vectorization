Dziś mam dla Was kilka cukierków, oraz garść psikusów – małe zestawienie filmów, które mogą (lub też niekoniecznie) umilić Wam szatańskie święto z zachodu, czyli Halloween.       Na osłodę kilka cukierków    1. Hokus-pokus         Film z mojego dzieciństwa. Opowiada historię trzech niemiłych czarownic, które chcą utrzymać młodość zabijając małe, niewinne dziewczynki. 2. Sok z żuka        Klasyk. W czołówce moich ulubionych filmów. Czarna komedia z dobrą obsadą i świetną fabułą. Chyba nigdy mi się nie znudzi. A TU przepis na koktajl krewetkowy z filmu. 3. Dracula         Wspaniały, genialny, cudowny. Winona Ryder + Gary Oldman = 3 No i Keanu Reeves        Żeby za dużo nie słodzić, pokażę też kilka koszmarnych i niezbyt smacznych filmów.    1. Pierożki        Bardzo zły film, o bardzo złej kobiecie, która przerabiała ludzkie płody na... pierożki. Wszystko po to, aby zdesperowane kobiety mogły zachować młodość. A wystarczyłoby przecież zdrowo się odżywiać, uprawiać sport... No i może od czasu do czasu wstrzyknąć sobie trochę botoksu ;) 2. Kwiaty na poddaszu        Opowieść o trójce rodzeństwa. Przez splot tragicznych wydarzeń zostają zamknięci na strychu domu swoich dziadków, oraz zaczynają być stopniowo podtruwani przez swoją matkę co doprowadza do... Nie powiem, bo to trzeba obejrzeć, a najlepiej przeczytać książkę o tym samym tytule. Historia jest przerażająco smutna.     3. Martwica mózgu Horror klasy B, bardziej do śmiechu niż do strachu. Obowiązkowa pozycja dla fanów bardzo kiepskich filmów ;)        Polecić mogę jeszcze klasyki takie jak Nosferatu, Dr. Jekyll and Mr. Hyde (do obejrzenia w domenie publicznej), całą serię Koszmaru z ulicy wiązów, oraz nieśmiertelne Halloween.     Co wybierzecie z moich propozycji - cukierek czy psikus? ;-) 