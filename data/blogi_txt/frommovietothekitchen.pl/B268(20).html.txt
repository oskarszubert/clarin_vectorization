"Chłopcy z ferajny", film reżyserii Martina Scorsese oparty na autentycznych wydarzeniach z życia nowojorskiego mafioza Henry'ego Hilla (w tej roli Ray Liotta). Klasyk kina gangsterskiego. Dzisiaj krótko, nie będę streszczać filmu, ale każdy kto lubi, lub chociaż kogo ciekawią gangsterskie filmy powinien obejrzeć!  Co do samych pulpetów. Dla mnie mafia, mimo, że amerykańska, zawsze będzie kojarzyła się z Włochami. Zatem, aby stworzyć prawdziwe gangsterskie pulpety muszą być w nich pomidory, bazylia, parmezan - koniecznie ;)            MIĘSNE PULPETY W SOSIE POMIDOROWYM    SKŁADNIKI:      1 kg mięsa mielonego (najlepiej wieprzowe+wołowe+cielęce) 2 jajka 1 łyżeczka posiekanej pietruszki 1 łyżka posiekanej bazylii 1/4 szklanki startego parmezanu 3-4 łyżki bułki tartej, lub płatków owsianych 2 łyżki posiekanych suszonych pomidorów przyprawy: sól, pieprz, zioła prowansalskie   Sos:     200ml śmietany kremówki 500ml przecieru pomodorowego sól, pieprz, cukier PRZYGOTOWANIE:    Mięso doprawić solą, pieprzem, ziołami. Dodać posiekane pomidory, ser i świeże zioła.   Następnie dodać jajka i bułkę tartą. Wszystko dokładnie wymieszać i odstawić na 20-30min. Po tym czasie formować zgrabne kulki. Obsmażyć je na patelni z dwóch stron. Może też upiec, lub zgrillować.      Do garnuszka wlać przecier, oraz śmietankę i przyprawy. Wszystko podgrzać i do sosu wrzucić pulpety. Gotować przez ok 5-10min. Całość posypać świeżo posiekaną bazylią.          Przepis na te pulpety na podstawie przepisu znajdującego się w książce "The Wiseguy Cookbook". 