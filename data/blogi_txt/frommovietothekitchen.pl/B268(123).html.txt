3 pomieszczenia i czworo ludzi. Wydawać by się mogło, że to wieje nudą już na samym starcie - nic bardziej mylnego! Film "Rzeź" przekazuje bardzo wiele na temat prawdziwej natury człowieka, choć i tak wydaje mi się, że to bardzo lajtowa wersja ukazania ludzkiego temperamentu w sytuacjach ekstremalnie emocjonalnych.        Siłą sprawczą fabuły filmu jest bójka dwóch chłopców, efektem której dochodzi do spotkania rodziców. Napięcie wzrasta bardzo powoli, wydaje się nawet, że sprawa zostanie polubownie rozwiązana i obejdzie się bez większej awantury. Niekiedy wystarczy delikatnie poruszyć nasze czułe punkty, a gigantyczna kłótnia pojawi się sama. Tak też było w filmie "Rzeź" w reżyserii Romana Polańskiego. Zaczęło się niewinnie, grzecznościowa wymiana zdań, przeprosiny i... zaproszenie na ciasto. Ciasto, a może bardziej deser, bo ciasto to w tym wypadku zbyt duże słowo. Historia z ciastem kończy się dość... Jakby to delikatnie ująć - niesmacznie, choć mój przepis na owoce pod kruszonką jest bardzo dobry, nie radzę sugerować się filmem ;)        JABŁKA I GRUSZKI POD KRUSZONKĄ SKŁADNIKI:    Do owoców:    2 jabłka (najlepsze są szare renety) 2 gruszki 1/4 szklanki brązowego cukru 1/2 łyżeczki cynamonu sok wyciśnięty z jednej cytryny szczypta gałki muszkatołowej 2 łyżki mąki ziemniaczanej   Kruszonka:   100 g miękkiego masła 200 g mąki 80 g cukru (najlepiej drobnego, albo cukru pudru Dodatkowo:    Odrobina bułki tartej Łyżka masła do wysmarowania foremek          PRZYGOTOWANIE:        Foremki wysmarować masłem i posypać bułką tartą.        Jabłka i gruszki obrać, pokroić w kostkę. Posypać cukrem, cynamonem, gałką muszkatołową i polać sokiem z cytryny. Następnie dodać mąkę ziemniaczaną, wymieszać dokładnie.        Przygotować kruszonkę: zmiksować dokładnie masło, cukier i mąkę. Ja używam do tego miksera, jest szybko i łatwo.        Piekarnik rozgrzać do 180 stopni. Owoce nałożyć do przygotowanych foremek, a na wierzch sypać kruszonkę. Piec przez ok. 30 min. 