Druga wersja sernika z "Przyjaciół", wedle sugestii bardziej zbliżona do oryginału ;)     Inne przepisy inspirowane serialem "Przyjaciele" :  - ciasteczka Phoebe  - sernik z malinami    Po przepis na sernik amerykański, czy inaczej nowojorski sięgnęłam do jednego z blogów, które polecam, czyli Delimammy - zajrzyjcie :) Jest naprawdę boski w smaku, a ta polewa z białej czekolady... Co tu dużo mówić, musicie wypróbować ten przepis ;) I chyba faktycznie zjadłabym go nawet z podłogi ;) Zmodyfikowałam go odrobinę, ale myślę, że efekt końcowy uzyskałam wręcz idealny :)        SERNIK AMERYKAŃSKI  składniki na tortownicę o śr. 24 cm. lub tortownicę o śr. 18-20 cm. i 3 kokilki    SKŁADNIKI:  Spód:    150 g ciasteczek LU digestive 80 g miękkiego masła    Masa:    1 kg sera na sernik (polecam Piątnicę, lub Dr. Oetkera) 150 g cukru 200 g śmietany 18% 4 jajka 120 ml mleka 3 łyżki mąki tortowej    Polewa:    200 g białej czekolady 200 g śmietany 18%      PRZYGOTOWANIE: Przygotowanie sernika zaczynamy od spodu. Ciasteczka pokruszyć i zmiksować razem z masłem. Tortownicę wyłożyć papierem do pieczenia. Masę z ciasteczek wysypać do tortownicy i ugnieść dobrze tak aby powstał płaski spód. Podpiec go przez ok. 15 min. w piekarniku nagrzanym do 180 stopni.    W dużej misce umieścić twaróg i powoli miksując dodawać pozostałe składniki: cukier, śmietanę, jajka, mleko i mąkę. Gdy masa jest już dobrze wymieszana, wylać ją na podpieczony spód i piec przez ok. godzinę w tej temperaturze ok. 170 stopni. Po upieczeniu wystudzić przez chwilę.    Przygotowanie polewy:  W kąpieli wodnej rozpuścić czekoladę, dodać śmietanę i wymieszać energicznie, tak aby powstała gładka polewa. Polewę wylać na ciepły sernik, a następnie schować go do lodówki i schładzać przez całą noc, a przynajmniej przez kilka godzin (min. 6 godzin) 