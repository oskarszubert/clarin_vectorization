Chlebek bananowy ma w serialu rolę bardzo małą i jedynie epizodyczną, ale to nawet takie krótkie momenty nie są w stanie umknąć mojej kulinarnej uwadze szczególnie teraz, gdy kilkukrotnie bardziej wyczulona jestem na spożywcze momenty w filmach J          Tym razem w pierwszym sezonie serialu Gotowe na wszystko dostrzegłam ciasto, a właściwie coś co nazywane jest chlebkiem bananowym. Sama uwielbiam go i pamiętam jak upiekłam swój pierwszy to zjedliśmy jeszcze gorący i zaraz poszłam do kuchni upiec kolejny. Bardzo ucieszyłam się, że będę miała pretekst, żeby upiec te pyszne ciasto J            Scena z chlebkiem ma miejsce w domu Pani Tilman (a właściwie w domu Pani Huber siostry Felicii Tilman). Felicia pod pretekstem wniesienia zakupów zaprasza Zacharego, przy okazji częstuje go świeżym chlebkiem bananowym. Zdradza mu pewną tajemnicę, co doprowadza Zac’a do płaczu.    Chleb jest słodki, intensywnie pachnie bananami i świetnie smakuje jeszcze ciepły, posmarowany masłem. Przedstawiam wersję przygotowania klasycznego, oraz wersję Thermomixową.          SKŁADNIKI:  na formę „keksówkę” o dł. 23-25 cm    150 g mąki 130 g cukru 80 g masła 3 dojrzałe banany 1 łyżeczka sody 1 jajko 2 łyżki cukru waniliowego PRZYGOTOWANIE – WERSJA THERMOMIX:    Banany obierz i pokrój w kawałki. Wrzuć do naczynia miksującego. Zmiksuj 2-3 s/obr. 3 Do bananów dodaj cukier, cukier waniliowy, jajko, oraz masło. Utrzyj 5 s / obr. 4 Dodaj mąkę, oraz sodę. Zmiksuj 2 min / obr 4 Foremkę wysmaruj masłem i wysyp bułką tartą. Wylej ciasto do foremki. Piecz w piekarniku nagrzanym do 170 stopni, przez ok. 40-50 minut.    PRZYGOTOWANIE – WERSJA KLASYCZNA:    Banany obierz i pokrój w małe kawałki. Wrzuć do miski i rozgnieć widelcem. Dodaj cukier, cukier waniliowy, jajko oraz masło. Zmiksuj na gładką masę. Dodaj mąkę i sodę zmiksuj ponownie do połączenia składników. Foremkę wysmaruj masłem i wysyp bułką tartą. Wylej ciasto do foremki. Piecz w piekarniku nagrzanym do 170 stopni, przez ok. 40-50 minut. 