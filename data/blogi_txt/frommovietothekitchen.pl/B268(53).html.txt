" - Dostaniesz ode mnie trzy  życia. Nie więcej ani nie mniej. Trzy życia i dług będzie spłacony.  Dziewczynka musi się zastanowić. - Ucałował delikatnie jej włosy. - Ale  czasu nie ma wiele.Gdy Arya zapaliła ogarek, po gościu został jedynie unoszący się w powietrzu zapach imbiru   i goździków. "    " – W jednej z tych skrzyń jest prezent dla niego. Imbir w cukrze. Zawsze go lubił. "        Imbir  to jedna z tych roślin o magicznych właściwościach. Pisząc 'magiczne'  mam na myśli lecznicze. Imbir ma wiele zastosowań i w wielu kulturach i krajach jest po prostu nieodłącznym dodatkiem życia codziennego. Suszony  imbir świetnie sprawdza się jako przyprawa w ciastach i deserach,  idealnie pasuje z innymi korzennymi przyprawami. Za to świeży ma chyba jeszcze  więcej zastosowań. Właściwości lecznicze imbiru są nieocenione - m.in.  obniża cholesterol, dobrze wpływa na układ krążenia, łagodzi bóle  reumatyczne. Imbir  jest co prawda bardzo specyficzny w smaku, ostry i intensywny, można  złagodzić jego smak tak jak ja to zrobiłam gotując go w wodzie z cukrem,  a dzięki temu otrzymałam sporo imbirowego syropu, który jest świetnym  dodatkiem np. do herbaty.     Czasami  zamiast porannej kawy wypijam szklankę zimnej wody z miodem, cytryną i  koniecznie z dodatkiem imbiru. Zwiększa on wydajność umysłową i pobudza  do myślenia. Imbir jest również naturalnym afrodyzjakiem ;-)        Imbir  w cukrze to słodki dodatek, np. do ciasta, lub do herbaty. Dla bardziej nieprzeciętnych smakoszy może być też przekąską, ale ostrzegam - w  smaku jest ostry, ale tą ostrość przełamuje słodycz cukru. IMBIR KANDYZOWANY    SKŁADNIKI:  ok. 5cm kawałek korzenia imbiru 3/4 szklanki cukru 500 ml wody  4 łyżki brązowego cukru do obtoczenia      PRZYGOTOWANIE: Z korzenia imbiru delikatnie zetrzeć skórkę, najlepiej łyżeczką. Obrany imbir pokroić w cieniutkie plasterki. Włożyć do garnka, zasypać cukrem i zalać wodą. Gotować na średnim ogniu, od momentu zagotowania wody przez ok. 15 min. Po tym czasie wyciągnąć imbir. Obtoczyć go w brązowym cukrze. Ułożyć np. na kawałku papieru do pieczenia i odstawić do wystygnięcia i całkowitego zastygnięcia cukru, najlepiej włożyć imbir do lodówki na 2-3 godziny.  Gotowy imbir można jeść ot tak, lub dodawać do ciast, albo herbaty.  Z wody z gotowania imbiru powstał imbirowy syrop, który ja przelałam do karafki i dodaję do herbaty - bardzo słodki i intensywnie imbirowy. 