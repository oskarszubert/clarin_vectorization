'Snowtown' czyli filmowe dzieło Justina Kurzela. Bardzo mocny film ukazujący brutalne wydarzenia z kryminalnej historii Australii. Kilkanaście lat temu skazano na karę dożywotniego więzienia dwóch największych seryjnych morderców – Johna Buntinga i Roberta Wagnera. Mordowali i torturowali oni osoby, które uważali za żyjące na marginesie społeczeństwa – homoseksualistów, emigrantów, narkomanów.      Film 'Snowtown' jest bardzo ciężki i trudny. Fabuła rozwija się powoli co może trochę zniechęcić. Bieda, przemoc, pedofilia i morderstwa. Realne wydarzenia ukazane okiem reżysera. Film warty obejrzenia, jednak ostrzegam – NIE dla osób o słabych nerwach.       kadr z filmu, źródło: internet       Nie byłoby tego wpisu, gdybym nie dostrzegła czegoś pozytywnego w tym dziele mianowicie – JEDZENIA.    Zielone curry to potrawa, którą jedzą postacie w filmie.    Jako, że kilka dni temu zrobiłam domowe zapasy soczewicy, a w nich m.in. zielona, także postanowiłam zrobić tę znaną potrawę, zwłaszcza, że nigdy jej nie przyrządzałam, ani nie jadłam. Jeden z bohaterów wyraźnie wspomina o groszku jako jednym ze składników, ja również dodałam groszek. Składniki:    200g zielonej soczewicy 1 puszka groszku 4 ziemniaki 1/2 cukinii 2 zielone papryczki chilli 1 cebula 1 limonka 1 ząbek czosnku 1 niewielki kawałek imbiru 2 łyżki zielonej pasty curry 1 łyżeczka mieszanki przypraw CURRY (użyłam firmy Marsyl- naprawdę smaczna) 2 szklanki bulionu mięsnego, lub warzywnego (może być z kostki) Sól do smaku Przygotowanie:    Ziemniaki obrać i pokroić w drobną kostkę. Do garnka wlać bulion i pastę curry. Dodać soczewicę. Cebulę pokroić w kostkę, a papryczki w krążki. Dodać do bulionu. Imbir i czosnek zetrzeć na tarce o dużych oczkach i również dodać do garnka. Całość doprawić przyprawą curry. Pod koniec duszenia dodać groszek i pokrojoną w małe kawałki cukinię. Wyciągnąć chochelkę warzyw z bulionem i  zmiksować na gęstą masę. Zagęścić tym curry. Gotować jeszcze, aż wyparuje woda i curry zrobi się bardzo gęste. Podawać skropione sokiem z limonki i posypane listkami mięty.         Przepis dodaję do Akcji: CZAS CURRY 