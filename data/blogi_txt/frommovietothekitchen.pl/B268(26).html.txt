Seks w wielkim mieście to przede wszystkim amerykański serial wyprodukowany na podstawie książki Candace Bushnell o tym samym tytule. Główne role grają tam cztery aktorki - Sarah Jessica Parker, Kim Cattrall, Cynthia Nixon, oraz Kristin Davis. Ciężko ukryć, że głównymi wątkami w tym serialu (i filmie) są: seks, pieniądze, relacje damsko-męskie. To co szczególnie łączy cztery przyjaciółki to miłość do zakupów. Nie potrafią sobie odmówić nowej pary butów, czy sukienki.           Konsumpcyjne życie to też wypady do barów i restauracji. Oprócz przewijających się na ekranie butelek szampana, dziewczyny bardzo często sięgają po drinki. Jednym z nich jest Cosmopolitan. Sławę zyskał głównie dzięki temu serialowi. Historia tego drinka jest tematem spornym. W genezie „Cosmo” należy wyróżnić trzy osoby – Johna Caine, Cheryl Cook, oraz Toby’ego Cechini. Cała trójka ściśle związana jest z powstaniem tego słynnego drinka. Jednak międzynarodowy sukces osiągnięty został dopiero za sprawą serialu.   Przepis jest prosty i niewymagający specjalnych barmańskich umiejętności. Powinien być podawany w kieliszku koktajlowym o charakterystycznym wyglądzie przypominającym literę V.            COSMOPOLITAN    SKŁADNIKI: 80 ml czystej wódki (np. Wyborowa, Absolut) 20 ml triple sec 40 ml soku żurawinowego 20 ml świeżego soku z cytryny Plaster cytryny Kilkanaście kostek lodu    PRZYGOTOWANIE:    Wszystkie składniki, oprócz plastra cytryny umieść w shakerze. Wymieszaj dokładnie, a następnie przelej przez sito do kieliszka, lub szklanki. Udekoruj plastrem cytryny.     ----------------------- ---------------------------------------------------------------- --------------------------------------    Wpisem tym rozpoczynam serię "FILMOWE DRINKI", która wspierana jest przez firmę PERNORD RICARD POLSKA - dziękuję! J 