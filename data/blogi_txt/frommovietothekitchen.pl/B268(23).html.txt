Dzisiaj bez zbędnego komentarza – to po prostu kolejny przepis z serialu Gotowe na wszystko (i kolejny słodki J).           Są to ulubione ciasteczka Renee – owsiane z rodzynkami. Scena, w której Lynette przynosi je swojej przyjaciółce nie należy do najbardziej pozytywnych, ale tam gdzie są ciastka musi być coś pozytywnego J          Nie ma tu żadnej większej filozofii, przygotowywanie ciastek to prosta czynność dająca przyjemny i smaczny efekt pod warunkiem, że lubimy sobie pochrupać do kawki. SKŁADNIKI:    200 g płatków owsianych 100 g mąki pszennej 80 g cukru 100 g miękkiego masła 1 jajko 1 łyżeczka proszku do pieczenia 3 łyżki rodzynków (można zastąpić np. suszoną żurawiną, jagodami goji, lub innymi suszonymi owocami) PRZYGOTOWANIE:    Do miski włóż masło, dosyp cukier i zmiksuj przez kilka minut. Dodaj jajko i miksuj dalej. W drugiej misce wymieszaj mąkę, proszek do pieczenia, oraz płatki owsiane, oraz rodzynki. Dodaj suche składniki do mokrej masy, ponownie zmiksuj dokładnie. Nabieraj po łyżce masy, formuj kuleczki wielkości orzecha włoskiego i rozpłaszczając je lekko na dłoni układaj na blasze wyłożonej papierem do pieczenia.  Piecz ok. 10-15 minut w piekarniku nagrzanym do 170 stopni.  Ciastka najlepiej smakują zaraz po upieczeniu, podane z zimnym mlekiem lub filiżanką dobrej kawy :) Można je przechowywać do kilku dni w szczelnym naczyniu np. puszce. 