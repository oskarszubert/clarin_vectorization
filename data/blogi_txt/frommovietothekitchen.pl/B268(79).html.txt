Już za niecały miesiąc odbędzie się 5 edycja przeglądu filmów kulinarnych kuchnia + food film fest. Tym razem filmy będzie można obejrzeć aż w czterech miastach: Warszawie (kino Kultura), Poznaniu (kino Muza), Gdańsku (kino Neptun) i Wrocławiu (kino Nowe Horyzonty).      – Szczególnie traktujemy tę edycję przeglądu, bo to już piąty raz kiedy wraz z uczestnikami kuchnia+ food film fest zasiadamy do tej wyjątkowej filmowej uczty. Aby dodatkowo podgrzać atmosferę przygotowaliśmy dla widzów specjalny cykl filmowy na antenie naszej stacji – mówi Joanna Albin, brand manager kanału kuchnia+, organizatora i inicjatora przeglądu.    Bardzo podoba mi się idea przybliżenia widzom świata kulinariów, dlatego też z przyjemnością przyjęłam propozycję objęcia patronatu medialnego nad tym wspaniałym wydarzeniem. Zwłaszcza, że w tym roku food film fest zagości również do Gdańska.     Na początek trochę szczegółów… Od soboty 19 października na kanale kuchnia + można oglądać filmy, które wyświetlane były na ubiegłorocznym festiwalu.   Są to:   19 października – „O gotowaniu i innych marzeniach”  26 października – „Skosztuj z kosza”  2 listopada – „Ostatni walc w elBulli”  9 listopada – „Natura, kobiety i wino”  16 listopada – „Trzy gwiazdki”  17 listopada – „Bydło – prawdziwe życie” Weekend festiwalowy – „Tost. Historia chłopięcego głodu”, oraz „Najlepszy kucharz na świecie”          kuchnia + food film fest 5 otworzy film „Czerwona obsesja” – dokument opowiadający o tym jak współczesna sytuacja ekonomiczna wpływa na ceny, oraz jakość wina ze słynnego regionu Bordeaux.      Więcej na temat tegorocznego programu już niebawem! :-) 