Już za kilka dni na kanale AXN wystrtuje nowy serial. Moim zdaniem bardzo dobrze zapowiadający się, bo opierający się na postaci Hannibala Lectera. Jest to oczywiście osoba fikcyjna, którą stworzył Thomas Harris. Dr. Lecter występował w kilku powieściach, które zostały zekranizowane - Milczenie Owiec, Hannibal - po drugiej stronie maski, Czerwony Smok, oraz Hannibal.     źródło: www.axn.pl        Jest to postać bardzo złożona z zakrzywionym systemem wartości, mimo tego Hannibal to osoba o niezwykłej, ponadprzeciętnej inteligencji i doskonałym wykształceniu. Filmy o Lecterze były genialne, bardzo jestem zaciekawiona co pokaże serial...     A z okazji premiery "Hannibala" dostałam od AXN pewne zlecenie. Ja i kilku innych blogerów mieliśmy za zadanie przygotować potrawę inspirowaną tą postacią. Możliwości jest wiele - nerki, wątroba, mózg, serce, płuca, grasice, policzki. Generalnie wszystko to co wprowadza ludzi w niesmak. Nie do końca rozumiem dlaczego... Ja pamiętam z dzieciństwa gulasz z drobiowych serc, cynaderki, czyli potrawkę z nerek, i klasyczną wątróbkę z jabłkiem i cebulką.  Kiedyś bez oporów jadłam takie potrawy, być może dlatego, że będąc dzieckiem nie miałam świadomości, że tak naprawdę jem zwierzęce organy - brzmi strasznie, prawda?    Rozmawiałam pewnego razu z moją babcią o tym co jadało się kiedyś. W rozmowie wymienione zostało nawet mięso gołębi (podobno bardzo delikatne i pyszne), nie wspominając już o smarowidłach do chleba ze zwierzęcych mózgów. Tak naprawdę wystarczy zajrzeć do starych książek kucharskich. Jest w nich masa przepisów na wszelkiej maści podroby - gulasze, potrawki i inne dania. Dobrze przyrządzone smakują obłędnie.        Jako potrawę inspirowaną postacią Hannibala chciałam przygotować móżdżki, lecz mimo moich usilnych starań nie udało mi się ich zdobyć. Próbowałam na wszystkie sposoby, ale z mózgami to trochę ciężko ;-) W niektórych sklepach, gdy pytałam o wieprzowe, albo cielęce móżdżki patrzyli na mnie jakby sami go nie mieli. Szkoda. Musiałam zatem wybrać inną opcję. Zdecydowałam się więc na  serce wieprzowe. źródło: www.axn.pl   Skoro ma być przerażająco to muszę uargumentować swój wybór, a świńskie serce wybrałam z tego względu, że jest bardzo podobne do ludzkiego serca. Bardziej zaciekawionym proponuje przeszukać trochę Internet - do poczytania jest bardzo wiele publikacji na temat specjalnych hodowli świń, których narządy mogłyby służyć ludziom. Wracając do samej potrawy,to pomyślałam, że musi być elegancko i prosto, tak jakby to przygotował Hannibal. Dlatego też zrobiłam tę orzeźwiającą, ale zarazem pikantną sałatkę.          SAŁATKA HANNIBALA LECTERA    SKŁADNIKI:    1 serce wieprzowe garść sałaty rucoli 1/2 świeżego ogórka kilka małych, suszonych papryczek peperoncini 1 łyżeczka suszonej, słodkiej papryki 1 łyżka klarowanego masła sól, pieprz      PRZYGOTOWANIE:    Serce wieprzowe umyć bardzo dokładnie, oczyścić, pozbawić wszystkich skrzepów krwi, błonek, oraz nadmiaru tłuszczu. Następnie wymoczyć je przez ok. 20 min. w zimnej wodzie. Oczyszczone serce pokroić w cienkie plastry. Patelnię postawić na dużym palniku, rozgrzać dobrze, roztopić na niej masło. Dodać do roztopionego masła suszoną paprykę i papryczki. Na bardzo rozgrzane masło wrzucić pokrojone serce, posypać solą i pieprzem. Obsmażać krótko z dwóch stron.     Ogórka obrać i pokroić w drobną kostkę. Na talerzu ułożyć garść sałaty, następnie pokrojonego ogórka i usmażone serce. Całość polać masłem ze smażenia, razem z papryczkami.          10 kwietnia zapraszam Was przed telewizory, włączcie kanał AXN i zajadając sałatkę rozkoszujcie się genialnym serialem o Hannibalu Lecterze.     Ja z przyjemością uczestniczyłam w tej akcji. Uwielbiam wyzwania i dziękuję bardzo za zaproszenie do tak przerażającej zabawy ;-) Więcej przeczytacie na stronie AXN: http://www.axn.pl//programy/hannibal  Oraz na fanpage'u AXN Polska  https://www.facebook.com/AXN.Polska 