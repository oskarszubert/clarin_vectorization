Na prośbę wielu z Was w końcu zabrałam się za The Big Bang Theory | Teorię wielkiego podrywu pod kątem kulinarnym. Sheldon i Leonard to typowe geeki. Znają się na komputerach, naukach ścisłych (głównie fizyce) grach, internecie, filmach sci-fi, ale za to kompletnie nie mają pojęcia o relacjach damsko-męskich. Akcja serialu rozgrywa się głównie w ich mieszkaniu, przenosząc się czasami np do sklepu z komiksami, barach, albo mieszkaniu Penny.      kadr z serialu The Big Bang Theory, sezon 3 odcinek 20      Wbrem pozorom w serialu jest bardzo dużo jedzenia - chlebek cukiniowy (następny w kolejce do pokazania na blogu), placek z borówkami, burgery i wiele innych.     Dziś na prośbę wstawiam przepis na pyszne spaghetti marinara z odcinka "Spaghetti Catalyst" (s03e20), w serialu nazwane spaghetti with hot-dogs. To czy dodacie parówki to już Wasza sprawa, bo parówki są tu tylko filmowym elementem, a sam sos jest przepyszny ;) SKŁADNIKI:    2 puszki pomidorów krojonych lub 8 ładnych, dojrzałych pomidorów 1 szklanka przecieru pomidorowego 2 ząbki czosnku 1 duża cebula kilka gałązek pietruszki ok. 10 liści bazylii ½ szklanki białego wina 2 łyżeczki octu winnego kilka łyżek oliwy sól, pieprz kilka parówek pokrojonych w kawałki (jeśli masz awersję do parówek, wymień je na kiełbaski, kabanosy, parówki sojowe, lub po prostu pomiń)    PRZYGOTOWANIE: Oliwę wlać do garnka. Rozgrzać ją Cebulę i czosnek posiekać w drobną kostkę. Dodaj do garnka z oliwą i podsmażaj przez kilka minut. Posiekaj liście bazylii i pietruszki, a następnie dodaj je do cebuli z czosnkiem. Podsmażaj przez 2-3 minuty. Podsmażanie ziół szybko wydobędzie z nich smak. Dodaj pomidory z puszki, lub pokrojone świeże, przecier pomidorowy i wino. Dopraw solą i pieprzem. Dodaj pokrojone w kawałki parówki, lub kiełbaski. Gotuj na średnim ogniu przez min. 20 minut Po tym czasie dodaj ocet winny.  Gotuj jeszcze kilka minut. Podawaj z makaronem spaghetti.    źródło zdjęcia: materiały prasowe 