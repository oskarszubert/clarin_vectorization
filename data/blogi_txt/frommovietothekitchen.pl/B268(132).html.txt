Ciężko powiedzieć, który film Burtona należy do moich ulubionych. Na pewno "Sok z żuka" jest jednym z pierwszych jego filmów, które oglądałam. Byłam wtedy małą dziewczyną i od razu wyczułam, że klimat jaki wytwarza ten reżyser to zdecydowanie mój klimat ;) Dziwne postacie, aranżacje, wzory, kolory. Wszystko było idealne. I aktorzy, których Burton angażuje do swoich filmów. Jak dla mnie rewelacja!       Sok z żuka opowiada o Barbarze i Adamie Maitland (Geena Davies i Alec Baldwin) parze małżeństwa, która wprowadza się do nowego domu, aby zacząć swoje sielskie życie w okolicy małego miasteczka. Niestety, pewnego dnia wracając z miasta, mają mały wypadek, wpadają do rzeki i umierają. Mogłoby się wydawać, że na tym skończy się ta historia, lecz ich śmierć dopiero rozpoczyna tę zwariowaną historię.  Barbara i Adam wracają do domu, są cali przemoczeni i wydaje im się, że żyją, ale nagle okazuje się, że chyba jednak tego wypadku nie przeżyli. Żeby nie było zbyt nudno, do ich domu wprowadza się nowa rodzina - mniej normalna. Delia ( genialna Cathrine O'hara), ekscentryczna rzeźbiarka, Charles (Jeffrey Jones), głowa rodziny, Lidie (Winnona Ryder), nastolatka z depresją (jako jedyna widzi martwą Barbarę i Adama), a żeby tego było mało mamy tu jeszcze dekoratora wnętrz, który na nieszczęście młodej(martwej) pary interesuje się sprawami paranormalnymi. Barbara i Adam wcale nie mają ochoty dzielić się swoim domem. Do pomocy przychodzi "beattlejuice", dziwny gość mieszkający na kartonowej makiecie miasteczka.  Cała historia lawiruje na granicy komedii i horroru, jak dla mnie jest rewelacyjna jak z resztą każdy film Tima Burtona. Kto nie widział, naprawdę polecam ;)  Wracając do meritum sprawy, czyli koktajlu krewetkowego... Delia urządza kolację dla znajomych, a na tej kolacji, na stole jak wyraźnie widać znajdują się krewetki.        A kto nie zna tej sceny, niech obejrzy :)) KOKTAJL KREWETKOWY    SKŁADNIKI:      8-10 krewetek tygrysich, dużych, świeżych, lub ugotowanych Sok wyciśnięty z jednej limonki 1 papryczka chilli 4-5 łyżek sosu chilli PRZYGOTOWANIE:   Krewetki dokładnie umyć, osuszyć i oczyścić. Ściągnąć pancerze i odciąć główki. Wyciągnąć cienką żyłkę przebiegającą przez grzbiet krewetki (układ trawienny krewetki). Jeśli mamy świeże krewetki to obgotować je, a jeśli ugotowane to po prostu oczyścić z pancerza i odnóży i odgrzać(np odsmażyć). Ogonki zostawić.  Papryczkę chilli posiekać bardzo drobniutko, dodać do niej sok z limonki i sos chilli. Wymieszać dokładnie Krewetki układać na krawędzi kieliszka, lub szklanki a do środka nalać sosu.  Można też przygotować koktajl z małych krewetek i podawać go w malutkich kieliszkach. Będzie wyglądało to równie ładnie i efektownie :) 