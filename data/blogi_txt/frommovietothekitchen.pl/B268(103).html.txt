"Piękna i Bestia" to piękny film animowany dystrybuowany przez The Walt Disney Company, na podstawie francuskiej baśni ludowej. Na wstępie muszę napisać, że jest to absolutnie mój ULUBIONY film animowany. Powracam do niego bardzo często i mam do niego szczególny sentyment. Jako mała dziewczynka miałam swoją kasetę video i mogłam oglądać go godzinami za każdym razem płacząc w kulminacyjnym momencie gdy Bestia umiera, Bella wyznaje mu miłość, a następnie on ożywa w ludzkiej postaci. Szczególnie istotny jest tu symbol RÓŻY, której opadające płatki odmierzają czas do momentu w, którym Bestia na zawsze pozostanie bestią... Chyba, że spotka on kogoś kogo pokocha z wzajemnością.  To mogłoby wydawać się proste, ale niestety Książe jest osobą oschłą, pozornie bez jakichkolwiek uczuć, lecz wtedy pojawia się piękna Bella i wszystko się zmienia...  Scena, w której Bella i Bestia jedzą razem śniadanie będzie znana wszystkim, którzy film widzieli.       Bestia chcąc zaimponować Belli próbuje jeść kaszę mannę łyżką, co nie za bardzo mu wychodzi, ale wtedy Bella znajduje proste rozwiązanie, aby kaszę mannę  wypić prosto z miseczki ;)                KASZA MANNA Z SYROPEM Z PIGWY SKŁADNIKI:    2 szklanki mleka 3 łyżki kaszy manny błyskawicznej 2-3 łyżeczki gotowego syropu z pigwy 1 łyżka owoców pigwy z syropu     PRZYGOTOWANIE:    Mleko wlać do garnuszka podgrzewając powoli. Gdy będzie gorące wsypać kaszę cały czas mieszając, aby nie powstały grudki. Gdy kasza zrobi się lekko gęsta przelać ją do miseczki i podawać z syropem z pigwy i owocami. Bardziej bajkowo będzie gdy podamy kaszę z syropem różanym ;) 