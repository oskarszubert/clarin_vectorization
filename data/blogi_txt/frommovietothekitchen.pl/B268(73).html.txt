Jakiś czas temu pisałam na Facebooku, że chcę bliżej przyjrzeć się polskim filmom pod kątem kulinarnym. W mojej książce „Kuchnia filmowa” znajdziecie dwa przepisy – na krem sułtański z „Dziewczyn do wzięcia”, oraz na makowiec z filmu „Magnat”. Na mojej liście mam do przygotowania jeszcze m.in. WZ-tkę z „Misia”, omlet i wiśnie w czekoladzie z „Akademii Pana Kleksa|, oraz wiele innych.    Tym razem pod moją kulinarną lupę wpadł sernik. Film, który zainspirował mnie do stworzenia tego sernika to „Rewers”. Jest to film ciekawy, zapadający w pamięć i przede wszystkim bardzo nietuzinkowy. Akcja filmu rozgrywa się w latach 50-tych stąd pierwsze co pomyślałam o tym serniku – będzie on najprostszy i najbardziej klasyczny na świecie. Taki sernik pamiętam z dzieciństwa. Był królem wszystkich rodzinnych imprez. Czasami ozdabiany polewą przygotowaną z masła i kakao, lub masa serowa była z rodzynkami (które zawsze wydłubywałam). Sernik koniecznie musi być na kruchym spodzie i w zasadzie nic więcej mu do szczęścia nie potrzeba.           Film przedstawia historię Sabiny, która w duchu pragnie w końcu poznać prawdziwego mężczyznę. Pewnego dnia na swojej drodze spotyka Bronka, tajemniczego bel Mondo, który ratuje Sabinkę przed dwoma zbirami. Bronek nie dość, że przystojny jak diabli to jeszcze bohater. Okazuje się, że Bronek ma swoje „za uszami” i ta znajomość skończy się dla nich tragiczniej niż to mogłoby się wydawać.           SKŁADNIKI  na tortownicę ok. 24-26 cm Składniki na kruche ciasto:    1 i ½ szklanki mąki pszennej tortowej 100 g masła 100 g cukru 1 jajko      Składniki na masę serową:     500 g tłustego twarogu 6 jajek 2 łyżki mąki ziemniaczanej 1 szklanka cukru pudru 100 g masła sok wyciśnięty z 1 cytryny skórka starta z cytryny      Przygotowanie kruchego ciasta:    Mąkę przesiać, dodać cukier, proszek do pieczenia, masło pokrojone w mniejsze kawałki i jajko. Wszystko wyrabiaj dokładnie, aż uzyskasz gładkie i elastyczne ciasto.  Uformuj j w kulkę, zawiń w folię spożywczą i włóż do lodówki na czas przygotowywania masy serowej. Ciasto rozwałkuj, lub wyłóż po kawałku na tortownicy wysmarowanej tłuszczem i wyłożonej papierem do pieczenia. Podpiecz przez 15 min. w piekarniku nagrzanym do 170 stopni.      Przygotowanie masy serowej: Twaróg zmiel 3 razy, tak aby był gładki i bez grudek. Oddziel białka od żółtek. W jednej misce zmiksuj żółtka z cukrem i masłem. W drugiej misce ubij białka na sztywną pianę. Miksując powoli żółtka z masłem i cukrem dodawaj po jednej łyżce twarogu. Na koniec dodaj sok i skórkę z cytryny. Do masy twarogowej dodaj ubite białka i wymieszaj delikatnie łyżką. Masę wylej na podpieczony kruchy spód. Sernik piecz w piekarniku nagrzanym do 180 stopni, przez ok. 1,5 godziny. Gdyby sernik zaczął się z wierzchu za bardzo przypiekać to przykryj go folią aluminiową. Po upieczeniu sernik trzeba dobrze ostudzić i schłodzić co najmniej przez kilka godzin w lodówce. 