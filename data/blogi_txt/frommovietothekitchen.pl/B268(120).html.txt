Szczurek Remy z filmu "Ratatouille" na pewno znany wszystkim fanom tej animacji. Ja oglądałam go już kilka razy, moje dziecko uwielbia, więc nie mogę odmawiać ;-) Przy okazji bliżej zapoznałam się z jedzonkiem, a jest go tam baaardzo wiele. Na prawdziwe ratatuj niestety będziecie musieli jeszcze trochę poczekać, ale to tylko ze względu na to, że o tej porze roku nie kupię nigdzie tak dobrych warzyw jak w sezonie.        Dzisiaj przepis na skromny omlet z ogromną ilością warzyw. Spora dawka energii na dzień dobry ;-)       OMLET Z WARZYWAMI    SKŁADNIKI: 6 jajek szklanka mąki 100 ml mleka sól, pieprz 1 czerwona papryka 1 pomidor 1 cukinia 1 żółta papryka łyżka masła natka pietruszki do posypania      PRZYGOTOWANIE:    Papryki, cukinię, oraz pomidora pokroić w drobną kostkę. Na niewielkiej patelni rozgrzać odrobinę masła. Dodać warzywa i poddusić je przez kilka minut aż puszczą soki.     Jajka podzielić na żółtka i białka. Białka ubić na puszystą pianę dodając szczyptę soli. Następnie do ubitej piany dodawać po jednym żółtku cały czas miksując. Potem dosypać mąki i dolać mleka. Całość doprawić sporą ilością pieprzu i odrobiną soli. Zmiksować tylko do połączenia składników.    Na patelni roztopić masło. Wlać dużą łyżkę (chochelkę) masy i podsmażyć z dwóch stron.  Na gotowy omlet nałożyć warzywa, złożyć w pół i posypać świeżo posiekaną pietruszką. 