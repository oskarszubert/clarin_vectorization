23 lutego odbyły się warsztaty. Nie byle jakie warsztaty, bo zorganizowała je Ewa. Od A do Z stworzyła świetne spotkanie, na którym miałam okazję nauczyć się tylu rzeczy, że jeszcze przetwarzam w mojej głowie wszystkie informacje, aby jak najwięcej wyciągnąć z tego spotkania w przyszłości.          Na początek zostałyśmy oprowadzone po Restauracji "Pod Łososiem". Należy wspomnieć o tym, że jest to miejsce przepiękne, o wspaniałej historii. Hall urządzony w stylu XVIII rokoko, 3 piękne sale przepełnione niezwykłymi, zabytkowymi przedmiotami. Lokalny patriotyzm podpowiada mi, aby wspomnieć również o gdańskiej, złotej wódce - Goldwasserze.      Fragment opowieści ze strony Restauracji "Pod Łososiem":  Ambroży Vermoolen - holenderski menonita, po otrzymaniu obywatelstwa gdańskiego, w 1598 roku na ulicy Szerokiej ,założył wytwórnię alkoholi, którą nazwał Der Lachs - Łosoś. Ryba ta - jako symbol szczęścia i dobrobytu, od tej pory sygnowała wszystkie wyroby probierni. Najsławniejszym produktem wytwarzanym w jego fabryczce stał się Goldwasser. Receptura przyrządzania korzennej wódki z wirującymi płatkami 22-karatowego złota, okryta była przez wieki tajemnicą i przekazywana z pokolenia na pokolenie. Trunek jako gdański artykuł markowy, gościł na dworach europejskich oraz był jednym z ulubionych alkoholi Carycy Katarzyny II. Kroniki historyczne wspominają w następnych wiekach nazwiska kolejnych generacji spadkobierców tajnej receptury: Bestvater, Henrichsdorf, Marwitz oraz Wundichow. Obecnie prawnym dziedzicem i właścicielem oryginalnej receptury jest graf von Hardenberg, właściciel fabryki likierów Hardenberg-Wilthen AG w Niemczech.Gdańska probiernia i restauracja Pod Łososiem słynęa przez wieki jako miejsce pełne niezwykłych kolekcji precjozów, obrazów i mebli. Niestety pożoga II Wojny Światowej nie ominęła ulicy Szerokiej w której kaminica została zniszczona lecz cenne dzieła sztuki przetrwały. W 1976 roku ponownie otwarto Restaurację "Pod Łososiem", prowadzoną od ponad ćwierćwiecza do chwili obecnej, przez doceniającą wagę tradycji tego Miejsca rodzinę Robakowskich.        Warsztaty odbyły się w gdańskiej Restauracji "Pod Łososiem", a poprowadził je Szef Kuchni - Janusz Małyszko, wraz z Mariuszem i Piotrem. Razem ze mną uczestniczyły w nich: organizatorka Ewa, Klaudia, Tosia, Asia i Magda.       Należy podkreślić jak fachowa wiedzą i umiejętnościami posługuje się załoga serca, czyli kuchni Restauracji 'Pod Łososiem". Osobiście jestem pod wrażeniem tego z jaką pasją i kulinarnym zacięciem pracuje personel. Pierwsze w kolejności były ryby - patroszenie i filetowanie. Szef Kuchni, Pan Janusz pokazał nam jak krok po kroku pozbawić rybę wnętrzności, jak sprawdzić czy ryba jest świeża, oraz jak wyfiletować ją, a dany filet oddzielić od skóry. Najbardziej bałam się właśnie filetowania i oddzielenia od skóry gotowych filetów. Okazuje się, że albo mam ogromne umiejętności ;) albo jest po prostu banalnie proste, bo udało mi się bez większych wypadków :)       Kolejnym punktem programu było przerobienie gotowych filetów na smaczne dania. Pan Janusz widać, że ma głowę pełną pomysłów, bo przedstawił nam masę możliwości na to jak spożytkować gotowe ryby z czego kilka miałyśmy okazję spróbować i było pysznie!             Kolejnym punktem w programie były krewetki - obieranie, czyszczenie, przerabianie. Zostałyśmy wtajemniczone w metody na efektowne przyrządzanie krewetek np. na przyjęcie, tak aby trzymały się w pionie na talerzu - naprawdę prezentowały się rewelacyjnie. Mój hit to krewetki smażone w tempurze, dostałyśmy restauracyjny, sprawdzony przepis na ciasto ;)              Oto część dań, które miałyśmy okazję degustować i oczywiście towarzyszyć w przygotowaniu, ucząc się od Szefa Kuchni.                    Na koniec najlepsze, czyli desery. Mogę wypowiedzieć się w tej kwestii ponieważ bardzo czynnie brałam udział w przygotowaniach :)             Przepis na:  *Mille feuille krówkowe z truskawkami    250 g sera ricotta 150 ml śmietany 30% 150 g masy krówkowej 100 ml baileys 3 żołtka 150 g cukru pudru gotowe ciasto francuskie    Żółtka utrzeć z cukrem, dodać ricotte. Osobno ubić śmietanę z pudrem,  dodać likier, masę krówkową i na sam koniec pomału śmietanę i delikatnie  połączyć.    Ciasto pokroić na mniejsze kwadraty, podpiec, przykrywając je drugą blachą z góry, tak aby nie wyrosło zbytnio. Wystudzić, przełożyć kremem, truskawkami i czekoladą    *Mille feuille, to tak zwana napoleonka, deser składający się z trzech warstw ciasta francuskiego, prosty, aczkolwiek bardzo elegancki.        PODZIĘKOWANI Chciałabym BARDZO podziękować Ewie, za zorganizowanie tak wspaniałego przedsięwzięcia. Wzięła na swoje barki organizacje tego spotkania, całość była jej pomysłem i za to kłaniam się w pas! DZIĘKUJĘ!    Ogromnie dziękuję Restauracji "Pod Łososiem", było mi bardzo miło móc uczestniczyć w tym wydarzeniu w tak wspaniałym miejscu. Każdemu polecam wizytę w tej restauracji, ja na pewno jeszcze ram wrócę.    Za cierpliwość, chęć podzielenia się wiedzą i umiejętnością dziękuję również całej kuchennej ekipie - Januszowi, Mariuszowi i Piotrowi!    Wielkie podziękowania dla sponsorów naszego spotkania, czyli firm: http://www.decare.pl/ http://www.kamis.pl/ http://www.horecaexperts.pl/ http://zpierwszegotloczenia.pl/ Oraz dziękuję dziewczynom, było mi bardzo miło móc spędzić czas w Waszym towarzystwie! :) 