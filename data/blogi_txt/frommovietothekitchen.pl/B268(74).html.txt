W poniedziałek 21 października w kinach sieci Multikino w ramach cyklu „Kino od kuchni” zostanie zaprezentowana animacja familijna „Klopsiki kontratakują”.           Na październikowy pokaz w ramach cyklu „Kino od kuchni” wybrano film „Klopsiki kontratakują” – kontynuację animowanej komedii „Klopsiki i inne zjawiska pogodowe”. Świat wreszcie poznał się na geniuszu konstruktora Flinta Lockwooda. Został on nawet zaproszony do współpracy przez firmę, która wymyśla różne nowoczesne technologie ułatwiające życie. Niestety, Flint nagle dowiaduje się, że jego poprzedni, nieudany wynalazek - maszyna zmieniająca wodę w żywność - nadal działa. Ale teraz produkuje niebezpieczne jedzeniowo-zwierzęce hybrydy (jerzęta? zwijedzenie?). Maszynę koniecznie trzeba unieszkodliwić, a los świata znowu spoczywa w rękach Flinta. W polskiej wersji językowej wystąpili m.in.: Jacek Bończyk, Monika Pikuła, Tomasz Borkowski i Anna Sztejner- Pierczyńska.           21 października o 18.00 „Kino od kuchni” odbędzie się w wybranych Multikinach:  Warszawa Złote Tarasy, Wrocław Arkady, Kraków, Łódź, Poznań Malta, Szczecin, Koszalin, Zabrze, Rybnik, Rzeszów, Gdynia. 