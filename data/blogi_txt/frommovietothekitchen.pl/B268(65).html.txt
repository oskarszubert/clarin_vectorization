W ostatnim wpisie rozpoczęłam serię przepisów inspirowanych filmem Julie Julia. Może teraz trochę faktów o samej Julii. Julia Child (ur. 15 sierpnia 1912 w Pasadenie, zm. 13 sierpnia 2004 w Montecito) – amerykańska kucharka, autorka książek kucharskich (najważniejsza to Mastering the Art of French Cooking z 1961) i programów kulinarnych (przede wszystkim The French Chef), dzięki którym spopularyzowała w USA francuską kuchnię.    W komentarzach pod Bruschettą, zauważyłam, że nie tylko mnie delikatnie irytowała postać Julie Powell. Nie wiem, czy to sama my Adams mnie lekko irytowała, czy jej gra aktorska, czy też cała historia jest ciut przerysowana. Uwielbiam za to Julię Child i wystarczy obejrzeć choć jeden odcinek jej kulinarnych programów, aby zakochać się w niej po uszy :) Meryl Streep, która wcieliła się w tę rolę wypadła rewelacyjnie, a do tego w duecie ze Stanleyem Tucci, bajka :) Inny film, w którym można tę parę zobaczyć razem to np. Diabeł ubiera się u Prady. Dzisiejszy przepis to piersi z kurczaka w kremowym sosie z pieczarkami, czyli Supremes de Volaille Aux Champignons. PIERSI Z KURCZAKA W KREMOWYM SOSIE Z PIECZARKAMI  składniki na 4 duże porcje    SKŁADNIKI:    Do mięsa:    4 piersi z kurczaka 1/2 łyżeczki soku z cytryny odrobina soli  szczypta pieprzu 5 łyżeczek masła   Na sos:   4 łyżeczki masła 1 łyżka posiekanych szalotek 100 - 200 g świeżych pieczarek 1/4 szklanki bulionu wołowego 1 szklanka śmietanki kremówki 1/4 szklanki białego Porto sól i pieprz   Dodatkowo:   Garnek odpowiedni do pieczenia w piekarniku (najlepiej z przykrywką) (może być naczynie żaroodporne) 3 kawałki papieru do pieczenia, z jednej strony posmarowane masłem          PRZYGOTOWANIE:        Przygotowanie mięsa:     Piersi z kurczaka umyć, osuszyć i natrzeć solą, pieprzem i sokiem z cytryny.  Przygotować garnek odpowiedni do pieczenia w piekarniku (casserole).  Roztopić w garnku masło, ułożyć piersi z kurczaka, przykryć kawałkami pergaminu, a następnie zakryć garnek i włożyć go do nagrzanego piekarnika piekarnika (ok. 180-200 stopni).  Po 6 minutach dotknąć piersi palcem, jeśli mięso jest miękkie to dopiec je jeszcze przez chwilę. Dobrze upieczone powinno być sprężyste i jędrne. Przygotowanie sosu:    Na patelni rozgrzać masło.  Pieczarki umyć, oczyścić i pokroić w plasterki.  Na patelnię dodać posiekane szalotki, podsmażać chwilę, ale żeby nie zbrązowiały. Dodać pieczarki i podsmażać aż się zarumienią z obu stron. Zalać całość bulionem i Porto. Chwilę poddusić. Dodać śmietankę, doprawić solą i pieprzem. Do przygotowanego sosu dodać piersi z kurczaka.  Podawać posypane np. świeżo posiekaną pietruszką. Przepis pochodzi z książki Julii Child "Mastering The Art of French Cooking" 