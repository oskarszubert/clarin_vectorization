Stało się. Zaraziłam się desperatkami! Mam taką dziwną przypadłość, że mogłabym pochłaniać seriale bez opamiętania, ale ostatnio próbuję być wielowątkowa i zaczęłam oglądać kilka seriali + czasami wciągnę jakiś film po drodze. Już od dawna myślałam o "Gotowych na wszytko", ale zazwyczaj jest tak, że czekam do ostatniego momentu i potrzebuję gromu z nieba, żeby w końcu się zabrać za jakiś film, czy serial. Miałam tak z "Dexterem" - wszyscy się jarali, a ja myślałam "Dexter? A co to za nudy", a potem w końcu włączyłam pierwszy odcinek i jeszcze tego samego wieczoru miałam pół sezonu za sobą. Teraz ociągam się z kolejnym serialem, który mnie intryguje. Mam na myśli "Homeland". Czy tam coś w ogóle jedzą? ;-)       No ale przyszedł czas na "Gotowe na wszystko", czy jak kto woli "Desperate Housewives". Swoją drogą zastanawialiście się kiedyś kto tłumaczy tytuły zagranicznych filmów i jakim cudem "Dirty Dancing" to "Wirujący seks"? Wracając do meritum. Amerykański sen, czyli idealnie zielone, przystrzyżone trawniki, równo ustawione domki i doskonałe fryzury "gotowych na wszystko". Znalazła się też idealna Pani domu, czyli Bree. Ah, jak cieszę się, że powstał ten serial i że zaczęłam go oglądać. Przecież to skarbnica przepisów!             ǝʍosɐuɐuɐ oʇsɐıɔ ǝuoɔóɹʍpo SKŁADNIKI:    Puszka ananasów w krążkach wraz z syropem/zalewą 3 jajka 1 szklanka trzcinowego, lub brązowego cukru (jeśli nie macie to może być zwykły) 6-8 wiśni kandyzowanych 350 g mąki 2 łyżeczki proszku do pieczenia 100 ml mleka 150 g miękkiego masła PRZYGOTOWANIE:    Na początku należy rozgrzać piekarnik do 200 stopni.     Blachę (tortownicę) wysmarować odrobiną masła, na spód wysypać 2 łyżki cukru, a na to ułożyć ananasy i wiśnie kandyzowane.   Do miski wsypać cukier i dodac do niego miękkie masło pokrojone na mniejsze kawałki. Całość zmiksować na puszystą masę. Cały czas miksując dodawać po jednym jajku i 5 łyżek syropu z ananasów. Do masy wsypać mąkę, proszek do pieczenia i mleko. Zmiksować tylko do połączenia składników. Masę wylać na ananasy i blachę wstawić do nagrzanego piekarnika. Ciasto piec ok. 50 min., do tzw. suchego patyczka. Wisienka na torcie, czyli scena z "Gotowych na wszystko" ;-) 