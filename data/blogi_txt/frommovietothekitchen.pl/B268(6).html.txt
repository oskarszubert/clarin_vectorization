Niektórzy twierdzą, że styl humoru Jima Carrey'a jest bardzo niskich lotów. NIE ZGADZAM SIĘ. Nie są to przeintelektualizowane żarty, ale pospolite, proste i wesołe. Śmieszne miny, gesty, zachowania. To wszystko jest śmieszne pod warunkiem, że zbyt poważnie nie traktujemy siebie i rzeczywistości. Przyznam się szczerze - mnie to bawi. "Głupi i głupszy", "Ace Ventura", "Maska" - to tylko niektóre z komedii, w których Jim Carrey gra role naczelnego komika. Być może nie bawiłby mnie tak bardzo, gdyby nie były to filmy mojego dzieciństwa, ale tak czy inaczej mam do niego sentyment i lubię czasami odmóżdżyć się oglądając głupie miny Jima Carreya. Gość jest po prostu nie do podrobienia!         Dla nieznających tej komedii (choć nie sądzę, żeby byli tu tacy) napiszę w skrócie:  Ace Ventura to detektyw, nie jakiś tam Sherlock Holmes, ale PSI DETEKTYW. Podobno dzięki swoim umiejętnościom jest w stanie znaleźć prawie każde zaginione zwierze. Mimo swojej głupkowatości potrafi również zauroczyć wiele kobiet. Dzięki przypadkowi trafia mu się kolejne, spore zlecenie. Ace ma odnaleźć Śnieżynka - delfina, maskotkę drużyny football'owej. Dzięki serii przypadków, zdarzeń i oczywiście dzięki detektywistycznej zręczności Ace wpada na trop byłego zawodnika starej drużyny - Raya Finkle. Ray Finkle to zawodnik o zhańbionej chwale przez nieumyślne przegranie decydującego meczu. To wydarzenie strasznie odbija się na psychice zawodnika, oraz na całym otoczeniu. Przez to trafia do ośrodka psychiatrycznego, z którego później ucieka i tyle go widzieli... ;) Okazuje się, że w między czasie zdołał zmienić płeć, ukończyć szkołę policyjną, wspiąć się po szczeblach kariery taaaak wysoko, że aż został, UPS zostaŁA (bo w końcu zmienił/a płeć) porucznikiem. Jednak nie ma lekko, bo jak pokazuje nam historia, kłamstwo ma krótkie nogi i cała mistyfikacja wychodzi na jaw.  Przepis jaki przedstawię to ciastka w kształcie piłek football'owych, które upiekła mama Raya Finkle (sznurowaniem na zewnątrz!) podczas odwiedzin detektywa w jej domu. Biedna mamusia cały czas myśli, że jej syn lada chwila wróci do domu. Taką też informacje przekazuje Ace'owi, ale sytuacje szybko prostuje tata Raya. A ciastka... Spróbujcie sami ;) Ja twierdzę, że to najlepsze jakie kiedykolwiek jadłam. Utrzymują świeżość przez długi czas. A przepis mam z bloga Ewy - Moje Twory Przetowory :) CIASTECZKA    SKŁADNIKI:      3 i 1/3 szklanki mąki 1/2 szklanki kakao 3/4 szklanki cukru pudru 3/4 łyżeczki sody oczyszczonej szczypta soli 1 jajko 3 łyżki przyprawy korzennej 180 g masła 3/4 szklanki miodu      PRZYGOTOWANIE:    Miód i masło umieścić w garnuszku. Podgrzewać aż składniki się roztopią i połączą. Wszystkie suche składniki wymieszać, dodać jajko, wymieszać i powoli dodając delikatnie wystudzoną masę z garnuszka. Wygnieść zgrabne ciasto, uformować kulę, zawinąć folią i schować do lodówki na ok. 1-2 godzin. Po tym czasie ciasto rozwałkowywać cienko, wykrawać ulubione kształty/ W tym przypadku potrzebna będzie foremka piłki football'owej ;)    Wykrojone ciasteczka układać na blaszce wyłożonej papierem do pieczenia i piec przez ok. 7 min w piekarniku nagrzanym do 180 stopni.     Ciasteczka można udekorować lukrem. Najlepszy, najbielszy lukier to 1 białko i ok. 3/4 szklanki cukru pudru. 