Ponieważ znam co najmniej kilkanaście filmów, w którym pojawia się pizza miałam ogromny dylemat o czym dzisiaj napisać. Problem rozwiązał się sam, gdy usłyszałam w radio "Fever night" Bee Gees. Gorączka sobotniej nocy! Film ten otwiera scena z pizzą. W tle widać świecący Neon "Lenny's Pizza". Ciekawostką jest, że ta pizzeria istnieje naprawdę ;)          Tony Manero większość część tygodnia spędza w pracy, ale niecierpliwie wyczekuje soboty, którą zawsze spędza w dyskotece.W rolę Tony'ego wcielił się oczywiście nikt inny jak John Travolta, czyli moja miłość z dzieciństwa. Oprócz tej wyczekiwanej sobotniej radości życie Tony'ego jest trochę nieudane. W domu ciągle spotyka się z krytyką rodziców, którzy uważają go za życiową ofermę.  Wszystko jednak obraca się o 180 stopni, gdy tylko Tony wstępuje na parkiet dyskoteki. Szaleją za nim wszystkie kobiety, każdy zazdrości mu tego jak doskonale tańczy. To właśnie w dyskotece Tony staje się KIMŚ. Tam poznaje Stephanie, która zostaje jego partnerką w tańcu, a później nie tylko w tańcu... PIZZA    Przepis na ciasto wzięłam tym razem z opakowania mąki Gdańskie Młyny    SKŁADNIKI:    2 szklanki mąki (użyłam pszennej typ 500, Gdańskie Młyny "mąka na pizzę włoską") 2/3 szklanki wody 10g świeżych drożdży łyżeczka cukru 1/2 łyżeczki soli 1 łyżeczka oliwy z oliwek      PRZYGOTOWANIE:    Mąkę przesiać, dodać sól i oliwę z oliwek.Do 2/3 szklanki letniej wody dodać drożdże i cukier, wymieszać. Wlać roztwór do mąki i wyrobić ręcznie. Wyrobione ciasto powinno odchodzić od naczynia, w którym było wyrabiane.   Po wyrobieniu odstawić ciasto na 10-15 min. w ciepłe miejsce. Można ominąć ten etap aczkolwiek ciasto po odpoczynku lepiej się rozwałkowuje. Po tym czasie wyłożyć ciasto na posypaną mąką stolnicę i rozwałkować , nadając odpowiedni kształt. Przełożyć ciasto na wysmarowaną tłuszczem blachę i ułożyć na nim pozostałe składniki według uznania. Piec w piekarniku nagrzanym do 220 stopni, przez ok. 15-20 min. Brzegi muszą być zarumienione, a ser na wierzchu pizzy roztopiony.    W zależności od tego co akurat mam w lodówce, lub na jaką pizzę mam ochotę układam na cieście: pieczarki, wędlinę, paprykę, cebulę, ser typu feta, ser (mozarella), a czasami nawet inne, bardziej wyszukane dodatki jak figi, szynka parmeńska ;) 