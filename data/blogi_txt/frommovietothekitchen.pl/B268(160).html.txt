Hej!  Jak już wspominałam na blogu podjęłam wyzwanie – chcę przebiec bieg na 5 km, który odbędzie się 29 września w Warszawie. Otrzymałam już mój plan treningowy na pierwszy tydzień i krótko mówiąc – ZACZYNAM! J            Jak widzicie, pierwszy tydzień treningu wydaje się być bardzo przyjemny. Już nie mogę się doczekać kiedy zacznę biegać i sprawdzę swoje możliwości. Bardzo cieszę się, że mogę wziąć udział w tak świetnej akcji, to dla mnie duża mobilizacja, żeby w końcu ruszyć się i wprowadzić aktywność fizyczną na stałe do swojego życia. Nie należę do osób, które kochają sport, ale zdecydowanie chcę to zmienić.     Zobaczcie jak wygląda mój aktualny plan treningowy:            Jak tłumaczy sam trener Mateusz Jasiński: „Jakie zadanie spełnia pierwszy tydzień treningu? Przede wszystkim wprowadzające. Seria spokojnych marszów lub biegów przeplatanych marszem, ma docelowo przygotować Wasze mięśnie i układ oddechowy do wysiłku jakim jest bieganie. Po paru tego typu treningach rozruszacie swoje ciało i będziecie w stanie biegać szybciej i dalej, bez zaobserwowania znacznie większego wysiłku jak na początku. Z bieganiem jak ze wszystkim - na początku trzeba ostrożnie, żeby się nie zrazić. Potem jest już z górki ;) „    Jak już wspominałam w poprzednim wpisie będę tu relacjonować efekty moich treningów, a ponad to niedługo będziecie mogli zobaczyć film przedstawiający jak wygląda taki trening z profesjonalnym trenerem. Oczywiście w tym filmiku wystąpię również ja ;)    Możecie też sprawdzić jak w tym wyzwaniu radzą sobie inni blogerzy: domowa.tv, byćidealną.pl, oraz zajadam.pl     A może ktoś z Was zdecydował się pobiec w tym biegu? Spotkamy się gdzieś na trasie? ;) 