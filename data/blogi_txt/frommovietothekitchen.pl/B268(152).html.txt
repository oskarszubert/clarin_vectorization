Średnio przepadam za fantastyką. Są pewne książkowe wyjątki - Terry Pratchett.Władca Pierścieni nie jest filmem który pobiegnę oglądać z bijącym sercem, ale tylko dlatego, że tak już po prostu mam. Kręci mnie coś innego. Cenię sobie go, bo jest genialnie zrobiony, ciekawy, wciągający momentami, ze świetną obsadą aktorską, ale generalnie wolę innego typu dziwności. Jednak Władca Pierścieni przyciąga, bo jest tam Frodo, Legolad, Aragorn i.... JEDZENIE.  Ostatnio jeden z nowym kulinarnych magazynów KUKBUK przedstawił przepis na elficki chleb LEMBAS. Początkowo chciałam skorzystać z tego przepisu jednak zupełnie odbiegał on od rzeczywistego (filmowego) Lembasa i tego jak opisuje go książka.      Informacje na temat tego chleba, które udało mi się wydobyć od jednego znajomego elfa to:  Lembas jest chlebem niecodziennym, spożywanym w podróży, nie jakimś tam do kanapek, czy coś Lembasy formowane są w cienkie ciastka Są bardzo pożywne i pozostają świeże przez miesiące pod warunkiem, że znajdują się w swoim pierwotnym opakowaniu z liści Na zewnątrz Lembasy powinny być brązowe, a w środku kremowe Sposób przygotowania Lembasów jest pilnie strzeżony i rzadko ujawniany nie-elfom (cieszcie się, że macie to szczęście!) Nazwa Lembas pochodzi z sindarinu i oznacza droga-chleb       LEMBAS, CHLEB ELFÓW    SKŁADNIKI:     2-3 szklanki mąki 1 łyżeczka proszku do pieczenia garść jagód goji (rodzynek, lub orzechów) 1 jajko 1/2 szklanki mleka 2-3 łyżki miodu 1/2 szklanki cukru pudru PRZYGOTOWANIE:    Mąkę przesiać do miski, dodać proszek do pieczenia i cukier. Wymieszać. Mleko, miód, jajko zmiksować. Dodać do suchych składników. Całość wymieszać, dodaj jagody i wyrobić. Gdyby było zbyt rzadkie dodać mąki. Ciasto ma być takie żeby odchodziło od miski i dłoni i można było je rozwałkować. Ciasto rozwałkować i wyciąć kwadraty. Ułożyć na blaszce wyłożonej papierem do pieczenia. Piec w temp 170 stopni do czasu aż się zarumienią lekko z wierzchu. 