Dzisiejszy wpis jest szczególny, gdyż dotyczy dość spornego tematu. Czy można spokojnie pić wodę z kranu? Co sprawia, że tak wiele osób ma obawy co do picia wody prosto z kranu? Szczerze mówiąc, ja również miałam takiego obawy, jednak wystarczyło, aby zagłębić się odrobinę w tym temacie i poznać fakty.           Co z czystością wody? Skąd mam wiedzieć, że gdy odkręcę kran do do mojej szklanki wpłynie czysta, dobra, zdatna do picia woda? Dowiedziałam się, że woda dostarczana do mojego mieszkania jest pod stałą kontrolą. Laboratorium Saur Neptun Gdańsk na bieżąco wykonuje wszystkie badania wody. Dodatkowo Sanepid dokonuje własnych badań. W praktyce wygląda to w ten sposób, że woda pobierana jest z 11 ujęć i 33 punktów kontrolnych zlokalizowanych na terenie miasta.   Bardzo zaciekawiło mnie to w jaki sposób wykorzystuje się faunę do kontroli jakości wody. Otóż np. w Straszynie (mała miejscowość koło Gdańska) gdzie ujęcie wody jest powierzchniowe na straży jej czystości stoją pstrągi i małże. W przypadku ryb wygląda to w ten sposób, że gdy tylko ryby zaczną zachowywać się niespokojnie jest to znak, że w wodzie mogły pojawić się zanieczyszczenia. Za to każda z małży ma przyczepiony sensor magnetyczny. Gdy przestraszony mięczak zamknie swoją skorupę będzie to sygnał alarmowy dla ujęcia. Oczywiście wszystko zależy od częstotliwości zamknięcia skorup przez określoną ilość małży.           Ale przecież woda jest twarda. Jak miałabym pić twardą wodę? To przecież niezdrowe… (a może wcale nie?)    Otóż okazuje się, że twarda woda wcale nie jest niebezpieczna. Owszem może zaszkodzić czajnikowi, czy pralce, ale nie człowiekowi. Polskie Towarzystow Magnezologiczne podało, iż są dowody na to, że twarda woda zawierająca więcej biopierwiastków takich jak magnez i wapń może być zdrowsza od miękkiej. Na terenach gdzie występuje twarda woda zaobserwowano niższą zapadalność na choroby układu krążenia. Bardzo dobry przykład to Gruzja. Mieszkańcy tego kraju pijąc twardą wodę w mniejszym stopniu cierpią na choroby miażdżycowe i dożywają sędziwego wieku. Zupełnie inaczej jest w Finlandii, gdzie obywatele tego kraju pijąc wodę miękką, polodowcową częściej zapadali, a nawet umierali z powodu chorób serca.    Picie wody z kranu to również ogromna oszczędność. Czteroosobowej rodzinie wypijającej średnio 6 litrów wody dziennie, woda z kranu pozwoliłaby zaoszczędzić aż 2619 zł rocznie.           Litr wody z kranu kosztuje tylko około 0,4 gr.    Bardzo dużo osób przedstawia swoje obawy co do picia wody z kranu. Jednak na świecie głośno jest o tym, że wody butelkowane niczym nie różnią się od wody z kranu. Bardzo często zdarza się, że woda w butelkach pochodzi z tego samego ujęcia co woda w kranie. Warto wspomnieć też, że woda butelkowana jest zdatna do spożycia tylko przez 24 godziny po otwarciu butelki, za to woda w kranie płynie zawsze świeża J    Na koniec chciałabym Was zachęcić do wzięcia udziału w konkursie związanym z akcją „Pij wodę z kranu – oszczędzaj środowisko”.  Do wygrania są świetne nagrody – pobyt w SPA, rejsy Stena Line, oraz aparat fotograficzny.  Wystarczy tylko wymyślić hasło zachęcające do wypicia wody z kranu, lub napisać dlaczego warto ją pić.   Link do konkursu: https://www.facebook.com/trojmiastogazeta/app_139761029533870 Źródło:    http://wsse.krakow.pl/strona/index.php?option=com_con tent view=article id=348:wpyw-twardoci-wody-na-zdrowie-c http://www.sng.com.pl/page.php?anim=2 page=142 