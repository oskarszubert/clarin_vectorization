Święta już za 3 tygodnie i czas zacząć przygotowywać prezenty, aby nie robić tego na ostatnią chwilę warto spędzić dwie godziny i zrobić listę co i komu możemy podarować. Ja co roku stawiam na mały gadżet typu książka, film, ulubiony kosmetyk, ozdoba do domu, czy coś co akurat wiem, że dana osoba potrzebuje. A do tego staram się przygotowywać własne jadalne prezenty takie jak ciastka, pierniki, czekoladki, śliwki w czekoladzie, batoniki i domki z piernika – o tym napiszę jak już zacznę takie prezenty przygotowywać, a dziś pokażę co może uszczęśliwić kinomaniaka. To co marzy mi się od dawna to ceramiczna, szklana, lub plastikowa miska na popcorn w kształcie kinowego kubełka. Niestety nie widziałam, aby była dostępna w jakimś polskim sklepie. AKTUALIZACJA! Jedna z Czytelniczek znalazła sklep, w którym można kupić plastikowy kubełek na popcorn. Cena: ok. 15zł [KLIK]             Kubek Darth Vadera. Ja uwielbiam Gwiezdne wojny, zapewne jak ¾ populacji na świecie. Taki kubek nie może NIE ucieszyć obdarowanego. Cena: ok. 50zł          Portfel Julesa z Pulp fiction – bad motherfucker. Klasyk i świetny gadżet dla fanów (raczej mężczyzn) Tarantino, oraz tego konkretnego filmu. Cena: ok. 100zł          Filmowy klaps to rewelacyjny i niedrogi gadżet. Można go podpisać, postawić na półce, albo korzystać przy nagrywaniu własnych filmów. Cena: ok. 30zł          Encyklopedia Kina to gruba księga, kompendium wiedzy o kinie. Zbiór filmów i filmowych pojęć na ponad 1000 stron! Cena: ok. 180zł           Zestawienie prezentów dla kinomaniaka próżnie zakończę swoją własną książką. ;) "Kuchnia filmowa", czyli przepisy na filmowe dania na ponad 200 stronach. Cena: ok. 35zł         Czy dodalibyście jeszcze jakiś prezent do tego zestawienia? 