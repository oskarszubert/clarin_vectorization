O filmie „To skomplikowane” pisałam już TU przy okazji kanapki Croque-Monsier.           Jest to niezwykle zabawna komedia z miłosnym wątkiem, w której role główne przypadły Meryl Streep i Alecowi Boldwinowi.          Lody lawendowe występują w scenie kolacji Jane z Adamem.  Od dawna myślałam o przygotowaniu ich, ale musiałam poczekać na odpowiednią porę. Zimą świeżą lawendę można zastąpić suszoną                LODY LAWENDOWE SKŁADNIKI:    300 ml śmietany kremówki 30% lub 36% 3 jajka 100 g cukru pudru 2-3 łyżki cukru waniliowego 3 łyżki mleka 1 laska wanilii 3-4 gałązki lawendy Szczypta soli 1 łyżeczka octu PRZYGOTOWANIE – THERMOMIX:    Jajka podziel na żółtka i białka. Do naczynia miksującego włóż motylek, wlej białka, dodaj szczyptę soli, łyżeczkę octu i ubijaj 2 min / obr. 4 Pamiętaj, aby naczynie miksujące było suche i czyste. Ubite białka przełóż do miseczki. Umyj i wysusz naczynie miksujące. Do naczynia miksującego ponownie załóż motylek. Wlej śmietanę i ubijaj 1 min / obr. 4, w czasie ubijania dosypuj cukier puder. Ubitą śmietanę przełóż do kolejnej miski. Umyj i wysusz naczynie miksujące. Do naczynia miksującego (już bez motylka!) wlej żółtka, mleko, oraz dodaj cukier waniliowy. Laskę wanilii przetnij wzdłuż i wydrąż ziarenka. Lawendę obierz z gałązek, umyj i dodaj do naczynia miksującego razem z ziarenkami wanilii. Utrzyj żółtka 37 stopni / 2 min. / obr. 2 Ostudź utarte żółtka. Następnie dodaj do nich ubitą śmietanę i ubiją pianę z białek. Miksuj 1 min / obr 3 Gotową masę przelej do pudełka i zamroź przez co najmniej 4 godziny. Gotowe lody podawaj np. polane odrobiną miodu. PRZYGOTOWANIE – WERSJA TRADYCYJNA    Śmietanę ubij na sztywno z cukrem pudrem. Jajka podziel na żółtka i białka. Białka ubij z szczyptą soli i łyżeczką octu. Wanilię przetnij wzdłuż, wydrąż ziarenka. Lawendę obierz z gałązek, umyj. W małym garnuszku umieść żółtka, cukier waniliowy, mleko, ziarenka wanilii i lawendę. Gotując na małym ogniu mieszaj cały czas trzepaczką, przez ok. 3-4 minuty.  Następnie wystudź. Gdy utarte żółtka będą już wystudzone, połącz je w dużej misce z ubitymi białkami i ubitą śmietaną. Wymieszaj, lub zmiksuj dokładnie. Gotową masę przelej do pudełka i zamroź przez co najmniej 4 godziny. Gotowe lody podawaj np. polane odrobiną miodu.       Wpis dodaję do akcji Kwiatożercy 2013: 