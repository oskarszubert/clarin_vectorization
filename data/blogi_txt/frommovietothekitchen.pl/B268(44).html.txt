Garfield jest chyba najsławniejszym kotem wiodącym beztroskie życie. Większość może kojarzyć go z komiksu, gdzie wg. mnie był trochę zabawniejszą postacią, a w filmie kot stracił odrobinę poczucia humoru. Nie zmieniło się jednak życie Garfielda. Nadal tylko je, śpi ;)        Cała historia kręci się wokół lekkomyślnego, leniwego kota oraz jego zakręconego właściciela Jon'a (Breckin Meyer). Pewnego dnia właściciel Garfielda otrzymuje od Pani weterynarz (Jennifer Love Hewwit) (do której swoją drogą poczuł miętę) psa. Ten pies to Odie, a dla Garfielda Odie = zagrożenie. Zatem nasz bohater próbuje opracować plan pozbycia się Odiego. Wpada oczywiście w niezłe tarapaty, ale cała historia jak to zazwyczaj w filmach familijnych kończy się dobrze ;)     Garfield uwielbia jeść i spać, oraz nałogowo pije mocną kawę :) Ulubioną potrawą Garfielda jest oczywiście lasagne.      LASAGNE A'LA BOLOGNESE    SKŁADNIKI:    Sos boloński:    500 g. mięsa mielonego 4-5 łodyg selera naciowego 1 większa cebula 500 ml przecieru pomidorowego 1 duża marchewka oliwa z oliwek do smażenia sól, pieprz, ewentualnie bazylia Sos beszamelowy:   300 ml mleka 2 łyżki mąki 2 łyżki masła sól, pieprz, gałka muszkatołowa   Dodatkowo:   250 g makaronu typu lasagne 2 duże kulki sera mozzarella        PRZYGOTOWANIE: SOS BOLOŃSKI:  Obraną cebulę, seler naciowy i obraną marchewkę pokroić w drobną kostkę. W garnuszku rozgrzać oliwę, wrzucić warzywa i podsmażać przez kilkanaście minut. Następnie dodać mięso, doprawić solą i pieprzem, podsmażać kolejne kilkanaście minut mieszając od czasu do czasu. Gdy mięso będzie usmażone zalać całość przecierem pomidorowym i dusić pod przykryciem ok. 15-20 min.Gotowy sos wystudzić.    SOS BESZAMELOWY:  W małym rondelku roztopić masło, dodać mąkę i wymieszać dokładnie. Dodać mleko i cały czas mieszając podgrzewać, tak aby nie było grudek. Doprawić solą, pieprzem i świeżo startą gałką muszkatołową.  W naczyniu żaroodpornym, lub blaszce wylać trochę sosu bolońskiego, na to ułożyć warstwę makaronu, przesmarować sosem beszamelowym, ponownie wylać sos boloński, makaron, sos beszamelowy, sos boloński itd... Na wierzchu musi pozostać już sam makaron z sosem bezamelowym, a na to należy ułożyć starty ser. Zapiekać lasagne przez ok. 30 min. w temperaturze 160 stopni. 