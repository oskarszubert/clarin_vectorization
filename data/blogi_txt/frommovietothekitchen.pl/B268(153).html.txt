W ubiegłą środę miałam przyjemność uczestniczyć we wspaniałych warsztatach kulinarnych w Pałacu Kościeszy, w miejscowości Przyjaźń niedaleko Gdańska. Tematem przewodnim warsztatów była "Wiosna na talerzu", a  poprowadził je zdolny i bardzo kreatywny Szef Kuchni Wojciech Harapkiewicz.            Na początek ja wraz z innymi uczestnikami zostaliśmy oprowadzeni po profesjonalnej kuchni. Fachowe wyposażenie wzbudza zachwyt. Warto podkreślić, że załoga restauracji większość produktów wytwarza zupełnie od podstaw. Wywary, buliony, sosy, nalewki, oliwy smakowe, różnorako przerobione owoce - praktycznie wszystko co można kupić gotowe, w tej restauracji tworzone jest w kuchni.             Na warsztatach po raz pierwszy miałam okazję wypróbować przepiórki i grasicę. Poza tymi nowościami dla mnie, Szef Kuchni zapewnił nam takie kulinarne atrakcje jak: kandyzowane cytryny, rolada z pysznym sosem, luzowana gęś i kaczka wypełnione mięsnym farszem, chipsy z selera, flambirowane jabłka i inne cuda - było tego całkiem sporo. Na zdjęciu Ewa, czyli MojeTworyPrzetwory i ja :-)  Po wszystkich szaleństwach w kuchni usiedliśmy razem do stołu, aby zjeść wszystko to co przygotowaliśmy.       Na warsztatach bawiłam się rewelacyjnie i jeśli kiedykolwiek będę miała okazję je powtórzyć to na pewno się nie zawaham! :-)    Jeśli kiedykolwiek będziecie w pobliżu Gdańska, wybierzcie się również do pięknej miejscowości Przyjaźń i zwiedźcie Pałac Kościeszy, który jest wspaniałym miejscem z duszą i cudowną kuchnią. http://www.palackoscieszy.pl/  Zapraszam również do odwiedzenia strony Aleksandry Polkowskiej, która zrobiła foto-relację z tego wydarzenia:   www.facebook.com/zdjeciarka 