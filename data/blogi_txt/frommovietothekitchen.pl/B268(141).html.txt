O Gotowych na wszystko pisałam już TU. Okazało się, że to całkiem przyjemny serial, w którym znalazłam całą masę jedzenia do pokazania na blogu. Z czasem może powstanie z tego jakaś baza przepisów z Gotowych na wszystko J                Ostatnio strasznie wkręciłam się w ten serial i teraz na nowo odkrywam zagadkę Mary Alice i całej reszty mieszkańców Wisteria Lane J Na początku ósmego sezonu pojawiła się ta tarta. Nie przygotowała jej jednak Bree, lecz Karen McCluskey. Jak jednak przyznała sama Bree Karen robi te tartę lepiej niż ona. Karen nie przygotowała tej tarty po to aby pochwalić się najbliższym swoim talentem cukierniczym, lecz po to aby popełnić samobójstwo. Poza rabarbarem dodała do farszu sporo środków nasennych o czym nie wiedział nikt poza nią. Bree, która przyszła w odwiedziny została poczęstowana przez męża Karen kawałkiem (a nawet dwoma) tarty J Na szczęście nic nikomu się nie stało, a mnie naszła ochota na przygotowanie tego ciasta, zwłaszcza, że sezon rabarbarowy jest w pełni.              TARTA RABARBAROWA  na formę o średnicy 24 cm  SKŁADNIKI:  ·        400 g mąki pszennej   ·        250 g masła  ·        150 g cukru pudru  ·        1 żółtko  ·        80 ml wody  ·        300 g rabarbaru  ·        1 i ½ szklanki cukru  ·        5 łyżeczek mąki  ·        Szczypta cynamonu    PRZYGOTOWANIE:  1.      Mąkę przesiać do miski, dodać żółtko, posiekane masło, cukier puder, oraz wodę.  2.      Całość wyrobić dokładnie aż stworzy się jednolita, gładka masa. Możena też wszystkie składniki włożyć do malaksera i tam je wymieszać.  3.      Gotowe ciasto włożyć do lodówki na ok. 1 godzinę.  4.      Rabarbar umyć, pozbawić niejadalnych części, pokroić w kostkę ok. 1-2 cm. Obsypać cukrem, mąką i cynamonem. Wymieszać dokładnie. Nie trzeba rabarbaru obierać bo pod wpływem temperatury mięknie na tyle, że po prostu rozpływa się w ustach.  5.      ¾ ciasta rozwałkować i umieścić na posmarowanej tłuszczem formie, na ciasto rozłożyć rabarbar.  6.      Pozostałą część ciasta rozwałkować i przykryć nią formę. Zrobić w środku kilka otworów nożem, aby sok z owoców mógł swobodnie parować podczas pieczenia. Z pozostałości ciasta można wyciąć serduszka, lub inne kształty :)  7.      Formę z ciastem włożyć do piekarnika nagrzanego do 170  stopni. Piec ciasto ok. 40 minut.            Pozostałe przepisy z serialu Gotowe na wszystko:  -Odwrócone ciasto ananasowe Bree 