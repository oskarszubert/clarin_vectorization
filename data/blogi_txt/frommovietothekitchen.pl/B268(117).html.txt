Pierwszy raz zobaczyłam croquembouche w australijskim Masterchefie. Pomyślałam wtedy, że ta piramida z ptysiowych kuleczek jest po prostu piękna. Wiedziałam, że w końcu przyjdzie czas, gdy będę chciała ją przygotować. A nawet widziałam ostatnio ten deser w „2 broke girls”. Czemu zabrałam się za to właśnie teraz? W Kuchni Lidla wystartował bardzo fajny konkurs – Wszystkie przepisy dozwolone. Do wygrania są między innymi roboty kuchenne Kitchen Aid. Pisałam ostatnio na facebooku, że szukam jakiegoś robota kuchennego, Kitchen aid jest co prawda na razie poza moim zasięgiem, ale skoro jest ten konkurs to czemu by nie spróbować, prawda? ;-)         Na początku zastanawiałam się co tu dodać… Moja pierwsza myśl to było rocky road. Kolorowe, ładne i bardzo kojarzy mi się ze świętami, bo zazwyczaj robię je na świąteczne prezenty, ale doczytałam, że konkurs dotyczy wypieków, więc zrezygnowałam z tego pomysłu. I nagle przypomniała mi się ta wspaniała wieża ptysiowa, która przecież może być choinką, prawda?  Zabrałam się za pierwszą próbę wczoraj wieczorem. Użyłam przepisu na ptysiowe ciasto z tortu Saint Honore i właściwie miałam zrobić karmel, posklejać ptysie i już, ale… Karmel mi nie wyszedł a właściwie to ja go spierniczyłam ;) Ptysie zjedliśmy bez niczego, a dziś rano pomyślałam, że przecież mogę użyć lukru i choinka zdecydowanie będzie bardziej „ośnieżona”. Tak też uczyniłam… Ponownie upiekłam ptysie, zrobiłam lukier krem i przygotowałam wszystkie choinkowe bajery. Kilka razy mało nie trafił mnie piorun, bo lukier nie zastygał tak szybko jakbym chciała. Dwa razy pomyślałam, że skleję ptysie kropelką, ale w końcu zrezygnowałam z tego pomysłu i dokończyłam moją ptysiową choinkę tak jak trzeba ;) Nie jest to żaden croquembouche, ale wyszło coś całkiem fajnego i pewnie po przygotowaniu kilkunastu takich piramidek dojdę w końcu do perfekcji ;)  No i tak zgłosiłam mój wypiek do konkursu. Jeśli macie ochotę zagłosować to nie krępujcie się ;-) Głosować można raz dziennie na tej stronie: [KLIK]         I zachęcam Was również do wzięcia udziału, nagród jest sporo, wystarczy dla nas wszystkich (no prawie) ;) Szczegóły konkursu znajdziecie tu: [KLIK]  Żeby zgłosić swój przepis trzeba wejść na tą stronę [KLIK]    Jak dodacie przepisy to koniecznie zostawcie link w komentarzu – będę głosować! :-) *wpis sponsorowany 