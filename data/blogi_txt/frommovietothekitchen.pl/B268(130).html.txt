Dziś będzie trochę nauki… O samych przyjemnych rzeczach, o tym jak słodkie jest nasze życie, a może nawet ciut przesłodzone? W zeszłym roku podjęłam się stosowania diety odchudzającej. Wykluczała ona całkowicie stosowanie cukru, dlatego też nie mogłam posłodzić sobie kawy, herbaty, ani nawet małego ziarenka cukru zjeść nie mogłam. Na początku był to dla mnie koszmar. Zupełnie nie mogłam się przyzwyczaić do tego nowego smaku. Picie kawy to zawsze był dla mnie pewien rytuał, sprawiało mi to przyjemność. Siadanie na tarasie z kubkiem słodziutkiej kawy. Łyk za łykiem… A tu nagle buch! Moja kawa stała się niesmaczna. Z jednej strony straciłam chęć do moich „popołudniowych kawek”, a z drugiej dało mi to do myślenia… Jak bardzo przyzwyczajona (albo uzależniona) byłam od słodkiego smaku. Czy chodziło tylko o to, że tak lubię tę słodycz, czy może coś po prostu bardzo uzależniło mnie od tego smaku? Od ponad roku nie posłodziłam kawy.  Chcę znaleźć alternatywy dla cukru również do pieczenia ciast, nie tylko do napojów. Słodziki mogą być świetnym zastępstwem dla "złego cukru". Poniżej plusy i minusy ich używania, oraz moi faworyci wśród naturalnych słodzików. Plusy:    niska zawartość kaloryczna, słodziki nie wnoszą praktycznie żadnej wartości energetycznej nie przyczyniają się do powstawania próchnicy zębów dzięki słodzikom nie trzeba eliminować z diety słodkiego smaku siła słodząca jest 200-400 razy większa niż siła cukru    Minusy:    dla niektórych odczuwalny dziwny, metaliczny posmak słodziki na bazie aspartamu są niedozwolone dla dzieci, oraz osób chorych na fenyloketonurię słodziki nie powinny być spożywane również przez kobiety ciężarne spożywanie nadmiernych ilości może powodować np. biegunki      Przybliżę Wam też, które słodziki warto stosować zamiast cukru:        Ksylitol – naturalna substancja, którą można znaleźć w owocach, jarzynach włóknistych, w kolbach kukurydzy, oraz w niektórych drzewach liściastych np. w brzozie. Ksylitol wygląda i smakuje jak cukier, nie pozostawia nieprzyjemnego posmaku. Jest on dostępny w wielu postaciach – w formie krystalicznej, w formie płynu, lub proszku. Stewia – roślina o wyjątkowo słodkich liściach. Jest to idealna alternatywa dla cukru – w pełni naturalna, zero kalorii, może być długo przechowywana, bezpieczna dla diabetyków, nietoksyczna, oraz w prosty sposób może być uprawiana samodzielnie.             Cukier palmowy – w smaku podobny do cukru brązowego, lecz o bardziej karmelowej nucie. Uzyskiwany z żywicy palmowej. Nie wywołuje nagłych zwyżek energii i ma niski indeks glikemiczny.      Na koniec infografika dotycząca aspartamu od Polskiego Towarzystwa Walki z Otyłością, oraz Polskiego Towarzystwa Diabetyków:        I dla odrobiny relaksu trochę słodkiej muzyki :-) 