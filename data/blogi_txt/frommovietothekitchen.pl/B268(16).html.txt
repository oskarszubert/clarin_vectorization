Uwielbiam komedie romantyczne. Serio, nic na to nie poradzę, ale je uwielbiam. Najlepiej te brytyjskie, bo angielski akcent u mężczyzn jakoś bardzo kręci. Te do których gęba aż sama się uśmiecha to np. „Love actually”, albo „Bridget Jone's Diary”. I to samo mam przy „Notthing Hill”. Uroczy Hugh Grant i Julia Roberts tworzą tu duet idealny. On rozlewa na nią sok, ona całuje go na pożegnanie – historia układa się sama. Nic nadzwyczajnego, ale takie lekkie filmy jakoś zawsze pozytywnie mnie nastrajają. Jak dołożymy do tego jedzenie to jestem w siódmym niebie. W „Notting Hill” jedzenia nie brakuje – są sceny kolacji, obiadu, kawy, śniadania do łóżka i wreszcie scena z ostatnim kawałkiem brownie.       kadr z filmu Notthing Hill, producent: Duncan Kenworthy    - Twoja  obecność utwierdza mnie w przekonaniu, że jesteśmy bandą  nieudaczników. To nic grzesznego, a nawet powód do dumy. Ostatni  kawałek ciasta dla najsmętniejszego życiorysu.    kadr z filmu Notthing Hill, producent: Duncan Kenworthy   Zabawnych scen z jedzeniem jest wiele. Moment, w którym William oblewa Annę sokiem, a potem próbuję jakoś jej to wynagrodzić proponując każdą możliwą rzecz, która jest w lodówce. Albo scena z jedzeniem lodów.     kadr z filmu Notthing Hill, producent: Duncan Kenworthy     - Może morele moczone w miodzie? Po tym zabiegu tracą smak i są zupełnie  jak miód. Po co kupować morele... Wystarczyłby miód... Ale jeśli  chcesz, są Twoje.      kadr z filmu Notthing Hill, producent: Duncan Kenworthy     - Zapis  w dowodzie: zawód: pupa Mela Gibsona.   - Akurat  Mel Gibson używa własnej.  - Nie  ma się co dziwić...  - Pycha!  - Lody  czy pupa Mela Gibsona?  - Jedno  i drugie.  - Ale  niekoniecznie do lizania?  - Te  są kwaskowate... i bez włosów...        Brownie czekoladowe SKŁADNIKI:   200 g gorzkiej czekolady 200 g masła 150 g mąki pszennej 6 jajek 100 g cukru   PRZYGOTOWANIE:   Czekoladę rozpuścić w kąpieli wodnej razem z masłem. W misce zmiksować jajka, stopniowo dodając cukier, oraz mąkę. Do masy mączno- jajecznej dodać czekoladę z masłem i zmiksować szybko tylko do połączenia składników. Masę wylać na blaszkę wyłożoną papierem do pieczenia i piec w piekarniku rozgrzanym do 200 stopni przez 15-20 minut Po tym czasie ciasto ostudzić, pokroić w kwadraty i ewentualnie posypać cukrem pudrem. 