Ciężka droga do równouprawnienia, strach, cierpienie, ale także odwaga, szacunek i przyjacielskie więzi. To tylko kilka z wielu elementów, które poruszane są w filmie "Służące".  Obejrzałam go wczoraj w nocy jednym tchem. Piękna, wzruszająca i poruszająca historia.       Akcja filmu dzieje się w stanie Missisipi w latach 60 ubiegłego wieku. Siła kobiecego charakteru w dwóch kolorach - czarnym i białym. Głównym wątkiem filmu jest segregacja rasowa. Wszechobecny kontrast i masa emocji. Nie będę zbytnio rozwodziła się nad treścią. Każdy powinien obejrzeć ten film.  Poza walką z łamaniem stereotypów jednym z wątków przewijającym się w filmie jest jedzenie. Bardzo dokładnie przedstawiona została kuchnia SOUL FOOD, czyli kuchnia czarnoskórej ludności południowych stanów USA. Kuchnia najbardziej bliska naszej kuchni, czyli potrawy z kurczaka, roślin strączkowych, warzyw. To czego jest najwięcej i co jest najtańsze.  Dziś przepis na smażonego kurczaka. Prawie takiego jak można kupić w KFC ;) W końcu Kentucky Fried Chicken to też soul food :)         SMAŻONY KURCZAK    SKŁADNIKI:      500g kurczaka ( mogą być piersi, udka skrzydełka) 2 szklanki mąki 2-3 jajka przyprawy: słodka i ostra papryka, czosnek, pieprz mielony, sól 300ml oleju   Kurczaka doprawić przyprawami. Mąkę wymieszać z papryką, czosnkiem, pieprzem. Jajka roztrzepać w miseczce. Olej rozgrzać w głębokiej patelni. Części kurczaka maczać w roztrzepanym jajku i w mące. Najlepiej dwa razy. Smażyć na bardzo rozgrzanym oleju z dwóch stron, na średnim ogniu. 