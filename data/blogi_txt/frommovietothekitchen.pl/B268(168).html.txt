Marta mówi to amerykański serial animowany powstały na podstawie książek autorstwa Susan Meddaugh. Odcinki skupiają się przede wszystkim na zagadnieniach mowy, dzieci poprzez oglądanie poznają nowe słowa stąd też serial jest bardzo atrakcyjny pod względem edukacyjnym.           Fabuła skupia się przygodach suczki o imieniu Marta. Pewnego dnia zjada ona zupę literkową dzięki, której zaczyna mówić.  „ W drodze gdzieś do brzuszka Marty grupa liter zagubiona trafia do jej głowy i Marta… nawija jak szalona ”          Mój synek wprost uwielbia Martę i jej przygody, ja z resztą też ;) Dlatego, gdy przygotowałam mu zupę literkową był wniebowzięty i zjadł cały duży talerz ;)  Taka zupa to rewelacyjna propozycja dla malucha niejadka. SKŁADNIKI:    1 i ½ kg świeżych pomidorów 2 marchewki 1 pietruszka 1 l wywaru mięsnego lub warzywnego Makaron w kształcie literek Sól, pieprz Ewentualnie 2 łyżeczki koncentratu pomidorowego dla koloru      PRZYGOTOWANIE THERMOMIX    Pomidory zalać wrzątkiem, sparzyć chwilę, a następnie ostudzić i obrać ze skórki. Przekroić je na połówki wyciągnąć nasiona i sam miąższ umieścić w naczyniu miksującym. Zmiksować 20 s / obr 5 Zmiksowane pomidory przelać do innego naczynia. Naczynie miksujące umyć. Wlać do niego bulion. Marchewki, pietruszkę i seler obrać i pokroić w małe kawałki. Dodać do naczynia miksującego. Zagotować 100 stopni / 25 min / obr 1 Gdy warzywa będą miękkie dodać zmiksowane pomidory i koncentrat pomidorowy. Gotować: 100 stopni / 10 min / obr 2 Następnie zmiksować 20 s / obr 5 Podawać z ugotowanym makaronem.      PRZYGOTOWANIE TRADYCYJNE:      Pomidory zalać wrzątkiem, sparzyć chwilę, a następnie ostudzić i obrać ze skórki. Przekroić je na połówki wyciągnąć nasiona i sam miąższ zmiksować dokładnie. Zmiksowane pomidory przelać do innego naczynia. Do średniej wielkości garnka wlać bulion Marchewki, pietruszkę i seler obrać i pokroić w małe kawałki. Dodać do bulionu i gotować ok. 25 minut. Gdy warzywa będą miękkie dodać zmiksowane pomidory i koncentrat pomidorowy. Gotować jeszcze ok. 10-15 minut. Następnie całość zmiksować i podawać z ugotowanym makaronem. 