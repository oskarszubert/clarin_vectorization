"W Paryżu najlepsze kasztany są na placu Pigalle"     Hasło, które stało się jednym ze słynniejszych powiedzonek. Pochodzi oczywiście z polskiego serialu sensacyjnego "Stawka większa niż życie". Zdecydowanie więcej w tym serialu sensacji, niż w kartonowej śmierci Hanki z "M jak miłość", czy upadku na posadzkę Ryśka z "Klanu".     Serial zdobył wiele nagród, oraz zdobył sławę również za granicą. Zainspirowany został telewizyjnymi Teatrami Sensacji.           W odcinku 11 pt "Hasło" słyszymy o tych słynnych paryskich kasztanach. Plac Pigalle, a właściwie dzielnica słynie z wielu domów publicznych. Znajduje się tam też słynny teatr "Moulin Rouge".     Aby zjeść pieczone kasztany nie trzeba specjalnie jechać do Paryża. Wystarczy kupić porcję świeżych kasztanów w supermarkecie i po prostu upiec je w domu. Przyznam, że te kasztany piekłam (i jadłam) po raz pierwszy. Są słodkie, delikatne, jakby lekko orzechowe. Bardzo przypominają mi coś w smaku, ale kompletnie nie mogę dojść do tego co to może być. Smak tych pieczonych kasztanów kojarzy mi się ze świątecznymi jarmarkami i stoiskami z prażonymi orzechami, z zimą. Może jadłam je w poprzednim wcieleniu? ;)            PIECZONE KASZTANY    SKŁADNIKI: 300g świeżych, jadalnych kasztanów szczypta cynamonu 1 łyżka miodu      PRZYGOTOWANIE:    W przygotowaniu kasztanów nie ma nic trudnego. Należy naciąć je na krzyż i upiec na blaszce w piekarniku rozgrzanym do 200C przez ok 20-30min.    Upieczone i obrane kasztanu maczać w miodzie z cynamonem, lub jeść tak po prostu bez niczego.     Najlepiej jeść je na ciepło, bo wtedy najlepiej się je obiera. 