English Version        Robiłam go dwukrotnie pod rząd, ponieważ jest tak pyszny, że po prostu nie potrafiliśmy sobie odmówić tej przyjemności. Tym bardziej, że jego przygotowanie sprowadza się jedynie do usmażenia naleśników i przygotowania banalnego nadzienia oraz polewy czekoladowej. Nawet upały nie odbierały nam ochoty na kolejne porcje... Torcik rewelacyjnie smakował nam również na zimno, gdy czekolada zastygła, a nadzienie było przyjemnie chłodne, soczyste i orzeźwiające. Przez swoją uniwersalność, jest idealny zarówno na obiad, jak i na wszystkie pozostałe posiłki z nieskończoną gamą możliwości eksperymentowania z nadzieniem i ewentualnymi dodatkami. Przepis na naleśniki.    Składniki na jabłkowe nadzienie:   7 jabłek 2 łyżeczki cynamonu 100g rodzynek kilka kropel olejku waniliowego 200g cukru 200ml wody   Starte na dużych oczkach jabłka wymieszaj z pozostałymi składnikami i gotuj ok 15min, aż większość soku wyparuje. Gotowym nadzieniem przekładaj naleśniki.      Składniki na polewę czekoladową:   150ml wrzątku 50g masła kilka kropel olejku migdałowego 2 łyżki miodu 150g cukru 200g kakao   Do wrzątku dodaj pozostałe składniki i dokładnie wymieszaj na średnim ogniu, aż do uzyskania jednolitej i gęstej konsystencji. Gotową polewą oblej torcik naleśnikowy i podawaj.            Sugestie: Torcik świetnie smakuje z gałką waniliowych lodów! Ja podałam dodatkowo z owocami liczi i bitą śmietaną. Pycha!     Pytanie: Z jakich mąk można usmażyć naleśniki?  Odpowiedź: Proponowane mąki to pszenna, kukurydziana, razowa. Możesz do nich dodać odrobinę mąki ziemniaczanej, z amarantusa lub gryczanej, aby jeszcze bardziej podrajcować smak swoich naleśników!     Pin It      