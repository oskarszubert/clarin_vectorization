English Version        Zauważyłam, że zarówno kulinarne akcje, jak i przejściowy deficyt w lodówce, powodują u mnie zwiększony stopień mobilizacji oraz kreatywności. Tym razem akcja o nazwie "Śniadanie Majowe" zaowocowała balonowym sercem z parówki :) Tak wiem, brzmi kretyńsko, ale zapewniam, że smak i wygląd rekompensują trywialną nazwę. Zresztą, sami nazwijcie sobie to śniadanie, jak chcecie, a przekonacie się, że nie żartowałam :) Składniki na 2 porcje:  150g twarożku  2 łyżki śmietany 4 łyżki ketchupu 8 plasterków salami pieprz sól bułka 2 długie parówki 2 wykałaczki   1 jajko   Do dekoracji:   ketchup 10 kuleczek groszku konserwowego 6 plasterków salami  2 listki sałaty Twarożek rozrób w miseczce ze śmietaną, ketchupem, pokrojonymi plasterkami salami, pieprzem oraz solą. Posmaruj nim obie połówki bułki i udekoruj ketchupem oraz kuleczką groszku. Parówki przekrój wzdłuż, ale nie do końca. Odwiń boki na zewnątrz, łącząc ich końce wykałaczką. Serduszka ułóż na rozgrzanej patelni i wylej do ich środka roztrzepane jajko. Smaż na małym ogniu pod przykryciem, do czasu, gdy jajko w śroku się zetnie.  Gotowe serduszko wyzwól delikatnie z wykałaczkowego zatrzasku, udekoruj i podawaj.      Sugestie: Jeżeli parówki są naprawdę długie, a jajko masz niewielkie, możesz wylać go wewnątrz serduszek bez roztrzepywania (jak sadzone). Smacznego!  Pin It      