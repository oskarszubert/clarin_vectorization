English Version       Dziś wstałam z zamiarem upieczenia ciasteczek. Padło na cynamonowe, które dodatkowo są oprószone posypką cukrowo - cynamonową. Przez niektórych zwane są one snickerdoodles. Moje jednak zawierają cynamonowe kryształki, które są znacznie bardziej wydajne, niż sam cynamon. Pogoda niesprzyjająca, więc pieczenie ciasteczek wydało mi się najbardziej odpowiednim zajęciem. Jak postanowiłam, tak też zrobiłam i niedługo potem dookoła roznosił się już intensywnie cynamonowy aromat. Mało tego! Sam aromat to jeszcze nic w porównaniu z ich smakiem, ponieważ... te ciasteczka smakują zupełnie jak śniadaniowe płatki Cini Minis! Myślę nawet, że zanurzane w mleku i w ten sposób chrupane na śniadanie mogą stać się Twoim nowym ulubionym porannym posiłkiem. Ani trochę nie żartuję. Chrup, chrup...        Składniki na 32 cynamonowe ciasteczka, jak Cini Minis:  115g masła 1 szkl cukru 1 jajko kilka kropel olejku pomarańczowego 320g mąki pszennej szczypta soli 1/2 łyżeczki proszku do pieczenia ok 20-30 kryształków cynamonu   Masło utrzyj z cukrem za pomocą miksera na kremową masę. Dodaj jajko i olejek i znowu trochę pomiksuj. Teraz pora na mąkę, sól, proszek do pieczenia i odrobinę cynamonowych kryształków. Gotowe ciasto owiń w folię i włóż do lodówki na 30 minut.      Po wyjęciu ciasta z lodówki formuj z niego kulki o średnicy mniej więcej 2,5 cm.      Do oprószenia:  50g cukru 1 łyżeczka cynamonu   W miseczce połącz cukier z cynamonem i obtaczaj w nim kuleczki z ciasta. Następnie piecz je na blasze wyłożonej papierem do pieczenia w 190C przez ok 14 minut. Sugestie: Po ok 12 minutach czasu pieczenia ciasteczek, sprawdź czy są wystarczająco suche wewnątrz i ewentualnie potrzymaj je jeszcze przez chwilę w piekarniku. Te cynamonowe kryształki genialnie sprawdzą się również w napojach, ponieważ ulegają całkowitemu rozpuszczeniu nie pozostawiając osadu, w porównaniu ze zwykłym cynamonem.     Pytanie: Od czego zależy jakość cynamonu?  Odpowiedź: Im laska cynamonu jest węższa, tym lepszy jest jego gatunek.     Inne propozycje na potrawy z dodatkiem cynamonu oraz porady dotyczące ciasteczek znajdziesz w poście: - Cynamonowo - Miodowa Szarlotka i Pszczółki,  - Lody Bananowe z Cynamonem,  - Imbirowo - Cynamonowe Ciasteczka na Halloween,  - Karmelizowana Marchewka,  - Czekoladowo-Cynamonowe Placki z Jabłkami,  - Jesienne Cynamonowe Pączki jak Żołędzie,  - Kandyzowana Skórka Pomarańczowa w Syropie Cynamonowym,  - Kakaowo-Cynamonowo-Kawowe Muffiny z Czekoladą Przełożone Masą Kokosową,  - Karmelowe Batony,  - Alkoholowe Cynamonowo-Kokosowe Tosty,  - Jabłkowy Torcik Naleśnikowy w Czekoladzie,  - Cytrynowe Ciasteczka z Lukrem,  - Kruche Maślane Ciasteczka,  - Ciasteczka z Karmelizowanym Bekonem i Kawałkami Czekolady.   Pin It      