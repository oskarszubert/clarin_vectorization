English Version        Jestem pod ich niesamowitym wrażeniem! Baza jest cudownie lepka, ciągnąca i krucha... Mniam! A pomimo, iż nie zawierają karmelowej masy, ich smak jest obłędnie karmelowy! Pisząc tego posta, właśnie przygotowuję te batony po raz drugi. Do tej pory nie doszukałam się w nich żadnego negatywu poza jednym... znikają natychmiast! Podoba mi się w nich przede wszystkim możliwość tworzenia własnych wersji poprzez urozmaicanie tych pyszności rozmaitymi dodatkami, co gwarantuje, że ich smak nigdy nam się nie znudzi... :) Składniki na karmelową bazę:    1 ½ szkl mąki pszennej 2 łyżki kawy rozpuszczalnej 1 łyżeczka soli 1 łyżka cynamonu 225g masła ½ szkl brązowego cukru  ¼ szkl cukru 1 łyżeczka ekstraktu z wanilii 150g mlecznej czekolady    Połącz ze sobą mąkę, kawę, sól i cynamon. W osobnej misce utrzyj mikserem miękkie masło, a gdy będzie już miało kremową konsystencję, dodaj do niego oba rodzaje cukru, ekstrakt z wanilii oraz drobno pokrojoną czekoladę i ponownie zmiksuj.   Gotową karmelową masę przełóż na wyłożoną papierem do pieczenia blaszkę o wymiarach ok 30/30cm. Piecz w 180C przez ok 20min. Po upieczeniu wyciągnij bazę z piekarnika, aby ostygła.      Składniki na wierzch:   200g mlecznej czekolady kilka kropel olejku waniliowego 200g krówek Czekoladę rozpuść, dodaj do niej kilka kropel olejku, a kiedy lekko przestygnie rozsmaruj ją na wierzchu chłodnej bazy karmelowej. Następnie posyp wierzch drobno pokrojonymi krówkami, lekko je dociśnij i wstaw do lodówki.            Sugestie: Jeżeli nie masz wystarczająco silnej woli, to szczerze Ci radzę nie podjadać karmelowej masy przed przełożeniem jej na blaszkę, ponieważ już po chwili może się okazać, że nie masz czego na nią przełożyć... :) Masa przed upieczeniem jest lepka, dlatego polecam użycie łyżki i uzbrojenie się w odrobinę cierpliwości. Całość przechowuj w lodówce, a przed podaniem pokrój na kształt kwadratów, prostokątów lub dowolny inny. Ja część batonów przełożyłam przygotowanymi przeze mnie lodami miętowymi z kawałkami gorzkiej czekolady, na wykonanie których przepis podam wkrótce!   Wymiary formy: 24x24cm       Pin It      