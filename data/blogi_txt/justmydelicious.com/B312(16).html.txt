Cytrusowe Drożdżówki      Jak obiecałam, tak czynię. Pysznie cytrusowe drożdżówki lądują na Just My Delicious! Prawdopodobnie nie wpadłabym na pomysł wykonania tych cytrusowych ślimaczków, gdyby nie przygotowana przeze mnie kilka dni wcześniej kandyzowana skórka pomarańczowa, której nie potrafiłam ot tak pozostawić w szafce bez wcześniejszego poeksperymentowania z nią. I właśnie z tej nieujarzmionej potrzeby, powstała mocno cytrusowa wersja puszystych drożdżówek.  Częstujcie się :) Składniki na ciasto na 12 cytrusowych drożdżówek:   500g mąki pszennej 7g suchych drożdży 150g cukru 1/2 łyżeczki soli 50g roztopionego masła 225ml ciepłego mleka 1 jajko sok wyciśnięty z 2 cytryn sok wyciśnięty z 1 pomarańczy kilka kropel olejku cytrynowego   Do mąki dodaj pozostałe składniki, a następnie całość wyrób na sprężyste ciasto. Odstaw je w ciepłe miejsce, przykryte ściereczką do podwojenia objętości.      Kiedy ciasto będzie gotowe, odgazuj je wbijając energicznie w nie pięść, wyrób ponownie i rozwałkuj na kwadrat o boku ok 30cm. Składniki na nadzienie na 12 cytrusowych drożdżówek:   30g roztopionego masła sok z 1 cytryny 6 łyżek cukru 1 łyżka cynamonu 2 łyżki startej skórki cytrynowej 100g kandyzowanej skórki pomarańczowej   Teraz posmaruj roztopionym masłem, połączonym z sokiem z cytryny ciasto, obsyp je cukrem, cynamonem, skórką cytrynową i pomarańczową, a następnie ostrożnie zwiń w rulon, który pokrój na 12 talarków. Talarki ułóż w formie na muffiny i piecz w 180C przez ok 25min. Składniki na glazurę na 12 cytrusowych drożdżówek:    70ml syropu cynamonowego   Gotowe, jeszcze ciepłe drożdżówki oblej syropem cynamonowym i podawaj.   Sugestie: Najlepsze są oczywiście podawane na ciepło :)          Pytanie: W jakiej temperaturze piec ciasto drożdżowe?  Odpowiedź: Ciasto drożdżowe piecz w temperaturze 180-200C.     Pin It      