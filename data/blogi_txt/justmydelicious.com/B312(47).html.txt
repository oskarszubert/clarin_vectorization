English Version       To jeden z tych smaków, które wspomina się z uśmiechem na ustach, burczącym brzuszkiem i nieodpartą ochotą na kolejną dokładkę. Marchewka w wersji na słodko jest moją ulubioną, która pasuje zarówno do mięs, ryb, jak i innych potraw, a syrop, którym jest polana jest tak cudownie aromatyczny i pyszny, że można go wyjadać łyżeczką lub używać, jako dodatkowego składnika do marynaty mięs. Sami zdecydujcie, czy wolicie podjadać ją solo, czy jako część pełnego obiadu, jednocześnie rozkoszując się zapachem, który wytworzyła podczas jej przygotowania!       Składniki na 2 porcje:   400g mrożonych mini marchewek 800ml wrzątku 80g masła 15 łyżek cukru 2 łyżeczki cynamonu   Marchewki zalej wrzątkiem. W trakcie gotowania dodaj masło, cukier oraz cynamon. Gotuj je do momentu, gdy będą miękkie, a z wody i cukru wytworzy się syrop. Podawaj ciepłe, oblane syropem.      Sugestie: Ilość masła, cukru oraz cynamonu możesz dowolnie regulować wg własnych upodobań. Świetnie smakują też w wersji pokrojonej na paseczki! A cukier możesz spokojnie zastąpić miodem.     Pin It      