English Version      Chałwy nie lubiłam od dziecka, jednak w pewnym momencie stało się nagłe "bum", które cudownie sprawiło, że od tamtej pory zajadam się nią pod każdą postacią, czerpiąc z tego niespotykaną przyjemność :) Już od pewnego czasu zbierałam się mozolnie do upieczenia tych muffinek z kawałkami chałwy, jednak zawsze, gdy chałwa znajdowała się w zasięgu mojej dłoni, po chwili w efekt był taki, iż kiedy zaczynałam myśleć o upieczeniu muffinek z nadzieniem chałwowym, nie było choćby najmniejszego kawałeczka, który mogłabym przeznaczyć na owo wypełnienie... :) Oczywiście nie działałam w pojedynkę, ekhm. Składniki na 12 pysznych muffinek:  100g masła 2/3 szklanki cukru 2 łyżeczki cukru wanilinowego 1 jajko 2 łyżki kawy rozpuszczone w 2 łyżkach gorącej wody 1/2 szklanki mleka 1 i 3/4 szklanki mąki 2 łyżeczki proszku do pieczenia 1/4 łyżeczki soli 12 kawałków ulubionej chałwy   Połącz w misce roztopione i ostudzone masło wymieszane z cukrem oraz cukrem wanilinowym. Następnie dodaj jajko, chłodną kawę i mleko. Wymieszaj z pozostałymi składnikami pomijając kawałki chałwy. Do foremek nakładaj gotowe ciastodo 1/2 wysokości. Ułóż po jednym kawałku chałwy na wylanym cieście, po czym przykryj je kolejną warstwą ciasta do ok 3/4 wysokości foremek na muffinki.   Piecz w 180C przez ok 20 minut.     Sugestie: Smakują wyjątkowo dobrze polane miodem.   Smacznego!  Pin It      