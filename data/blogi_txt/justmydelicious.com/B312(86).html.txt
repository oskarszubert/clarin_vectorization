English Version        Jeżeli mam wybierać pomiędzy rybą w panierce naleśnikowej, a tradycyjnej z bułki tartej, w przeważającej większości przypadków wybiorę tę pierwszą. Jest zdecydowanie bardziej delikatna i miękka, a na dodatek świetnie współgra z różnymi warzywnymi dodatkami. Dzisiejsza wersja została podana w towarzystwie duszonych warzyw pod koniec wymieszanych z pikantnym sosem słodko - ostrym oraz porcją ryżu, która powinna przypaść do gustu szczególnie dzieciakom. Składniki na przyrządzenie ryby w panierce dla dwóch osób znajdziesz w poście Makowa Rybka z Warzywami w Białym Winie. Do ciasta naleśnikowego nie dodawaj jednak w tym wypadku maku. Składniki na przyrządzenie duszonych warzyw w sosie słodko - ostrym:   1 cebula 1 czerwona papryka 1 zielona papryka 1/2 selera 2 duże marchewki 1/2 pora 6 dużych grzybków mun 4 łyżki sosu słodko - ostrego   Cebulę, papryki, seler, marchewki i por pokrój na drobne wąskie kawałki i oblej je wrzątkiem, tak, aby były nim tylko przykryte. Duś na średnim ogniu. Grzybki namocz w gorącej wodzie i po chwili pokrój je na wąskie paseczki. Gdy warzywa będą już al dente dodaj do nich pokrojone grzybki, podduś całość jeszcze przez ok 3 minuty, odcedź, wymieszaj z sosem słodko - ostrym i podawaj.           Składniki na przyrządzenie ryżu:   1 torebka ryżu plasterek sera żółtego na pyszczek i uszy 1 plasterek salami na pyszczek kawałek suszonych alg nori na łaty, nos i oczy   Ryż ugotuj, uformuj z niego odpowiedni kształt, z pozostałych składników przygotuj poszczególne kształty i poukładaj je na ryżu. Podawaj od razu z dodatkiem marchewkowych kwiatków, które znajdziesz też w poście Kanapka, Owieczka i Ośmiorniczki.               Sugestie: Do tego dania możesz użyć dowolnych warzyw, które lubisz najbardziej lub które akurat masz pod ręką.      Pytanie: W jaki sposób przechowywać ryby?  Odpowiedź: Najlepiej w zamrażalniku, jeżeli nie zamierzasz w danym dniu czegoś z niej przygotować. Mrożone ryby przechowuj w zamrażalniku owinięte w folię spożywczą. Ryb nie umieszczaj w pobliżu nabiału, dzięki czemu zapobiegniesz przechodzeniu rybnych zapachów na nabiał. Pytanie: Jak poznać, że dana ryba jest świeża?  Odpowiedź: Najłatwiej sprawdzić to poprzez świeży zapach, czerwone skrzela, szkliste oczy oraz łuski, które ściśle przylegają do lśniącej skóry obserwowanej przez Ciebie ryby.      Pytanie: Które z ryb mają najmniejszą liczbę ości?  Odpowiedź: Jest to m.in. sola, sum oraz karmazyn.      Pozostałe porady dotyczące przyrządzania ryb znajdziesz w poście:  - Fish Pie i Surówka z Pora,   - Amarantowa Rybka z Sosem Czosnkowym,   - Fish Burger,  - Makowa Rybka z Warzywami w Białym Winie.      Pin It      