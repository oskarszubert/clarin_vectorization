English Version       Na czas letnich spotkań ze znajomymi przy grillu warto jest mieć kilka sprawdzonych przepisów, które będą smakować zarówno dużym, jak i małym towarzyszom imprezy. Osobiście nie przepadam za potrawami ociekającymi tłuszczem tudzież obficie nim nasączonymi. Co to to nie. Z tej przyczyny przygotowuję frytki w wersji light, czyli na grillu. Nie tracą przy tym swoich walorów smakowych, a wręcz przeciwnie - prowokują do zjedzenia jeszcze większej ich ilości z racji mniejszej zawartości w nich tłuszczu! Kto jest w stanie się temu oprzeć?! Ja zdecydowanie nie :)          Składniki na 2 porcje: 2 duże ziemniaki sól do smaku pieprz do smaku 1/4 łyżeczki sproszkowanego czosnku 1/4 łyżeczki ziół prowansalskich Ziemniaki obierz, pokrój na kształt frytek, obsyp pozostałymi składnikami i ułóż na rozgrzanym grillu. Co ok 15 minut obracaj frytki, aby zapobiec ich przypaleniu. Piecz do momentu, gdy osiągną zadowalającą Ciebie miękkość.     Sugestie: Wybieraj ziemniaki możliwie najdłuższe. Do posypania frytek przed pieczeniem świetnie nadaje się odrobina chilli w proszku. Pytanie: W jaki sposób grillować frytki, aby nie były zbyt suche? Odpowiedź: Przed ułożeniem frytek na grillu możesz je posmarować musztardą lub dowolnym innym sosem, aby podczas pieczenia wchłonęły go.    Pin It      