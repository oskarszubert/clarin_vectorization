English Version       Lubicie piernikowe chatki? Dziś propozycja świątecznego domku z piernika. Czas poświęcony na przygotowanie takiego domku jest niezłą frajdą, dlatego polecam wszystkim, jako urozmaicenie, które do gustu przypadnie nie tylko dzieciom. Zagniećcie aromatyczne ciasto, przygotujcie lukier i przenieście się do kolorowej krainy, pachnącej korzennymi aromatami, w której słychać brzęczące złote dzwoneczki i skrzypiący śnieg, a dookoła widać alejki z barwnymi piernikowymi chatkami w iście zimowej szacie!      Przepis na to ciasto na pierniczki stosuję odkąd zaczęłam je piec, czyli od jakiś 7 lat. Według mnie jest idealne i nigdy nie miałam ochoty na eksperymentowanie z innymi przepisami, ponieważ ten zawsze sprawdzał się tak, jak tego oczekiwałam. Pierniczki z tego przepisu są delikatnie miękkie w środku!          Składniki na moje ulubione ciasto na pierniczki:   2 szkl mąki 6 łyżek miodu  3/4 szkl cukru 1 łyżeczka sody oczyszczonej 2 łyżeczki przyprawy do piernika 2 łyżki masła 1 jajko   Do przesianej mąki wlej rozpuszczony gorący miód i łyżką wyrób ciasto. Dodaj cukier, sodę, przyprawy, masło i jajko. Teraz całość wyrób dłonią na gładkie i miękkie ciasto. Tak przygotowane ciasto od razu jest gotowe do wykrawania z niego kształtów i pieczenia na blasze wyłożonej papierem do pieczenia!    Składniki na lukier znajdziesz w poście Imbirowo - Cynamonowe Ciasteczka na Halloween! Dodatkowo:   cukier kryształ na obsypanie dachu cukier puder na obsypanie dachu             Sugestie: Do ciasta możesz dodać też odrobinę cynamonu lub ulubionego ekstraktu. Jeżeli ciasto jest lepkie, dodaj do niego więcej mąki, jeżeli natomiast jest zbyt kruche, dodaj więcej miodu. W wypadku pierniczków do lukru nie musisz dodawać olejku arakowego, jeżeli nie chcesz. Jeżeli chcesz obsypać dach chatki cukrem kryształem, zrób to zanim lukier na dachu zastygnie!      Pytanie: Jak odmierzać miód naczyniem, aby nie przywierał do niego?  Odpowiedź: Przed wlaniem do naczynia miodu, posmaruj je odrobiną oleju lub oliwy. Pin It      