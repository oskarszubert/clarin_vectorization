English Version        Jako wielbicielka wszelkich kontrastów i ponadczasowego biało - czarnego zestawu kolorów po prostu nie mogłam nie zrobić tych ciasteczek. Wymyśliłam sobie, że moje będą jak kobieta. Słodko - ostre. W ruch poszła spora dawka kakao i przyprawy chilli. W efekcie powstały ciasteczka najbardziej czekoladowe, jakie w życiu jadłam! Niesamowicie intensywny smak kakao przełamywany słodyczą czekolady i pikanterią chilli. Ich smak najbardziej przypomina mi gorzką czekoladę Lindt z dodatkiem chilli właśnie.           Składniki na ok 60 ciasteczek:   1/2 kostki masła 1 szkl cukru pudru 1 jajko 2,5 szkl mąki 1/2 szkl kakao 1/2 - 1 łyżeczka przyprawy chilli  Masło utrzyj z cukrem na kremową masę. Wbij jajko i miksuj, aż wszystko dokładnie się połączy. Dodaj pozostałe składniki i wyrób dłonią na jednolitą masę. Rozwałkuj na ok 5 mm i wycinaj ciasteczka. Piecz na blasze wyłożonej papierem do pieczenia w 180C przez ok 10 minut.           Składniki na polewy:   1 tabliczka białej czekolady 1 tabliczka mlecznej czekolady   Każdą czekoladę rozpuść osobno w kąpieli wodnej i smaruj nią ostudzone na kratce ciasteczka.            Sugestie: Ciasteczka przechowuj w szczelnym pojemniku.           Porady dotyczące czekolady i pieczenia ciasteczek znajdziesz w poście - Imbirowo - Cynamonowe Ciasteczka na Halloween, - Kruche Maślane Ciasteczka,  - Ciasteczka z Karmelizowanym Bekonem i Kawałkami Czekolady, - Lody z Brownies, - Czkoladowe Muffinki ze Śliwkami i Kawałkami Czekolady.      Pin It      