English Version       Chcesz dobrze zjeść, ale nie masz czasu na mozolne stanie przy garach? Cóż, w tej sytuacji nie pozostaje Ci nic innego jak tylko zamówić coś na dowóz. Żartuję oczywiście! Kurczak nigdy nie zostawi Cię w sytuacji bez wyjścia! Błyskawicznie, zrobisz z niego pyszne danie, które swoim aromatem i smakiem będzie kusić, kusić i kusić... aż do ostatniego kawałka. Chcesz się przekonać? Wiesz co robić. Słodycz cząstek ananasa zanurzonych w cudownie oranżowym sosie jest doskonałym sposobem na podkreślenie delikatnego smaku kurczaka, a dziki ryż świetnie komponuje się z tym połączeniem, jednocześnie nie pozwalając na zdominowanie całości przez intensywny posmak kurczaka.           Składniki na dwie porcje kurczaka curry z ananasem:   2 filety z piersi kurczaka 1/2 cebuli 1 łyżka masła 6 talarków ananasa 350ml śmietany 12% 1/2 łyżeczka curry 1/2 łyżeczki ziół prowansalskich szczypta chilli Filety pokrój na drobne kawałki i rzuć je na patelnię wypełnioną do połowy wrzątkiem. Przykryj ją pokrywką. Na drugiej patelni podsmaż drobno pokrojoną cebulę. Gdy cebulka będzie gotowa, przełóż ją do miseczki, umyj i osusz patelnię, a następnie na rozgrzaną dodaj ananasa pokrojonego na kawałki i podsmażaj tym razem na maśle przez ok 2min. Kiedy kawałki kurczaka będą już białe, zarówno na zewnątrz, jak i wewnątrz, wylej pozostałą wodę z patelni, wlej na nią śmietanę, dodaj usmażoną cebulkę i ananasa, następnie curry, zioła i chilli. Duś pod przykryciem ok 2min.          Składniki na przygotowanie dzikiego ryżu:   1 torebka dzikiego ryżu 1 łyżka oliwy 1 łyżeczka soku z cytryny Ryż ugotuj wg zaleceń na opakowaniu z dodatkiem oliwy i soku z cytryny. Odcedź i podawaj.                 Sugestie: Do sosu zamiast śmietany możesz użyć mleka, jeśli chcesz ograniczyć jego kaloryczność.             Pytanie: Co zrobić, żeby ryż po gotowaniu wciąż był biały?  Odpowiedź: Gotuj go w wodzie z dodatkiem soku z cytryny.      Pytanie: Jak ugotować sypki ryż? Odpowiedź: Przed gotowaniem mocz go 15-20min w lodowatej wodzie. Następnie gotuj go z dodatkiem oliwy, a po ugotowaniu i odcedzeniu wymieszaj dokładnie z 1 lub 2 łyżkami masła. Pytanie: Co zrobić, żeby ananas nie rozpadał się podczas smażenia? Odpowiedź: Smaż go osobno na dużym ogniu, nie łącząc z innymi składnikami dania.     Pin It      