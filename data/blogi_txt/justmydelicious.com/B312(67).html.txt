English Version       Czy ja wiem, czy one są takie pączkowe? Ktoś się chyba nieco zagalopował przy tworzeniu dla nich nazwy. Jednak co jak co, ale pyszne to one są i to trzeba im przyznać. Ciasto jest zupełnie jakieś takie hmm... no ja do tej pory tego typu ciasta jeszcze nie jadłam. Za to w ciągu dwóch dni robiłam je już dwa razy, więc zawzięcie nadrabiame. Zresztą nie ma się co dziwić, że takie dobre, skoro jako pierwsze przyrządziłam je przy użyciu KitchenAida, o którym wspominałam już w poście pasta ze śledzi. A przy okazji muszę stwierdzić, że jeszcze tak porządnie utartego masła z cukrem to ja w życiu nie miałam. Więc może też przez to są takie pyszne. Poza tym prawie do złudzenia przypominają cynamonowe ciasteczka, jak Cini Minis, a to dobry znak. Przepis ląduje oczywiście do zbioru przepisów w serii Karnawał z Just My Delicious.       Składniki na 6 muffinów: 1/2 szkl cukru 1/4 szkl masła szczypta cynamonowych kryształków 1/2 szkl mleka 1 łyżeczka proszku do pieczenia 1 szkl mąki pszennej   Cukier utrzyj z masłem. Dodaj pozostałe składniki i całość zmiksuj na jednolitą masę. Ciasto nałóż do papilotek i piecz w 180C przez ok 25-30minut.          Składniki na posypkę: 70g masła 1/2 szkl cukru 1 łyżeczka cynamonu   Masło roztop, a kiedy muffiny się już upieką, wyjmij je z papilotek i zanurzaj całe w maśle. Teraz siup do miseczki, w której jest wymieszany cukier z cynamonem i do buzi! :)          Sugestie: Fajnym pomysłem byłoby naszprycowanie tych muffinek konfiturą, podobnie jak to się robi z pączkami :) wierzch muffinek możesz też potraktować polewą czekoladową i obsypać posypką! Te muffinki są bez dodatku jajek!      Inne propozycje wraz z poradami dotyczące pączków znajdziesz w poście:  - Oliebollen, czyli Holenderskie Pączki z Bakaliami,   - Jesienne Cynamonowe Pączki jak Żołędzie,   - Mini Pączki z Serem Twarogiem bez Drożdży. Pin It      