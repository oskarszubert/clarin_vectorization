English Version       Pomysł na przygotowanie tych filiżanek zrodził się, podczas pieczenia domku z piernika. Łatwe w przygotowaniu i jednocześnie przepyszne filiżanki wypełnione kremową czekoladą wprawiają w rewelacyjny nastrój podczas mroźnych i pozbawionych słońca popołudniowych chwil. Dodatek chłodnej śmietany działa orzeźwiająco, a przy okazji przełamuje słodycz czekoladowego kremu. Poza tym, te filiżanki możesz wypełnić zarówno kremem na ciepło, jak i na zimno! Przekonaj się sama, jakie są smaczne :)   Składniki na ciasto do przygotowania filiżanek znajdziesz w poście domek z piernika. Gotowym ciastem wyłóż gładkie formy na muffiny i piecz aż będą rumiane w 180C. Przed wyjęciem poczekaj, aż ostygną.      Składniki na przygotowanie czekoladowego kremu:  1 tabliczka czekolady mlecznej  50g kremówki   Czekoladę rozpuść w kąpieli wodnej i wmieszaj w nią kremówkę. Całość zmiksuj przez chwilę na niskich obrotach tak, aby masa była puszysta. Przygotowaną w ten sposób masę nakładaj do ostudzonych filiżanek.      Dodatkowo:   1/4 tabliczki mlecznej czekolady bita śmietana odrobina kakao Czekoladę roztop w kąpieli wodnej i namaluj nią na pergaminie kształt uszka filiżanki. Pozostaw do zastygnięcia, a potem przytwierdź do upieczonej filiżanki przy pomocy np. lukru. Bitą śmietanę nałóż na wierzch filiżanek i spożytkuj kakao do obsypania całości.        Sugestie: Po nałożeniu czekoladowego kremu do poszczególnych filiżanek możesz je włożyć na jakiś czas do lodówki, aby trochę się ochłodziły.      Pytanie: W jaki sposób utrzymać sztywność bitej śmietany?  Odpowiedź: W tym celu dodaj do niej trochę rozpuszczonej wcześniej żelatyny. Możesz też w trakcie ubijania wlać do niej ok pół łyżeczki soku z cytryny i odrobinę cukru pudru, lub po prostu ubić ją z cukrem żelującym zamiast zwykłym, wykorzystując proporcję: łyżka cukru na 100ml śmietany.     Pin It      