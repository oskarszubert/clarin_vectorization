English Version       Nawet podczas upalnych dni, od czasu do czasu mam ochotę na wielką obiadową ucztę. Wtedy zazwyczaj pojawia się u nas mięso z rozmaitymi dodatkami. I tym razem nie było inaczej. Intensywnie ziołowy filet z kurczaka w panierce, przełożony warstwą pikantnej kapusty, ziemniaki w mundurkach i świeże, soczyste mango polane miętowym pesto doskonale spełniło swoją rolę. Danie jest sycące, jego poszczególne smaki bardzo fajnie przeplatają się ze sobą nawzajem, jednocześnie tworząc idealne połączenie. A żeby równie pysznie zakończyć obiad, podałam świeżo wyciśnięty sok z marchwi i jabłek. Warto było :) Składniki na przygotowanie mięsa:   2  piersi z kurczaka 3 łyżki ziół prowansalskich jajko bułka tarta   Filety lekko rozbij tłuczkiem do mięsa. Z dłuższego boku każdego fileta odetnij kawałek. Następnie całość obsyp obficie ziołami i pojedynczo wkładaj każdy kawałek do rozmąconego jajka, by po chwili obtoczyć go w bułce tartej. Tak przygotowane mięso smaż do uzyskania złocistego koloru na niewielkim ogniu.      Składniki na przygotowanie pikantnej kapusty:   ok 250g kapusty kiszonej 3 łyżki koncentratu pomidorowego 3 łyżki pikantnego ketchupu 1 łyżka oliwy odrobina posiekanej papryczki piri piri 2 łyżki cukru   Kapustę podduś przez ok 15 min z niewielkim dodatkiem wody. Gdy zmięknie, a woda wyparuje, dodaj pozostałe składniki i mieszaj jeszcze przez ok 3 min na małym ogniu.       Składniki na miętowe pesto:   8 dużych listków świeżej mięty 1 łyżka oliwy Umytą i osuszoną miętę posiekaj bardzo drobno, a na końcu dodaj oliwę. Wymieszaj i podawaj.       Połączenie:   Filety przełóż kapustą (węższy połóż na górze). Na wierzchu dodaj świeże, pokrojone mango, a całość polej pesto. Dołóż ugotowane ziemniaki w mundurkach i oblej je oliwą, na środku każdego robiąc kleksy z ketchupu. Na końcu wysyp na talerz pozostałe mango, polewając je miętowym pesto.      Składniki na sok z marchwi i jabłek:   4 marchewki 2 jabłka 1/4 łyżeczki cynamonu sok wyciśnięty z 1/2 cytryny   Marchewki i jabłka przepuść przez sokowirówkę. Dodaj cynamon i sok z cytryny. Wymieszaj i rozlewaj.    Pytanie: W jakiej ilości tłuszczu smażyć kotlety i ryby? Odpowiedź: Powinny być one zanurzone mniej więcej do połowy w tłuszczu.    Pin It  