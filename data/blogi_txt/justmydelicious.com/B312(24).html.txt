English Version        Zdecydowanie potrzebowałam orzeźwienia. Dookoła było zbyt sucho, zbyt duszno i zbyt przytłaczająco. Wystarczyło kilka chwil spędzonych w kuchni, by poczuć orzeźwiający chłód i przyjemną słodycz. Jest to moja wariacja na temat miętowych pastylek dostępnych w sklepach. Różni się jedynie mniejszą elastycznością miętowej masy po schłodzeniu, a poza tym smak jest praktycznie identyczny. Zdecydowanie do powtórzenia!          Składniki na miętowe pastylki:   ok 400g cukru pudru ok 6 łyżek wody ok 20 kropel kropli żołądkowych Cukier puder połącz w miseczce przy użyciu widelca z wodą oraz kroplami na gładką masę, konsystencją przypominającą plastelinę. Następnie wyłóż ją na pokrytą papierem do pieczenia gładką powierzchnię na ok 0,5cm wysokości i całość włóż do lodówki na ok 1h.      Składniki na polewę czekoladową:   1 tabliczka czekolady 30g masła 4 łyżki kakao  1 łyżka kremówki   Czekoladę roztop na małym ogniu razem z masłem, dodając kakao oraz kremówkę. Mieszaj cały czas, aby mikstura się nie przypaliła. Przestań, gdy polewa osiągnie jednolitą i gęstą konsystencję. Odstaw ją na bok, aby ostygła.       Kiedy polewa jest już chłodna, a miętowa masa zastygła, pora na przygotowanie domina. W tym celu wyciągnij z lodówki masę i pokrój ją na dowolne prostokąty. Następnie każdy z nich pomaluj polewą czekoladową używając pędzelka. Gdy skończysz zabawę w artystę/-kę, włóż przygotowane domino do lodówki.           Sugestie: Domino, czyli miętowe pastylki w czekoladzie, przechowuj w lodówce. Świetnie smakują jako dodatek do filiżanki espresso!    Pytanie: Czym zabarwić masę cukrową? Odpowiedź: Proponuję dodać do niej kilka kropel barwnika spożywczego lub naturalnych soków owocowych, albo warzywnych (np. soku z buraków, marchwi, pomidorów).       Pin It      