English Version       To moje pierwsze wytrawne muffinki i dziwię się, że dopiero teraz je zrobiłam. Chociaż z drugiej strony mam tyle pomysłów na te w wersji słodkiej, że ciężko było się zatrzymać i obrać kierunek na wytrawne, których do tej pory zupełnie nie znałam. A szkoda, bo smakują na prawdę świetnie i na dodatek bardzo podoba mi się ich wygląd. Z zewnątrz prezentują się niepozornie, ale za to ich środek skrywa pyszną, warzywną niespodziankę. A niespodzianki przecież lubi każdy. Te muffinki z pewnością natomiast lubię ja.        Składniki na ok 12 muffinek z brokułami:   12 części brokułów 275g masła 50g cukru 3 jajka 300g mąki pszennej 1 łyżeczka proszku do pieczenia 1 łyżeczka kurkumy 1/2 łyżeczki papryki 1/2 łyżeczki soli Brokuły podgotuj przez ok 4 minuty w wodzie, a następnie dokładnie osusz. Masło ubij na puszystą masę za pomocą miksera. Dodaj cukier i ponownie ubij. Teraz pora na dodanie jajek i ubicie całości, a następnie dosypanie pozostałych składników. Staraj się to zrobić sprawnie. Do formy na muffinki nałóż po jednej łyżce ciasta, włóż po jednej części brokułów, a teraz przykryj brokuły ok dwiema łyżkami ciasta. Piecz w 180C przez ok 30 minut, aż Twoje muffinki będą złociste.            Sugestie: Podczas przygotowywania tych muffinek jajko powinno mieć temperaturę pokojową. Te muffinki doskonale sprawdzą się też jako dodatek do np. kremowej zupy grzybowej, pomidorowe, z zielonego groszku... Świetnie też smakują z dodatkiem gęstego sosu grzybowego!      Pytanie: Dlaczego brokuły powinno się gotować krótko, czyli blanszować?  Odpowiedź: Ponieważ zapobiegnie to nadmiernej utracie koloru, soków, witamin i soli mineralnych.      Pytanie: Jakie brokuły wybierać?  Odpowiedź: Na pewno te, które odznaczają się intensywnym zieloną lub zielono - fioletową barwą, bez pożółkłych miejsc. Powinny mieć też kwiaty ściśle do siebie przylegające oraz jędrny trzon. Wielbicielom słodkich muffinek polecam:  - Waniliowe Muffiny z Krówkami, Ptysiami i Karmelem,  - Czkoladowe Muffinki ze Śliwkami i Kawałkami Czekolady,   - Muffinki Kokosowe i Inne, - Kakaowo-Cynamonowo-Kawowe Muffiny z Czekoladą Przełożone Masą Kokosową,   - Muffinki Chałwowe.     Pin It      