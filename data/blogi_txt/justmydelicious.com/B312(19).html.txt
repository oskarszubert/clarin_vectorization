English Version        Do tej pory z jabłkami tego typu dania przygotowywałam w formie racuchów lub pancakes. Szybkie, bezproblemowe i do tego każdemu wychodzą. O tym, że pyszne, to już nawet dodawać nie muszę. Tym razem powstały równie smaczne placuszki z kawałkami jabłek na wierzchu. Wizualnie ta wersja wydaje mi się nieco bardziej wykwintna od tych tradycyjnych, a w niektórych sytuacjach to się ceni. Natomiast, jeśli chodzi o smak, to od razu można się w nim zakochać. Szczególnie podczas jesieni oraz zimy, gdy takie potrawy częściej chcemy widzieć na swoim talerzu. To z pewnością za sprawą czekolady i jabłek, które podane w tej wersji zachowują znacznie więcej świeżości, od tych wrzuconych prosto do ciasta, zamieszanych i wylanych na patelnię. Dlatego też warto sprawdzić, która z nich bardziej Ci posmakuje :)         Składniki na czekoladowo-cynamonowe placki z jabłkami:   1 jajko 300g mąki pszennej 1 tabliczka roztopionej czekolady mlecznej 1/2 łyżeczki cynamonu  200ml mleka 1 łyżka oleju  50g cukru 1/2 łyżeczki proszku do pieczenia 2 jabłka Wszystkie składniki połącz ze sobą na jednolitą masę. Gotowe ciasto wylewaj na rozgrzaną patelnię, na wierzchu ułóż cienko pokrojone plasterki jabłka lekko je dociskając. Smaż na średnim ogniu pod przykryciem. Gdy spód placuszków będzie łatwo odchodzić od patelni, przewróć je na drugą stronę i smaż jeszcze przez około minutę.             Do dekoracji:  cukier puder Sugestie: Jeżeli ciasto ma zbyt ciekłą konsystencję, dodaj do niego trochę mąki. Jeżeli jest zbyt zwarte, dodaj więcej mleka. Spróbuj też wersji cynamonowej bez czekolady!      Pytanie: Jak zrobić cukier puder?  Odpowiedź: Cukier kryształ zmiel w młynku do kawy lub rozkrusz go wałkiem do ciast.     Pozostałe porady dotyczace placuszków/naleśników znajdziesz w poście Coffee Pancakes pod Kawowo-Czekoladową Polewą, Naleśniki z Nutellą i Kiwi oraz Jabłkowy Torcik Naleśnikowy w Czekoladzie.   Pin It  