English Version       Kokosanki przypominają mi śnieżne kule z mnóstwem oszronionych śnieżynek, które migoczą radośnie w blasku zimowego słońca. Dziś sypnął pierwszy w tym roku śnieg. Co prawda marny, ale zawsze to jakiś początek. Z tej okazji u nas w kuchni też zrobiło się śnieżnie za sprawą kokosanek właśnie. Proponowane przeze mnie kokosanki są miękkie, cytrusowe i delikatnie ciągnące w środku, dlatego nie powinien dziwić fakt, że zniknęły w równie szybkim tempie, w jakim zostały przygotowane. Taki słodki akcent na rozpoczęcie zimy. Składniki na ok 24 kokosanki:   2 jajka 200g cukru pudru 200g płatków kokosowych kilka kropel olejku cytrynowego   Żółtka utrzyj z cukrem, stopniowo dodając wiórki kokosowe oraz olejek. Białka ubij na sztywną pianę. Teraz połącz białka z żółtkami i dokładnie wymieszaj, aby masa była jednolita. Powstałą masę nakładaj na wyłożoną papierem do pieczenia blachę używając np. łyżeczki, za pomocą której formuj odpowiedni kształt swoich kokosanek. Piecz w 170C przez ok 20 minut.           Sugestie: Podczas pieczenia przeprowadź próbę suchego patyczka, aby określić, czy Twoje kokosanki wymagają jeszcze trochę czasu w piekarniku, czy nie. Do masy możesz dodać 2 łyżki mąki ziemniaczanej, jeśli chcesz aby były bardziej zwarte. Polecam też oblanie ostudzonych kokosanek polewą czekoladową tworząc np. wzór pasiasty.           Pytanie: Czy jajko posiadające krwawą plamkę można bezpiecznie jeść?  Odpowiedź: Tak, ponieważ krwawa plamka powstała na skutek pęknięcia naczynia krwionośnego na powierzchni żółtka i należy ją po prostu usunąć.     Pin It  