English Version       Ooo tak! W tych muffinkach jest wszystko co najlepsze. Z modroklejkowymi smakami dzieciństwa włącznie. Po prostu nie możesz się od nich odlepić! Nie ma się jednak czemu dziwić, skoro zawierają w sobie krówki - ciągutki oraz lepki karmel skutecznie zlepiający neutralne w smaku groszki ptysiowe. Tak nawiasem mówiąc, to ich neutralny smak nabiera szczególnie pysznego charakteru pod wpływem połączenia z karmelem, ale ciii... Jakby jednak nie było, to zjadłam tylko kilka. No dobra, o kilka za dużo. Liczę za to na moją niezastąpioną przemianę materii i już obmyślam plan powtórki. Mam jednak dylemat, pomiędzy dzisiejszymi, czekoladowymi ze śliwkami, a tymi z masą kokosową.        Składniki na 12 muffin z krówkami:    2 szkl mąki pszennej 1 szkl mleka 1 łyżeczka proszku do pieczenia 1 op cukru wanilinowego 3/4 szkl cukru 1 jajko 12 ciągnących się w środku krówek   Wszystkie składniki oprócz krówek wymieszaj ze sobą np. za pomocą drewnianej łyżki. Do foremek na muffinki nakładaj po 1,5 łyżce ciasta. Wszystkie krówki przekrój na dwie części, obtocz w odrobinie mąki i po dwie połówki wrzucaj na ciasto w foremkach. Przykryj je warstwą łyżki ciasta i piecz w 180C przez ok 20 - 25 minut.           Składniki na przygotowanie karmelu znajdziesz w poście sos karmelowy. Nie dodawaj jednak do niego śmietanki.           Wykończenie:  Gdy muffinki ostygną, odetnij nożykiem ich czubek, aby miały płaski wierzch. Wylej na nie odrobinę sosu bursztynowego karmelowego sosu i układaj na nim ptysie. Każdą warstwę polewaj strużką karmelu. Na końcu całą wieżyczkę również oblej karmelowymi strużkami, aby ptysie dokładnie się zlepiły ze sobą. Odstaw do zastygnięcia.           Sugestie: Muffiny świetnie będą smakować, jeśli do ciasta dodasz odrobinę cynamonu! Ptysiowo - karmelowe wieżyczki możesz też zrobić osobno na papierze do pieczenia, a gdy zastygną przełożyć je na wierzch muffinek. Pytanie: Co zrobić, jeśli karmel mi się skrystalizował? Odpowiedź: Dodaj do niego ok łyżki wody i ponownie podgrzej na małym ogniu cały czas mieszając i czekając, aż się rozpuści. Pin It      