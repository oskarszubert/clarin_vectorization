English Version       Tata niecierpliwie krzątał się gdzieś koło nas w kuchni, a my z Mamą piekłyśmy ciasta. Jedno piekłam ja dla Mamy na Dzień Mamy, a drugie piekła Mama na moje imieniny. W ferworze słów, śmiechów i pasjonujących opowiastek tworzyłyśmy rozmaite pyszności, a ile było przy tym radości! I tak sobie dziś rozmyślając stwierdziłam, że największą niespodzianką będzie mój niespodziewany przyjazd do domu właśnie dzisiaj. Jak pomyślałam, tak też robię. Dlatego też właśnie jestem w trakcie pieczenia tych muffinek (podwójna porcja!) i pakowania :) Składniki na 12 puszystych muffinek kokosowych:   2 i 1/2 szkl mąki pszennej 1 szkl cukru 2 łyżeczki proszku do pieczenia 1 łyżeczka sody  1/2 szklanki wiórków kokosowych 1/2 kostki roztopionego masła 2 jajka kilka kropel olejku migdałowego 3/4 szkl mleka   Do dekoracji:   1/3 szkl wiórków kokosowych Wszystkie składniki połącz ze sobą niedokładnie łyżką i nakładaj do formy na muffinki. Wierzch obsyp obficie wiórkami kokosowymi i piecz w temp 180C przez ok 15-20min.       Sugestie: Ja do części tych muffinek dodałam również rodzynki, kawałki czekolady mlecznej oraz odrobinę rumu. Zdecydowanie polecam! Smacznego!  Pin It      