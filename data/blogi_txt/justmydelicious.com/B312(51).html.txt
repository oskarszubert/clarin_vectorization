English Version       Z reguły nie lubię, gdy mi coś pod zębami chrupie, jednak kruchym i maślanym ciasteczkom obsypanym lśniącymi kryształkami cukru nie potrafię się oprzeć. No nie mogę i już. Znikają w tempie ekspresowym, nie zostawiając po sobie nawet okruszków. Swój urok mają przede wszystkim jedzone ot tak, bez okazji. Spróbujesz? Chrup, chrup, chrup... Składniki na ok 50 chrupiących ciasteczek:   200g masła 600g mąki pszennej krupczatki 200g cukru pudru 2 jajka 2 łyżeczki cukru wanilinowego 1 łyżka rumu 1/2 łyżeczki proszku do pieczenia   Wyciągnięte prosto z lodówki i pokrojone na drobne kawałki masło połącz przy użyciu widelca z mąką. Następnie dodaj wszystkie pozostałe składniki i całość wyrób na jednolitą masę. Gdy skończysz, ciasto od razu rozwałkuj i foremkami wykrawaj z niego wybrane kształty. Teraz ciasteczka przełóż na blachę do pieczenia.           Do dekoracji:   ok 50g cukru kryształu Wyłożone na blasze ciasteczka równomiernie obsyp cukrem, po czym piecz w 180C przez ok 15 minut.         Sugestie: Zamiast rumu możesz również dodać ekstrakt z wanilii lub jakikolwiek inny olejek do ciast. Proponuję też dodanie do ciasta startej skórki z dwóch cytryn lub pomarańczy! Jeżeli wolisz wersję kawową, dodaj do ciasta kilka łyżek naparu z kawy. Postępuj podobnie, gdy chcesz stworzyć ciasteczka herbaciane-wtedy napar z kawy zastąp naparem z herbaty. Ciasteczka idealnie smakują przegryzane świeżymi malinami!        Pytanie: Co zrobić, aby ciasto przygotowane na kruche ciasteczka było bardziej zwarte podczas ich wykrawania?  Odpowiedź: Tuż po wyrobieniu włóż ciasto na ok 30 min do lodówki lub włóż do niej tylko część ciasta, a z pozostałej części wykrawaj ciasteczka. Gdy skończysz wykrawać ciasteczka, dobierz z lodówki kolejną partię schłodzonego ciasta, a czynność powtarzaj aż do wykończenia ciasta znajdującego się w lodówce.    A tutaj znajdziesz radę, co zrobić, aby ciasteczka nie łamały się podczas ściągania ich z blachy.     Pin It      