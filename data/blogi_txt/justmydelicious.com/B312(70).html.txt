English Version       Nie jestem sprecyzowana, czy bardziej lubię mięso, ryby, czy też potrawy mączne. Jest to uzależnione od nastroju, pogody, smaku i tego, co jest akurat dostępne. Zawsze jednak staram się jeść duuużo warzyw i owoców w rozmaitych postaciach. Tym razem postawiłam na kiwi. Nie lubię tych kwaśnych, więc kilka dni poleżały sobie na parapecie w słoneczku, aż w końcu nadeszła ich godzina. Pyszna, soczysta i słodka. Smak kiwi doskonale współgrał z naleśnikiem i Nutellą, a przygotowane porcje rozeszły się w zastraszającym tempie. Będzie powtórka :)             Składniki na naleśniki:   ok 500ml mleka 2 jajka 1 łyżeczka kurkumy 150g cukru ok 300g mąki pszennej Wszystkie składniki roztrzepać trzepaczką lub krótko zmiksować. Porcje gotowego ciasta wylewać na patelnię i smażyć z obu stron. Składniki na nadzienie:   Nutella kilka sztuk kiwi    Gotowe naleśniki posmaruj Nutellą, a następnie nałóż cząstki obranego kiwi.      Do dekoracji:   kilka sztuk kiwi   Kiwi zmiażdż widelcem i nałóż na wierzch przygotowanych naleśników. Sugestie: Dodatek kurkumy nada żółtego koloru naleśnikom. Jeżeli nie przepadasz za kiwi, zastąp je swoimi ulubionymi owocami :) Możesz również wykorzystać proponowaną ostatnio przeze mnie wersję białego kremu "nutella"!    Pytanie: Co zrobić, żeby naleśniki były bardziej puszyste? Odpowiedź: Zmiksuj ciasto! Najlepiej na niskich obrotach.      Pin It      