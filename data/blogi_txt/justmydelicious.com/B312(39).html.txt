English Version       Dowód na to, że prosto i szybko wcale nie oznacza gorzej. Na dania z jajek zapraszałam Cię tutaj, lub chociażby tu. Teraz tym bardziej sprawdzą się na Wielkanocnym stole! O, a co powiesz na kwadratowe jajko? Sam / - a widzisz, że pomysłów jest sporo, a jedynie wyobraźnia jest ograniczeniem. Dziś kolejny pomysł, równie smaczny i banalny. Rzekłabym nawet, że babciny, ponieważ to danie często przygotowywała moja babcia. A jak wiadomo, babcie wiedzą co dobre :)         Składniki na purée ziemniaczane znajdziesz w poście Warkocze z Filetów z Indyka z Kremowym Purée Ziemniaczanym. Dodaj do niego odrobinę kryształków bazylii dla wzmocnienia efektu oraz 1/2 dużej puszki zblenderowanego groszku konserwowego!   Składniki na przygotowanie sosu:  1/2 szkl wrzątku 1 mały słoiczek chrzanu 350g kwaśnej i gęstej śmietany 2 łyżki mąki pszennej sól pieprz Do wrzątku dodaj chrzan, następnie śmietanę i zamieszaj dokładnie. Kiedy całość będzie gorąca odlej trochę sosu do szklanki i wymieszaj z mąką tak, aby konsystencja była jednolita. Teraz przelej to do rondelka z sosem i energicznie mieszaj wszystko, aż zgęstnieje. Dodaj sól, pieprz i już. Ugotowane na twardo jajka i przekrojone na pół polej sosem. Jeżeli chcesz sosem możesz oblać również część ziemniaczanego purée! Obsyp zieloną cebulką i podawaj.       Sugestie: Danie najlepiej smakuje na ciepło.      Pytanie: Co zrobić, aby jajka łatwiej się obierały?  Odpowiedź: Do wody dodaj odrobinę soli. Inne propozycje na potrawy z jajek wraz z poradami znajdziesz w poście:  - Balonowe Serce z Parówki,   - Jajko w Koszulce na Purée z Bobu z Pikantnym Sosem Malinowym,   - Kwadratowe Jajko na Twardo.     Pin It      