English Version       Jeżeli masz ochotę na coś słodkiego, a jednocześnie nie pozbawionego całkowicie witamin, polecam tę wersję jabłek. Robi się je szybko, podobnie też szybko się zjada, ponieważ są bardzo smaczne i chrupiące. Powłoka złocistego karmelu obsypanego duszkami doskonale współgra z delikatnie kwaśnym smakiem jabłek Granny Smith oraz z ich chrupkością. Ot, taka jesienna propozycja na popołudniową, zdrową przekąskę.       Składniki na przygotowanie dwóch jabłek w karmelu:   2 jabłka Granny Smith  szklanka cukru 1/2 szklanki wody 2 drewniane patyczki   Jabłka umyj i osusz. Cukier wsyp do rondelka, zalej wodą i podgrzewaj na niewielkim ogniu. Cały czas mieszaj, aż do całkowitego rozpuszczenia się cukru z wodzie. Gdy już się rozpuści, przestań mieszać i pozwól, by mikstura nabrała złotego odcieniu. Kiedy tak się stanie zdejmij ją z ognia. W jabłka wbij patyczki i zanurz je w karmelu, tak aby je oblepił. Jabłka przełóż na pergamin i od razu przyklej do nich duszki. Sugestie: Zamiast patyczków możesz użyć gałązek, natomiast duszki możesz zastąpić dowolną posypką. Karmel możesz też zabarwić dodając do niego wybrany barwnik spożywczy. Pytanie: Jak mrozić jabłka?  Odpowiedź: Obierz je i zetrzyj na tarce. Możesz dodać do nich również inne owoce. Całość wsyp do woreczka, szczelnie zamknij i włóż do zamrażarki. Taka mieszanka jest idealna na ekspresowe przygotowanie crumble!     W tym roku jest to już ostatnia propozycja w serii Halloween z Just My Delicious. Wszystkie dania na Halloween znajdziesz w sugerowanym przeze mnie menu. A na kolejną serię zapraszam już za rok! Pin It      