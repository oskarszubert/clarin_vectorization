English Version       Ogołocone z ciasteczek zakamarki + gotowe ciasto francuskie w lodówce + niewiele czasu = smakowite joulutorttu. Wersja nieco bardziej letnia i kolorowa, niż klasyczna z konfiturą, jednak równie pyszna. Te kwiatuszki są tak delikatne w smaku, że można popaść w niekontrolowane "no to wezmę jeszcze jedno na drogę... albo lepiej dwa!". Częstujcie się i Wy :)       Składniki na ok 40 ciasteczek joulutorttu: opakowanie gotowego ciasta francuskiego   Ciasto francuskie podziel na równe kwadraty. Poszczególne kwadraty natnij wewnątrz w każdym rogu tworząc nacięcie w kształcie kąta prostego, jednak pomiędzy nacięciami na każdym boku pozostaw część bez nacięcia. Teraz zewnętrzne rogi zagnij do środka kwadratu, jednocześnie dociskając lekko, w celu ich sklejenia. Piecz na blasze wyłożonej papierem w temp. 180C przez ok 12 min.   Do dekoracji: tabliczka mlecznej czekolady opakowanie M M`s bez orzeszków   Na środek chłodnych ciasteczek nakładaj odrobinę roztopionej czekolady, a na niej układaj M M`s. Gotowe odstaw w chłodne miejsce (np. do lodówki), aby czekolada zastygła. Sugestie: Te ciasteczka zazwyczaj przygotowywane są i zapiekane z dodatkiem konfitury, zamiast czekolady i M M`s, a na końcu posypywane cukrem pudrem. Wersja z konfiturą jest godna polecenia szczególnie zimą :) Pozostałą roztopioną czekoladą możesz oblać wierzch ciasteczek cieniutkimi strużkami. Pytanie: W jakiej temperaturze piec ciasto francuskie? Odpowiedź: Zalecana temperatura to 230-250C. Polecam wcześniej zapoznać się ze swoim piekarnikiem i jego możliwościami :) Pin It      