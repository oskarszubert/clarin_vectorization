English Version       Jak pewnie zauważyliście bardzo lubię biedronki, szczególnie kiedy są kolorowe :) W kuchni są one o tyle fajne, że z łatwością na różnych  smakołykach można przygotować ich podobiznę, a po kilku chwilach zajadać się nietuzinkowym przysmakiem. Takie muffinki natomiast rozweselą zarówno małych, jak i tych większych łakomczuchów. Dodatek kwiatów hibiskusa sprawia, że muffiny te są delikatnie kwaskowate, a jedna to zdecydowanie za mało. Przy robieniu tych muffinek wykorzystałam przepis na to ciasto, ponieważ jest tak pyszne i delikatne, że nie sposób mu się oprzeć. Składniki na przygotowanie ciasta znajdziesz w poście muffiny jak pączki, czyli donut muffins. Do ciasta dodaj 3 - 4 łyżki kwiatów hibiskusa.   Składniki na przygotowanie masy cukrowej znajdziesz w poście tort z dulce de leche, masą cukrową i pszczółkami. Do gotowej masy użyj czerwonego, niebieskiego i czarnego barwnika w paście, który wg mnie jest znacznie bardziej wydajny i intensywny niż barwniki w płynie.           Inne propozycje na wykorzystanie masy cukrowej znajdziesz w poście: - Cytrynowe Ciasteczka z Lukrem, - Tort z Dulce de Leche, Masą Cukrową i Pszczółkami.     Pin It      