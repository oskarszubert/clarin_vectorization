English Version      Na każdym spotkaniu ze znajomymi przede mną na stoliku stała zamówiona z nieskrywaną radością ukochana kawa latte lub mrożona. Delektując się nią, marzyłam o tym, aby z każdym kolejnym łykiem jej przybywało... Niestety po pewnym czasie tej rozpusty, po wypiciu kawy zaczynałam czuć się niekomfortowo, dlatego kierując się rozsądkiem postanowiłam radykalnie ograniczyć jej picie. Wczoraj jednak, tak intensywnie myślałam o smaku i zapachu kawy, że zdecydowałam się na zamiennik. Buszowałam po kuchni, jednocześnie rozważając mnóstwo zaskakujących pomysłów, aż w końcu powstały najsmaczniejsze pancekes jakie do tej pory robiłam. Delikatne, niesamowicie puszyste i jeszcze ten zapach... A kiedy zostały oblane ciepłą, gęstą, przepięknie błyszczącą polewą, to już więcej mi do szczęścia nie było potrzebne. Mój absolutny ideał wsród pancaków. Jest to również doskonała odmiana dla wszechobecnych w sieci wersji tradycyjnych oraz tych z owocami. Składniki na ok 30 mini pancaków:   450ml mleka jedno jajko 4 łyżki kawy rozpuszczalnej  500g maki pszennej 200g cukru łyżeczka oleju 1/2 łyżeczki sody oczyszczonej 2 łyżeczki proszku do pieczenia   Mleko wymieszaj z jajkiem i kawą rozpuszczoną w ok trzech łyżkach wrzątku. Dodaj mąkę, cukier, olej, sodę i proszek do pieczenia, łącząc wszystko w bardzo gęste ciasto. Nakładaj go łyżką na rozgrzaną patelnię i smaż pod przykryciem na małym ogniu ok 1-2 minut z każdej strony.     Składniki na kawowo-czekoladową polewę:  3 łyżki masła 2 łyżki śmietany 3 łyżki kawy rozpuszczalnej  5 łyżek cukru 2 łyżki miodu  8 łyżek kakao   Do roztapiającego się masła dodawaj stopniowo pozostałe składniki cały czas mieszając, aż do uzyskania jednolitej konsystencji.     Do dekoracji:   kolorowa posypka Sugestie: Do ciasta możesz również dodać trochę ekstraktu waniliowego. Dodatek miodu w polewie sprawia, iż staje się ona zdecydowanie bardziej lśniąca (podobny efekt uzyskasz dodając do polewy odrobinę żelatyny, jednak miód jest o wiele zdrowszy i ma więcej wartości odżywczych).    Pytanie: Jak zapobiec przywieraniu naleśników do patelni? Odpowiedź: Dodaj do ciasta 2 łyżki oliwy!   Pin It      