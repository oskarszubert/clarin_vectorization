English Version        Już od dawna na wielu blogach te ciasteczka wzbudzały we mnie dzikie zainteresowanie i podziw, dlatego w końcu postanowiłam również ja dołączyć do grona osób, które je upiekły. Po prostu nie potrafiłam się oprzeć :)   Co prawda w smaku są bardzo specyficzne - z pewnością za sprawą mąki ziemniaczanej, a przez to można odczuwać po zjedzenie już dwóch takich grzybków potrzebę zrobienia dłuższej przerwy pomiędzy kolejnymi. Mimo to, warto je zrobić dla samej satysfakcji i zaspokojenia własnej ciekawości :)    Składniki na ok 40 grzybków:  150g margaryny 6 łyżek cukru pudru 1 jajko ok 450g mąki ziemniaczanej  2 łyżki mąki pszennej 1 łyżeczka sody miseczka kakao pusta plastikowa butelka po wodzie mineralnej Margarynę utrzyj razem z cukrem pudrem i w trakcie dodaj jajko, a następnie stopniowo wsypuj mąkę wymieszaną z sodą oczyszczoną. Wyrób na gładką masę, z której formuj kulki wielkości orzecha włoskiego i układaj je na blaszce wyłożonej pergaminem. Teraz otwór butelki zanurzaj w miseczce z kakaem i bardzo ostrożnie odciskaj nim ślad w kulkach z ciasta delikatnie przy tym kręcąc butelką dookoła. Pieczarki piecz w temp 180C przez ok 15 minut. Sugestie: Pieczarki po upieczeniu można też zamrozić w pojemniku z Tupperware na inne okazje. Jeżeli chcesz wzbogacić ich smak możesz także dodać do ciasta kilka kropel ulubionego olejku do ciast lub łyżeczkę wybranego przez Ciebie likieru. Ciekawym pomysłem może też być dodanie do ciasta kakao i zanurzanie butelki w cukrze pudrze. Jednak nie jestem pewna, czy podczas pieczenia cukier nie zostałby wchłonięty, a tu przecież chodzi o kontrastowe kolory ciasta i obwódek. Przy kolejnej okazji pieczenia tych grzybków, wypróbuję tę wariację napewno i podzielę się efektami :)     Smacznego!     Pin It      