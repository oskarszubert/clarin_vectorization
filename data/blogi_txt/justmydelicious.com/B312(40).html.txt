English Version       Kolejna pyszna propozycja na przyrządzenie jajek nie tylko na Wielkanoc! Jeżeli lubisz jajka i musztardę, to gwarantuję Ci, że to połączenie podbije Twój żołądek (o ile do tej pory tego nie zrobiło!). Tak po prostu. Dlaczego? Ano dlatego, ponieważ danie to jest a) szybkie (zarówno w przygotowaniu, jak i w znikaniu z talerza) b) pyszne c) banalne w przygotowaniu. W sam raz na chwile, gdy nie ma czasu na siedzenie w kuchni, bo w koło mnóstwo gości, z którymi chcesz spędzić jak najwięcej czasu.        Składniki na przygotowanie sosu musztardowego: 190g musztardy 200g gęstej kwaśnej śmietany Składniki połącz ze sobą w rondelku, a gdy sos będzie wystarczająco gorący polewaj nim ugotowane na twardo jaja. Składniki na przygotowanie Purée Pomidorowego:   4 duże ziemniaki 3 łyżki masła 50g koncentratu pomidorowego 80g ketchupu 1 łyżeczka pasty curry   Ziemniaki ugotuj, odcedź, zmiażdż, a następnie połącz je z pozostałymi składnikami i podawaj.           Sugestie: To danie najlepiej smakuje na ciepło! Koncentrat możesz zastąpić obranym ze skórki, podduszonym i zblenderowanym pomidorem. Do ziemniaków możesz dodać też zblenderowaną 1/2 cebuli. Do przygotowania sosu użyj swojej ulubionej musztardy :)   Pytanie: Co było pierwsze - jajko czy kura? Odpowiedź: ... Taki żarcik :)     Inne propozycje na potrawy z jajkami wraz z poradami znajdziesz w poście:  - Kwadratowe Jajko na Twardo,   - Jajko w Koszulce na Purée z Bobu z Pikantnym Sosem Malinowym,  - Jajówa, czyli Sałatka z Jajek,    - Jajka w Sosie Chrzanowym i Purée z Groszku.     Pin It      