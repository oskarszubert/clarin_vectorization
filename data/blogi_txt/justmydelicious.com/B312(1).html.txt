English Version      Wyjątkowo rzadko jemy pieczywo, dlatego jeśli już mamy na niego ochotę, to kombinujemy, aby nie było zbyt banalnie. Dzisiaj przygotowałam tosty z cynamonem i kokosem, delikatnie skropione likierem, ponieważ niesamowicie lubię słodkie śniadania. Ta wersja szczególnie spodoba się wszystkim łasuchom...     Składniki na 2 porcje:  4 kanapki jasnego pieczywa masło 8 łyżek miodu cynamon kokos kolorowa posypka likier Malibu   Posmaruj obficie kanapki z obu stron masłem, następnie ułóż na rozgrzanej patelni, dociskając lekko. Po ok 40 sek oblej je miodem, posyp cynamonem i kokosem i skrop Malibu. Po ok 2 min przewróć je na drugą stronę, jeszcze raz oblej miodem, posyp cynamonem, kokosem i ewentualnie ponownie skrop likierem. Podawaj posypane posypką, cynamonem i kokosem oraz oblane odrobiną miodu.    Sugestie: Malibu możesz zastąpić dowolnym likierem lub nie dodawać go w ogóle. Nie podawałam dokładnych ilości poszczególnych składników, ponieważ każdy lubi mniej lub więcej, któregoś z nich i sam określi idealne dla siebie proporcje.    Smacznego!   Pin It      