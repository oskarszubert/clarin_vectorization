English Version       Jako, że jestem z tych osób, które w każdej możliwej sytuacji stawiają na kolory, to mogę śmiało stwierdzić, że ta dwukolorowa pychotka ma działanie iście energetyzujące :) Prawdziwie letnia rozpusta!        Składniki na 1 porcję:   2 szt awokado 25ml kremówki 2 łyżki cukru 150g truskawek sok z 1/2 cytryny 100ml kremówki 1 łyżką cukru kilka kropel ekstraktu z wanilii   Awokado zblenderuj z dodatkiem 25ml kremówki i cukru. Przełóż zielony mus do wybranej wysokiej szklanki. Truskawki zblenderuj z sokiem z cytryny i gotowym czerwonym musem pokryj zieloną warstwę. Teraz pora na śmietankę. Pozostałą kremówkę zblenderuj z cukrem oraz kilkoma kroplami waniliowego ekstraktu, a następnie udekoruj nią wierzch Twojego musu z truskawek i awokado.      Do dekoracji:   kawałek awokado listki świeżej mięty   Kawałek awokado natnij nożykiem tak, aby możliwe było nabicie go na brzeg szklanki, po czym ostrożnie usytuuj go na nim. Dodaj miętę i już.       Sugestie: Do wyłożenia kremówki na wierzch dwukolorowego musu, polecam użycie rękawa cukierniczego. O ile truskawkową warstwę da się wypić przez słomkę, to do zielonej potrzebna jest łyżeczka :) Praktycznie wszystkie proporcje składników możecie modyfikować, dostosowując efekt końcowy do osobistych upodobań. Do przygotowania musu z truskawek sprawdzą się zarówno truskawki świeże, jak i mrożone.    Pytanie: Do czego jeszcze można wykorzystać awokado? Odpowiedź: Z dodatkiem awokado możesz zrobić pyszne zupy, sosy, kanapki lub nawet lody!     Pin It  