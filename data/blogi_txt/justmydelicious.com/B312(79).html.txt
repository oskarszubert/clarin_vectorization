English Version       Ta pizza powstała na specjalne zamówienie. Mając jednak na uwadze fakt, iż kolega przepada za oscypkiem i oliwkami nie mogło być inaczej, jak tylko połączyć te dwa składniki i na ich bazie stworzyć pizzę. Założenie było następujące: ciasto cienkie, na to sos czosnkowy, dużo czerwonej cebuli, trochę plasterków czosnku, do tego talarki oscypka, czarne oliwki, zioła, a po upieczeniu ożywienie całości poprzez rozsypanie na powierzchni świeżych listków roszponki. Wyszło świetnie! Zarówno smak, jak i wygląd bardzo nam odpowiadał, a co najważniejsze, miłośnik oscypka i oliwek zaliczył pizzę do udanych. Warto też wspomnieć, że jej smak rewelacyjnie komponował się z różowym i czerwonym winem, które dodatkowo skutecznie umilało wieczór.          Składniki na ciasto na 2 pizze znajdziesz w poście pizza ze śliwkami i miętą. Składniki na wierzch pizzy:   100ml sosu czosnkowego 4 czerwone cebule 1 duży oscypek 3/4 szkl czarnych oliwek 2 łyżeczki ziół prowansalskich 50g roszponki   Ciasto rozwałkuj cienko i posmaruj je sosem czosnkowym. Rozrzuć pokrojone w wąskie talarki cebule. Teraz talarki oscypka, oliwki, zioła i do piekarnika na 25-30 minut w 180C.       Przed podaniem rozsyp na powierzchni pizzy listki roszponki.          Sugestie: To ciasto jest uniwersalne i za to je lubię najbardziej. Jeżeli zatem chcesz wolisz pizzę na grubszym cieście, po prostu nie wałkuj go tak cienko. Dla tych, którzy lubią jeść pizzę z ketchupem w tym wypadku polecam odstąpienie od niego, ponieważ smaki mogą się gryźć. Świetnym rozwiązaniem jest natomiast skropienie jej aromatyczną oliwą.      Pytanie: Co zrobić, aby czosnek nie wysechł podczas przechowywania?    Odpowiedź: Obierz ząbki czosnku i zalej je oliwą.        Inne propozycje na pizze i potrawy z oliwkami wraz z poradami znajdziesz w poście:  - Calzone Nadziewane Mięsem,   - Pizza ze Śliwkami i Miętą,   - Grecki Chleb Pszenno - Żytni na Zakwasie,   - Ryba po Grecku i Pingwiny,   - Fish Pie i Surówka z Pora,   - Pomidorowa Fociaccia z Oliwkami,   - Pissaladière.     Pin It      