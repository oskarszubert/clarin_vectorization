English Version       Przez jakiś czas mogłabym jeść je codziennie. Zrobiłam je po raz pierwszy i ich smak przewyższył moje oczekiwania. To tak jakbyś kawałek swojej ulubionej pizzy okrył /-a warstwą ciasta i standardowo zapiekł/-a. Cudo po prostu. Piszę ulubionej, bo każdy z Was może do swojego wielkiego, drożdżowego pieroga nawkładać to, za czym przepada. Calzone nie ogranicza i to podoba mi się najbardziej. Składniki na dwie duże porcje:    450g mąki pszennej 1 łyżeczka soli 1 łyżeczka kurkumy 8g drożdży suchych (instant) 1 łyżka oliwy 230ml letniego mleka   Wszystkie składniki połącz ze sobą na jednolite, elastyczne ciasto. Odstaw je do podwojenia objętości w cieple, pod przykryciem.   Wyrośnięte ciasto podziel na dwie części. Z każdej części odłóż kawałek ciasta na "warkocz". Oba większe kawałki rozwałkuj na kształt koła na grubość ok 0,5mm - 1cm.          Składniki na nadzienie:    2 ząbki czosnku czosnku 1 duża cebula 250g mięsa mielonego z indyka 1 czerwona papryka  2 garście garście czarnych oliwek pieprz przyprawa chilli 2 łyżeczki ziół prowansalskich 4 łyżki ketchupu    12 łyżek startego na grubych oczkach żółtego sera 1/2 łyżeczki ziół prowansalskich   Oba ząbki czosnku rozgnieć dłonią lub szerokim nożem. Wrzuć je na patelnię na zimny olej. Cebulę pokrój w kostkę i dodaj do czosnku kiedy olej się rozgrzeje. Podsmaż, po czym zdejmij ją z patelni razem z czosnkiem i odłóż na bok. Na patelnię wyłóż mięso, podsmaż go, aby nie było surowe, a następnie dodaj wszystkie pozostałe składniki - oprócz sera (paprykę dowolnie pokrój) i na końcu dodaj cebulę.       Tak przygotowany farsz nakładaj na połowę każdego rozwałkowanego koła, zostawiając ok 1,5cm odstępu od brzegu. Gdy nałożysz już farsz do obu calzone na wierzch każdego farszu rozsyp po 4 łyżki startego sera. Teraz posmaruj wodą brzegi ciasta i zlep oba pierogi. Mniejsze części podziel na dwie i z każdej uformuj odpowiednio długi wałeczek. Gdy będą już gotowe, to skręć z sobą po dwa wałeczki, posmaruj brzeg zlepionych calzone wodą i przytwierdź do każdego brzegu po jednym "warkoczyku". Pora na wykorzystanie pozostałych 4 łyżek startego sera. W tym celu rozsyp równomiernie na wierzchu każdego calzone po dwie łyżki sera i zioła. Piecz w 200C przez ok 20 - 25 minut.           Sugestie: Jeżeli nie chcesz posypywać wierzchu swoich calzone startym serem, możesz posmarować je odrobiną roztrzepanego białka lub gęstego sosu pomidorowego doprawionego ziołami. Jako nadzienie możesz użyć dowolnej kombinacji, jaka tylko przyjdzie Ci na myśl! Dobrym pomysłem jest też z niewielkiej ilości ciasta wycięcie wybranych wzorów i dolepienie ich na wierzch calzone przed włożeniem ich do piekarnika. A może w trakcie pieczenia (w ok 3/4 czasu pieczenia) postanowisz naciąć wierzch ciasta ostrym nożem lub żyletką...?             Pytanie: Dlaczego czosnek podczas smażenia stał się gorzki?  Odpowiedź: Ponieważ był zbyt długo smażony.      Pytanie: Jak przechowywać oliwki?  Odpowiedź: W zaciemnionym i suchym miejscu powinno się przechowywać wszystkie oliwki, jednak drylowane szczególnie, ponieważ one szybciej ulegają zepsuciu.      Pytanie: Jak długo wyrabiać ciasto drożdżowe?  Odpowiedź: Najlepiej do momentu, gdy będzie elastyczne, jednolite, lśniące i nie będzie przywierać ani do dłoni ani do naczynia, w którym jest wyrabiane.      Pytanie: Dlaczego ciasto drożdżowe podczas wyrabiania jest twarde? Odpowiedź: Prawdopodobnie dodałaś/-eś płyn (mleko / woda) zbyt chłodny lub czas wyrabiania tego ciasta jest zbyt długi. Pin It      