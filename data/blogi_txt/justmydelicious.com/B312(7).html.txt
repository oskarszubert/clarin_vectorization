English Version       Ukochane i najlepsze! Najbardziej wyczekiwane przeze mnie (oraz mojego Tatę) danie podczas całego roku! Ciasto naleśnikowe jest mięciutkie, puszyste, w smaku przypominające biszkopt z kokosową nutką. Mogłabym jeść je bez końca... Magiczne.       Składniki na naleśniki biszkoptowe: ok 400ml mleka 200ml wody gazowanej 3 jajka 1 łyżeczka proszku do pieczenia 200g cukru 100g wiórek kokosowych ok 400g mąki pszennej        Wszystkie składniki roztrzep trzepaczką lub krótko zmiksuj. Porcje gotowego ciasta wylewaj na patelnię i smaż z obu stron na słoneczny kolor.      Na gotowe naleśniki nałóż dowolną ilość (pokrojonych w talarki lub w całości) truskawek, następnie obsyp nadzienie cukrem, zawiń w rulonik i podawaj.              Sugestie: Wg mnie takie naleśniki lepiej smakują, gdy truskawki są pokrojone w talarki :) Ja podawałam je z lodami miętowymi z kawałkami czekolady i kremówką, ale wariacji jest mnóstwo :)     Pytanie: Po co dodaje się tłuszcz do ciasta naleśnikowego? Odpowiedź: Aby zapobiec przywieraniu naleśników do patelni podczas smażenia.    Pin It      