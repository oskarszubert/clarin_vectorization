English Version        Duuuużo czekoladowości i miękkie gruszki to coś, co znakomicie określa to ciasto. Przyznam szczerze, że trochę się obawiałam w tym cieście zakalca poprzez zaaplikowanie w nie całych, soczystych i słodkich gruszek, ale okazało się to zupełnie zbędne. Jak zresztą możesz zaobserwować na efekcie końcowym zakalca nie ma w ogóle. Samo ciacho wyrosło natomiast niespodziewanie dobrze, co również widać... w przeciwieństwie do gruszek. Bo gruszki Drodzy Czytelnicy, miały być choć trochę widoczne. Wszystkie, a nie tylko jedna i to bokiem w dodatku. Niniejszym jednak uspokajam, że da się to niedopracowanie naprawić łatwo i jak na proponowane przeze mnie przepisy przystało - bez utrudniania sobie życia, poprzez użycie nieco większej formy lub z części ciasta upieczenie muffinek. Gwarantuję jednak, że ciasto zachwyci Cię kapitalną czekoladową intensywnością i delikatnością jednocześnie.           Składniki na czekoladowe ciasto z gruszkami:  50g masła 3 łyżki kawy rozpuszczalnej 3 w 1 370ml wody 400g cukru pudru 150g czekolady mlecznej 1,5 łyżeczki proszku do pieczenia 30g kakao 340g mąki pszennej 2 jajka 3 gruszki   Masło, roztop w rondelku razem z kawą, wodą, cukrem oraz czekoladą. Ostudź. Wlej do miski, dodaj proszek do pieczenia, kakao, mąkę i jajka. Całość wymieszaj dokładnie np. drewnianą łyżką na jednolitą masę. Wylej ją do natłuszczonej i obsypanej mąką keksówki. Gruszki obierz, odetnij ich spody, aby stały równo, a następnie powciskaj je w ciasto w zbliżonych odległościach od siebie. Piecz w 190C przez ok 1 godzinę i 20 minut.            Sugestie: W celu upewnienia się, czy ciasto jest już gotowe, przeprowadź próbę suchego patyczka po ok 1 godzinie i 15 minutach, a następnie dostosuj odpowiednio dalszy czas pieczenia. Do ciasta możesz też dodać odrobinę rumu. Każdy indywidualny kawałek ciasta podawaj najlepiej na ciepło, oblany pyszną czekoladową polewą! Wg mnie tak właśnie smakuje najlepiej, chociaż do tego ciasta wolę z przepisu na polewę wykluczyć kawę :)   Wymiary formy: 23x10cm             Pytanie: Czym zastąpić jajka?  Odpowiedź: Jedno jajko możesz spróbować zastąpić:  1 czubatą łyżkę proszku sojowego lub mąki sojowej + 2 łyżkami wody   2 łyżkami mąki kukurydzianej   2 łyżkami mąki z amarantusa   2 łyżkami mąki ziemniaczanej   1 łyżką mleka sojowego w proszku + 1 łyżką mąki kukurydzianej + 2 łyżkami wody 1/4 szklanki purée ziemniaczanego  1/4 szklanki purée puree z dyni   1/4 szklanki purée z suszonych śliwek  2 łyżkami wody + 1 łyżką oleju + 2 łyżeczkami proszku do pieczenia  1 łyżką zmielonego siemienia lnianego + 3 łyżkami wody  Głównie w ciastach jajko zastąpi banan.   Natomiast to, czy wybrana przez Ciebie metoda zadziała zależy przede wszystkim od pozostałych ilości i rodzajów poszczególnych składników w danym np. wypieku. Pin It      