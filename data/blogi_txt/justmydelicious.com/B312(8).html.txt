English Version            Lubię słodkie śniadania. Chociaż szczerze mówiąc to najbardziej smakują mi takie, podczas których pierwsza część jest pikantna, a druga na słodko. Słodkie zakończenia są dla mnie niczym wisienka na czubku deseru z bitą śmietaną-wieńczą dzieło :)      Dziś przygotowałam bread pudding muffins, jako że nie muszę się nigdzie spieszyć. To było pierwsze podejście. Fantastyczne i bardzo udane. Miękkie, pachnące ciepłem i słodkością, lekko wilgotne w środku. Nawet teraz zajadam się pomiędzy słowami jedną z nich. To będzie dobry dzień :)         Składniki na 12 mięciutkich sztuk:  10 kanapek pieczywa tostowego  2 jaja 200g cukru 2 łyżeczki cukru wanilinowego  kilka kropel olejku migdałowego 1 łyżeczka cynamonu  50ml śmietany 18%  200g mąki pszennej   Kanapki porwij na dowolne kawałki i poukładaj w foremie na muffiny delikatnie dociskając. Jaja razem z cukrem i cukrem wanilinowym, olejkiem oraz cynamonem ubij na kogel mogel na końcu dodając stopniowo śmietankę i mąkę. Gotową płynną masą pokryj chlebek i ponownie lekko dociśnij. Piecz w 180C przez ok 25min.     Pastelowo- różowy lukier:  100g cukru pudru 1 łyżeczka syropu truskawkowego Cukier puder wsyp do miseczki lub kubka i dolej do niego syrop. Wymieszaj np. widelcem na jednolitą masę, którą następnie oblewaj wystudzone muffiny.     Sugestie: Jeżeli w masa z koglu moglu wydaje Ci się zbyt ciekła-dosyp do niej więcej mąki. Podobnie jest w kwestii konsystencji lukru. Jeżeli chcesz osiągnąć inny kolor lukru-użyj syropu w innym kolorze. Pytanie: Jakie pieczywo powinno się używać do puddingu chlebowego? Odpowiedź: Pieczywo do bread pudding muffins może być dowolne, z wyjątkiem francuskiego i typu pumpernikiel. Ważne jest, aby było po prostu miękkie i chłonne, a reszta już całkowicie zależy od Waszych preferencji.     Pin It  