English Version      Z racji tego, że dziś obchodzony jest Dzień Czekolady - a ja jestem jedną z jej największych miłośniczek - przygotowałam mocno czekoladowy pudding ryżowy. Bardzo lubię ryżowe puddingi, ponieważ przy ich przyrządzaniu mam pełną swobodę w kwestii dobierania poszczególnych składników i łączenia ich w za każdym razem inną kombinację smakową. Czy to pora śniadania, podwieczorku, czy też lekkiej kolacji, to właśnie one zawsze sprawdzają się idealnie. Bez wyjątków. Składniki na 2 porcje:  3/4 szklanki ryżu mleko  80g masła  1 tabliczka czekolady mlecznej 2 łyżeczki cukru   Do dekoracji: 4 kostki czekolady   Ryż zalej mlekiem, dodaj masło i gotuj. Kiedy ryż wchłonie mleko dolej go jeszcze trochę i powtarzaj czynność do czasu, gdy ryż będzie bardzo miękki. W chwili osiągnięcia wymaganej miękkości ryżu i prawie całkowitego wchłonięcia się mleka, dorzuć połamaną w kostki czekoladę oraz cukier. Gotuj na mniejszym ogniu, cały czas mieszając, aż wszystko razem się połączy. Podawaj bezpośrednio po przygotowaniu, na wierzchu kładąc kawałki czekolady. Sugestie: Nie podaję dokładnej ilości mleka, ponieważ najłatwiej jest dolewać go stopniowo, gdy zostanie wchłonięte przez ryż, do czasu kiedy jego miękkość będzie dla Ciebie satysfakcjonująca. Pytanie: Jak podgrzać ryż? Odpowiedź: Ryż wrzuć do garnka, zalej go wodą (tak aby go pokrywała) i gotuj na małym ogniu przez kilka minut, aż będzie ciepły. Cały czas delikatnie mieszaj ryż, np. drewnianą łyżką.     Pin It      