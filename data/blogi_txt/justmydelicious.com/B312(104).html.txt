English Version        Owoce morza lubię jeść kiedy są świeże. Niestety w Polsce nie ma do nich dostępu i z tego względu nie jadamy ich często. W okresie Sylwestrowym będąc w Holandii udało się nam kupić woreczek świeżych małży, z których przygotowałam m.in. pyszną zupę. Coś jakby rosół tyle, że z małży. Na dodatek z mojego ulubionego rodzaju małż (sercówka), więc tym bardziej mi smakował. Pyszny. Klarowny i pełen wakacyjnych smaków. Składniki na przygotowanie zupy z małży:   1l wrzątku 300g małży 2 marchewki pokrojonej w wąskie paseczki sól pieprz 1 mały brokuł podzielony na różyczki   Do wrzątku dodaj wyszorowane szczoteczką pod wodą małże, marchewki, sól oraz pieprz. Pod koniec gotowania dodaj różyczki brokuła. Po 5 minutach gotowania przemieszaj małże i gotuj jeszcze przez ok 8 minut. Sugestie: Całkowity czas gotowania małży to ok 10 minut. Te które nie otworzą się w trakcie gotowania nadają się do wyrzucenia. Zupę możesz również przygotować z dodatkiem białego wina!          Pytanie: Co zrobić z otwartymi skorupkami przed gotowaniem?  Odpowiedź: Jeżeli je postukasz i nie zamkną się ponownie, to je wyrzuć, bo w przeciwnym wypadku możesz się łatwo zatruć.     Inne propozycje na zupy znajdziesz w poście:   - Aromatyczny Rosołek,   - Kapuśniaczek za Oknem i Kapuśniak na Talerzu,   - Zupa Krem Dyniowo - Jabłkowa z Masłem Orzechowym, - Zupa Pomidorowa z Pomarańczami i Miętą,   - Zupa Wiśniowa w Stylu Retro.    Pin It      