English Version      Jako, że od kilku dni praktycznie nie ruszam się nigdzie poza własne łóżko z powodu skręconej kostki, toteż mój M. dba o mnie wyjątkowo. Czy przyszłoby Wam w ogóle do głowy, że jajko może być kwadratowe, a z kranu mógłby lać się szampan? No właśnie. Mi też nie. Dziś jednak mój M. uświadomił mnie w jakim ogromnym żyłam błędzie, jednocześnie przynosząc do łóżka wspaniałe, przygotowane przez Niego śniadanie w postaci kwadratowego jajka na twardo.  Tylko czekać kiedy ta opcja z szampanem się spełni... :)       Składniki na 1 kwadratowe jajko na twardo:   1 jajko mini puszka    Jajko wbij do puszki, następnie włóż ją do rondelka z wrzącą wodą i gotuj do czasu, aż jajko się zetnie. Gotowe delikatnie wyjmij z mini puszki i podawaj.          Sugestie: Taką mini puszkę możesz nabyć m.in. w herbaciarniach. Do przygotowania tego jajka niekoniecznie musi być jednak wykorzystywana mini puszka. Ważne jest, by foremka była mała metalowa, ceramiczna lub szklana. Zdecydowanie odpada plastik ze względu na fakt, iż może ulec rozpuszczeniu. Gotowanie takiego jajka trwa dłużej niż znanej nam wersji jajka na twardo.          Pytanie: Jak ugotować kwadratowe jajko? Odpowiedź: W puszce! :)    Pin It      