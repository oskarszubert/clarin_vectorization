English Version       Eksperymenty w kuchni, to coś, co lubię najbardziej. Zwłaszcza, gdy ich efekt jest bardzo pozytywnie zaskakujący. Kto by pomyślał, że bekon można z powodzeniem karmelizować, by następnie dodać go do lepkich ciasteczek z kawałkami czekolady. I to z rewelacyjnym skutkiem! W dodatku, świetnie nadaje się również, jako przekąska, np. w czacie oglądania meczu (sprawdzone!). A ciasteczka... cóż, ciasteczka są niepowtarzalne, pomimo tego, iż nie zachwycają swoimi walorami estetycznymi. Jednak kiedy skusisz się na jedno, jestem pewna, że po chwili sięgniesz po kolejne...        Składniki na karmelizowany bekon:   5 plasterków bekonu 10 łyżek brązowego cukru sól   Bekon rozłóż na wyłożonej papierem do pieczenia blaszce. Następnie wierzch każdego plasterka posyp 2 łyżkami cukru oraz odrobiną soli. Piecz w 180C przez ok 18min. Składniki na ciasteczka (Closet Cooking):   125g masła ½ szkl brązowego cukru ½ szkl cukru 1 jajko 1 łyżeczka ekstraktu z wanilii 270g mąki pszennej ½ łyżeczki sody oczyszczonej ½ łyżeczki soli 1 szkl drobno pokrojonej czekolady mlecznej 5 plasterków karmelizowanego bekonu   Masło utrzyj razem z cukrem. Następnie, w innej misce ubij jajka z dodatkiem ekstraktu waniliowego. Mąkę połącz z sodą i solą. Suche składniki wsyp do mokrych. Teraz dodaj czekoladę i drobno pokrojony bekon. Całość dokładnie wymieszaj. Na wyłożoną papierem do pieczenia blaszkę układaj kulki wielkości orzecha włoskiego, które następnie lekko spłaszcz. Piecz je w 180C przez ok 8 minut.           Sugestie: Ciasteczka genialnie smakują przełożone np. Nutellą!    Pytanie: Jak zapobiec przywieraniu i rozpadaniu się ciasteczek tuż po upieczeniu? Odpowiedź: Po upieczeniu wyciągnij blachę z ciasteczkami z piekarnika i odstaw na ok 10 min na bok, aby ciasteczka stwardniały. Po upływie tego czasu możesz już delikatnie, najlepiej przy użyciu noża z szerokim ostrzem ściągać ciasteczka z blachy bez ryzyka, że się rozpadną z powodu ich nadmiernej miękkości.     Pin It      