English Version        Natychmiastowa dawka pozytywnej energii po zjedzeniu takiego obiadu - gwarantowana! Jego przygotowanie jest jak zwykle nieskomplikowane, bo przecież nie ma nic gorszego niż dodatkowo wykańczać się w kuchni, po i tak zazwyczaj męczącym dniu pełnym obowiązków i spraw, które trzeba było załatwić wczoraj. A tu - ups, już kolejny dzień. Bywa. Każdy jednak zasługuje na porządny obiad. Tak, nawet Ty. Składniki na przygotowanie warzyw z woka na dwie porcje:   150g zielonej fasolki szparagowej 1 czerwona papryka 1 żółta papryka 1 duża cebula 1 puszka kukurydzy 1 puszka czerwonej fasoli odrobina suszonej i drobno pokrojonej papryczki piri piri pieprz 1 łyżeczka tymianku 150g passaty pomidorowej   Fasolkę szparagową ugotuj, aż będzie miękka. Następnie wrzuć ją na rozgrzanego woka. Papryki umyj, osusz, pokrój na drobne paseczki i dodaj do fasolki szparagowej. Dorzuć drobno pokrojoną cebulę, odcedzoną kukurydzę i fasolkę. Po chwili dodaj piri piri, pieprz, tymianek oraz passatę. Całość mieszaj, aby się nie przypaliła. Po ok 15-20 minutach danie jest gotowe. Składniki na przygotowanie tofu:   1 opakowanie sera tofu 1 łyżeczka ziół prowansalskich odrobina przyprawy chilli 2 łyżki oliwy czosnkowej   Ser odcedź, przekrój na pół. Obie połówki przekrój w poprzek. Wyłóż je na blachę do pieczenia, obsyp przyprawami, oblej oliwą i piecz w 180C przez ok 20 minut. Składniki na przygotowanie ryżowych prosiaczków:   1 torebka ryżu 1 szklanka koncentratu buraczanego szynka sojowa na uszy i ryjek ziarenka pieprzu na oczka   Ryż ugotuj do miękkości. Odcedź, włóż do miseczki i zalej koncentratem. Poczekaj ok 20 minut, aż większość lub nawet cały płyn zostanie wchłonięty. Wtedy z ryżu formuj dłońmi kulki, dodaj uszka i ryjek. Nie zapomnij o oczkach! I już ^_^           Sugestie: Koncentrat buraczany możesz zastąpić intensywnym barszczem, jeżeli akurat masz. Do tego dania świetnie nada się również tofu wędzone. Pytanie: Dlaczego wok rdzewieje?  Odpowiedź: M.in. z powodu bardzo delikatnej powierzchni. Aby temu zapobiec po każdym jego użyciu, umyciu i osuszeniu posmaruj go delikatnie oliwą. Pytanie: Co zrobić, żeby surowa cebula nie była taka ostra? Odpowiedź: Obierz ją, pokrój i porządnie skrop sokiem z cytryny. Odczekaj ok 25 minut i podawaj.    Inne porady dotyczące m.in. cebuli i ryżu znajdziesz w poście Pizza ze Śliwkami i Miętą, Kurczak Curry z Ananasem i Dzikim Ryżem, Czekoladowy Pudding Ryżowy.     Pin It      