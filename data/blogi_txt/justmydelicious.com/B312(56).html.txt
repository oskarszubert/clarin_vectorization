English Version       Często robiłam lasagne, jednak zawsze używałam gotowych płatów makaronowych. Aby nie było zbyt monotonnie, tym razem postanowiłam, że zrobię je własnoręcznie. Celowo były grubsze niż te dostępne w sklepach, ponieważ uwielbiam makaron :) Kształt dostosowałam do dużych ramekinów, w których przygotowywałam lasagne. Lasagne przełożyłam warstwą klasycznego farszu mięsnego oraz pieczarkowo-beszamelowego. Efekt oceńcie sami :)          Składniki na 12 płatów makaronowych:  ok 250g mąki pszennej ok 150ml letniej wody szczypta soli 2 jajka   Składaniki połącz ze sobą i wyrób gładkie ciasto, z którego formuj płaty makaronowe odpowiednie do formy, w której będziesz zapiekać lasagne. Gotowe płaty wrzucaj do wrzątku na ok 2 minuty każdy. Następnie odłóż je na bok. Składniki na 4 porcje farszu mięsnego:  300g mięsa mielonego 150ml gęstego soku pomidorowego z dodatkiem chili 100g pomidorów z puszki 1 cebula pieprz zioła prowansalskie 2 ząbki czosnku Na patelni zezłoć drobno pokrojoną cebulkę i dodaj mięso. Kiedy mięso nie będzie już wilgotne dodaj pozostałe składniki (czosnek zrobno pokrój lub wyciśnij przez praskę) i duś przez ok 15-20 min co jakiś czas mieszając.     Składaniki na 4 porcje farszu pieczarkowo-beszamelowego:  ok 12 średniej wielkości pieczarek 1 łyżka masła 50ml mleka 2 łyżki mąki szczypta soli    Masło stop na patelni, dodaj obrane i pokrojone w talarki pieczarki. Po ok 8 min, kiedy już zmiękną, zalej je mlekiem wymieszanym z mąką i solą. Mieszaj jeszcze ok 3 min, a następnie odłóż na bok. Składniki na wierzch lasagne:  4 plasterki żółtego sera zioła prowansalskie   Płaty makaronowe przekładaj w wybranej przez siebie formie warstwą farszu mięsnego i pieczarkowo- beszamelowego. Na wierzch połóż plasterek sera żółtego i posyp ziołami. Zapiekaj w 180C przez ok 35 minut. Podawaj natychmiast i ciesz się pysznym smakiem domowej lasagne!     Smacznego! Pytanie: Ile soli należy wsypać do wody na makaron? Odpowiedź: Wystarczy 1 łyżeczka soli na 1 litr wody.    Pin It      