English Version       Dziś będzie coś dla eksperymentatorów. Ryba, kremowy sos śmietanowo - czosnkowy... zapowiada się zwyczajnie, jednak po dodaniu chabrów całość przechodzi metamorfozę, w efekcie której obiad jest zupełnie niebanalny. Natomiast banalne jest jego przygotowanie. Kwiaty chabrów rozsypane na potrawie prezentują się wg mnie wręcz idealnie przede wszystkim w okresie zimowym. Poza tym ich delikatnie ziołowy zapach zupełnie się nie narzuca, a to sprawia, że są one świetnym dodatkiem do owoców, sałatek, mięs, potraw mącznych oraz ryb. Oprócz ich wszechstronnego zastosowania zachwyciła mnie ich barwa, która jest na tyle intensywna, by skutecznie przypominać o tym, że już niedługo nadejdzie ciepła wiosna z mnóstwem kolorowych kwiatów dookoła...         Składniki na dwie porcje ryby w sosie śmietanowo - czosnkowym z chabrami:   3 filety białej ryby sok z 1/2 cytryny 400g gęstej kwaśnej śmietany 2 ząbki czosnku sól pieprz 1 jajko odrobina suszonych chabrów   Filety ułóż w głębokiej patelni, zalej wrzątkiem i wlej sok z cytryny. Podgotuj tak, aby nie były surowe. Gdy będą ugotowane, pokrój je na mniejsze kawałki i ułóż w naczyniu żaroodpornym. Całość zalej śmietaną wymieszaną z wyciśniętymi ząbkami czosnku, solą oraz pieprzem. Ugotowane na twardo jajko pokrój na talarki i ułóż je na śmietanie. Teraz posyp wszystko chabrami i zapiekaj w 180C przez 15 minut.           Składniki na przygotowanie dwóch bałwanów z ryżu:   1 torebka ryżu marchewka kolorowe ziarenka pieprzu   Ryż ugotuj z większą ilością wody, aby był bardziej lepki. Z marchewki zrób szalik, kapelusz oraz nos, a z pieprzu guziki, oczy i uśmiech. Sugestie: Do przygotowania bałwanów możesz użyć dowolnych warzyw lub owoców. Jeżeli chodzi o ilość dodawanych chabrów do potrawy, to masz zupełną dowolność, ponieważ ich smak jest tak neutralny, że z pewnością nie popsują smaku całości. Za to sprawią, że danie będzie intrygować nie tylko wyglądem, ale i zapachem. Pytanie: Co zrobić, żeby ryba podczas gotowania nie żółkła? Odpowiedź: Dodaj do wody kilka małych, obranych pietruszek, kawałki selera lub cebuli.      Inne porady dotyczące przyrządzania ryb oraz ryżu znajdziesz w poście:  - Ryba w Panierce z Warzywami w Sosie Słodko - Ostrym,  - Fish Burger,  - Fish Pie i Surówka z Pora,   - Amarantowa Rybka z Sosem Czosnkowym,  - Makowa Rybka z Warzywami w Białym Winie,   - Kurczak Curry z Ananasem i Dzikim Ryżem,  - Risotto Mantecato z Grzybami,   - Czekoladowy Pudding Ryżowy.     Pin It  