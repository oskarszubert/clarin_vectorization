English Version        To moja przedjesienna wariacja na temat tradycyjnych kuleczek zwanych truflami. Lista ich zalet jest bardzo długa, więc wymienię jedynie kilka z nich. Bezproblemowe w przechowywaniu, ekspresowe w przygotowaniu, przepyszne przy zjadaniu, pachnące czekoladą przy wąchaniu, rozbrajające przy obserwowaniu... Na dodatek zapewniają poprawę jesiennego spleen`u.   Ja im uległam. A Ty, przygarniesz jeża? Składniki na truflowe jeżyki:  80g masła 3/4 szkl cukru  2,5 szkl zblenderowanych herbatników 100g kakao 50ml wiśniówki 3 łyżki miodu   Do roztapiającego się masła dodawaj stopniowo cukier, herbatniki, kakao, wiśniówkę oraz miód cały czas mieszając, aż  powstanie bardzo gęsta masa, z której będziesz w stanie formować dłońmi jeżyki.         Składniki na przygotowanie białej polewy:    znajdziesz je w poście lody z brownies   Gotową polewą, przy użyciu pędzelka posmaruj jeżyki i już.     Do dekoracji:   brązowa posypka  Gdy jeżyki są już pokryte czekoladą, obtocz je w posypce i odłóż na bok, aby zastygły.          Sugestie: W wersji dla dzieci możesz zrezygnować z dodatku alkoholu.      Pytanie: Co zrobić, gdy masa podczas formowania przykleja się do dłoni?  Odpowiedź: Masę włóż na ok 10 min do lodówki, dodaj do niej trochę kakao lub pomocz dłonie w chłodnej wodzie.      A tutaj znajdziesz pyszną propozycję na kolorowe owsiane trufle.      Pin It      