English Version       Tym razem coś dla miłośników pankejków, dyni i czekolady. W ich przygotowaniu nie ma żadnej filozofii, dlatego nawet gdy czas goni, wyrobisz się z ich przyrządzeniem. ... Bo przecież zawsze warto urozmaicać sobie posiłki! Składniki na 2 porcje:   szklanka purée z dyni 2 żółtka 3 łyżki miodu 1 łyżka oliwy 1/2 łyżeczki cynamonu 1,5 szklanki mąki Wszystkie składniki połącz ze sobą na gęste ciasto. Nakładaj je porcjami na rozgrzaną patelnię i smaż z każdej strony przez ok 2 minuty na średnim ogniu pod przykryciem.      Składniki na przygotowanie polewy czekoladowej znajdziesz w poście na mini pączki.          Sugestie: Purée z dyni możesz zrobić z ugotowanej lub upieczonej dyni, albo pójść na łatwiznę i kupić słoiczek gotowego purée tudzież przyrządzić je z kawałków dyni zamkniętych w słoiczku.              Pytanie: Zostały mi białka. Co mogę z nich zrobić?  Odpowiedź: Z nadmiaru białek możesz chociażby upiec przepyszne Bezowe Duszki Cappuccino, czyli Bezy na Halloween.      Pytanie: Jak wykorzystać pestki dyni? Odpowiedź: Przemyj je pod bieżącą wodą, następnie osusz, wysyp na blachę wyłożoną papierem do pieczenia i wysuszaj w temperaturze 60C w piekarniku z delikatnie uchylonymi drzwiczkami przez około 50 minut. Potem są gotowe do chrupania, a na dodatek jakie zdrowe!      Pozostałe porady dotyczące pankejków / placuszków /naleśników znajdziesz w poście Coffee Pancakes pod Kawowo-Czekoladową Polewą, Naleśniki z Nutellą i Kiwi oraz Jabłkowy Torcik Naleśnikowy w Czekoladzie.     Pin It  