English Version       Im dłużej jem parówki sojowe, tym większe mam obrzydzenie do parówek mięsnych. Nawet nie próbuję sobie wyobrazić, co dokładnie wchodzi w ich skład poza przemielonymi gałkami ocznymi, skórą itp. A takie sojowe są z roślinek, co bardzo mi odpowiada. Ostatnio mając ochotę na makaron i brokuły buszowałam wzrokiem po lodówce w celu znalezienia jeszcze jakiegoś składnika na urozmaicenie. Padło na parówki. W efekcie natomiast powstały śmieszne stworki, które obsiadły brokułowe drzewko. Ekspresowo, zdrowo i na dodatek pysznie!    Przy okazji zapraszam Cię na portal We Dwoje gdzie znajdziesz wywiad ze mną :)         Składniki na przygotowanie 6 stworków z parówek:   2 szt parówek sojowych makaron spaghetti kolorowe ziarenka pieprzu Parówkom odetnij zaokrąglone końce. Teraz podziel każdą parówkę na 3 części, w które na wylot wbijaj makaronowe nitki. Wrzuć je do wrzątku i gotuj do czasu, aż makaron będzie al dente. Odcedź, ułóż na talerzu i doczep oczy z ziarenek pieprzu.      Podawaj z blanszowanym brokułem.          Sugestie: Myślę, że równie dobrze sprawdzą się też kiełbaski lub kabanosy zamiast parówek! Pytanie: Czy brokuły powinny jadać kobiety w ciąży? Odpowiedź: Tak, ponieważ zawierają sporą dawkę kwasu foliowego.     Inne propozycje na potrawy z parówek znajdziesz w poście:  - Balonowe Serce z Parówki,   - Kanapka, Owieczka i Ośmiorniczki,   - Domowe Łazanki.     Pin It      