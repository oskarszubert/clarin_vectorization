English Version       Coraz bardziej zdaję sobie sprawę z nieuchronnego nadejścia dżdżystej jesieni i wcale, a wcale nie jest mi do śmiechu. Dlatego na rozświetlenie rzeczywistości, która już niedługo będzie coraz bardziej brunatna, proponuję słoneczną tartę marchewkową. Przyznaję, ma w sobie coś jesiennego, nawet w smaku, ale przy tym jest tak cudownie pyszna, że z pewnością doczeka się swojej powtórki, gdy liście zaczną opadać bardziej intensywnie, swoim szelestem zapowiadając mroźną zimę...           Składniki na jedną tartę o średnicy: 200g maki pszennej 80g masła 20g cukru 1 jajko 1/2 łyżeczki soli Mąkę rozrób dokładnie z masłem (np. widelcem), dodaj cukier, jajo oraz sól. Gotowym ciastem wyłóż formę i piecz w 180C przez ok 18 minut. Nie wyciągaj spodu z formy.          Składniki na nadzienie z kaszy manny:   1 szklanka mleka 3/4 szklanki kaszy manny 2 łyżki masła 40g cukru 1/2 łyżeczki soli 1/4 łyżeczki pieprzu 1/4 łyżeczki kurkumy   Kaszkę ugotuj jak zawsze, ale część wody zastępując mlekiem. Pod koniec gotowania dodaj pozostałe składniki, a gotowanie zakończ, gdy kasza odpowiednio zgęstnieje. Teraz gęstą masę przełóż na spód. Składniki na przygotowanie marchewek:   8 małych marchewek 2 łyżki masła 2 łyżki cukru 1/4 łyżeczki soli   Marchewki obierz i ugotuj z dodatkiem pozostałych składników, aż będą miękkie. Następnie ułóż je na nadzieniu z kaszy manny lekko dociskając i już.            Sugestie: Jeżeli chcesz mieć nadzienie w kolorze czerwonym, zamiast kurkumy dodaj do niego ok 2 łyżek koncentratu pomidorowego lub ketchupu. Do wykonania tej tarty możesz również użyć marchewek pozostałych z wywaru zupy.  Wymiary formy: 20cm Pytanie: Jak przechowywać kruche ciasto?  Odpowiedź: Surowe tuż po wyrobieniu zawiń szczelnie w folię aluminiową, włóż do woreczka i pozostaw do zamrożenia. Rozmrażaj w temperaturze pokojowej lub stopniowo w lodówce. Upieczone kruche ciasto włóż do pojemnika przystosowanego do przechowywania żywności. Znacznie więcej porad dotyczących kruchych ciast znajdziesz tutaj.         Pin It      