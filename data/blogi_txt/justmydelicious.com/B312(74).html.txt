English Version        Te niewielkie kuleczki po raz pierwszy jadłam będąc w Brukseli i już wtedy od samego początku bardzo się polubiliśmy. Miękkie, kremowe w środku, w przeróżnych smakach, polewach oraz posypkach. Niezwykle pyszne i skutecznie uzależniające. Takie są również trufle, które przygotowałam specjalnie na Poker Night. Połowa zniknęła jeszcze przed rozpoczęciem gry, dlatego tylko kilka udało mi się zachować do zdjęć, by tuż po ich zrobieniu pochłonąć pozostałą resztę... :) Składniki na ok 30 trufli:  80g masła 3/4 szklanki cukru  2,5 szklanki płatków owsianych 8 herbatników 100g kakao 50ml likieru pomarańczowego 3 łyżki miodu  50ml mleka    Do obtaczania: kolorowa posypka  kakao     Do roztapiającego się masła dodawaj stopniowo cukier, płatki, połamane herbatniki, kakao, likier, miód oraz mleko cały czas mieszając, aż powstanie bardzo gęsta masa, z której będziesz w stanie formować dłońmi kulki. Gotowe kulki obtaczaj w posypce lub kakao umieszczonym w miseczce. Nastepnie odłóż je na ok 20min do lodówki przed podaniem.     Sugestie: Zamiast likieru pomarańczowego do masy możesz użyć dowolnego alkoholu. Polecam także dodanie do środka trufli orzeszka, rodzynki lub kawałka marshmallows`a.  Jeżeli masa jest zbyt ciekła - dodaj więcej płatków owsianych lub kakao. Przechowuj je w lodówce.         Pytanie: W czym obtaczać trufle? Odpowiedź: Do obtaczania świetnie sprawdzają się też drobno posiekane orzechy, szczególnie pistacjowe ze względu na kolor, ale też cukier puder (który jednak po pewnym czasie lubi miejscami "zanikać" wchłaniając się w trufelka). Trufle możesz również oblać roztopioną czekoladą!   Pin It      