English Version        Założę się, że czasem też macie momenty totalnego zaskoczenia w kuchni. Przygotowałam dziś babkę, którą do tej pory robiła mama M. Babka ta zwie się gotowaną i jest przepyszna. Gotowana, ponieważ gotuje się ją w specjalnej formie w garnku z gorącą wodą. Kiedy poproszono mnie o przetestowanie patelni Dry Cooker, na której potrawy oraz ciasta przyrządza się praktycznie bez dodatku tłuszczu ze względu na obieg pary od razu pomyślałam o zrobieniu na niej tej właśnie babki. M. załatwił od mamy przepis, a kiedy przesyłka dotarła od razu zabraliśmy się za eksperymentowanie. Przygotowanie ciasta jest standardowe i nie przysparza żadnych trudności. W czasie "pieczenia" ciasta oboje podekscytowani staliśmy nad kuchenką obserwując w jaki sposób ciasto może się upiec na patelni z pozytywnym skutkiem. Może i to jak rewelacyjnie! Kształt ciasta przypomina te z prodiża co jest fajnym elementem przypominającym dzieciństwo. Struktura natomiast jest ge - nia - lna. Kilka razy miałam okazję zajadać się gotowaną babką zrobioną przez mamę M., jednak z tej patelni jej struktura jest 100 razy bardziej delikatna i miękka, niż w oryginale, pomimo tego że przecież wykonana została z tego samego przepisu! Po raz pierwszy jadłam tak lekką babkę i z pewnością na tej jednej się nie skończy tym bardziej, że po użyciu patelnię wystarczy jedynie przetrzeć papierem lub ściereczką i już można iść pałaszować swój niepowtarzalny wypiek. To coś ekstra przede wszystkim dla tych, którzy nie lubią zmywać naczyń :)           Składniki na gotowaną babkę z patelni:   4 jajka 1 szkl cukru 1 op cukru wanilinowego 1 kostka margaryny 1 szkl mąki pszennej 1 szkl mąki ziemniaczanej 2 łyżeczki proszku do pieczenia  kilka kropel olejku migdałowego   Jajka utrzyj z cukrem i cukrem wanilinowym. Dodaj margarynę i dokładnie zmiksuj całość. Teraz wsyp mąkę pszenną, a kiedy się połączy z resztą ciasta dodaj mąkę ziemniaczaną z proszkiem do pieczenia oraz olejkiem migdałowym i ubijaj ciasto, ale na mniejszych obrotach. Jednolitą masę przelej na patelnię i piecz pod przykryciem na średnim ogniu do czasu, aż patyczek po wyciągnięciu będzie suchy. Sugestie: Do ciasta możesz dodać również sparzone rodzynki, a olejek migdałowy zastąpić swoim ulubionym aromatem.     Pin It  