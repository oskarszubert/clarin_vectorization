English Version      Jeżeli jest coś, co natychmiast potrafi poprawić mój nastrój, to właśnie tych kilka chwil, podczas których znikam w kuchennych zakamarkach, tworząc rozmaite potrawy przyprawiane ekscytacją, fascynacją, szczęściem i miłością. To zawsze działa! Rzadko przygotowuję mięso w panierce, ale tym razem miałam na nie wielką ochotę. Młode ziemniaki i capresse z buraków, które nawiasem mówiąc robiłam po raz pierwszy stanowiły przepyszny dodatek do bitek z indyka. Przekonajcie się sami :)    Składniki na 2 porcje:  dwie bitki z indyka jajko zioła prowansalskie szczypta sól pieprz do smaku bułka tarta olej do smażenia 10 młodych ziemniaków 1 świeży burak 1 cebula oliwa z oliwek sok z 1/2 cytryny    Ziemniaki ugotować w mundurkach w lekko posolonej wodzie.   Bitki z indyka opanierować w panierce przygotowanej z jajka, ziół prowansalskich, soli, pieprzu oraz bułki tartej i usmażyć na polanej olejem patelni.   Buraka oraz cebulę obrać i pokroić w cienkie talarki, a następnie przełożyć na przemian tworząc sałatkę typu capresse.   Oliwę z oliwek wymieszaj z odrobiną ziół do smaku oraz świeżowyciśniętym sokiem z cytryny i otrzymanym dressingiem skrop capresse.    Życzę pysznego dnia! Pytanie: Jak podać ziemniaki następnego dnia? Odpowiedź: Ziemniaki możesz wykorzystać do zapiekanki, podsmażenia, przygotowania pysznej sałatki, czy klusek.    Pin It  