English Version        Co takiego mają w sobie te niewielkie babeczki, że w każdym prędzej, czy później wywołują uśmiech i ochotę na chociaż jedną z nich...? Osobiście ubóstwiam je przede wszystkim za nieograniczoną możliwość dodawania do nich rozmaitych składników, kształt, który jest tak bardzo kobiecy i romantyczny oraz mnóstwo swobody przy ich dekorowaniu. A ile w tym frajdy! Zalet muffinek jest - jak pewnie sami wiecie - nieskończona ilość, natomiast wada jest tylko jedna: zawsze jest ich za mało! Bo przecież nie da się tak po prostu przejść obok nich obojętnie...           Składniki na ok 16 muffinek:  2 szklanki mąki pszennej 3/4 szklanki cukru 2 łyżeczki proszku do pieczenia 1/2 łyżeczki sody oczyszczonej 1 łyżeczka cynamonu 3 łyżki kakao  2 łyżeczki kawy rozpuszczalnej 1 tabliczka mlecznej czekolady 125g masła 2 jajka 1 szklanka mleka  50ml Malibu Składniki na posypkę:   6 łyżek cukru 3 łyżeczki cynamonu 3 łyżeczki wiórków kokosowych    Pokrój czekoladę w drobną kostkę i obsyp ją lekko w mące. W misce połącz składniki suche, następnie w drugiej misce rozrób roztopione masło ze składnikami mokrymi i dodaj wszystko to składników suchych, łącząc niedbale łyżką ze sobą. Ciasto wykładaj do formy na muffinki. Wierzch posyp połączonymi składnikami na posypkę. Piecz w 180C przez ok 20min.     Składniki na masę kokosową:  1/2 kostki masła 1/2 szklanki cukru pudru  6 łyżek wiórków kokosowych  1 łyżeczka cynamonu    Masło utrzyj z cukrem, kokosem i cynamonem na gładką masę, którą przekładaj muffinki, gdy ostygną.      Sugestie: Do ciasta możesz dodać kilka łyżeczek likieru kawowego, czekoladowego lub po prostu wódki. Będzie pysznie!   To kto chce jedną? :)  Pin It      