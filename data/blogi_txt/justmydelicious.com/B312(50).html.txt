English Version        Elastyczne kopytka polane sosem truskawkowym już od czasów przedszkolnych są moim ideałem. Do tej pory dokładnie pamiętam ich smak i ten letni słodki zapach truskawek... Jako, że w tym roku truskawki wciąż są jeszcze szczelnie pozamykane w hipermarketowych brzęczących zamrażalkach, a u nas w zimie jest zawsze sporo cebuli, toteż zrobiłam kopytka z cebulką i boczkiem, a te truskawkowe nadal są jeszcze przede mną...      Składniki na ok 4 porcje:  850g ziemniaków 150g białego sera 1 jajko 350g mąki pszennej 200g mąki ziemniaczanej sól   Ugotowane ziemniaki rozgnieć i połącz z serem, jajkiem, mąką i solą na gładką masę, z której uformuj wąskie wałeczki na obsypanej mąką stolnicy, a następnie nożem krój z nich kopytka. Gotuj je w osolonym wrzątku jeszcze ok 2 minuty od czasu, kiedy wypłynęły na powierzchnię wody.     Na wierch:   1 cebula 4 plastry boczku 4 łyżki masła   Pokrojoną drobno cebulę i boczek wrzuć do rozgrzanego na patelni masła i smaż ok 2 min. Podawaj ciepłe.     Dodatkowo do dekoracji:  1 ogórek kiszony ketchup   Sugestie: Do ciasta możesz dodać wybrane przez siebie przyprawy, aby wzbogacić ich smak. Przykładowo: dodatek kurkumy sprawi, że kopytka będą żółte, a np. papryki, ketchupu lub koncentratu pomidorowego zabarwi je na czerwono. Możliwości jest naprawde wiele, rozpoczynając od sypkich przypraw i ziół, a kończąc na rozmaitych musach z dowolnych warzyw i owoców.     Pytanie: W jaki sposób przygotowywać cebulę, aby najskuteczniej wydobyć jej aromat? Odpowiedź: Cebulę pokrój w drobną kostkę, a nastepnie zeszklij na maśle lub oleju.   Pin It      