English Version       Jedna śliwka... druga śliwka... trzecia śliwka... I tak po straceniu rachuby, stwierdziłam że nie będę przecież w tym sezonie jeść w kółko knedli ze śliwkami lub samych śliwek bez dodatków. A jako, że urozmaicenia lubię, toteż nie zastanawiając się długo zabrałam się za przygotowanie czekoladowych muffinek ze śliwkami. W końcu czekoladę też lubię :)    Muszę stwierdzić, że te muffinki były najbardziej czekoladowe ze wszystkich, jakie do tej pory zrobiłam. Jestem pewna, że to za sprawą zastąpienia kakao, roztopioną tabliczką czekolady...mmm ~_~ Teraz kakao wylądowało na dnie szafki i czeka na moją łaskę. A wracając do śliwek, to ich cząstki zatopione w tych puszystych muffinach cudownie przełamują smak czekoladowej słodyczy, swoim kwaskowatym posmakiem. Mniam! Składniki na 12 muffinek:   2 szklanki mąki pszennej 3/4 szklanki cukru 1 łyżeczka proszku do pieczenia 1/2 łyżeczki sody oczyszczonej 1 jajko 80g roztopionego masła 1 tabliczka roztopionej gorzkiej czekolady 2 łyżki rumu 16 drobno pokrojonych śliwek 3/4 tabliczki gorzkiej czekolady drobno pokrojonej   Wszystkie składniki połącz ze sobą łyżką na jednolitą masę. Staraj się zrobić to sprawnie. Gotowe ciasto nakładaj do foremek na muffinki i piecz w 180C przez ok 20min. Składniki na krem:   200g kremówki 36% 3 łyżki cukru pudru Śmietankę ubij krótko mikserem razem z cukrem pudrem, następnie krem włóż na 20 min do lodówki.    Gdy muffiny ostygną, za pomocą np. rękawa cukierniczego nakładaj na ich wierzch pyszny, biały krem.      Do dekoracji:   12 ćwiartek śliwek   Ćwiartki układaj na wierzch kremu lekko dociskając.          Sugestie: Krem najlepiej nakładać na muffinki tuż przed ich podaniem lub już udekorowane, przechowywać w lodówce. Zamiast czekolady do ciasta możesz dodać 4 łyżki kakao.      Pytanie: Co zrobić, żeby nadzienie w muffinkach i ciastach (tj. kawałki czekolady, owoce) nie opadało na dno podczas pieczenia?  Odpowiedź: Przed dodaniem tych składników do ciasta, obtocz je najpierw w mące. Pytanie: W jakich warunkach prawidłowo przechowywać czekoladę? Odpowiedź: Dla czekolady idealną temperaturą jest 18C. Nie powinno się ją narażać na promieniowanie słoneczne, zbyt niskie lub za wysokie temperatury. Jeżeli koniecznie musisz włożyć ją do lodówki to najlepiej dodatkowo umieść ją w strunowym woreczku lub pojemniku dostosowanym do przechowywania żywności, który zapobiegnie przechodzeniu nieprzyjemnych zapachów, mieszaniu się ich oraz nadmiernej wilgoci.    Pin It      