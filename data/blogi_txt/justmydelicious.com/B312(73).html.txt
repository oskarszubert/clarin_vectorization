English Version       Zimą niesamowicie lubię podjadać trufle, a Ty? Te małe kuleczki mają w sobie coś, co nie pozwala o nich na długo zapomnieć. Tym razem moje są w postaci owieczek z dodatkiem naturalnego serka tofu oraz kokosu. Szczerze? Sądziłam, że z serem nie będą smaczne, ale dzięki całkowicie neutralnemu smakowi tofu są tak samo pyszne jak zawsze :) Składniki na ok 14 owieczek:  120g czekolady mlecznej 80g kremówki 1/2 kostki sera tofu naturalnego 100g wiórków kokosowych   paluszki solone migdały bez łupinek 100g czekolady białej wiórki kokosowe do obtoczenia   Czekoladę rozpuść w kąpieli wodnej i dodaj do niej kremówkę. Następnie masę odstaw na 1h do lodówki. Tofu odciśnij z wody i zblenderuj, a następnie dodaj do czekoladowej masy, kiedy już wyciągniesz ją z lodówki. Na koniec wsyp wiórki i całość dokładnie wymieszaj na jednolitą masę. Formuj z niej kulki w które wtykaj po 4 kawałki paluszków. Teraz jeszcze pora na wetknięcie migdałowego pyszczka, ostrożne zanurzenie kulki w roztopionej w kąpieli wodnej białej czekoladzie i obtoczenie jej w pozostałych wiórkach. Voilà! Owieczka jak się patrzy ^_^         Sugestie: Ustaw je na kawałku zielonego i nie zdziw się, gdy zaczną beczeć :) A tak na serio, możesz dodać do nich ulubiony likier, lub przygotować podobne owieczki w swojej ulubionej truflowej wersji. Jeżeli nie przepadasz za tofu, użyj twarogu!     Inne propozycje na trufle wraz z poradami znajdziesz w poście:   - Truflowe Jeżyki,   - Owsiane Trufelki,   - Piernikowe Trufle na Święta.      A informację w jaki sposób pozbyć się uciążliwej łupinki z migdałów znajdziesz w poście:  - Migdałowe Ciasto.    Pin It  