English Version       Do pieczenia pretekst zawsze się u mnie znajdzie. Tym razem powstały biedronki specjalnie na urodziny koleżanki. Ich przygotowanie wymaga trochę czasu, dlatego warto zorganizować sobie jeden wieczór na zabawę z nimi. Sporo osób dziwi się, jak znajduję czas na tego typu zajęcia. Cóż, po prostu czasem warto zrezygnować z oglądania jakiegoś serialu (całe szczęście, że nie posiadam telewizora!) na rzecz pochłaniającego relaksu w kuchni. Poza tym możesz przecież upieczone już ciasteczka dekorować w pokoju wśród najbliższych, jednocześnie spędzając z nimi wspólnie czas. Zresztą, jak już pisałam w poście dotyczącym przyrządzenia zapiekanego bakłażana z warzywami, ryżem i tofu, grunt to odpowiednia organizacja. Poza tym, jeżeli jesteś odpowiednio zdeterminowana/ - y, to przecież staniesz na głowie, aby ze wszystkim się wyrobić na czas i jeszcze mieć z tego satysfakcję ^_^ Mocno czekoladowe podobnie jak biało - czarne ciasteczka, które upiekłam niedawno. Biedronki jednak wzbogaciłam nutką pomarańczy, która sprawiła, że jedząc je skupiasz się nie tylko na czekoladowości, ale też na egzotycznym posmaku tego soczystego owocu cytrusowego. Składniki na ciasteczka znajdziesz w poście Half and Half Cookies, czyli Black and White Cookies. Jednak zamiast chilli dodaj do nich startą skórkę i sok z jednej wyparzonej wcześniej pomarańczy, a także kilka kropel olejku pomarańczowego do ciast. Składniki na polewę pomarańczowo - czekoladową:   1 łyżka masła 3 łyżki cukru kilka kropel olejku pomarańczowego  4 łyżki kakao Masło roztop razem z cukrem, dodaj olejek, kakao i wymieszaj na jednolitą masę.          Składniki na lukier pomarańczowy:   1 białko szczypta soli kilka kropel olejku pomarańczowego 15 łyżek cukru pudru czerwony barwnik spożywczy  Schłodzone w lodówce białko ubij na sztywną pianę z dodatkiem soli oraz olejku. Pod koniec ubijania dodaj stopniowo cukier. Teraz odbierz ok dwie łyżki lukru (na oczka biedronek). Do reszty dodaj odrobinę czerwonego barwnika spożywczego i wymieszaj na jednolitą masę. Lukier jest od razu gotowy do użycia za pomocą pędzelka lub patyczka.      Na ostudzone ciasteczka najpierw nałóż czerwony lukier, odczekaj aż zastygnie, następnie nałóż polewę czekoladową i domaluj oczka.           Sugestie: Ciasteczka świetnie sprawdzają się jako dodatek do aromatycznej kawy! Pytanie: Jak dokładnie obrać pomarańcze?  Odpowiedź: Przed obraniem zanurz je na chwilę w gorącej wodzie, osusz i dopiero wtedy przystąp do obierania.     Pytanie: Jak wykorzystać skórkę pomarańczową?  Odpowiedź: Możesz z niej zrobić chociażby kandyzowaną skórkę, a następnie pyszne cytrusowe drożdżówki. Polecam również sparzoną i osuszoną wcześniej skórkę zetrzeć na tarce, obsypać warstwą cukru, odczekać ok 3 godziny aż całość trochę wyschnie, a następnie przesypać do słoiczka razem z cukrem i stosować jako aromatyczny dodatek do wypieków. Porady dotyczące czekolady i pieczenia ciasteczek znajdziesz w poście   - Imbirowo - Cynamonowe Ciasteczka na Halloween,  - Kruche Maślane Ciasteczka,   - Ciasteczka z Karmelizowanym Bekonem i Kawałkami Czekolady,  - Lody z Brownies,  - Czkoladowe Muffinki ze Śliwkami i Kawałkami Czekolady.        Pin It  