English Version       Po rybie w sosie pomarańczowym przygotowanie kurczaka w soku pomarańczowym było tylko kwestią czasu. Aby jednak było bardziej egzotycznie tego cytrusowego kurczaka podałam z kokosowym ryżem, który w smaku przypominał pudding ryżowy. Całość była tak genialną kombinacją, że M. już po kilku kęsach określił ją jako "eksplozję smaków", co rzeczywiście było bardzo trafne, ponieważ każdy ze smaków był wyraźny i świetnie współgrał z pozostałymi, jednocześnie nie przyćmiewając ich. Ideałem było nabieranie cząstki pomarańczy, kawałka soczystego kurczaka z fasolką i ryżu. To chyba było jedyne danie, którym zajadałam się z taką precyzją w kwestii kolejności nabierania poszczególnych składników :) Składniki na przygotowanie pomarańczowego kurczaka na 2 porcje: 2 filety z kurczaka 1/2 litra soku pomarańczowego pieprz chilli kryształki kardamonu    1 szkl fasolki szparagowej    Filety umyj, osusz i pokrój na mniejsze kawałki. Ułóż je w naczyniu do zapiekania i zalej sokiem z dodatkiem pieprzu oraz chilli. Piecz w 180C przez ok 30-40 minut. Po upływie ok 3/4 czasu pieczenia dodaj kryształki kardamonu.      Przygotowanego w ten sposób kurczaka wymieszaj z pokrojoną na mniejsze kawałki i ugotowaną w lekko osolonej wodzie fasolką szparagową.           Składniki na przygotowanie ryżu kokosowego na dwie porcje:   1 torebka brązowego ryżu 1,5 szkl mleka kokosowego, na przygotowanie którego przepis znajdziesz w poście Kolorowy Salceson z Mlekiem Kokosowym 1/2 szkl wiórek kokosowych 1,5 łyżki cukru   Ryż ugotuj na mleku kokosowym tak, aby był kleisty. Pod koniec gotowania dodaj do niego pozostałe składniki i już. Sugestie: Proponuję przygotować ten obiad w większej ilości, ponieważ znika w zastraszającym tempie :) Danie podawaj z segmentami soczystej pomarańczy, a ryż obsyp startą skórką pomarańczową.      Inne propozycje potraw z filetów kurczaka lub indyka znajdziesz w poście:  - Chlebek Pita z Kurczakiem w Sosie Musztardowym i Warzywami,   - Kebab w Słonecznej Tortilli z Sosem Czosnkowym,   - Kurczak w Migdałach z Zasmażanymi Buraczkami,   - Kurczak w Sosie Cytrynowo - Miodowym z Pieczonymi Ziemniakami,   - Kurczak Curry z Ananasem i Dzikim Ryżem,   - Warkocze z Filetów z Indyka z Kremowym Purée Ziemniaczanym,   - Ziołowy Kurczak w Mango z Miętowym Pesto. Pin It      