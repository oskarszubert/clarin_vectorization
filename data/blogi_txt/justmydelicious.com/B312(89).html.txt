English Version       Smak zapamiętany z pobytu w Portugalii. Szczęśliwie odtworzony z jeszcze lepszym skutkiem niż oryginał! Idealne i jednocześnie zaskakujące połączenie ciepła z orzeźwiającym chłodem... Do takiego ewenementu nawet nie trzeba zachęcać...           Przygotowanie lodów na 4 porcje: ulubione lody w pojemniku   Przygotuj 4 gałki lodów. Ułóż je w odstępach np. na woreczku jednorazowym i włóż do zamrażarki na min. 2h.      Składniki na ciasto na 4 porcje:   250g mąki pszennej 150g cukru pudru 1 łyżeczka suchych drożdży 1 łyżeczka proszku do pieczenia 1/2 łyżeczki sody oczyszczonej 1 jajko 6 łyżek ciepłego mleka 1 łyżka wódki 1 łyżka octu   Połącz ze sobą wszystkie składniki, wyrabiając je na gładkie ciasto. Nie zostawiaj do podwojenia objętości. Gotowe ciasto rozwałkuj na ok 3mm i wytnij z niego krążki o średnicy ok 9cm.      Smażenie lodów:      Zmrożone gałki lodów wyciągnij z zamrażarki i owiń w gotowe krążki ciasta. Od razu smaż na głębokim oleju z łyżką octu przez ok 1min. Podawaj natychmiast!           Sugestie: Do ciasta możesz dodać wybrany olejek do wypieków. Tak wykonane lody są bardzo syte, dlatego jedna kulka wg. mnie w zupełności wystarczy na osobę, szczególnie gdy zamierzasz je podać również z dodatkami. Uważaj, aby ciasto nie miało żadnych otworków, przez które mogą wypływać lody podczas smażenia, ponieważ wtedy olej może bardzo pryskać, co grozi poparzeniom! Ja podałam z jagodami i wykonanym przeze mnie sosem karmelowym, na który przepis dodam już wkrótce...        Pin It      