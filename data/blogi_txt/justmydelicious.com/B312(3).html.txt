English Version        To danie jest praktycznie równie ekspresowe w przygotowaniu, jak warzywa z woka z tofu i ryżem, którymi niedawno się zajadaliśmy. A że jestem kulinarnym leniem, to nie dodawałam sobie pracy przy kombinowaniu nad czymś, co pochłonęłoby mnie na pół dnia w kuchni. W końcu po co utrudniać sobie życie? Wolę się porządnie najeść przy maksymalnie ograniczonym czasie przygotowania. No tak - leń, jak nic. Aleee ile za to czasu zostało mi na leniuchowanie! Mówię Ci, grunt to dobra organizacja.           Składniki na przygotowanie zapiekanych bakłażanów dla dwóch osób:   2 niewielkie bakłażany 4 łyżki oliwy czosnkowej sól   Bakłażany umyj, pokrój na talarki, ułóż je na blasze do pieczenia, skrop oliwą i obsyp odrobiną soli do smaku. Piecz w 180C przez ok 30 minut. Składniki na przygotowanie ryżu z warzywami na dwie osoby:   1 torebka ryżu 1 duża cebula 1 puszka zielonego groszku 1 puszka kukurydzy pieprz sól odrobina suszonej papryczki piri piri 1 łyżka oliwy czosnkowej 4 łyżki passaty pomidorowej 1 opakowanie wędzonego sera tofu   Ryż ugotuj, aż będzie miękki. Obraną i drobno pokrojoną cebulę podsmaż na patelni, dodaj groszek, kukurydzę, pieprz, sól, papryczki, oliwę i passatę. Podduś lekko, cały czas mieszając. Kiedy ryż będzie już gotowy, dodaj go do gęstego sosu. Pod koniec dorzuć pokrojone w kostkę tofu, a po ok 5 minutach zdejmij z ognia i w ten sposób przygotowanym ryżem z warzywami i tofu przekładaj podpieczone i najlepiej ciepłe plastry bakłażanów.            Składniki na przygotowanie kiełbasy dla dwóch osób:   2 średniej długości laski kiełbasy zioła prowansalskie 2 duże plastry sera bez dziur   Kiełbasy natnij zgodnie ze zdjęciem, posyp odrobiną ziół, następnie do nacięć włóż zwinięte kawałki sera i zapiekaj w 180C przez ok 30 min.           Sugestie: Wg mnie danie najsmaczniejsze jest z wędzonym tofu, ponieważ jego smak jest odrobinę zbliżony do oscypków, co dodatkowo pomaga wyodrębnić poszczególne walory dania. Jeżeli chcesz, możesz go również zastąpić po prostu oscypkiem. Zamiast bakłażana możesz też użyć cukinii, jeżeli akurat nią dysponujesz. Ryż natomiast równie dobrze może zostać zastąpiony kaszą jaglaną lub gryczaną. Passatę pomidorową zastąpić możesz lekko podduszonymi świeżymi pomidorami pozbawionymi skórki, lub po prostu dokładnie zmiażdżonymi i dorzuconymi do całej reszty w celu wspólnego podduszenia się. Pytanie: Co zrobić, żeby bakłażan nie był gorzki?  Odpowiedź: Aby temu zapobiec pokrój go w plastry lub przekrój dowolnie w inny sposób, delikatnie obsyp solą i pozostaw na ok 30 minut. W tym czasie powinna się uwolnić z niego ta irytująca gorycz. Po upływie tego czasu wystarczy, że przepłuczesz je wodą, osuszysz za pomocą papierowego ręcznika i już.      Pytanie: Dlaczego tofu brązowieje?  Odpowiedź: Jest to najpewniej spowodowane jego mrożeniem. Przez to ulega też nieznacznym modyfikacjom jego struktura na bardziej gąbczastą, a w efekcie też bardziej chłonną.     Pin It      