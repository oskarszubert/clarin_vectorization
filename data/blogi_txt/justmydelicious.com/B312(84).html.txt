English Version       W jesienny sezon wkroczyliśmy ze słoiczkiem marynowanych grzybków, z których przygotowałam pyszne grzybowe risotto mantecato /mantekato/. Z dodatkiem ciepłych tostów i jajka ugotowanego na twardo stworzyło wyjątkową kompozycję smaków, a zapach który roznosił się wtedy w kuchni był tak przyjemnie jesienny, że przez chwilę pomyślałam nawet, że ta jesień wcale nie jest musi być taka straszna.    Przepisów na to, jak zrobić risotto jest bardzo wiele. Nie każdy jednak traktuje o przygotowaniu risotta z prawdziwego zdarzenia. Ja mam swój sprawdzony, który wykorzystuję już od dawna i zawsze jestem zadowolona z finalnego efektu, dlatego zachęcam do wypróbowania, jeżeli wciąż szukacie "własnego" idealnego sposobu na przyrządzenie tego włoskiego dania.       Składniki na dwie porcje:   1 mała cebula szczypta soli 1/4 łyżeczki pieprzu 3/4 szklanki ryżu 1/3 szklanki podgrzanego białego wina 500ml gorącego bulionu  1/2 szklanki pokrojonych grzybków marynowanych 1 łyżeczka startej skórki z wyparzonej wcześniej cytryny 2 łyżeczki masła 1/4 szklanki gęstej śmietany   Cebulkę pokrój w drobną kostkę i zeszklij na patelni z dodatkiem oliwy z oliwek, soli oraz pieprzu. Gdy będzie już złocista, przełóż ją do miseczki, a na patelnię wysyp ryż i smaż go przez ok 10 minut mieszając co chwilę do czasu, aż ryż stanie się szklisty. Kiedy tak się stanie, dodaj do niego wcześniej podsmażoną cebulkę, dolej wino i pozostaw wszystko na niewielkim ogniu cały czas mieszając, aby się nie przypaliło do czasu, aż wino zostanie wchłonięte. Teraz dolej do ryżu 250ml gorącego bulionu i mieszaj, aż do całkowitego wchłonięcia. Następnie znowu dolej pozostałą część bulionu, dodaj pokrojone grzybki, skórkę z cytryny i ponownie mieszaj całość, aż do ostatecznego wchłonięcia bulionu. Na koniec dodaj masło oraz śmietanę, wymieszaj dokładnie i podawaj.      Sugestie: Do risotto z grzybami nie powinno się dodawać sera, a jedynie gęstą śmietanę, ale oczywiście jeżeli ktoś lubi to może poeksperymentować :) Pytanie: Czym się różni risotto od risotto mantecato? Odpowiedź: Do risotto mantecato dodaje się gęstą śmietanę, która sprawia, że jest ono bardziej kremowe.      Pytanie: Jaki bulion do risotto?  Odpowiedź: Z pewnością nie ten z kostki. Musi być aromatyczny i intensywny. Polecam z drobiu lub warzywne. Pytanie: Jaki ryż do risotto?  Odpowiedź: Najlepiej włoski z krótkimi okrągłymi ziarnami. Polecam Arborio, Originario, Vialone Nano, a także Carnaroli. Długoziarnisty, w torebkach i tzw. preboiled, czyli o skróconym czasie gotowania nie jest odpowiedni, ponieważ nie wchłonie całkowicie sosu, a co za tym idzie - nie sklei się odpowiednio.      Pin It      