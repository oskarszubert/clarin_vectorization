English Version       Delikatnie kruche, ale jednak puszyste o łatwo wyczuwalnym cytrynowym smaku i aromacie, skrzętnie ukrytym też w lukrze. Najsmaczniejsze są chyba zjadane pomiędzy poszczególnymi łykami rozgrzewającej herbaty z plasterkiem cytryny. Do tego dźwięki delikatnej muzyki, przymglone świetlne punkty gdzieniegdzie rozjaśniające półmrok pomieszczenia, w którym słychać radosne szepty i cichy stukot filiżanki odkładanej co jakiś czas na nieduży ukwiecony spodeczek. To właśnie one. Cytrynowe ciasteczka z lukrem, różyczką i kawiarnianym charakterem.        Składniki na ok 45 cytrynowych ciasteczek:   250g kostki masła 3/4 szkl cukru skórka starta z 2 wyparzonych cytryn sok z 2 cytryn kilka kropel olejku cytrynowego 1/2 łyżeczki proszku do pieczenia 350g mąki   Masło utrzyj z cukrem na jednolitą, kremową masę. Dodaj do niej pozostałe składniki i wyrób, np. widelcem na gładkie ciasto, z którego będziesz wykrawać ciasteczka. Gotowe ciasto rozwałkuj na ok 4mm i wykrawaj z niego ciasteczka, które następnie układaj na wyłożonej papierem do pieczenia blasze. Piecz w 180C przez ok 10 minut.          Składniki na lukier znajdziesz w poście Imbirowo - Cynamonowe Ciasteczka na Halloween. Jednak przy wykonywaniu tych ciasteczek, dodaj do niego odrobinę olejku cytrynowego do wypieków.           Składniki na plastyczną masę cukrową, z której wykonasz różyczki znajdziesz w poście Tort z Dulce de Leche, Masą Cukrową i Pszczółkami. Wystarczy ją tylko odpowiednio zabarwić przy użyciu np. barwnika spożywczego. Sugestie: Jeżeli masa cukrowa okaże się zbyt lepka, dodaj do niej albo trochę więcej cukru pudru, albo odrobinę mąki pszennej. Ciasteczka dekoruj dopiero, gdy całkowicie wystygną! Pytanie: W czym przechowywać ciasteczka?  Odpowiedź: Najlepiej w ciemnym, nienasłonecznionym i suchym miejscu. Polecam szczelne pojemniki, słoje, metalowe puszki.    Pytanie: Jak lukrować ciasteczka? Odpowiedź: Polecam użycie wykałaczki lub pałeczki i za ich pomocą delikatnie przeciągaj sobie gotowym lukrem po powierzchni, którą chcesz udekorować. Jeżeli jest ona większa - użyj pędzelka. Lukier jest ciągliwy, więc dasz sobie radę :) Inne porady dotyczące pieczenia ciasteczek znajdziesz w poście: - Imbirowo - Cynamonowe Ciasteczka na Halloween,   - Kruche Maślane Ciasteczka,   - Ciasteczka z Karmelizowanym Bekonem i Kawałkami Czekolady.    Pin It      