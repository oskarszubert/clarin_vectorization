Wczoraj blog TS został nominowany przez Agatę Passent do nagrody głównej w konkursie Blog Roku. Mój prywatny wentyl bezpieczeństwa, moje narzekanie, na czym świat stoi! Rok temu, o tej porze mniej więcej, byłam na koncercie Lamb. Ledwo zdążyłam, bo młody chory, zupa kipi, kipi groch. Po bisach, Andy Barlow (oł je) rzucił pałeczkę do perkusji w tłum.  Dostałam nią prosto w głowę i pomyślałam, że to będzie lepszy rok. Dwa lata temu siadłam do kompa i ze ściśniętym gardłem napisałam, że się staram, naprawdę. Trzy lata temu, robiąc siódme kółeczko z wózkiem po parku, pomyślałam, że chyba zniknęłam. … Może nie. Może po prostu musiałam złapać równowagę nad. Dziękuję Wszystkim którzy wysłali sms-y na tego bloga, dziękuję Frustratce, Zaradnej Mamie i Julii (szafatosi) za wsparcie na swoich blogach i FB.  Oraz wszystkim Czytaczom za obecność i komentarze. Teraz, łaskawie może mi powiedzcie, w co ja mam się ubrać na tę galę, ha?! LubięShareFacebookDodaj do ulubionych:Lubię Wczytywanie... Related 