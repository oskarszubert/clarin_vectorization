Irytacja kumulacja. Wejdź do wanny. Wejdź żesz  dziecko do tej wanny. Pójdziesz spać, a ja jeszcze nadrobię, coś ze sobą zrobię. Nie chlap, nie wierzgaj, nie wij się. Czuję, że każda kolejna sekunda to cholerny tunel z papieru ściernego. Mamo pij. No pij. Mamoo. To jest mydło kochanie, piję na niby. Nie na niby pij!! Tłumaczę ci, że się nie pije mydła. Jezus, nie płacz tylko, patrz, piję. Napięcie powierzchniowe jeszcze utrzymuje gorycz w kielichu. Oj, oj, kurwa, nie jest dobrze. Wyjdź z wanny. Dlaczego nie chcesz wyjść. Przecież wcześniej nie chciałeś WEJŚĆ. Nie podnoś głosu na dziecko.  Choćbyś miała walić głową w zlew, głosu nie podnoś. Mamo gdzie jest tata? Ja chcę do taty. Numer jest obecnie nieosiągalny. Spróbuję zadzwonić później.   Co tak naprawdę mnie tak denerwuje, do cholery?!   A to: odpowiadanie sto razy na to samo pytanie zadawanie tysiąc razy tego samego pytania połączenie się z automatyczną sekretarką męża nie zrobienie żadnej zaplanowanej na dziś rzeczy zrobienie innych rzeczy, niepotrzebnych ponowne połączenie się z automatyczną sekretarką usilne starania, żeby nie podnieść głosu na dziecko podniesienie głosu na dziecko połączenie z mężem zorientowanie się, że źródłem tego nerwa jestem ja ja i tylko ja świadomość, że ta samowiedza nic nie daje   oraz to, że wlazłam skarpetą w coś mokrego dobranoc  