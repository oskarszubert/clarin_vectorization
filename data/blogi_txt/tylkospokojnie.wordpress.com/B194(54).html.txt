Nie no, my jesteśmy jednostki jednostkowe. Żadna tam pamięć pokoleń. Matki sobie. Babki sobie. Ciotki same sobie się. Ale jak tak pogadać sobie po cichu. Przy kielichu. To się okazuje, że babcia trzy razy więcej była w ciąży. Ale dzieci z tego nie było. Lekarz w mieście wie. Takie czasy. A ciotka, zgięta w pół przy ziemniakach, rodzić zaczęła swoje pierworodne. O trzy miesiące za wcześnie, także nie bardzo jej to wyszło. To był chłopiec. W głos z wujkiem płakali. Wyli. A na ziemniaki matka ciotce iść kazała. Takie czasy. Czemu ryczysz głupia. Następne sobie zrobicie. Ta, po której odziedziczyłam kolor oczu, wyszła na balkon i skoczyła z dziesiątego. Miałaś roczek to i nie pamiętasz. A jej ojciec, co za paradoks – przeżył, co miał nie przeżyć. Kula mu się po czaszce omsknęła przy egzekucji. A obok w izbie dzieci płakały, już go żegnały. W gardle się zaciska jak się taką opowiastkę na święta usłyszy. Trochę trudno potem przełknąć szarlotkę.  Ale słuchać trzeba.  Trzeba.  Także do trzeciej rano siedziałam i wykopałam ten plik. Taka historia. Moja babcia. Co jej już nie mam. Nagrałam ją na kilka miesięcy przed. Na razie mogę Wam tylko zaoferować tylko tu: https://rapidshare.com/files/3772127397/babcia_blog.mp3 Ale pracuję nad tym.    