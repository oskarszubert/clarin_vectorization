„Albowiem taka już jest natura ludzka, że gdy podczas wspólnego myślenia, tzn. wymiany zdań A spostrzega, że myśli B różnią się od jego własnych myśli o tym samym przedmiocie, wówczas A nie rewiduje najpierw swoich własnych myśli, by znaleźć w nich błąd, lecz zaczyna doszukiwać się błędów w myśleniu przeciwnika.(…) Toteż zazwyczaj każdy chce postawić na swoim, nawet jeżeli w tej chwili własne twierdzenie jemu samemu wydaje się niesłuszne lub wątpliwe. Potrzebnych do tego środków dostarcza każdemu w pewnym stopniu jego własna chytrość, złe skłonności, uczy tego codzienne doświadczenie.” Artur Schopenhauer – Erystyka, czyli sztuka prowadzenia sporów Miliony technik. Uogólnienie. Wywoływanie złości. Maskowanie zamiarów. Naginanie pojęć. Bezczelność. Obrona paradoksów. Szykanowanie Zejście z tematu. Narzucanie wniosków. Wykorzystywanie słabego punktu. Dywersja. Autorytety. Ironia. Szufladkowanie. Słaby punkt. Atak słowami. Ad rem. Ad fucking personam! Użycie broni biologicznej, chemicznej, atomowej. James Bond z Mata Hari przy kotlecie mielonym odgrzewanym. Wykorzystywanie sposobów sprawdzonych przez pokolenia, wyssanych z mlekiem w proszku. Odruchy podprogowe, bezwarunkowe, zapewniające przetrwanie w parze. Mam dość, macham białym prześcieradłem, nie podnoszę rękawicy, daję na tacę, oglądam stare zdjęcia. Na próżno jednak stawiam szklane kule w kącie miłości, wieszam lubczyki i kolczyki – wszystko stało się techniką. Nie rycz, ja znam te twoje numery. A spostrzega, że myśli B różnią się od jego własnych myśli o tym samym przedmiocie.   