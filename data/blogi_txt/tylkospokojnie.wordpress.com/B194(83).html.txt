Dostałam na urodziny od Agatary prezent.  Taki wynalazek, żeby autorzy blogów, skoro już piszą cały czas o sobie, mogli wreszcie napisać coś o sobie. Próbuję odgonić natrętną myśl o siedmiu grzechach głównych, bo: Jeden. Wszystkie siedem mam zaliczone. Ale za to – dwa – jestem zdrowa. Byłam u psychologa i powiedział, żeby rozmawiać z mężem. Oraz również, że kobiety z małymi dziećmi często przechodzą trudne momenty. Acha. Niestety – trzy – jestem edukacyjnym blefem. Robię błędy ortograficzne i merytoryczne. Kiedyś publicznie wypowiedziałam się na temat sekretarki Moby Dicka! Tym, co sprawia mi radość niezawodnie – cztery – jest znalezienie właściwych słów. Tym co mnie wkurza, jest znalezienie niewłaściwych. Często chodzę wkurzona. Kiedyś czekałam na jednego chłopaka w jednym miejscu trzy dni. Ale nie przyjechał. Pięć. Sześć. Po obejrzeniu teledysku Crazy Aerosmith (1994)  zamknęłam się w łazience i igłą do szycia, przekłułam sobie pępek. Last but not least. Mam plan. W siedemdziesiąte urodziny  wyjeżdżam do Portugalii.  Będę tam wieść życie wesołe i biseksualne już do końca.  Adres siedziby opublikuję na blogu. Tylkospokojnie. … Do nagrody nominacje otrzymują: The Light Princess O kruszki Nie lekceważ gospodyni domowej oraz Tamtaram  