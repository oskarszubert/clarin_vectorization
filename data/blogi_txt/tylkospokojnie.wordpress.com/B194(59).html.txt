Przyznam się. Czasem mnie poniesie. Nagle DJ zapoda tak zwany: Ten Kawałek. Ten, w którym opisane jest wszystko normalnie ze szczegółami. Całe moje życie. Niespełnienia, dzikie rządze i zwykłe rządze.  Ja nie wiem, jak ci artyści to robią, że one tak umią, a nawet umieją. Tak serce mi wyrwać i porwać. Singing my life with his words normalnie. I will survive choć głupota z biedą już mnie mają. Ring my bell darling, a nożyce się odezwą. I ponosi mnie, już mnie ma. Jak ja głośno potrafię śpiewać ne me quitte pas albo inne besame mucho! Jak ja pięknie potrafię śpiewać o miłość. A jaka przy tym jestem cool i beautiful. I normalnie mnie ta muzyka wprowadza w haj, wydziela mi te różne adrenaliny, serotoniny i oksytocyny bez kroplówki. Zwyczajnie, w pięć sekund, już się po mnie to cudo rozlewa. Śpiewam, śpiewam, drę ryja, bo jest tak głośno, że mojego lekkiego fałszu nikt nie dosłyszy. Tylko zobaczą z ruchu warg, że znam te słowa. Że to moje słowa. Że to ja Bjork, India Arie, Jill Scott i Ewa Bem w jednym. Ja jestem panią tego przedstawienia. I zrzucam z siebie te role, co mnie wkurwiają i wskakuję w tę inną. Niczym w sylwestrową sukienkę, co się przykleiła do dna szafy. „Czy my się skądś znamy? Nie sądzę. To czemu się uśmiechasz? A czemu ty się uśmiechasz?”* Cut the bullshit. Będę tańczyć. Tylko zrzucę buty i sweterek. Byłoby nieco łatwiej, gdybym nie siedziała w samochodzie i gdyby jakiś dureń za mną nie trąbił. Byłoby łatwiej. Jeszcze nie koniec numeru, gówno mnie obchodzi, że zielone. Co za debil. … *Fragment dialogu z filmu „Blow”, czyli pierwsza rozmowa Johnego Deepa z Penelope Cruz     