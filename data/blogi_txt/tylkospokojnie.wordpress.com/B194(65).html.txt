W nocy utknęłam przed ekranem na dwa ha. Teraz można oglądać tylko pod kątem z lewego rogu kanapy. Choinka wchodzi trochę w ekran. Bo lepiej tak, niż jakby miała wchodzić w przejście. Choć w przejście właściwie też wchodzi. Została kupiona i ubrana w tempie rekordowym i na łapu capu. Wszystkie ozdoby wiszą po jednej stronie, ale wystarczy się przesunąć, żeby zobaczyć, że z boku jest prawie goła. A z tyłu nie ma nic. Równie dobrze moglibyśmy mieć duże zdjęcie choinki. Mniej miejsca by zajęło. Więc ta metaforycznie źle ubrana choinka zasłania mi prawdziwą miłość w telewizorze, która nie jest prawdziwa, ale na taką wygląda, dzięki Robertowi i Meryl. A feng szui nie płynie po drzewie, które nie zostało należycie potraktowane. Wszystko jest tylko z jednej strony. Bo z drugiej strony – jak tak się zastanowić – to się osuwa osoba co wrażliwsza na kolana. Nic nie jest na pewno. I że mnie nie opuścisz miało przecież zaczarować rzeczywistość. Miało ją oswoić. Będziemy jutro dzielić się kocem, pod którym śpimy. Tymczasem ja. Nie odpuszczam. Pajacuję od rana. Od pierwszego: wstawać, słoneczko wstało, ptaszki wstały, dzieci wstały. Wstawać i rozejść się! Już ja was rozweselę. Ja was scalę sobą samą jak super glu nas połączę w jeden nierozerwalny nigdy trójkąt. Tak nas skleję, że nie będzie można oddychać, i nie wiadomo czyja noga czyja ręką czyje myśli. Teraz rozejść się do czwartej do piątej i szóstej. Ale potem was znowu dopadnę swoim instynktem was zadymię, żebyście znali swoje miejsce przy stole wigilijnym. Oraz w funkcjonowaniu szumnie życiem zwanym. Wszystko jest na chwilę. Zderzamy się na korytarzu w obcym mieszkaniu, gdzie pod hasłem wigilii głośno zachrzania muzyka – the best of adwent. Śledź wódą polany kolęduje małemu. Cześć. Cześć. Wiesz, zanim jutro wstaną ptaszki, to dziś chcę być zawsze sam. Zawsze. Choć na chwilę. Jesteś pijany. Jestem żonaty. Większość ludzi jest. … I’m married too’ ‘Most people are’ http://www.youtube.com/watch?v=4oWy0-WlqS0 feature=related  