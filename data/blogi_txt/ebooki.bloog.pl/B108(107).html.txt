AUDIOBOOK JONES JAMES: STĄD DO WIECZNOŚCI     Dwukrotnie zekranizowana powieść Jamesa Jonesa „Stąd do wieczności”  należy już do  klasyki literatury amerykańskiej. W czym tkwi jej fenomen?  Książka  opowiadająca o amerykańskiej bazie wojskowej na Hawajach tuż  przed  atakiem na Pearl Harbor wydaje się na pierwszy rzut oka lekkim  zapisem  żołnierskich przygód, gęsto zapełnionym whisky i burdelami.  Jednak  rzeczywistość wojskowa w powieści Jonesa nie jest tak kolorowa,  jak by  się wydawało w pierwszym momencie. Obraz amerykańskiej armii nie  jest  różowy. Cała wojskowa hierarchia wygląda na skostniałą i przeżartą przez patologię. Oficerowie spędzają czas na rozmyślaniu o kolejnych   awansach, przejażdżkach z żonami i „męskich bibkach”. Prości żołnierze   interesują ich o tyle, o ile nadają się na bokserów – boks jest bowiem w   mniemaniu dowódców sportem oddziałującym najlepiej na morale   podwładnych. Ale to właśnie boks wpływa na degenerację oddziałów. Na   awans mogą bowiem liczyć tylko sportowcy, wartość bojowa żołnierza nie   ma znaczenia. W efekcie w armii dochodzi do podziału na „nas” – prostych, ale uczciwych żołnierzy i „ich” – zdemoralizowanych i wszechmocnych oficerów. Widać to wyraźnie w wątku Wardena, który nie   chce przyjąć awansu, gdyż uważa, że bycie jednym z nich jest po prostu   nieetyczne.  Opis    Fragment 