Iwona Kienzler:  Kobiety Zygmunta Augusta  |  Lektury  |  eBook Opis Fragment    Zygmunt August, ostatni władca z dynastii Jagiellonów, jest postacią niebywale kontrowersyjną. Przez czterysta lat po swojej śmierci oceniany był nader pozytywnie, na co niemały wpływ miał też okres, w jakim przyszło mu panować w Polsce. Ostatniego Jagiellona opromieniał blask „złotego wieku”, czasów największej świetności Polski, okresu, w którym była ona mocarstwem. Rzeczpospolita chwalebnie odstawała od wielu europejskich krajów, w których codziennością był widok heretyków płonących na stosach. Państwo Zygmunta Augusta było prawdziwym azylem dla innowierców, którzy znajdowali tu schronienie przed prześladowaniami, a monarcha mówiący swym poddanym: „Nie jestem królem waszych sumień” był ewenementem na skalę światową. Nic więc dziwnego, że ów „złoty wiek” i panowanie Zygmunta Augusta z rozrzewnieniem rozpamiętywali ludzie oświecenia, gdy Polska chyliła się już ku upadkowi. (ze Wstępu)   Autorka Tłumaczka, autorka wielu książek z zakresu korespondencji handlowych w językach obcych, słowników i leksykonów. Zajmuje się również dydaktyką, tłumaczeniami i pisaniem książek pomocniczych do nauki języków obcych. 