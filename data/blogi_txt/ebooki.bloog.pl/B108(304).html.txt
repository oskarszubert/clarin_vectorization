Regina Brett:   Bóg nigdy nie mruga | eBook | Poradnik   Opis Fragment   Pełna ciepłego humoru i pogody ducha opowieść kobiety doświadczonej samotnym wychowywaniem dziecka oraz zwycięską walką z rakiem piersi – a przede wszystkim zmaganiami z własnymi słabościami. Regina Brett swoje zapiski kieruje do każdego, kto kiedykolwiek znalazł się na życiowym zakręcie, oraz do wszystkich szukających inspiracji. Książkę w przyjaznym, zgrabnym formacie, dzięki któremu lekcje Reginy Brett będą mogły towarzyszyć czytelnikowi w każdej chwili, zdobi rysunek postaci spadochroniarza z czaszą w optymistycznym pomarańczowym kolorze, radośnie oznajmiający prawdę o tym, że bezpieczne lądowanie jest możliwe i zależy od nas samych.  Bóg nigdy nie mruga to książka, która podpowie, jak odrobić proste z pozoru zadanie – nauczyć się żyć chwilą, która trwa. To 50 ważnych lekcji, do których czytelnik powróci wielokrotnie, by odkrywać nowe znaczenia i odnajdywać siebie samego. Lekcje Reginy Brett docenili i pokochali czytelnicy na całym świecie. Przyklejano je na lodówkach, rozsyłano w e-mailach do bliskich. Tematy lekcji, których udzieliło autorce życie, cytowano na tysiącach blogów i przedrukowywano w gazetach. 