Haruki Murakami:  Bezbarwny Tsukuru Tazaki i lata jego pielgrzymstwa  |  Obyczajowa  |  eBook   Opis Fragment   Tsukuru Tazaki niczym się nie wyróżnia – charakter, wygląd, zainteresowania, wszystko ma takie przeciętne, jak większość ludzi dookoła. Nawet nazwisko – w odróżnieniu od swoich przyjaciół – ma nudne, nie zawierające żadnej barwy. Kwintesencja bezbarwności. Mężczyzna w średnim wieku, wiodący uporządkowane, samotne życie. Praca – dom – praca. Nie ma bliskiej osoby, nie ma przyjaciół, rodzinę zostawił daleko. Jednakże powoli do jego życia wkracza pewna kobieta, której obecność motywuje Tsukuru do rozliczenia się z przeszłością. A przeszłości nie miał bezbarwnej, o nie! Szesnaście lat wcześniej Tsukuru został odrzucony przez czwórkę przyjaciół, którzy byli mu najbliżsi, bliżsi od rodziny. Ot tak, pewnego dnia spotkał się z nim wysłannik grupy i zakomunikował, że od tego momentu nie chcą mieć z nim nic wspólnego. I odszedł, bez wyjaśnień. Jakiś czas później, Tsukuru zaprzyjaźnił się z kolegą ze studiów. Pływali razem, czytali książki, słuchali muzyki. Spokojna, dobrze rozwijająca się przyjaźń dwóch podobnych młodych mężczyzn. Jednakże pewnego dnia i ten przyjaciel znika z życia Tsukuru. Również bez słowa wyjaśnienia. Te wydarzenia wywarły na Tsukuru wielki wpływ. Przez następne kilkanaście lat miał problemy z uporządkowaniem przeszłości i prawdziwym zbliżeniem się do kogokolwiek. W końcu jednak odważył sie na rozliczenie z przeszłością. A wynik jest zaskakujący… (Książkowo) O Autorze 