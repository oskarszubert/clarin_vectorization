Peter L. Bernstein:  Przeciw bogom   |   Literatura faktu   | eBook Opis Fragnent   Poddanie ryzyka kontroli jest jedną z centralnych idei, która odróżnia czasy nowożytne od bardziej odległej przeszłości. To historia przejścia od czasów wyroczni i wróżbitów do potężnych narzędzi zarządzania ryzykiem, jakimi dysponujemy dzisiaj. To wspaniała opowieść o greckich filozofach i arabskich matematykach, o kupcach i uczonych, hazardzistach i myślicielach, o wybitnych postaciach oraz nieznanych ludziach, którzy pomogli odkryć nowoczesne metody ujarzmiania przyszłości zastępując bezsilność wobec losu racjonalnym wyborem i decyzją. Kiedy inwestorzy kupują akcje, chirurdzy wykonują operacje, inżynierowie projektują mosty, przedsiębiorcy podejmują działania w biznesie, astronauci badają przestworza, politycy ubiegają się o urzędy, ich nieodłącznym partnerem jest ryzyko. Pięknym literackim stylem Bernstein wyjaśnia pojęcia prawdopodobieństwa, doboru próby, regresji, teorii gier oraz procesu podejmowania decyzji racjonalnych i irracjonalnych. Autor przybliża też czytelnikom tak wielkie postaci jak Pascal, Bernoulli, Bayes, Keynes, Markowitz, Arrow, Gauss, Galton czy von Neumann. Ostatnie rozdziały książki podejmują istotne kwestie dotyczące znaczenia komputerów, relacji miedzy faktami i subiektywnymi przekonaniami, wpływu teorii chaosu oraz znaczenia nowych rynków instrumentów pochodnych. Opinie: Fascynujące i niezwykle spojrzenie na prometejską próbę człowieka nowożytnego, by zapanować nad ryzykiem. Książka łatwa w czytaniu i prowokująca do myślenia. To bardzo rzadko idzie w parze. (William Kristol)  Takiej książki nie było ani w tym roku, ani kiedykolwiek. Mówię to z całym przekonaniem: każdy powinien ją przeczytać. (John Kenneth Galbraith)  Nikt inny nie byłby w stanie napisać książki tak ważnej w równie fascynujący sposób. Robert Heilbronner To absolutna klasyka. (Barton M. Biggs Prezes Morgan Stanley Asset Management, Inc.)  Autor Peter L. Bernstein (1919-2009), amerykański konsultant ekonomiczny i niezależny doradca, analityk rynków kapitałowych, historyk finansów, autor licznych książek na temat gospodarki i rynku, był jednym z największych autorytetów w dziedzinie popularyzacji zagadnień związanych z inwestowaniem. 