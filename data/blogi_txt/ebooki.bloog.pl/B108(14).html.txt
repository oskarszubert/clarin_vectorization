Autor powieści, Rudyard Kipling (1865-1936), ang. poeta i prozaik.  Zdobył rozgłos jako autor opowiadań z życia wojskowych i urzędników angielskich w Indiach  oraz melodyjnych ballad żołnierskich.  Zwolennik brytyskiej ekspansji kolonialnej jako misji cywilizacyjnej, dostrzegał też odrębne wartości kulturowe podbitych ludów. Fascynacja egzotyką Indii odbiła się w najwybitniejszym dziele Kiplinga, powieści Kim (1901, wydanie polskie 1902) i zbiorach fantastycznych opowieści: Księga dżungli (1894, wyd. polskie 1900 pt.Bracia Mowglego) i Druga księga dżungli (1895, wydanie polskie 1902).  Na  wspomnieniach szkolnych oparł cykl opowiadań, połączonych fabularnie, Stalky i Spółka (1899, wydanie polskie 1923). Walory narracji, dowcipu i fantazji  zyskały mu współcześnie ogromną poczytność. W roku 1907 otrzymał literacką Nagrodę Nobla.    Księga dżungli  - zbiór opowiadań Kiplinga napisanych w nurcie wiktorianizmu. Opowiadania wchodzące w skład zbioru dotyczą Indii i ich folkloru, oraz indyjskich dżungli. Autor, urodzony w Indiach, zdobył niezbędną wiedzę poprzez obserwacje, badania oraz dzięki zasłyszanym opowieściom, jednakże opowiadania powstały, gdy mieszkał on w Vermoncie. Ukazały się one w latach 1893 i 1894. Księga Dżungli była inspiracją do tworzenia np. przez Walta Disneya.  Księga dżungli składa się z siedmiu rozdziałów. Trzy pierwsze opowiadają o losach Mowgliego, chłopca wychowanego przez wilki. Został on odbity tygrysowi, Shere Khanowi, i przyjęty do wilczej gromady. Nauczył się języka zwierząt i praw dżungli. Opiekują się nim przybrani wilczy rodzice oraz pantera Bagheera, która już na początku złożyła za niego okup w postaci byka. Jego nauczycielem jest Baloo, niedźwiedź. Mowgli dorasta wśród przyjaciół, ale liczy się z tym, że kiedyś będzie musiał rozprawić się z kulawym tygrysem, który nie daruje mu, że został ocalony przez wilki. Po latach tygrysiej "propagandy" młodsze wilki okazują Mowgliemu mniej sympatii, aż w końcu, gdy przyjazny mu wilk Akela, przestaje być przywódcą stada, Mowgli zostaje zmuszony do odejścia do ludzkiej wsi. Po tym jednak, gdy udaje mu się zabić prześladowcę - tygrysa Shere Khana - zabobonni wieśniacy sprawiają, że Mowgli musi wrócić do dżungli. Na motywach powieści powstało kilka filmów.   Książkę oferujemy w wersji audio, w postaci pliku formatu mp3. Książkę słucha się, za pomocą odtwarzacza mp3 lub komputera.  Kliknij na "okładce" książki. Na stronie, którą otworzysz, znajdziesz więcej imformacji, możesz też książkę zamówić i wybrać formę płatności. 