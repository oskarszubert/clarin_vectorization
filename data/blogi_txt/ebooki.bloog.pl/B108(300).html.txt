Władysław Łoziński:  Oko proroka czyli Hanusz Bystry i jego przygody  |  Obyczajowo-historyczna  |  eBook,   Opis Fragment. Powieść historyczno-obyczajowa z lat dwudziestych XVII wieku. Bohaterem jest kilkunastoletni Hanusz Bystry. Jego rodzice, mimo iż są wolnymi kmieciami, stają przed groźbą utraty gospodarstwa. Dzieje się tak, ponieważ na skutek intryg miejscowego podstarościego ojciec bohatera, Marek Bystry nie może zdobyć z kancelarii królewskiej dokumentu potwierdzającego prawo własności do gospodarstwa. Sługa tegoż magnata, niejaki Hajdasz pragnie przejąć gospodarstwo Bystrych, a rodzinę Hanusza wysiedlić bądź uczynić własnymi poddanymi. Marek Bystry postanawia więc wykupić swoją własność. Potrzeba mu jednak na to olbrzymiej sumy. Dlatego zatrudnia się jako furman u jednego z kupców lwowskich i wyrusza z karawaną do Turcji. Podróż ta jest niezwykle niebezpieczna. Wkrótce do Hanusza i jego matki dociera informacja o napadzie na karawanę kupiecką i zaginięciu pana Bystrego...    O Autorze Władysław Łoziński ( ur. 29 maja 1843 w Oparach pod Samborem, zm. 21 maja 1913 we Lwowie) był synem Waleriana (poczmistrza) i Julii z Lewickich.i bratem pisarza, zmarłego młodo w wyniku ran odniesionych w pojedynku - Walerego, prawnika Bronisława a także kuzynem historyka Karola Szajnochy i geologa Władysława Szajnochy. Żonaty z Jadwigą Starorypińską (1844-1918). Studiował na Wydziale Filozofii Uniwersytetu Lwowskiego. Był redaktorem wielu lwowskich i galicyjskich gazet i czasopism literackich (Dziennik Literacki, Przegląd Powszechny, Gwiazdka Cieszyńska), przede wszystkim jednak Gazety Lwowskiej (redaktor naczelny w latach 1873-1883), którą zreformował i rozbudował. Był pierwszym sekretarzem naukowym Fundacji im. Ossolińskich, wiceprezesem Towarzystwa Historycznego, prezesem Towarzystwa Przyjaciół Sztuk Pięknych, członkiem Akademii Umiejętności (od 1891) i Towarzystwa Ludoznawczego we Lwowie. Był posłem do Rady Państwa, następnie członkiem Izby Panów Rady. W 1906 roku otrzymał honorowe obywatelstwo miasta Lwowa.Pochowany na Cmentarzu Łyczakowskim we Lwowie. 