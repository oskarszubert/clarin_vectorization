Agnieszka Hałas:  W mocy wichru  |  Fantastyka  |  eBook   Opis Fragment   "Prolog  Dawno temu światem rządziło dziewięciu bogów. Gdy w końcu trudy istnienia i gorycz nieśmiertelności przytłoczyły ich, odeszli, w pożegnalnym darze zostawiając ludziom magię. Lecz ich moc była zbyt wielka, aby mogli zniknąć z materialnego wymiaru ot tak, bez śladu. Odchodząc, pozostawili po sobie echo – czarodziejską wibrację, która co jakiś czas odzywa się w żarnach Czasu i Losu. Wśród śmiertelników wciąż na nowo pojawiają się jednostki obdarzone błogosławieństwem któregoś z bóstw. [...] W kronikach sztuki magicznej szczególne miejsce zajmują ci, których naznaczył Eresh, Władca Much, Król Węży – pan chorób i trucizn. Oprócz siły daru nieodmiennie wyróżniała ich fascynacja alchemią i sztuką uzdrawiania. Trzeba tu przypomnieć, że chociaż teraz, po Skażeniu, czarni magowie nie potrafią już uzdrawiać, w dawnych czasach wielu posiadało tę umiejętność, a obdarzeni błogosławieństwem Eresha wykazywali do niej nadzwyczajny talent. Łaskę boga mieli symbolicznie wypisaną na twarzach – zawsze byli zeszpeceni jak ich okaleczony patron, czasem przez blizny, czasem przez białe plamy na skórze. Bóstwo czasem naznacza przy urodzeniu, czasem dopiero później, rękami losu. [...]  Wśród magów cieszących się łaską Eresha najszerzej zasłynęła uzdrowicielka Arauke. Przyszła na świat w Alkarze, w Górach Pajęczych, w szlacheckiej rodzinie de Vere. Wypada wspomnieć, że ród ten od wieków uważa Władcę Much za swego patrona i pieczętuje się jego herbem..."   O Autorce Agnieszka Anna Hałas (ur. 31 grudnia 1980 w Lublinie) - autorka fantasy, z wykształcenia biolog molekularny.Znana głównie z opowiadań utrzymanych w mroczno-baśniowej stylistyce; pisze też wiersze. Od 1996 r. należy do Lubelskiego Klubu Fantastyki "Syriusz". Studiowała biotechnologię na Uniwersytecie im. Marii Curie- Skłodowskiej w Lublinie, pracę magisterską obroniła w 2004 r. Od 2006 r. na studiach doktoranckich w Deutsches Krebsforschungszentrum (DKFZ) w Heidelbergu, doktoryzowała się w styczniu 2010 r. Wikipedia 