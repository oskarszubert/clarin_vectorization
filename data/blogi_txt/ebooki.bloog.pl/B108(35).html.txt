Kliknij obrazek i posłuchaj darmowego fragmentu audiobooka.Autorka książki, Dorota Masłowska, urodziła się 3 lipca 1983 roku w Wejherowie. W wieku dziewiętnastu lat, zamiast uczyć się do matury, napisała swoją pierwszą książkę p.t. Wojna polsko-ruska pod flagą biało-czerwoną. Jej talent dostrzegł Paweł Dunin-Wąsowicz (krytyk literacki, dziennikarz) i we wrześniu 2002 r. wydał Wojnę... w wydawnictwie Lampa i Iskra Boża. Książka została okrzyknięta pierwszą "polską powieścią dresiarską", a dzięki pozytywnym recenzjom Jerzego Pilcha z Polityki do końca 2002 r. sprzedano ją w 50 tys. egzemplarzach (do dziś 120 tys. egz.). Swoimi rysunkami Wojnę przyozdobił Krzysztof Ostrowski - rysownik komiksów, grafik, wokalista zespołu Cool Kids Of Death.  Głównym wątkiem książki jest opowieść o przygodach dresiarza Silnego z pięcioma kolejnymi dziewczętami. Jednocześnie stanowi nadrealistyczną alegorię polskiej tożsamości narodowej w rzeczywistości małego miasta w województwie pomorskim.  Wątki kryminalne przeplatają się w niej z  dojrzałą egzystencjalną refleksją. Trzeba tu dodać, że jest to utwór dość brutalny, uświadamiający jak wielkim zagrożeniem jest dla człowieka narkotyk (w tym wypadku amfetamina), niszczący osobowość i stwarzający niebezpieczne urojenia.  Uwagę zwraca zwłaszcza doskonale stylizowany język podkultury marginesu społecznego. Książka ukazuje się z rekomendację znanego poety Marcina Świetlickiego, który podsumował ją następująco: Podejrzewam, że Masłowska jest ruskim szpiegiem. Książkę tę napisała po to, by bezkarnie poruszać się w naszej polskiej rzeczywistości i zamydlić nam, Polakom, oczy. Nigdy w życiu nie chciałbym się z nią osobiście spotkać, albowiem obawiam się, że wyssie ze mnie wszystko co najcenniejsze i na swój szpiegowsko-rosyjski sposób przetworzy to dla siebie. Z drugiej jednak strony, jeżeli chodzi o tę książkę, to jestem bardzo zadowolony.  Tutaj nie nasuwa się pytanie, czy jest to proza kobieca, czy męska. Jest to kawał lekko nadpsutego literackiego mięsa i, zdaje się, warto było żyć 40 lat, aby wreszcie coś tak interesującego przeczytać.Zapraszam do sklepu cyfrowego Nextore w którym znajdziesz więcej informacji i będziesz mógł kupić audiobooka:Przeczytaj:   rozmowa z AutorkąKontrowersyjna recenzja  książkiZapraszam do Księgarni ebooków 