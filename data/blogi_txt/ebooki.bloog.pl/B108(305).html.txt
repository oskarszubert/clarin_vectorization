Robert Louis Stevenson:  Wyspa skarbów. Powieść przygodowa o piratach  |  eBook Opis Fragment   Bohaterem książki jest Jim Hawkins, chłopak, który pracuje w tawernie "Admiral Benbow". Traf sprawia, że bierze on udział w wyprawie poszukującej – na podstawie tajemniczej mapy – skarbu legendarnego kapitana piratów Flinta. Nikt się jednak nie spodziewa, że wśród załogi statku znajdą się dawni towarzysze Flinta, którzy pragną odzyskać utracone łupy. W końcu okazuje się, że skarb tajemniczo zniknął... Jest jednak ktoś, kto wie, gdzie się podział. To z tej ogromnie popularnej swego czasu książki pochodzi większość znanych dzisiaj wyobrażeń i mitów o piratach, w tym modelowa chyba postać pirata – Długiego Johna Silvera (kucharza okrętowego) z drewnianą nogą, oraz nie mniej sławna piosenka o "Umrzyka Skrzyni". Jej znany refren brzmiał: Piętnastu chłopa na "Umrzyka Skrzyni"Jo ho ho! I butelka rumu.Piją na umór! Resztę czart uczyni!Jo ho ho! I butelka rumu.   Autor Robert Louis Stevenson (ur. 13 listopada 1850 w Edynburgu, zm. 3 grudnia 1894 w Vailima na Samoa) – szkocki powieściopisarz, poeta i reportażysta podróżnik, główny reprezentant neoromantyzmu w literaturze brytyjskiej. Stevenson urodził się w Edynburgu (Szkocja). Jego ojciec Thomas Stevenson i dziadek Robert Stevenson byli projektantami i inżynierami. Prawdopodobnie po swojej matce, Margaret Balfour, pisarz odziedziczył słabe płuca, które mogły ułatwić rozwój gruźlicy. Stevenson spędzał zimy w domu z pielęgniarką czytającą mu Biblię. Podczas lata zachęcano go do zabaw na świeżym powietrzu. Był przygotowywany by pójść w ślady ojca i dziadka, ale nie akceptował tego. Postanowił studiować literaturę angielską. Resztę życia spędził na podróżach i szukaniu lepszego klimatu dla jego zdrowia. Zmarł w wieku 44 lat na udar mózgu, spowodowany zażywaniem przez większą część życia opium i laudanum. Jego żoną od 1880 roku była Fanny Vandergrift Osbourne, która miała trójkę dzieci z pierwszego małżeństwa (Isobel, Lloyd i Hervey Osbourne'owie). Sztandarowymi powieściami Stevensona są Wyspa Skarbów, Porwany za młodu oraz nowela Doktor Jekyll i pan Hyde.  (Wikipedia) 