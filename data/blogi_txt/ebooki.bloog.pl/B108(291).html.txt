Emma Popik:    Na zawsze piękni i młodzi  |  Fantastyka  | eBook Opis Fragment  Opowiadania – ostre, znaczące i niezmiennie ciekawe – ukazywały się  w „Fantastyce”, „Nowej Fantastyce”, „Science Fiction”, „Fantasy and Horror” oraz w  wydaniach książkowych; wśród nich Mistrz – uznany za jedno ze stu najlepszych polskich opowiadań. Uczta literacka, która zadowoli zarówno wyrafinowanych smakoszy, jak czytelników lubiących po prostu dobrą prozę, pełną akcji, przygód, mięsistych scen, ale niepozbawioną refleksji...   O Autorce Emma Popik, ur. 9 marca 1949 w miejscowości Skępe – polska autorka fantastyki naukowej oraz baśni dla dzieci. Skończyła filologię polską na Uniwersytecie Gdańskim. Była nauczycielką, asystentką w Wyższej Szkole Nauczycielskiej w Bydgoszczy i redaktorem merytorycznym w Wydawnictwie Instytutu Morskiego. Po dłuższym pobycie w Londynie oraz podróżach zagranicznych powróciła do Gdańska, gdzie została redaktor naczelną w wydawnictwie, a następnie założyła w 2000 r. i nadal prowadzi czasopismo „Nowy Kurier Nadbałtycki”, którego jest redaktor naczelną.Jako pisarka debiutowała pod pseudonimem Emma Popiss na łamach „Fantastyki” opowiadaniem Mistrz (nr 3/1983). Swoje utwory publikowała również w „Przeglądzie Technicznym” oraz w „Feniksie”.Niektóre z jej opowiadań były tłumaczone i drukowane w Japonii. Michiko Tsukada przetłumaczyła opowiadanie Nadejście Fortynbrasa i zamieściła w czasopiśmie „Grafikation”. Krystyna Hirayama przetłumaczyła Wejście do baśni. Książka została wydana w Tokio.Emma Popik jest również autorką wielu artykułów na temat UFO zamieszczanych w prasie amerykańskiej, fińskiej, brytyjskiej oraz chińskiej oraz członkiem amerykańskiego stowarzyszenia Mutual UFO Network. Tłumaczyła też z języka angielskiego książki paranaukowe. (Wikipedia) 