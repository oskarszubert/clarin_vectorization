ARTHUR IGNATIUS CONAN DOYLE Sir Arthur Ignatius Conan Doyle urodził się 22 maja 1859 r. w Edynburgu, wzmarł 7 lipca 1930 r. w Crowborough. Był lekarzem, pisarzem, wolnomularzem,  czołowym przedstawicielem nurtu powieści detektywistycznych, w których głównym bohaterem był Sherlock Holmes.  Pochodził z ubogiej arystokratycznej rodziny. Jego ojciec znęcał się nad dziećmi i żoną. Był alkoholikiem, dlatego jego matka dorabiała jako praczka, by wyżywić rodzinę.  Ukończył studia medyczne w Edynburgu i do roku 1890 prowadził praktykę lekarską. Później zajął się wyłącznie pisarstwem. Oprócz utworów kryminalnych pisał również powieści historyczne, fantastyczno-naukowe, sensacyjne i książki niebeletrystyczne.  Do jego najważniejszych dzieł należą: Pies Baskerville'ów, Studium w szkarłacie, Znak czterech,  czy wielokrotnie ekranizowana powieść Świat zaginiony, w której wykreował postać ekscentrycznego naukowca George'a Challengera.  Na jego dorobek składają się także próby poetyckie oraz kilka opowieści grozy, utrzymanych w stylistyce dziewiętnastowiecznych romansów gotyckich, prozy Edgara Allana Poego czy Ambrose Bierce'a.  Zajmował się również spirytyzmem, którego przez większość życia był gorącym entuzjastą i badaczem, poświęcając mu kilka swoich rozpraw.  Arthur Conan Doyle jest także bohaterem literackim. Występuje w powieściach Lista siedmiorga, Spisek sześciu Marka Frosta, Arthur i George Juliana Barnesa.  Sympatykom naszej księgarni polecamy dzieła Conan Doyla w wersji audio, do słuchania za pomocą odtwarzacza mp3 lub komputera: Przygody Sherlocka Holmesa Pies Baskerville'ów oraz w wersji elektronicznej, jako tzw. ebook, do czytania na ekranie komputera:   Przygody Sherlocka Holmesa       Kliknij link lub obrazek okładki i przeczytaj informacje o książce, m. in. jak ją kupić (zamówić i zapłacić). 