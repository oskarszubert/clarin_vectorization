HARUKI MURAKAMI: WSZYSTKIE BOŻE DZIECI TAŃCZĄ E-BOOK Haruki Murakami to japoński pisarz od  kilku lat popularny także w Polsce. Jego książki są wydawane w naszym  kraju zaledwie od 2003 roku,  choć Murakami pierwszą książkę wydał w  roku 1979. Najbardziej znane są  powieści Japończyka, choć jest on  również autorem zbiorów opowiadań,  m.in. "Wszystkie boże dzieci tańczą" (wyd. pol. Muza, 2006). Opowiadania Murakamiego są piękne, wręcz ciężko się od nich oderwać.  Czytając pierwsze z nich można  odnieść wrażenie, że coś nie zostało  dopowiedziane, ale już przy drugim  czy trzecim czytelnik zaczyna sobie uświadamiać, że TO właśnie czyni  te opowiadania ciekawymi. To nie jest  typ lektury, w której wszystko  podane zostaje jak na tacy, czytać można  bez wysiłku i szybko zapomnieć  - teksty Murakamiego zapadają w pamięć,  skłaniają do refleksji, wzruszają. Haruki Murakami jest reprezentantem  kultury zupełnie odmiennej od  europejskiej, a co za tym idzie, jego  teksty są dla nas - Europejczyków -  niesamowite i egzotyczne. Murakami zgrabnie porusza się na granicy  realności i fantazji, jawy i snu, a  język opowiadań sprawia, że można  poczuć się obserwatorem i  uczestnikiem wydarzeń. Opis Fragment 