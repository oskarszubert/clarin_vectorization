Helena Mniszkówna:  Trędowata  |  Obyczajowa  |  eBook Opis Fragment   „Trędowata” to historia miłości niebywałej, porywającej, łamiącej – zdawałoby się – nieprzekraczalne bariery społeczne, a jednak tragicznej…W chwili, gdy już wydaje się, że kochankowie pokonali wszelkie przeciwności i szczęście jest na wyciągnięcie ręki, dopada ich ta, przed którą nie ma ucieczki. Śmierć. I jest to zakończenie idealne. Los Stefci Rudeckiej i ordynata Michorowskiego to los tragicznych kochanków, którzy mimo swoich dziejów, a może – wbrew nim mówią do nas: nie bójcie się i idźcie zawsze za odgłosem serca.Zasługą autorki tej głośnej powieści, którą śmiało można określić mianem wielkiego bestselleru literatury kobiecej, było to, że klasyczną formułę romansu ubrała w kostium narodowy i przeniosła w realia ostrych na przełomie XIX i XX wieku sporów o podziały i nierówności społeczne. Mezalians był jednym z najważniejszych tematów literatury polskiej XIX w., wątek ten znajdziemy również w „Lalce” czy „Nad Niemnem”. Natomiast fakt, że fabułę książki umieszczono w świecie polskich dworów szlacheckich i pałaców magnackich, spowodował, że po II wojnie światowej powieść stała się wręcz legendarna i z tego właśnie powodu skazana na niebyt w obiegu wydawniczym, krążyła przez wiele lat tylko w odpisach czytelniczych. ( Publio )   Autorka Urodziła się 24 maja 1878 albo 4 lutego 1880 r.(ta data została podana na płycie nagrobnej) w rodzinie ziemiańskiej na Wołyniu jako Helena Mniszek-Tchórznicka. Kształciła się w domu, znała świetnie cztery języki. W 1899 r. wyszła za mąż – za Władysława Chyżyńskiego, z którym zamieszkała w majątku Platerów na Litwie. Została wdową zaledwie po kilku latach małżeństwa; z dwiema córkami wróciła do rodzinnych Sabni, położonych niedaleko Sokołowa Podlaskiego, i zajęła się pisaniem powieści. Więcej o Autorce 