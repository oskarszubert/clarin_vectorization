Owidiusz (Publius Ovidius Naso), autor „Sztuki kochania”, urodził się w 43 roku p.n.e., zmarł na wygnaniu w 17 lub 18 roku n.e; poeta rzymski związany z poetyckim kołem Korwinusa Mesali. Specjalnością Owidiusza był łaciński język poetycki, który w jego utworach zachwyca mistrzostwem narracji, żywością i barwnością opisu, fantazją i poczuciem humoru. Owidiusz cieszył się duża popularnością jako poeta już za życia, a jego twórczość jest wysoko oceniania do dziś.  „Sztuka kochania” przez wieki miała opinię książki zakazanej i niemoralnej, łacińskiego odpowiednika Kamasutry. Określenia „pornografia” czy „wyuzdanie” ucinały więc jakąkolwiek dyskusję na temat wartości literackich, piękna mitologicznych dygresji czy interesujących wskazówek dotyczących realiów życia w Wiecznym Mieście na przełomie starej i nowej ery. A przecież poemat  nie zasłużył na taką krytykę: to dziełko urocze, a przy tym eleganckie, wyrafinowane, skrzące się dowcipem niepozbawionym odrobiny pikanterii. Książkę polecamy w wersji elektronicznej (tzw. ebook), do czytania na ekranie komputera lub czytnika. Opis publikacji i inne ważne informacje na stronie Sztuka kochania Przeczytaj fragment - kliknij obrazek okładki (powyżej). 