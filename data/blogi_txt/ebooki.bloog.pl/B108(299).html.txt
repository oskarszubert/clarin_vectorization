Józef Hen:   Twarz pokerzysty  |  Sensacyjno-obyczajowa  | eBook   Opis Fragment   Autor  zawarł w książce głęboki ładunek moralny, dramat ludzkiego sumienia. W pierwszej kolejności mamy tutaj świetnie scharakteryzowaną Polskę pierwszych powojennych miesięcy, gdy ścierały się ze sobą różne siły, układy o skrajnych interesach. Dopiero na tym tle obserwujemy losy młodego człowieka, który w obliczu wybuchającej wolności próbuje odnaleźć swoje miejsce. Pozostawiony bez jakiegokolwiek wsparcia nie może dokonać wyboru. Miejsce, znanej do  tej pory wojskowej dyscypliny, zajmuje obcy mu chaos. Podobnie rzecz ma się z rodzącą się miłością do Niny, starszej od siebie o kilka lat. Ale nie tylko „Dymitr” przeżywa dylematy, gdyż wojna odcisnęła na wszystkich swoje piętno...   O Autorze Józef Hen, właściwie Józef Henryk Cukier  –  polski pisarz, publicysta, dramaturg, scenarzysta i reportażysta żydowskiego pochodzenia. Urodzony 8 listopada 1923 w Warszawie na Nowolipiu, w rodzinie rzemieślniczej. Tam ukończył gimnazjum im. M. Kryńskiego (mała matura). Jako dziecko współpracował z założonym przez Janusza Korczaka „Małym Przeglądem”.Wrzesień 1939 roku spędził w Warszawie na Nowolipiu. Stolicę opuścił w listopadzie 1939 roku. Wojnę spędził w Związku Radzieckim. Pracował przy budowie szosy Lwów-Kijów, a potem trafił do Samarkandy w Uzbekistanie. Pomimo dobrej formy fizycznej nie został przyjęty do armii Andersa. W 1944 wstąpił do Wojska Polskiego, opublikował też wtedy pierwszy wiersz (Łódź wierna) w piśmie Głos Żołnierza. W czasie wojny stracił ojca, zabitego w 1945 w Buchenwaldzie, brata Mojżesza (ur. 1920), który zaginął w ZSRR oraz siostrę Mirkę (1917-1942). Wojnę przeżyły matka i siostra Stella (ur. 1915). W 1944 przyjął pseudonim literacki „Hen”, który z czasem zaczął mu służyć za nazwisko. Zaraz po wojnie był redaktorem tygodnika Żołnierz Polski. Służbę wojskową zakończył w stopniu kapitana w 1952. Więcej o Autorze w Wikipedii 