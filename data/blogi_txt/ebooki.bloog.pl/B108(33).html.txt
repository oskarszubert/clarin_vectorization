Autorką powieści Trędowata, słynnego "wyciskacza łez", jest Helena Mniszkówna, powieściopisarka i nowelistka. Wywodziła się z rodziny ziemiańskiej i w tym środowisku spędziła życie. Żyła w latach 1878 - 1943.Napisała wiele romansów, cieszących się dużym powodzeniem i wznawianych do dziś. Przez jednych uważana za grafomankę, przez innych traktowana jako klasyk literatury popularnej, przeznaczonej dla masowego czytelnika. Posługiwała się chętnie stereotypowymi sytuacjami melodramatycznymi, ze społeczno-psychologicznego punktu widzenia niemal fantastycznymi, głosząc zwycięstwo cnoty i szlachetności nad złem i egoizmem.   Najbardziej znane powieści to: Trędowata (tom 1-2, 1909), Ordynat Michorowski (1910), Panicz (tom 1-2, 1912), Gehenna (1914), Królowa Gizella (1925). Także powieści polityczne: Sfinks (1922) i Powojenni (1929). Zbiory opowiadań, m.in. Książęta boru (1912). Sfilmowano powieści Mniszkówny, cieszące się w okresie międzywojennym olbrzymią popularnością: Trędowata (1926, 1936, 1976), Ordynat Michorowski (1937), Gehenna (1939).  Polecam powieść Trędowata w wersji elektronicznej. Książkę w takiej wersji, tzw. ebook, czyta się na ekranie komputera. Książka udostępniana jest w postaci pliku w formacie pdf.Kliknięcie na obrazku ebooka otwiera stronę z jego opisem i innymi informacjami. Na stronie jest też "narzędzie" w postaci kosza, do którego "wkładasz" e-książkę, jeżeli zdecydujesz się ją kupić. 