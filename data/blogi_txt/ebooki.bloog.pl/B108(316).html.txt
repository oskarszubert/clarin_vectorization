Jack London:  Martin Eden   |  Literatura piękna  |  audioBook Opis Fragment   Bohater książki - Martin Eden - wykonał tytaniczną pracę i osiągnął cel, został  sławnym pisarzem. Zrobił to dla dziewczyny, ktkrą pokochał. Pieniądze popłynęły szerokim strumieniem, redakcje błagały o nadsyłanie rękopisów, rodzina - która jeszcze niedawno wyrzekła się "nieroba" - teraz chętnie korzystała z jego bogactwa i pyszniła się pokrewieństwem z nim. Nawet rodzice Ruth, od początku niechętni Martinowi, wysłali córkę do hotelu, w którym pisarz mieszkał, by skłoniła go do... małżeństwa. Ale ten sukces nie przyniósł Martinowi satysfakcji. Wręcz przeciwnie - otworzył mu oczy na podłość i zakłamanie ludzi, na ich czysto materialne aspiracje; można rzec, że podciął idealiście skrzydła. On nie pragnął pieniędzy - pragnął szczerej, oddanej miłości Ruth; pragnął żyć z nią wśród piękna duchowego, a pieniądze miały służyć tylko zapewnieniu odpowiedniej oprawy dla poetycznych uniesień. Wyidealizował dziewczynę, przypisując jej cnoty wręcz anielskie i nie mógł się pogodzić z tym, że okazała się zwykłą mieszczką o ciasnych horyzontach, fałszywą, jak całe jej środowisko.   Autor Jack London, właśc. John Griffith Chaney (ur. 12 stycznia 1876 w San Francisco, zm. 22 listopada 1916 w Glen Ellen) – amerykański pisarz. Jego oparte na własnych przeżyciach powieści są zawieszone pomiędzy naturalizmem a przygodowym romantyzmem. Był socjalistą, ale inspirację czerpał z idei głoszonych przez Marksa, Darwina, Spencera i Nietzschego, dlatego w swoim światopoglądzie łączył idee socjalistyczne z teorią walki o byt i podziwem dla silnych jednostek. Więcej o autorze:  Wikipedia 