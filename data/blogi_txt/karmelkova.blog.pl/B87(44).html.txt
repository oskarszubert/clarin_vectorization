Czekam tej wiosny. Na dworze. Bo w moim sercu już nadeszła. I rozerwała je na pół. Jak zawsze jestem rozerwana. Nawet nie wiem, kiedy się to stało. Teraz jest pięknie. Ale czuję, że skończy się bardzo źle. Wszystkiemu winien jest Tomek. Bo wyjechał. Na jakąś wycieczkę rowerową. Przyszedł do mnie w poniedziałek wieczorem. Siedzieliśmy przytuleni na kanapie. Całowaliśmy się. Nagle zadzwonił jego telefon. „Odbierzesz?” „Nie. Teraz jestem z Tobą.” Po chwili jednak zadzwonił drugi raz. I trzeci. Wtedy odebrał. Długo rozmawiał. Nie bardzo słuchałam, o czym. Coś tam o rowerach. Kiedy skończył, był wyraźnie podekscytowany. Przytulił mnie. „Kochanie wiesz, że uwielbiam jeździć na rowerze?” „Wiem. Nigdy Cię nie widziałam na rowerze.” „Bo zimno było. Teraz mam okazję pojechać na fajną wycieczkę. Mam jeszcze zaległy urlop i odłożone pieniądze.” „Kiedy?” „W środę. Na dwa tygodnie. Kolega dał mi znać, że jest taka opcja.” „Tak długo?!” „Czemu krzyczysz?” „Przepraszam. Jedź. Przecież lubisz.” „Dziękuję. Jesteś kochana.” Poczułam się dziwnie. Dlaczego on chce mnie samą zostawić? Najpierw mnie przyzwyczaił, że widzimy się co dzień. Najwyżej co dwa dni. A teraz jedzie na tak długo! Wiem, że nie mogę mu zabronić. To tylko wycieczka. Wróci. I tak będę tęsknić. Smutno mi się zrobiło. Woli jeździć z kolegami, niż spędzać ze mną czas. Byłam już zamyślona do końca jego wizyty. On był podekscytowany. Pokazywał mi trasę na google maps. Cały czas o tym mówił. Udawałam zainteresowanie. Tak jak gdy rozmawiałam z Ojcem o niektórych rzeczach. Ojciec czasem orientował się, że gram. Tomek myślał, że mnie to interesuje. W środę pojechał, jak mówił. Pożegnałam się z nim. I poczułam pustkę. Pojechałam na basen. Tego dnia moje myśli błądziły gdzieś indziej. W okół pewnej rudej dziewczyny. Pojechała z nimi. Wyglądała dziwnie, ale ładnie. Mogła się podobać. Jedna jedyna wśród nich. A co jeśli mu się spodoba? Jeśli po powrocie zaczną spotykać się? I jeździć razem na rowerach? Ja nie umiem jeździć na rowerze. I nie chcę. Nie podoba mi się to. Raz próbowałam się nauczyć. Wywróciłam się i wybiłam sobie zęba o kierownicę. Na szczęście miałam wtedy pięć lat. W to miejsce wyrósł mi potem właściwy ząb. Ale nie chcę sobie już niczego wybić. Dlatego nigdy nie wsiądę na rower. Tomek o tym wie. Pogrążona w tych myślach próbowałam pływać. Zwykle mi nie wychodziło. Tego dnia zaczęło mi się udawać. Nie wiedziałam, że to takie proste. Pływałam w jedną i drugą stronę. Od początku do końca basenu. Czułam się szczęśliwa. Jak tego dnia, gdy rzuciłam studia. Tak bardzo chciałam pływać. I pływałam! Wracając z basenu weszłam do drogerii. Kupiłam sobie maszynki i piankę do golenia. Stwierdziłam, że lepiej pilnować pełnej depilacji. Wszystkie dziewczyny na basenie są zawsze wydepilowane. Trzeba się dostosować. W kolejnej alejce wzięłam jeszcze trzy różne odżywki do włosów. Odkąd myję głowę co drugi dzień włosy plączą mi się niemiłosiernie. Potem jeszcze uśmiechnięta dziewczyna zachęciła mnie do antyperspirantu. Też mi się przyda. Po całym dniu na sali pachnę niezbyt ładnie. Przy kasie przeżyłam lekki szok. Miałam do zapłaty aż 86 zł! Stwierdziłam jednak, że mogę trochę w siebie zainwestować. Tego dnia znowu spotkałam sąsiada. Gdy wchodziłam do klatki. „Cześć koleżanko.” „Hej.” „Jak masz na imię?” „Sara.” „Ładnie. Był film o takim tytule. Widziałaś?” „Nie.” „A chcesz zobaczyć?” „Mogę chcieć.” Nie wiem, czemu tak odpowiedziałam. Trzęsły mi się ręce z podniecenia. Był taki przystojny. Niby się uśmiechał. Patrzył na mnie z uniesioną brwią. „A ten gość co do Ciebie przychodzi nie będzie zły?” Wyrzuciłam z siebie odpowiedź. Jakiej się nie spodziewałam. „Nie musi wiedzieć.” „Mmm… ciekawie. To o której możesz do mnie przyjść?” Czułam się dziwnie. „Za godzinę?” „To czekam.” Do domu szłam bardzo długo. Nogi uginały mi się. Serce biło mocno. W domu szykowałam się jak do wielkiego wyjścia. Wiedziałam, że robię źle. Nie mogłam się powstrzymać. Oczy sąsiada zahipnotyzowały mnie. Nie mogłam przestać o nim myśleć. Nie mogłam przestać myśleć o Tomku. Przecież go kocham. Chcę być jego żoną. Chcę także być u sąsiada. Nawet nie zapytałam go jak ma na imię. Byłam pełna obaw. Ręce trzęsły mi się coraz bardziej. Klucze wypadły mi dwa razy. Z trudem zamykałam mieszkanie. Poszłam pod jego drzwi. Zapukałam. Otworzył. „O jesteś. Myślałem, że żartujesz. Wejdź.” Usłyszałam męskie głosy. Wtedy odezwał się „Koledzy, mam randkę. Może dokończymy rozgrywkę jutro?” Rozległy się śmiechy. Po chwili zebrali się do wyjścia. „To miłego wieczoru.” „Dzięki.” Odpowiedział. „Nie myślałem, że przyjdziesz.” Oniemiałam. „To był głupi pomysł. Wychodzę w takim razie.” Odwróciłam się w stronę drzwi. Zaczęłam iść. Wtedy on podszedł i złapał mnie w talii. Przyciągnął i przycisnął do siebie. „Nigdzie Cię nie puszczę. Jak już przyszłaś. Obejrzyjmy ten film.” Poczułam jak zalewa mnie fala bezwładności. Mięśnie zrobiły się bezwładne. Miałam ochotę, aby wziął mnie na ręce i zaniósł do łóżka… Gdzieś w głowie miałam myśl „Tomek.” Zepchnęłam ją jednak daleko. Poszliśmy do jego pokoju. Usiadłam na kanapie. On obok mnie. „Co tak na mnie patrzysz?” „Podobają mi się Twoje oczy.” „A mi podoba się Twój biust.” Zawstydziłam się. Odruchowo zakryłam się rękami. „Nie wstydź się. Jest fajny.” „Czy ja wyglądam nieprzyzwoicie?” Zdziwił się moim pytaniem. „Raczej jak grzeczna dziewczynka. Golf pod samą szyję. Ale Twoje kształty widać… Jesteś śliczna…” Mówił jeszcze inne miłe rzeczy. Słuchałam tych komplementów. Smakowały mi jak wino. Tomek ostatnio nie mówił mi tak często miłych rzeczy. Za to Karol cały czas. Oglądaliśmy film. Jakiś kiepski. Wcale mi się nie podobał. W pewnej chwili praktycznie położył się na mnie. Czułam na sobie jego oddech. „Co robisz?” „Chcę Cię pocałować.” W pierwszej chwili starałam się odepchnąć go i wstać. „Sara przestań. Widzę po Tobie, że tego chcesz…” Skąd on to wiedział? Po czym poznał? Szarpałam się coraz słabiej. Udawałam, że nie chcę. W końcu pocałował mnie. I samo dalej poszło. Na pieszczotach spędziliśmy resztę wieczoru. W końcu poszłam do domu. W momencie, gdy przestąpiłam próg mieszkania, poczułam się jak dziwka. Wiedziałam, że zrobiłam coś okropnego. To nie powinno się stać. Miałam ochotę skoczyć z okna. Jak ja mogłam zrobić to Tomkowi? Było mi strasznie z tą świadomością. W czwartek po pracy poszłam do niego znowu. W piątek i sobotę też. Dziś też byłam. Czuję się jak najgorsza ladacznica. Mimo to nie mogę przestać. Tomek nie może się, o tym dowiedzieć. To jest moja słodka tajemnica.  Brak powiązanych wpisów.                                             Notka opublikowana: 07 kwietnia 2013 Autor: karme.lova@spoko.pl Znaleziono w sekcji: Bez kategorii  Tagi: dziwka, Karol, namiętność, pocałunek, sekret, tajemnica, zdrada   Poprzedni temat: Trzy zaskoczenia Następny temat: Lubię mieć to, co mi się podoba 