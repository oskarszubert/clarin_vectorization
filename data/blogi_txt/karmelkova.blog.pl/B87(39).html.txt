Ojciec odpisał mi na maila. Długi czas bałam się odczytać. W końcu przełamałam się. Ręce mi drżały, gdy otwierałam laptopa. Włączał się całą wieczność. Zalogowałam się na stare konto. Z niego pisałam do Ojca. Zamknęłam oczy na czas wczytywania się wiadomości. Ogarnęło mnie mnóstwo wątpliwości. Czy na pewno dobrze zrobiłam. Czy warto czytać tego maila? Nie było już odwrotu. Napisałam. On odpisał. Trzeba przeczytać co takiego. „Córko, Nie jesteś wzorem posłuszeństwa. Najmądrzejsza także nie jesteś. Trzeba Cię ciągle pilnować. Sama nie potrafisz żyć według wszystkich zasad. Nie potrafisz nawet powstrzymać się od zjedzenia ciastka. Jak mam wymagać od Ciebie dostosowania do zasad Koranu w kraju Twojej Matki? Jestem skłonny Ci wybaczyć. Jak wiesz zacząłem płacić znowu za Twoje utrzymanie. Wydaje mi się, że wiesz. Dziwiłem się, dlaczego nie wydajesz pieniędzy. Teraz już wiem. Pracujesz. Chcesz być niezależna. Masz to po Matce. Ona też nie umiała mi się podporządkować do końca. Pamiętasz zapewne swojego kuzyna Owaisa. Niedługo jedzie na studia do Anglii. Dostał się na prestiżowy uniwersytet. Nie taki podrzędny jak Twój. Będzie tam studiował informatykę. Możemy Cię przy tej okazji odwiedzić. Omówmy to na Skype w niedzielę o 10 rano. Odpowiedz Córko.” Szok i zaskoczenie. Ojciec u mnie z Kuzynem? Z Owaisem? Żadnych wyrzutów, pretensji i gróźb? Nie będzie kary? Nie wiem. Uraziłam honor i dumę Ojca. I mam się spodziewać, że tak łatwo mi to przebaczy? A co będzie, jeśli przyjedzie i mnie ukarze? Nigdy mnie nie dotkliwie nie karał. Ale za to wszystko, co zrobiłam, trochę mi się należy. Najadł się wstydu za mnie. Musiał odwołać ślub… To chyba jest najgorsze. Jego życiowa porażka to ja. Ma prawo mnie za to ukarać. To jest ogromny dylemat. Z jednej strony chcę jego wsparcia. Z drugiej boję się, że to podstęp. Powinnam zastanawiać się nad rozmową z Ojcem. Jednak nie mogę. Wystarczyło jedno słowo, które Ojciec napisał. Imię. Owais. Mój Kuzyn. Cztery lata starszy. Duma całej Rodziny. Najlepszy we wszystkim. Wygrywał zawody sportowe. Różne. W tylu dziedzinach, że nawet nie spamiętałam. Dobry z informatyki. Pisał jakieś programy. Ja nie umiałam nawet włączyć komputera. Uczył mnie jak korzystać z internetu. Naprawiał komputer. Przez pewien czas mieszkał z Rodzicami dwa domy dalej. Wtedy spędzaliśmy ze sobą dużo czasu. Nawet Nana nie musiała ze mną chodzić. Wszyscy w Rodzinie mu ufali. Wiedzieli, że dobrze się mną zaopiekuje. Raz nawet zabrał mnie do kina na film. O dziewczynie z małej wioski, która zakochała się w przemytniku broni. Tęsknię za Ojcem. I za Owaisem. Bardzo. Myślę o nim cały czas. Chciałabym znów z nim porozmawiać. Pójść gdzieś. Spędzić czas, tak jak kiedyś w Lahore…  Brak powiązanych wpisów. Notka opublikowana: 23 lutego 2013 Autor: karme.lova@spoko.pl Znaleziono w sekcji: Bez kategorii  Tagi: Ojciec, Owais, tęsknota, wiadomość   Poprzedni temat: Pragnę zgody z Ojcem Następny temat: Kosmetyki 