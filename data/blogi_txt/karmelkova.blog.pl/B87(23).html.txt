Już wiem, jaki jest wynik rozmowy. Tomek nie chciał rozmawiać z Kasią o mnie. Udało jej się pójść z nim na piwo. Powołała się na długą przyjaźń. Dopiero wtedy się udało. Długo rozmawiali. Nie chciał jej uwierzyć. Tłumaczyła mu, o co chodzi z narzeczonym. „Tak się dzieje tylko w filmach. Na pewno tak nie jest.” „Ty chyba nie znasz jej Ojca! Pamiętasz imprezę haloween?” „No tak… a co to ma do rzeczy?” „Wiesz, ile prosiłyśmy, żeby poszła? Ona od razu mówiła, że nie może iść. Z godzinę rozmawiałyśmy z jej Ojcem!” „Poważnie? Ma aż tak grubo?” „Tak.” Potem dyskusja jakoś się toczyła. Stanęło na tym, że przemyśli to. Do dziś nie odezwał się. Ani do mnie, ani do Kasi. Kasia pociesza mnie, że będzie OK. Mówi, że Tomek na pewno się odezwie. Nie wiem, czy tak będzie. Wątpię. Źle zrobiłam. Spotykałam się z nim, a mam narzeczonego. Nie ważne, że wybrał go Ojciec. Ważne, że go mam. Powinnam najpierw zerwać znajomość i zaręczyny. Nie umiem tego zrobić. Boję się. Ojciec by mnie zabił. Przestałby dawać mi pieniądze. A potem by tu przyjechał i zabrał mnie do Pakistanu. Nie mam, gdzie uciec. Zostaje mi liczyć na to, że Tomek odezwie się. Mam taką nadzieję. Że będzie chciał ze mną rozmawiać. Może zaczniemy znowu się widywać. Dzwoniła dziś pani z Urzędu. Poprosiła, żebym przyszła. Wszystko mi powiedziała. Muszę dostarczyć dwa dokumenty – swój akt urodzenia i najlepiej dowód Matki. Akt sprawi, że dostanę kartę pobytu tymczasowego. Czy jakoś tak. Ciężko było mi zrozumieć. Byłam bez Kasi. Nie pomagała mi zrozumieć tej Pani. A dokumenty Matki potwierdzą wszystko i dostanę dowód. Aktu urodzenia nie musi dawać Ojciec. Muszę wystąpić do Pakistańskiej ambasady w Polsce. Oni zdobędą ten dokument. Podobno Ojciec się nie dowie. Prawnik powiedział tej Pani, że nie potrzeba Ojca prosić. Że tak wcale nie mówi prawo. Dostałam dziś różne druki do wypełnienia. Pani zeskanowała mój paszport. Przekaże do ambasady. Mam czekać na wieści. Pytała jeszcze co z Matką. Nie powiedziałam wszystkiego. Przyznałam się, że nie wiem. Pani mówi, że powinnam zawiadomić władze. Polskie władze będą wtedy Matki szukać. Na razie nie zgłaszam. Wystarczająco się boję reakcji Ojca. Oszaleje, jak usłyszy o akcie urodzenia. Wścieknie się. Mam nadzieję, że urzędnicy powiedzieli mi prawdę. Nie chcę, żeby Ojciec wiedział. Zacznie podejrzewać, że chcę żyć po swojemu. Nawet nie wiem, co zrobię z dowodem. Nie marzę o niczym więcej. Chcę tylko dowodu osobistego. I obywatelstwa polskiego. Żeby nikt mnie nie wysłał do Lahore. Do mojego obrzydliwego narzeczonego. Nie chcę z nim sypiać. I nie chcę utopić się w jego basenie. Nie chcę też rozwodu. Rozwiódłby się, gdybym nie miała syna. Umówiłam się z Kasią i Moniką dziś na wieczór. Będziemy myśleć o dwóch rzeczach. Co powiedzieć Ojcu o dowodzie osobistym. No i jak znaleźć moją Matkę i Rodzinę w Polsce. Wujek mieszka w tym mieście. Może ma jakieś Matki dokumenty? Muszę w Urzędzie udowodnić, że moja Matka jest Polką.  Brak powiązanych wpisów. Notka opublikowana: 04 grudnia 2012 Autor: karme.lova@spoko.pl Znaleziono w sekcji: Bez kategorii  Tagi: niepewność, obywatelstwo, Rodzina, Tomek   Poprzedni temat: Przyjaźni już nie będzie Następny temat: Mogę być z kim chcę! 