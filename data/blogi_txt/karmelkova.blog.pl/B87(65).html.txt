Kiedyś Ojciec wspominał o tym, że będzie miał nową żonę. Potem nie wracał do tematu. Myślałam, że to był jakiś żart. Miałam nawet ją poznać po jego przyjeździe. I nie poznałam. On cały czas był cicho. Nie wspomniał nawet słowem. Cisza. Nikt słowa nie pisnął. Dziś przyprowadził swoją nową żonę. Oczywiście jeszcze nie są małżeństwem. Ale będą. Jutro wyjeżdżają z Polski. Jadą do Lahore. Dziś mieliśmy wspólny obiad. „Chcę Cię zaznajomić z moją decyzją. Rozwiodłem się z Matką. Mam więc prawo do zawarcia nowego małżeństwa.” Myślałam, że przy obiedzie pokaże mi zdjęcia. Pomyliłam się. „Poznaliśmy się, gdy Twój Ojciec Cię odwiedził.” Mówiła to słodkim głosikiem. Przełykała warzywa z sosu, który sama zrobiłam. Miałam ochotę wbić jej widelec w oko. „Przecież Ojciec był z Matką.” Spojrzała na niego. Wtedy on się odezwał „Polubiliśmy się, dlatego wymieniliśmy się adresami mailowymi. Korespondowaliśmy. Gdy rozwiodłem się z Twoją Matką, pocieszała mnie. Cały czas mówiła mi co u Ciebie. Podoba mi się, więc zaproponowałem jej małżeństwo.” „To wspaniałe z jego strony. Cieszę się, że będę mogła do końca zajmować się domem i umilać mu czas.” Z każdym jej słowem moja nienawiść rosła. „A co na to Twoi Rodzice?” Znowu odezwał się Ojciec „Nic. Przecież tutaj nie potrzebuję zgody jej Ojca.” Zrobiło mi się mdło. Jaki mój Ojciec wybiórczy! Aby ją zwabić powołuje się na jej prawa. Potem zabierze je wszystkie. Ciekawe jak się będzie wtedy czuła. Nienawidzę ich! I jego i jej. Może to właśnie ona rozbiła małżeństwo moich Rodziców? Była moją koleżanką. Patrzyła mi w oczy. Donosiła Ojcu, mimo że słyszała ode mnie, jaki ból sprawiało mi jego traktowanie. Widziała w jakim strachu żyłam. I pogarszała moją sytuację, gdy ja starałam się przystosować. Teraz wyobraża sobie, że będzie słodką pakistańsko-polską żoneczką. Będzie spała w jednym łóżku z mężczyzną w wieku jej Ojca. Nie potrafiłabym tak. Pewnie robi to dla pieniędzy. Mój Ojciec ma ich dużo. Zdziwi się nie zobaczy ani jednej paisy. Mam nadzieję, że w Lahore przeżyje jeszcze większy szok niż ja tu. Mam nadzieję, że będzie jej tam źle. Mam nadzieję, że Babka będzie ją gnębić. Mam nadzieję, że się nie przystosuje. Mam nadzieję, że spadną na nią wszystkie nieszczęścia. I na mojego Ojca też. Jak mogła to zrobić? Roksana z moim Ojcem… Obrzydliwość. Jestem wściekła! Marzę o tym, żeby poderżnąć jej gardło. Jak małemu jagnięciu. Wziąć w dłoń ostry nóż z drewnianą rączką. Taki świeżo naostrzony. Podejść do niej, gdy będzie spała. Złapać ją za brodę i odchylić głowę. Docisnąć ostrze i szybkim ruchem przeciąć jej tętnicę. A potem gardło. Jak dojrzałą brzoskwinię. Nim by się zbudziła. Zemścić się za to, jak mnie skrzywdziła… Brak powiązanych wpisów. Notka opublikowana: 30 maja 2013 Autor: karme.lova@spoko.pl Znaleziono w sekcji: Bez kategorii  Tagi: małżeństwo, odraza, Ojciec, Roksana, rozczarowanie, śmierć, szok, wściekłość, zemsta Poprzedni temat: Pogróżki Następny temat: Okaż przyszłej Matce należny szacunek! 