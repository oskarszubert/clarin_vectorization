Wczoraj spotkaliśmy się w więcej osób. Prawie cała nasza grupa. Brakowało tylko pięciu osób. Świętowaliśmy naszą udaną sesję. Zostały jeszcze 2 egzaminy i kilka zaliczeń. Chyba wszyscy zaliczą semestr. Nawet ja. Po ostatnim kolokwium jestem jedną z 4 osób w grupie zwolnionych z egzaminu z matematyki. Spotkanie było bardzo spontaniczne. Umówiłam się z Kasią i Moniką po pracy. One przyszły ze znajomymi z grupy. Zaczęli dzwonić do reszty i w niedługim czasie byli prawie wszyscy. Poszliśmy do minibrowaru. Nie piłam zbyt dużo. Tylko dwa piwa grzane. Miałam kaca już kilka razy. Teraz już go nie chciałam. Bardzo podobało mi się to wyjście. Z kilkoma osobami rozmawiałam pierwszy raz. O sprawach niezwiązanych z uczelnią. Nikt z nas nie myślał, że ta sesja będzie taka łatwa. Mamy w grupie tylu wspaniałych ludzi. Jeden kolega Marek maluje. Na budownictwo poszedł, żeby mieć dobrą pracę. „Wiesz, z malowania się nie utrzymasz. Lepiej nie rezygnuj z tych studiów.” „Męczę się czasem. Są chwile, że nie wiem czego się uczę. Muszę wszystko zapamiętywać słowo w słowo.” „Tak ma chyba każdy. Nie przejmuj się. Twój Ojciec wiedział co dobre. Dlatego nie chciał, żebyś studiowała sztukę.” „Ja i tak bym nie pracowała.” „Dlaczego?” „Bo szanujący się mężczyzna sam utrzymuje dom.” „To po co studiowałaś?” „Żeby mąż miał ze mną o czym rozmawiać. Wykształcona kobieta jest ozdobą dla domu. Tak mówi Ojciec.” „Lepiej skończmy ten temat. To jakieś głupie. Maluję teraz obraz. Może chciałabyś kiedyś przyjść?” „Chętnie.” Cieszę się, że spotkałam kogoś takiego jak ja. Długo jeszcze rozmawialiśmy o sztuce. Lubimy zupełnie inne style. To nie ważne. Po paru godzinach w pubie poszliśmy na dyskotekę. To był mój pomysł. Uwielbiam tańczyć. Mogłabym to robić codziennie. Obiecałam sobie, że nie przepuszczę żadnej okazji do tańca. To chyba największa przyjemność. Niektórzy zrezygnowali i poszli do domu. Spodobała mi się szczególnie jedna piosenka. Muszę ją znaleźć na YT. Wspaniała, taneczna melodia, idealna do zabawy. Mężczyzna śpiewa o swojej dziewczynie. Nie pamiętam dokładnie co. Że podobają mu się jej oczy i lubi, jak tańczy. Nie miałam pojęcia, że są tak fajne polskie piosenki. Do słuchania to nie. Do tańczenia najwspanialsze. Kasia śmiała się ze mnie. „To ci się podoba? Nie wierzę. Strasznie głupie to jest.” Ja i tak muszę to znaleźć. Potańczyłyśmy trochę i poszłyśmy do mnie. Nie chciałam wracać sama. Spała u mnie jeszcze Monika. Zrobiłyśmy sobie zapiekanki i herbatę. Długo rozmawiałyśmy. Było wesoło. Chyba byłyśmy głośno. Sąsiadka zza ściany pukała nawet. Dziewczyny powiedziały, że schudłam. To cieszy mnie bardzo. Chciałam schudnąć już wcześniej. I to marzenie powoli się spełnia. Może zaświeci dla mnie gwiazda szczęścia? Może te kłopoty są, abym dowiedziała się, czego chcę? Niedawno dziewczyny wyszły ode mnie. Niedługo ma przyjść Tomek. Idziemy oglądać jakieś ruiny. Mam nadzieję, że nie będzie zły za dyskotekę. Myślę, że nie ma za co. Nie robiłam nic złego. Przekonam się. Już nie mogę się doczekać, aż go zobaczę!  Brak powiązanych wpisów. Notka opublikowana: 20 stycznia 2013 Autor: karme.lova@spoko.pl Znaleziono w sekcji: Bez kategorii  Tagi: dyskoteka, egzamin, impreza, muzyka, taniec   Poprzedni temat: Wszystko jasne Następny temat: Zamek 