Dziś był dobry dzień. Bardzo dobry. Utwierdził mnie w przekonaniu, że nie opłaca się mówić Ojcu prawdy. Poszliśmy zapisać mnie na studia. Ojciec chciał zobaczyć, jak wygląda Uniwersytet. Spodobało mu się. Stwierdził, że skoro Owais mówi, że to się opłaca, to się zgadza. Złożyłam dokumenty, które zabrałam z poprzedniej uczelni. Wypytaliśmy panią w Dziekanacie, jakie koszty będę ponosić. Mówiła o farbach, wyjazdach na plenery i wielu innych rzeczach. Ojciec wszystko zapisał. W domu powiedział, że robi mi na konto przelew na niezbędną kwotę. „Dodam Ci jeszcze 10%. Na wypadek inflacji.” Byłam w siódmym niebie. „Dziękuję Ojcze! Jesteś wspaniałomyślny!” „Spróbuj tylko zrezygnować… Skończy się to dla Ciebie źle. Ostatni raz Ci wybaczam!” „Rozumiem. I jeszcze raz dziękuję za Twą łaskę. Jesteś cudownym Ojcem. Każda dziewczyna chciałaby być na moim miejscu.” „Wiem. Cieszę się, że to doceniasz!” Wcale nie uważałam go za wspaniałego. Widziałam jednak, jak cieszyły go moje słowa. Był łasy na takie uniżanie się. Chłonął to jak gąbka. Zawsze uważałam, że jest inteligentny. A tu dawał się omamić, jak ja niektórym mężczyznom. Może tę próżność mam po nim? Dziś nadarzyła się w końcu okazja, aby porozmawiać z Karolem. Spotkaliśmy się na klatce. Puścił mi oczko i zrobił nieprzyzwoity gest językiem. Westchnęłam na pokaz. Tak jak Wiolka, gdy obsługiwała przystojnych klientów. I zagadnęłam go „Hej Karol. Czy Twoja propozycja jeszcze aktualna?” „Jaka propozycja bejbe?” Zatkało mnie. On nawet nie pamiętał, co mi obiecywał. Miałam jednak w głowie to, co mówiła Kasia. Wzięłam głęboki oddech i powiedziałam „No wiesz… chciałabym miło spędzać czas z prawdziwym mężczyzną.” Uśmiechnął się triumfalnie. „To kiedy do mnie wpadniesz?” „Mogę po jutrze?” „Jasne. O której?” „Rano. Tak około ósmej.” „Co tak wcześnie?” „Chciałabym miło zacząć dzień. Zobaczyć się z Tobą.” „Mogę to dla Ciebie zrobić żabko.” Pożegnaliśmy się. Żałosny. Naprawdę. Dał się tak samo ołgać jak Ojciec. Czy każdy mężczyzna traci czujność o obliczu komplementów? Cieszę się, że już niedługo zemścimy się na nim. Nie wiem do końca jak. Ale to nie ważne. Ważne jest to, że będę miała dysk. A jeszcze ważniejsze, że będę na swoich wymarzonych studiach. Życie ostatnio jest piękne. I łatwe.  Brak powiązanych wpisów.                                             Notka opublikowana: 21 maja 2013 Autor: karme.lova@spoko.pl Znaleziono w sekcji: Bez kategorii  Tagi: Karol, kłamstwo, plan, studia, triumf, zemsta   Poprzedni temat: Najważniejsze jest zdanie Kuzyna Następny temat: Ryzykowny podstęp 