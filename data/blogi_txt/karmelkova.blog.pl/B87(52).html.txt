Pani Kamilla dzwoniła do mnie jeszcze dużo razy. W końcu odebrałam. „Dzień dobry.” „Dzień dobry.” „Dostałam Twoje zwolnienie. Jesteś chora?” „Tak.” „Na co?” „Na wymioty i biegunkę.” „Kłamiesz.” „Dzwoni mi pani to powiedzieć?” „Nie. Dzwonię, że masz przyjść podpisać wypowiedzenie. Szukam nowej dziewczyny na Twoje miejsce.” „Nie można zwalniać osoby chorej. Do widzenia.” Odłączyłam się. Byłam tak zdenerwowana, jak na pierwszym egzaminie. Co ja teraz zrobię? Gdzie znajdę inną pracę? Tam było mi dobrze. Dostawałam duże napiwki i przyzwyczaiłam się. Nie chcę pracować gdzie indziej. Chodziłam roztrzęsiona po domu. Paliły mnie policzki z nerwów. Dlaczego ona chce mnie zwolnić? Dobrze pracowałam. Sama dawała mi podwyżkę i premie. Była zadowolona. A teraz uwierzyła Wiolce. I chce mnie zwolnić za ciążę. Nie jestem przecież w ciąży! Tomek mówi, że nie można mnie za to zwolnić. Znowu zadzwonił telefon. Tym razem Kasia. „Cześć! Co robisz?” „Nic. Siedzę w domu.” „Mogę przyjść? Musisz coś koniecznie zobaczyć.” „Dobrze. Przyjdź.” Zeszłam do sklepu pod blokiem po ciastka. Potem posprzątałam trochę i czekałam. Nawet nie długo. Usiadłam na chwilę i już dzwonił domofon. Gdy otworzyłam drzwi, Kasia wpadła zasapana do środka. „Włączaj komputer.” „Czemu? Chcesz herbatę?” „Tak. W sumie to sama włączę.” Poszłam do kuchni wstawić wodę. Kasia przyszła z moim laptopem. „Jakie masz hasło?” „I love Lahore. Pisane razem.” Wpisała. „Co takiego chcesz mi pokazać?” „Masz jeszcze Facebooka?” „Nie mam już od dawna. Wiesz o tym przecież.” „Tak dla pewności pytałam. Siadaj obok.” Usiadłam. Zaczęłyśmy pić herbatę. „Powiesz wreszcie, co się stało?” Byłam już bardzo niecierpliwa. Nie mogłam wytrzymać. „Ty wiesz co robił Tomek w środę?” „No tak. Był u mnie. Zjedliśmy kolację. Wziął zwolnienie i pojechał je zwieźć.” „A później?” „Później miał spać. Mówił, że jest zmęczony.” Kasia nic nie powiedziała. Zaczęłam ją dopytywać. W końcu powiedziała „Wszystko jest tu na stronie. Popatrz sobie.” To była strona organizatora wycieczki na FB. Oglądałam zdjęcia z wyjazdu. Na każdym zdjęciu obok Tomka była ta ruda Marta. Na każdym. Zawsze razem. Na jednym siedzieli obok siebie przy ognisku. Bardzo blisko. Jak dla mnie za blisko. Podpisane było „Czyżby to miłość?” Przeglądałam dalej. W jednej chwili zapomniałam o problemach w pracy. Patrzyłam na to wszystko przerażona. Czułam, że jeszcze chwila i nie powstrzymam łez. „Przecież to tylko koleżeńskie zdjęcia.” Powiedziałam do Kasi. „Może i tak. Ale ciągle razem są. Wszędzie. A wiesz, że to nie wszystko? Popatrz na to.” Kliknęła na link pod ostatnim zdjęciem. Przeniosło nas na profil tej Marty. Miała tam wrzucone zdjęcia z jakiejś imprezy. Gdy zobaczyłam datę, zaschło mi w gardle. Ta impreza była w dzień ich przyjazdu z wycieczki. „Sara, tych zdjęć lepiej nie oglądaj.” „To po co mi je pokazałaś?!” Krzyknęłam przez łzy. Nie mogłam się opanować. „Żebyś wiedziała, że był w środę na imprezie, a nie w domu! I przyjechał nad ranem, a nie wieczorem.” Zamurowało mnie. W jednej chwili odechciało mi się tej herbaty. I ciastek. Smakowały, jakbym żuła żwir z parkowej alejki. Wyrwałam jej myszkę. Klikałam na kolejne zdjęcia. Jedno podpisane „Z moim ulubionym Tomeczkiem. Ładna z nas para.” Para. Zalała mnie najpierw fala chłodu. Potem gorąca. Poliki zapiekły mnie, jakby ktoś mi przyłożył żelazko. Kasia coś mówiła. Nie słyszałam jej. Miałam wrażenie, że jestem w kartonowym pudle. Z trudem przełknęłam ślinę. „Wiesz co? Myślę, że powinnaś wyjść. Chcę zostać z tym sama.” Spojrzała na mnie zdziwiona. „Jesteś pewna?” „Tak. Chcę być teraz sama.” Wstała i poszła do przedpokoju. Zakładała buty i mówiła coś. Nie słuchałam jej ani trochę. Docierały do mnie jakieś urywki. „… możesz mu powiedzieć teraz o Karolu…” „… pewnie nie będzie zły…” „… sam zrobił nie lepiej…” Otworzyłam jej drzwi. „Pa!” Wyszła. Oglądałam wszystkie zdjęcia jeszcze raz. Dlaczego mi nie powiedział, że idzie na imprezę? Mówił, że idzie spać. Nie chciał, żebym wiedziała. Oszukał mnie. Tak jak ja jego. Było mi okropnie. Jakby zawalił się świat. Kolejny raz poczułam, że nic mnie już w tym mieście nie trzyma. Ani studia, ani praca. Teraz już nawet Tomek znalazł kogoś na boku. Gdybym mogła, wróciłabym do Lahore. Może skontaktowałabym się z Matką? Podróżowałybyśmy razem. Zobaczyłabym świat. Różne myśli miałam w głowie. Sto pomysłów na minutę. Każdy gorszy od każdego. Żaden nie realny. Płakałam. Tak mocno, jak wtedy gdy Ojciec powiedział, że tu przyjadę. Wszystko było dla mnie w czarnych barwach. Nie byłam niczego pewna. Nie wiedziałam nic. Jedno, czego byłam pewna, to że nie posłucham Kasi. Nie powiem Tomkowi o Karolu. Przekonałam się, jak to boli. I nie chcę go tak ranić.  Brak powiązanych wpisów. Notka opublikowana: 20 kwietnia 2013 Autor: karme.lova@spoko.pl Znaleziono w sekcji: Bez kategorii  Tagi: impreza, Kasia, kłamstwo, Tomek, zdjęcia, zdrada   Poprzedni temat: Powitanie Następny temat: Nie rozmawiam 