Ostatnie dni były szalone. Ciągle coś się działo. Najgorszy był mój Ojciec. Nie znałam go takiego. Zawsze był dla nas dobry i wyrozumiały. Czasem nawet graliśmy w karty. Razem w jego pokoju z Matką. A teraz pokazał swoje inne oblicze. Boję się go i nie wiem co z Matką. Nie wiem co ze mną będzie. Modliłam się dużo o sprawiedliwość. Żeby w końcu do mnie przyszła. Modliłam się pięć razy dziennie. Tak jak trzeba. Nosiłam w torbie mały „dywanik”. Wymodliłam iskrę nadziei. Miałam trochę szczęścia. Na drugi dzień po rozmowie z Ojcem zadzwonił Tomek. „Cześć Sara. Przyszła Twoja bateria. Załatwiłem Ci paragon. Pokażesz Ojcu.” „On już ze mną nie rozmawia.” „Zeskanuj mu i wyślij. Może zobaczy.” „Nie będzie patrzył.” „Napisz mu, że powiedzieli Ci, że dostaniesz paragon po zakupie baterii. Gorzej już mieć nie możesz. Masz szansę sobie pomóc. Próbuj!” „Masz rację.” Wzięliśmy ten paragon. I zrobiłam, jak mówił Tomek. W piątek opuściłam zajęcia. Nie byłam w stanie iść. Kasia przyniosła mi tabletki. Podobno są na receptę. Jej Matka pracuje w szpitalu. Załatwiła receptę. Jestem teraz ospała i otępiona. Nawet w sklepie liczę długo pieniądze. Mam problem, żeby odróżnić 5 groszy od 2. Za to już się nie trzęsę. Nie wymiotuję i śpię. Tomek pilnował mnie całą noc. I była też Kasia i jej Matka. Tomka Matka też przyszła. Przyniosła mi obiad. O nic nie pytała. Powiedziała tylko, że mogę liczyć na pomoc. Popłakałam się ze wzruszenia. Że tyle osób do mnie przyszło. Że są ze mną. Dzięki nim widzę małe światełko nadziei. Dziś niedziela. Polskie Święto Niepodległości. Uczyłam się o nim. To takie ważne dla Polaków. Wywiesiłam flagę. Nie wiem, co powiedzą sąsiedzi. Przecież jestem trochę brązowa. Nie wyglądam jak Polka. Ale takie święta trzeba świętować. Modliłam się, żeby tu było dobrze. Żeby kobiety miały tyle wolności co mają. I żeby to szanowały. Żeby tu nie działo się nic złego. Żeby nie było zamachów. I zamieszek. Niech będzie spokojnie. Dobrze żyć w spokoju. Dziś była u mnie Kasia, Monika i Tomek. Opowiedziałam im o moim wyjściu na cmentarz. O tym, co powiedziała mi Matka. Szukaliśmy takiego nazwiska jak było na grobie w Internecie. Nic nie znaleźliśmy. Potem przeszukaliśmy cały dom. Przypomniało mi się o liście. Czuję, że moja Matka ma kłopoty. Że trzeba jej jakoś pomóc. Ona nie opuści kraju bez zgody Ojca. Wyrzucił jej polskie dokumenty. Dlatego potrzebuję tego listu. Tak mówi Kasia. Żeby zdobyć jej dokumenty polskie. I iść do jakiegoś urzędu. I ten urząd wyśle list do http://islamabad.msz.gov.pl/pl czyli ambasady Polski w Pakistanie. Pierwszy raz o niej słyszałam. Widziałam napis o atakach terrorystycznych. Od 30 października jest wpis, żeby tam nie jechać. A jeśli Matka odniosła obrażenia w zamachu? Jak Ojciec ją porzucił? Umrze w szpitalu. Nikt nie zapłaci za jej leczenie. Taki jest los porzuconej kobiety bez dokumentów i pracy… A my listu nie znaleźliśmy. Nie wiem, gdzie on może być. Nikt z nas nie wie, co to za dziwna rzecz na „j”. Junwert, czy jakoś tak. Od tych wszystkich emocji zapomniałam. Zasmuciłam się tym, że nie znaleźliśmy. Patrzyliśmy wszędzie. Nigdzie nie ma listu. A jeśli Ojciec znalazł? Wolę nie myśleć, co się mogło stać. Tomek dalej ma zwolnienie od lekarza. Powiedział, że zostanie ze mną. Pomoże mi w zakupach. Zrobi mi coś do jedzenia. I pomoże mi ułożyć plan ratunku. Nie umiałam go wygonić. Od tych tabletek nie umiem nikomu protestować. Ale ja nie chcę odmawiać pomocy. Chcę, żeby było normalnie. Chcę, żeby mi pomógł. Czekam na jego ratunek.  Brak powiązanych wpisów. Notka opublikowana: 11 listopada 2012 Autor: karme.lova@spoko.pl Znaleziono w sekcji: Bez kategorii  Tagi: Matka, Ojciec, Polska, przyjaciele, Święto Niepodległości, Tomek   Poprzedni temat: Jesteś dziwką Następny temat: Znowu wyzwana i prześladowana. Pobicie. 