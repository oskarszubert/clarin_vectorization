Często myślę o swoim życiu. Nie jestem z niego zadowolona. Odkąd tu przyjechałam cierpię ogromne męki. Wszystko jest dla mnie takie nowe. Nawet, gdy myślę, że się do czegoś przekonałam. Chwilę później zastanawiam się, czy było warto. Przykładowo Tomek. Jestem rozdarta. W jednej chwili chcę to zakończyć. To jest brudny związek. W Polsce może i normalny. Ale nie dla mnie. Nie wychowałam się tutaj. Z jednej strony wolność mnie fascynuje i pociąga. Z drugiej, czuję że to wszystko jest wbrew mnie. Sąsiad w Lahore miał psa stróżującego. Trzymał go na bardzo długim łańcuchu. Jednak na łańcuchu. Stwierdził kiedyś, że ściągnie łańcuch. Żeby mógł pilnować całej posiadłości. Początkowo siedział w miejscu. Potem chodził tylko na tyle, ile zwykle. Zauważył, że nie ma łańcucha. Nieśmiało powiększał swoje terytorium. Chodził dalej i dalej. W końcu oszalał. Biegał po podwórku. Szczekał i warczał na każdego. Później gonił obcych i gryzł. Pewnego dnia wbiegł do domu. Zagryzł dziecko sąsiada. Sąsiad zaciągnął go w najdalszy kąt podwórza. Zatłukł kijem. Słyszałam jak piszczał. Tak skończyła się dla niego wolność. Ja jestem jak ten pies. Całe życie na łańcuchu. Czy ten pies chciałby, żeby mu zdjąć łańcuch? Na pewno nie. Od małego nie znał innego życia. Ja też nie znałam. Chodzę na dyskoteki, piję alkohol, mam chłopaka, rozmawiam z obcymi mężczyznami. Odwróciłam się od Ojca. Złamałam wszystkie zasady. Nawet nie modlę się pięć razy dziennie. Gdzie zaniosą mnie nogi, gdy na szyi nie mam łańcucha. Nie znam takiego życia. Nie umiem żyć jak Polka. Jestem nią  połowie. I nie potrafię. Chcę żyć jak Pakistanka. Tutaj to niemożliwe. Nie umiem korzystać z tej wolności. Chcę łańcucha na szyi. Inaczej umrę jak ten pies. A chcę żyć.  Brak powiązanych wpisów. Notka opublikowana: 26 stycznia 2013 Autor: karme.lova@spoko.pl Znaleziono w sekcji: Bez kategorii  Tagi: pies, przemyślenia, wolność, życie, łańcuch   Poprzedni temat: Szukamy bez powodzenia Następny temat: Zakupy i dzień dobroci dla zwierząt 