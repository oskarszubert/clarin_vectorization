Po tym jak wygoniłam Kasię, nie rozmawiam z nikim. Nie mam ochoty. Otaczają mnie beznadziejni, fałszywi ludzie. Chciałam myśleć pozytywnie. Nie potrafię. Bo jak? W takim otoczeniu? Wiolka – plotkara, która zmyśla. Aldona -  lepiej nie myśleć. Karol – uwiódł mnie i wykorzystał moją głupotę. Tomek – zdrajca. Kasia – nie wiem już co o niej myśleć. Nawet Szefowa mnie zawiodła. Znowu poczułam się samotna. Nie mam ochoty na nic. Nawet wstawać z łóżka. Chcę leżeć, słuchać radia i głaskać Muezzi. Nie mam innych potrzeb. Nawet herbatę piję gorzką. Część swego życia zniszczyłam sama. Więcej zniszczyli inni. Dlaczego to mnie spotyka? Czemu zawsze mam kłopoty i oszczerców wokół? Czy to faktycznie przez to znamię? Wisi nade mną klątwa? Czy sama ją na siebie ściągam? Byłam w poniedziałek u lekarza. U tej miłej Pani Doktor, co ostatnio. Próbowałam kłamać, że dalej boli mnie brzuch. „Proszę zdjąć bluzkę i się położyć.” Zrobiłam, jak kazała. Zaczęła uciskać mi brzuch. „Pani nic nie jest. Czuję to. O co chodzi. Niech mi pani powie.” Nie umiałam jej powiedzieć wszystkiego. „Pokłóciłam się z chłopakiem. W pracy Szefowa myśli, że jestem w ciąży i chce mnie zwolnić.” „Wie Pani co? To nie jest przedszkole. To nie są powody, żeby nie chodzić do pracy.” Zaczęłam płakać. „I co na łzy chce pani mnie wziąć? Nie ma takiej możliwości. Proszę iść do pracy.” Wyszłam. Nie tego oczekiwałam. To nie tak miało być. Poszłam do domu. Wyłączyłam telefon. Z nikim nie rozmawiam. Nie chcę. Jedynie komputer mam włączony. Kasia wychodząc nie zdążyła wyłączyć FB. Dlatego siedzę i oglądam te zdjęcia. Cały czas. Sprawdzam, czy Marta nie dodała nic nowego. Na razie nie. Zastanawia mnie tylko jedno. Dlaczego Kasia ma Martę w znajomych? Mi nie mówiła, że się znają.  Brak powiązanych wpisów. Notka opublikowana: 24 kwietnia 2013 Autor: karme.lova@spoko.pl Znaleziono w sekcji: Bez kategorii  Tagi: rozczarowanie, samotność   Poprzedni temat: Facebook Następny temat: Niespodziewana wizyta 