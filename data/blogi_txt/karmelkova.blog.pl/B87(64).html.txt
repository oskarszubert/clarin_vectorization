O jak bardzo się cieszę, że zdobyłam się na wizytę u Karola. Jakie to szczęście, że zachowałam przytomność umysłu w trudnych chwilach. Opłaciło się! Już wiem, że zdobyłam w ten sposób nagrania, które mogły mnie zniszczyć! Oglądałyśmy z Kasią u mnie zawartość dysków. Wolała bym obejrzeć u niej. Ale nie mogę nigdzie wychodzić. Chyba, że z Owaisem. Jak miałam z nim iść do Kasi sprawdzać te dyski? Nie mogłam dopuścić do tego, żeby zobaczył te filmy. Do tej pory nie mogę przestać się dziwić. Karol nie jest normalny. Kobiety i dziewczyny to dla niego zdobycze. Miał porobione foldery nazwane jak lata 2010, 2011, itd.. W każdym były kolejne katalogi ponazywane dziwnie. Te nazwy wymyślał sam. Każda nazwa w jakiś sposób oddawała podobieństwo do jego ofiary. Dlatego w każdym takim folderze były filmiki. Było tego całe mnóstwo. Nie rozumiem, po co on to robił? Nie wystarczały mu upojne chwile? Musiał to nagrywać? Nawet nie pytał o zgodę! To obrzydliwe i podłe. Jak można tak postąpić? I te nazwy… Mnie nazwał „Łatwa Arabka”. Kasię mianował „Czerwonowłosą suką”. Wściekła się jak to zobaczyła. Zaczerwieniła się, wstała i chodziła po pokoju przeklinając pod nosem. W końcu nakrzyczała na mnie, że nie dałam jej dokończyć planu zemsty. Powiedziałam jej, że ja nie chcę się mścić. Chciałam tylko pozbyć się tych nagrań. Nie potrzebuję się zniżać do jego poziomu. Po co mi to? I tak pewnie będą kłopoty z tej całej sytuacji. Uśpiłam go lekami, zabrałam mu dyski, sformatowałam komputer i zostawiłam nieprzytomnego. Nie odzywa się od tamtego dnia… „Kasia, ja się boję, że go zabiłam.” „Przestań. Nie odzywa się, bo poniósł klęskę. Taki maczo zwija się teraz ze wstydu pewnie.” „No nie wiem. Wydaje mi się, że on może mi tego nie darować. Boję się, że będą kłopoty.” „Niby jakie? Dyski można mu oddać.” „Ja do niego nie pójdę.” „Ja mogę iść. Przy okazji sprawdzę, czy faktycznie żyje.” Wychodząc ode mnie faktycznie wzięła te dyski. Zaniosła mu. Ja ją podziwiam. Jest taka odważna! Gdyby nie ona i jej pomysły, cały czas miałby te nagrania. W dodatku potrafiła w sobie znaleźć tyle siły, żeby mu oddać jego własność. Ja bym nie umiała. Teraz się go boję. I jego zemsty. Już zawsze będę bała się spotkania z nim. Na klatce, na ulicy albo w piwnicy. Nie wiem, co przyjdzie mu do głowy. Był na tyle szalony i bezczelny, żeby nagrywać dziewczyny. Układał to w katalogi. Mój wujek tak wieszał na ścianach swoje trofea z polowań. Zawsze mnie to przerażało. Te foldery też sprawiły, że ciarki przebiegły mi po plecach. Sklasyfikował nas jak poroża i wypchane martwe ptaki… Co może wymyślić taki umysł w ramach zemsty?  Brak powiązanych wpisów. Notka opublikowana: 26 maja 2013 Autor: karme.lova@spoko.pl Znaleziono w sekcji: Bez kategorii  Tagi: dowody, dysk, film, Karol, Kasia, kobieta, szczęście, trofeum, zdobycz, zemsta Poprzedni temat: Ryzykowny podstęp Następny temat: Pogróżki 