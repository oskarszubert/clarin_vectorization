Mamy plan. Wymyśliłyśmy z Kasią jak zdobyć dysk. To będzie łatwe do zrobienia. Tak przynajmniej wygląda w teorii. W sumie Kasia wszystko wymyśliła. To jest dla mnie tak ważne! Musimy odebrać mu te filmy. Przecież on może wrzucić to do sieci. I wtedy Tomek na pewno zobaczy. Wtedy bym się zabiła. Bo co by mi zostało? Ojciec w Lahore. Zainteresowany tylko swoją nową żoną. Matka podróżniczka. I wstyd. Całe morze wstydu. Same wspomnienia tamtego są dla mnie straszne. A gdyby zobaczyli to inni?! Czuję się wystarczająco upokorzona. W dodatku przez samą siebie. Nie ma chyba nic gorszego. Cieszyłam się jak dziecko z tego planu. Aż zapikał mi telefon. Na raz dostałam trzy smsy. Jeden po drugim. Dwa były powiadomieniami sms. O mailach od Ojca i Owaisa. Serce zabiło mi mocniej. Już po radości z planu. Jak tu się cieszyć? Piszą we dwóch na raz. Pewnie coś ważnego się dzieje. Wolę przeczytać to później. Nie jestem teraz w nastroju. Ściągnęłam na siebie mnóstwo kłopotów. Zmieniłam się na gorsze. W głowie buzują mi emocje. Czuję się źle ze sobą. I z tym co zrobiłam. Nie mam ochoty na wieści z Lahore. Z reguły nie są dobre. Zwyczajnie się ich boję. Nie jestem gotowa na nie. Przeczytam jak będę w stanie. Ostatni sms był od Tomka. „Hej! Myślałem dużo o nas. Rozmawiam często z Martą (Rudą). Tak się zakumplowaliśmy jakoś. Długo się nie widzieliśmy. Musimy poważnie pogadać jak wrócę.” Telefon wypadł mi na podłogę. „Sara co się stało?” Zapytała Kasia. Przeczytałam jej sms. Wyrwała mi komórkę z ręki. „Pewnie coś źle czytasz…” Zamilkła. Ani ona, ani ja nie rozumiemy go. O co chodzi?! Zakochał się w tej rudej? Dobre przeczucia miałam? Nie wierzę w to. Kasia też nie. Tomek taki nie jest. Nie robi tak. Niemożliwe, żeby zostawił mnie dla niej. Zna ją tylko chwilę. Chociaż, ja Karola nie znam wcale. Czyżby kara za moje zachowanie przyszła sama? Sama na siebie to ściągnęłam? Babka miała rację. Jestem naznaczona. Nie znamieniem na szyi. Tylko własną głupotą, nieszczęściem i pechem.  Brak powiązanych wpisów. Notka opublikowana: 14 kwietnia 2013 Autor: karme.lova@spoko.pl Znaleziono w sekcji: Bez kategorii  Tagi: nieszczęśliwa miłość, Owais, plan, Tomek, wiadomość   Poprzedni temat: Nepal to piękny kraj Następny temat: Przeczytałam wiadomości 