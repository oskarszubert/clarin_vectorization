Kiedyś byłam zła na Tomka, bo powiedział przy kolegach, że „będę pracować nawet po ślubie.” Potem jeszcze trochę się denerwowałam. Później mi przeszło, bo pomyślałam sobie, że to mogły być żarty. Ja osobiście uważam, że kobieta nie powinna pracować. Wiem, że w Polsce kobiety pracuję. Widzę to. Obserwuję co dzień. Sądzę, że to narzucanie zbyt wielu obowiązków. Praca i dom jednocześnie, bez niczyjej pomocy. Najważniejsze to zająć się dobrze domem. Jak robiła to moja Matka. Nigdy niczego nie brakowało. Mówiła mi, że sama wybrała takie życie i jest zadowolona. „Co z tego, że mogłabym pracować. Byłabym zmęczona. A do tego wypadałoby jednak zrobić obiad. Nie oszukujmy się, że Ojciec by nie zrobił.” Miała rację. Ja bym chciała zajmować się tylko domem. I mieć ze czwórkę dzieci. Nie wiem, czego chciałby Tomek. On nic nie mówi. A ja nie pytam. Nie dlatego, że mnie to nie interesuje. Tylko dlatego, że nie powinnam pytać pierwsza. Mógłby uznać, że go osaczam. Czytałam kiedyś na forum dla młodzieży taką historię. Dziewczyna wypytywała chłopaka i naciskała na niego. On nie był jeszcze do końca pewien czego konkretnie chce. Jedynie tylko tego, że ją kocha. Tymczasem ona była natrętna jak mucha na zgniłym mięsem. Co się robi z taką muchą? Zabija albo przegania. On wybrał to drugie. Ja nie chcę, żeby Tomek mnie przegonił. I żyję w niepewności. Bo nie wypada mi wypytywać. Wywieranie presji obrzydza związek. *** Właśnie dziś Tomek mnie zdenerwował. Dowiedziałam się, że to nie były żarty. Jak to on sobie wyobraża? Że będę chodzić do pracy? Niby jak wtedy zajmę się domem? Nie jestem leniwa. Po prostu nie czuję, że nadaję się na kobietę pracującą i wychowującą dzieci. Teraz jestem jednym z najlepszych pracowników. Dlaczego? Bo jestem dyspozycyjna. Nie ma problemu, abym została dwie – trzy godziny dłużej. Biorę wszystkie zmiany. Nie wybrzydzam. Potrafię pracować w kuchni i na sali. Zawsze wykonam każdą pracę. Czuję, że jestem najlepsza w pracy. Tylko nie mogę mieć takich sytuacji, jak ostatnio. Muszę pracować. Jak mogłabym być najlepszym pracownikiem wychowując dzieci? Jak mam być najlepszą Matką dla swoich synów i córek? Kiedy będę je opuszczać na 8-9 godzin plus transport do pracy i zakupy? Koleżanki w pracy śmieją się, gdy to mówię. Jedynie Aleks i dwie pani z kuchni mnie popierają. I dlatego jestem wściekła na Tomka. Jak on sobie myśli, że dobrze wychowam dzieci? Będąc w pracy. On przecież też ma być w pracy. To z kim będą dzieci? Z opiekunką z gazety albo internetu? Nie znajdę tu nikogo zaufanego jak Nana. Ona wcześniej wychowała część mojego kuzynostwa, zanim trafiła do nas. Nasza Rodzina znała ją, a ona naszą Rodzinę. Wiedziała, jak się z nami obchodzić. Tomek wcale tego ze mną nie omówił. Podjął decyzję jak mój Ojciec. Nie chcę, żeby on był dla mnie kolejnym Ojcem. Chce mi poukładać życie? Myślałam, że będzie mnie pytać o zdanie. Nie odbieram prawa do podejmowania decyzji. Chciałabym tylko być pytana. I żeby czasem rozważył moją opinię. Tylko, gdy to dotyczy mnie. Jeszcze do końca nie wyszłam z więzienia w postaci mojej Rodziny. A już mam być w więzieniu swojego przyszłego męża?  Brak powiązanych wpisów. Notka opublikowana: 23 czerwca 2013 Autor: karme.lova@spoko.pl Znaleziono w sekcji: Bez kategorii  Tagi: kobieta, mężczyzna, obawy, przemyślenia, Rodzina, Tomek, wątpliwości, związek Poprzedni temat: W końcu spokojnie Następny temat: Wygadałam się 