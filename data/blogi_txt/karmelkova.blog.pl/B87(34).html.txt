Byliśmy z Tomkiem na zakupach. Poprosiłam go żeby pomógł mi wybrać.  Kupiliśmy siedem koszulek i pięć swetrów. Nie mogłam się zdecydować. Nie  wiedziałam, co powinnam tutaj nosić. Chciałam wyglądać ładnie.  Poprosiłam Tomka, żeby mi coś wybrał. „Nie wiem, co lubisz.” „Ja nie  wiem, co się tu nosi. Ty wiesz, jak wygląda porządna dziewczyna.”  „Przecież Ty też to wiesz. Nie znam się na damskiej modzie.” „Proszę  pomóż. Masz lepsze rozeznanie.” „Jak chcesz.” Szukaliśmy niedługo.  Przymierzałam, co pokazywał. Jak rozmiar był dobry, kupowałam. Jestem zadowolona. Mam spodnie i swetry takie, jak  inne koleżanki. Swoje ubrania z domu schowałam do szafy. Trochę swędzą  mnie ręce od tych materiałów. Chciałam dostać coś z dobrej wełny. W żadnym sklepie nie było. To kupiliśmy bawełniano akrylowe. Przyzwyczaję  się. Przynajmniej wyglądam fajnie. Najbardziej podoba mi się fioletowy  sweter. Pasuje mi. Tomek też tak mówi. Cieszyłam się z zakupów.  Jednak nie całkiem. Cały czas myślałam o liście od Ojca. Wwiercało mi  się to do głowy. Jakby ktoś szeptał do ucha „Sara przeczytaj ten list.” W  nocy miałam koszmary. Dziwne sny. Rozmawiałam z Kasią. Powiedziała, że  to z ciekawości. „Jak nie przeczytasz tego listu, oszalejesz.” Do tego znalazłam w skrzynce kolejny list. Akurat jak szliśmy z Tomkiem do  mnie. Ten był od Wuja. Zdenerwowałam się. Dwa takie listy na raz? To za  dużo dla mnie. Byłam przygotowana na jeden. Poprosiłam Tomka, żeby był  przy mnie, jak będę czytać. Zrobiłam herbatę. Usiedliśmy na kanapie.  Objął mnie. „Czytaj. Jak będziesz chciała, to mi powiesz. Jak nie, to  nie.” Wzięłam głęboki wdech. I zaczęłam czytać. „Córko. Ciężko  mi to pisać. Bo nie wiem, od czego zacząć. Zawsze bardzo Cię kochałem. I kocham nadal. Zapewne nie wiesz, że nie chciałem, abyś jechała do  Polski. Twoja Matka nalegała. Ja bałem się, że poznasz inne życie. I  poznałeś. Bałem się, że nie będziesz chciała tu wrócić. Nasza  kłótnia z Matką nie była o wyjście na cmentarz. Kłóciliśmy się dużo  wcześniej. Na przykład wtedy, gdy poszłaś do Kasi. Ona mówiła, że  powinnaś zostać w Polsce. Ja chciałem, abyś wróciła po studiach. Jednak  wiem, że nie będziesz chciała wrócić. Męża, którego Ci znalazłem też już  nie zechcesz. Musiałem oddać wszystko i rozwiązać umowę. Zrobiłem to,  bo nie chciałem Cię zmuszać. Nie jestem taki okrutny. Wiem, że skrzywdziłbym Cię. Dlatego odwołałem cały ślub. Mam z tego powodu dużo kłopotów. Babka także się wściekła. Wiesz, że nie jestem niereformowalny. Gdy tylko coś ma rozsądne argumenty, potrafię to przyjąć. Wiele zepsułem. Źle się do Ciebie odnosiłem. I źle traktowałem. Masz dobry charakter. Nie jesteś złą dziewczyną. Przepraszam za wszystko. Przede wszystkim za to, że pozwoliłem Ci na ten wyjazd. Chciałem nie  wysłać Ci tego aktu. Niejednokrotnie wystawiłem Cię na próbę. Wiem, że zasłużyłaś, aby go otrzymać. Weź go i załatw swoje sprawy. Przyjmij to jako rękę wyciągniętą do zgody. Nie przeżyłbym, gdybyśmy już nigdy się nie spotkali. Żyj po swojemu, jednak pamiętaj, jak Cię wychowywałem. Ojciec.” Podstęp. Nic innego. Nie wierzę w ani jedno słowo. Nie łączy mi się to z rzeczywistością. Nie pasuje do tego, co przeżyłam. Te wszystkie maile, rozmowy? Czytałam list kilka razy. Aby mieć pewność, że się nie pomyliłam. Nie pomyliłam się. Ale nie wierzę w te kłamstwa. Tylko Tomek mówi, że może przesadzam. Że może Ojciec chce zgody. „Jesteś taka podejrzliwa. Sama mówiłaś, że był dla Ciebie dobry całe życie. Tylko teraz coś nie wyszło. Może nie umiał sobie poradzić z nową sytuacją?” „Nie chcę z nim rozmawiać.” „Żeby to tylko nie wyszło jak z Kasią.” Nie odezwałam się. Niczego już nie jestem pewna. Za to list od Wuja był krótki i jasny. „Witaj, Możemy się spotkać. Mógłbym zajść po pracy. Pracuję do 17. Masz tu mój numer telefonu. Zadzwoń, to się umówimy. Niczego nie obiecuję, ale możemy się poznać.” To mnie ucieszyło. Zadzwoniłam. Umówiliśmy się na dziś na 17.30. Tomek też będzie. Zjemy wspólny obiad. Cieszę się na to spotkanie. Nie mogę się doczekać!  Brak powiązanych wpisów. Notka opublikowana: 06 lutego 2013 Autor: karme.lova@spoko.pl Znaleziono w sekcji: Bez kategorii  Tagi: list, obiad, Ojciec, spotkanie, wujek, zakupy   Poprzedni temat: Ciężko w to uwierzyć Następny temat: Wuj 