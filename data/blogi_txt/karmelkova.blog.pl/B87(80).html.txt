Szczęście znów się do mnie uśmiechnęło. Myślałam, że po ostatniej imprezie Właścicielka wyrzuci mnie z domu. Tymczasem ona przyszła i przyniosła mi regulamin wspólnoty. „Słuchaj, masz tu regulamin. Jak imprezujesz po nocach, to rób to tak, żeby psiarnia do Ciebie nie wpadała.” „Kto?” „No policja! I żeby więcej do mnie nie wydzwaniali. Aha, i płać w terminie.” „Nie jesteś na mnie zła?” „Za co? Sama byłam młoda. Właściwie, to nadal jestem! Polubiłam Cię. Wolę, żebyś Ty tu mieszkała niż jakaś nadęta studentka prawa. Sprawuj się dobrze. Może kiedyś odkupisz ode mnie tę norkę. Pa!” I wyszła. A mi ulżyło. Tak się bałam, że będę musiała się spakować. A tak mi się tu podoba. Widok z okna jest niesamowity. Szczególnie wieczorem. Patrzę sobie przez okno na spacerujących ludzi. Na grę świateł i pośpiech. Piję sobie herbatę i rozmyślam o swoim życiu. Szczególnie o minionym lecie i naszej wyprawie do Mielna. Kto by pomyślał, że ten wyjazd zakończy się w szpitalu. Czym częściej to wspominam, tym więcej pamiętam. Czuję się z tym przerażona. Nawet nie gryzie mnie sumienie. Bardziej drąży uczucie beznadziei. Tak jakby ktoś wrzucił mnie do dołu i zakopał żywcem. Czuję, że zepsułam wszystko, co mogłam zepsuć… Co dzień snuję te same rozmyślania. Przychodzę po pracy i o tym myślę. Bo tak kazała Pani Doktor. Niedługo zbliża mi się wizyta kontrolna. Chciałabym, aby powiedziała „Już jesteś zdrowa. Nie musisz jeść żadnych tabletek. Wystarczą witaminy i modlitwa.” Mam nadzieję, że tym razem tak powie. Dziś też patrzyłam za okno. Muezzi siedziała mi na kolanach i uderzała we mnie głową, jak mały baranek w ścianę. Mruczała i pomiaukiwała. Chciała jeść. Ale ja zapatrzyłam się na chłopaka z dziewczyną. To był Tomek. Z jakąś chudą, wysoką blondynką. Szli obok siebie roześmiani. On ją obejmował. Pierwsze co pomyślałam, to żeby zepsuć im tę randkę. Ale co mogłam zrobić z domu? Nieoczekiwanie wpadłam na pomysł. Podeszłam do lodówki i wyjęłam jajko. Otworzyłam okno i rzuciłam w nich. Schowałam się. Potem chciałam sprawdzić, czy trafiłam, ale zadzwonił dzwonek. Podeszłam do drzwi. Zobaczyłam policjanta. Tego, który był u mnie na imprezie. Przeraziłam się, że przyszedł mnie aresztować. No bo po co innego? Ale byłam złożyć wyjaśnienia na komendzie. Pani, która mnie przesłuchiwała, powiedziała, że wierzy mi. Tylko dowody świadczą przeciw mnie. Wspomniała też, że przesłuchają Tomka. Pomyślałam, że nie otworzę. A on zapukał drugi raz! Westchnęłam i otworzyłam. „Tak słucham? Czy jestem aresztowana?” „Dobry wieczór. Czy mogę wejść?” Wzięłam głęboki oddech i zaprosiłam gestem do środka. Zamknął za sobą drzwi. „Czy dostanę kawę? Ostatnio proponowałaś.” „Tak, proszę pana.” „Jestem Marcin. Mów po imieniu.” „Dobrze. Czy kawa ma być z mlekiem?” Powoli szłam do kuchni. Zastanawiałam się, o co chodzi. Nie przyszedł mnie aresztować. Nie miał munduru. Chciał kawy. Bez sensu. „Tak z mlekiem. I cukrem. Ładnego masz kota. Jak się wabi?” „Muezii.” Mruknął coś i usiadł na krześle. Ja nastawiłam wodę. Wzięłam kubek i nasypałam dwie łyżki. Potem odwróciłam się w jego stronę. „Czego właściwie chcesz?” Otworzył szeroko oczy. „No słucham? Na kawę możesz iść do kawiarni…” „Chcę Ci pomóc.” „Jak?” „Może napijmy się tej kawy. I porozmawiamy.” „Dobrze.” Po jakimś czasie podałam mu napój. Sobie nalałam wody. Siadłam naprzeciw. Wziął łyka i uśmiechnął się do mnie. Pochwalił. A później zaczął mówić. O tym, że też wierzy w moją niewinność. Że chce mi pomóc. Trochę wypytywał o mnie. Nie powiedziałam wiele. Po co mu to. Byłam podejrzliwa. Nie otworzyłam się. Czekałam, aż sobie pójdzie. W końcu powiedział „No dobra… Pracuję od niedawna. Słabo wypadam w statystkach. Jakbym wyjaśnił tę sprawę, to byłby zawsze jakiś krok do przodu.” Pomyślałam sobie, że to dobra okazja, żeby odzyskać dobre imię. „Jak chcesz to zrobić?” Opowiedział mi o swoim pomyśle. Sama bym tego nie wymyśliła. Bardzo mi się spodobał jego plan. „To kiedy to zrobimy?” „Przyjdź jutro na komendę. Tam, gdzie ostatnio. Możesz rano?” „Tak. O ósmej. Na dziewiątą mam zajęcia.” „Dzięki! Jesteś super! Lecę do domu! Do zobaczenia!”  I wyszedł. A ja nie mogę się doczekać jutra. Bo jutro udowodnię, że ja nie ukradłam tego telefonu.  Brak powiązanych wpisów. Notka opublikowana: 24 listopada 2013 Autor: karme.lova@spoko.pl Znaleziono w sekcji: Bez kategorii  Tagi: Marcin, nadzieja, przemyślenia, rozmowa, wizyta, zaskoczenie, zdziwienie, złość Poprzedni temat: To jest kradziony telefon Następny temat: Prawda jak oliwa 