Horror. Dziś był kolejny wf. Starałam się do tej pory nie przejmować. Kilka razy przebierałam się w toalecie. Chciałam mieć spokój. Nie chciałam patrzeć, jak odsuwają się na dwa metry. A dziś nie wyszło. Toaleta była zamknięta. Nie miałam wyjścia musiałam się przebierać z nimi. Karolina cały czas gadała. „Musimy się tak tłoczyć, żeby ze smrodem się nie stykać”. „No, obrzydliwa na maksa”. „I te jej gacie… wiocha”. Co to ma być? Mam bieliznę. Nie chodzę bez. Więc o co chodzi? Jaki problem? Najgorzej było już po ćwiczeniach. Śmiały się ze mnie, że śmierdzę jak baran. Miałam pachnieć? Po bieganiu wokół sali przez prawie godzinę? „Pewnie spałaś z baranami w jednej chacie, co?” Nie wytrzymałam. Odpowiedziałam. Tak jak zasługiwały. Karolina uderzyła mnie w twarz. Potem ze swoimi przyjaciółkami próbowały ściągnąć mi majtki. „Zobaczymy, co ma ta brudna ciapata grubaska pod majtkami.” „Pewnie baranie rogi, bo śmierdzi baranem.” Obroniłam się. Zabrałam rzeczy i wybiegłam na korytarz. W samej bieliźnie i koszulce. Stało tam kilku chłopaków z mojej grupy. Gwizdali. Śmiali się. Wbiegłam na salę i tam się ubrałam. Musieli dziś wcześniej skończyć? Czekałam, aż wszyscy pójdą i wyszłam ostatnia. Płakałam cały czas. Do teraz. Boli mnie głowa od tego wszystkiego. Jutro mam rozmawiać z Ojcem. Powiem mu, że muszę wracać do domu. Nie chcę tu być. Ani minuty dłużej. Czemu kazali mi przyjechać? Żebym chciała się zabić? Nie pójdę jutro na zajęcia. Już nigdy nie pójdę. Nie wyjdę nawet z domu. Jedynie gdzie pójdę to na lotnisko. Do domu. Tu nie jest mój dom. Tu jestem obca.  Brak powiązanych wpisów. Notka opublikowana: 18 października 2012 Autor: karme.lova@spoko.pl Znaleziono w sekcji: Bez kategorii  Tagi: prześladowanie, rasizm, samotność, smutek   Poprzedni temat: Mecz Polska Anglia Następny temat: Spragniona 