Jaki cudowny dzień mam za sobą! Spotkała mnie wspaniała niespodzianka. Stałam na zapleczu z Aleksem. On palił jointa, a ja papierosa miętowego. Uwielbiam rano zapalić mentolowego i wypić kawę. Szefowej zwykle nie ma, ruch jest mały. Stoimy, rozmawiamy. Od razu dzień jest przyjemniejszy. Śmiejemy się. Jest fajnie. Czuję wtedy, że naprawdę robię co chcę. I kiedy chcę. Super uczucie. Dziś też tak staliśmy. Aleks opowiadał mi o swojej dziewczynie. Jak się z nim kłóci o wszystko. Wtedy usłyszeliśmy, że ktoś idzie. Szybko przygasił skręta. Okazało się, że to Tomek. „Cześć Wam. Nie musisz tego chować. Daj macha.” I staliśmy już w trójkę. „Jest dziś Wasza Szefowa?” „Nie. W ogóle jej nie będzie.” „To może byś się zerwała, co? Spędzimy miło dzień… Co Ty na to?” Namyślałam się jakiś czas. Rozsądek mówił mi, żeby zostać w pracy. Z drugiej strony wiedziałam, że nie było nikogo, kto by na mnie doniósł. Podszedł do mnie i przyciągnął mnie do siebie. Byłam może 10 centymetrów od jego twarzy. Czułam, że jesteśmy niebezpiecznie blisko. Spojrzeliśmy sobie w oczy. „No dobrze…” Szepnęłam. Aleks zaczął się z nas śmiać. No i poszliśmy. Najpierw na spacer. Potem na gofry. Siedzieliśmy na ławce, a ja walczyłam z bitą śmietaną. „Dlaczego skasowałaś bloga? Już nie mogę czytać co u Ciebie.” Na to miałam odpowiedź. „Bo to było głupie. Jeśli chcesz wiedzieć, co u mnie – przyjdź do mnie.” Nie chciałam, żeby dłużej miał wgląd w moje sprawy. Objął mnie i spojrzał na mnie. „Ubrudziłaś się…” I zlizał mi z wargi tę śmietanę. Przeszedł mnie dreszcz. „Tęskniłem za Tobą. Pójdziemy do Ciebie?” Pokiwałam głową. Po drodze zaciągnął mnie do sklepu. Kupił dwa wina i czekoladę. Gdy staliśmy w kolejce podszedł do mnie z tyłu i objął obiema rękami. Przyciągnął do siebie i przytrzymał. Czułam jego oddech na swoim uchu i policzku. Aż się zatrzęsłam. Szepnął mi do ucha. „Podoba Ci się?” „Tak…” „A czy myślałaś, o tym co się może stać między nami dwojgiem? Jak może być pięknie? Jaka jest przyszłość między nami?” Przymknęłam oczy. Całymi dniami i nocami sobie wyobrażam, co mogłoby być. I co bym chciała, żeby było. U mnie zaczęliśmy od zjedzenia ciastek i wczorajszego obiadu. Chciałam nieco wybadać sytuację. „Dlaczego do mnie wracasz po tym wszystkim?” „Bo nie mogę o Tobie zapomnieć. Nie mogę patrzeć jak jakiś psiur wokół Ciebie gania. Chcę Cię mieć znów. Tylko dla siebie…” „Jesteś w stanie zapomnieć to wszystko, co było wcześniej?” „Nie wiem… Ale widzisz, że próbuję…” Miałam kolejne pytania w zanadrzu, ale mnie pocałował. Tak idealnie, jak zawsze. Przytulaliśmy się i całowaliśmy. Tego mi było trzeba. Jakby wieki minęły od weekendu. Otworzyliśmy pierwsze wino. Piliśmy z butelki. Bardzo szybko. Potem przenieśliśmy się do wanny. Było bardzo, bardzo gorąco. Piliśmy kolejne wino. Dotykał mnie prawie wszędzie. Szeptał komplementy. Widziałam, że mnie pragnie. Ale zachowałam na tyle trzeźwości, żeby się kontrolować. Było mi ciężko. Nie zdjęłam jednak bielizny. Wiedziałam, że na to liczył. Ale nie mogę dać mu wszystkiego tak od razu. Chociaż bardzo tego pragnę. Najpierw muszę spowodować, żeby się ze mną ożenił. Potem będę robiła wszystko, czego będzie chciał.   Brak powiązanych wpisów. Notka opublikowana: 20 lutego 2014 Autor: karme.lova@spoko.pl Znaleziono w sekcji: Bez kategorii  Tagi: kąpiel, namiętność, pożądanie, przebaczenie, randka, Tomek, wino, zgoda   Poprzedni temat: Dlaczego nie odbierasz? Następny temat: Czasem i weekend to za dużo 