Zrezygnowana wyszłam z łazienki. Poszłam powoli do salonu. Owais dalej siedział jak basza. Westchnęłam i zaczęłam mówić bez przekonania. „Kuzynie myślę, że powinniśmy się pogodzić.” Zerknął na mnie spod przymrużonych powiek. „Naprawdę? A niby skąd taka odmiana?” „Mam już dość tej złej atmosfery między nami…” Znów spojrzał na mnie. Tym razem zatrzymał wzrok na moich piersiach. Wpatrywał się uparcie. „Pogodzę się z Tobą tylko pod jednym warunkiem.” Oblizał wargi i przełknął ślinę. Normalnie myślałabym, że się zapomniał. Teraz wiedziałam, że wymyśli coś podłego. „Pod jakim?” „W zasadzie pod dwoma. Bardzo szybko podpiszemy umowę. Właściwie to jutro. Mam już projekt, ale jutro połączymy się z naszymi Rodzicami na Skype. Wszystko odczytamy. Żeby nie było później zarzutów o nieuczciwość.” „Dobrze. Będzie jak mówisz. Nie mam już sił dłużej się sprzeciwiać.” Uśmiechnął się. Oczy zwęziły mu się nagle. „A teraz drugi warunek.” „Jaki?” Zaśmiał się. „Przyjemniejszy.” Przełknęłam ślinę. „Słucham.” „Muszę jeszcze się upewnić, czy na pewno Cię chcę… Muszę zobaczyć, jak wyglądasz.” „Przecież widzisz mnie doskonale…” Serce zaczęło mi szybko bić. Bałam się. „Nie tak. Chcę Cię zobaczyć nago.” Tylko nie to. Nie mógł być bardziej podły. Usiadłam na fotelu. „Ale Owais… Wiesz, że tak nie wolno! Nie masz prawa tego ode mnie żądać! To wbrew zasadom!” „Ty nie żyjesz zgodnie z zasadami. Nie udawaj takiej czystej. Wiem dobrze, jaka jesteś.” Cedził każde słowo powoli i dokładnie. Tak abym poczuła jego pogardę. Wiedziałam, że on wie. To nie miało sensu, żeby zaprzeczać. „To dlaczego chcesz mieć taką żonę?!” Zaczęłam krzyczeć. „Po co Ci u boku kobieta, którą pogardzasz?! Żeby przynosiła Ci wstyd?!” Zaczął się śmiać. Śmiał się coraz głośniej. Złapał się nawet za brzuch. „Niczego nie rozumiesz? Twój Ojciec obiecał mi dobre wynagrodzenie za to. Te pieniądze przydadzą mi się na studiach. Jak mi się znudzisz, to Cię puszczę wolno. Ale wcześniej… będziesz robić wszytko, czego zechcę.” Patrzyłam tępo w podłogę. Nie docierało to do mnie. Wydawało mi się, że to sen. Zamyśliłam się. Tak nagle i nieadekwatnie do sytuacji. „Głucha jesteś?!” Otrząsnęłam się. „Nie…” Powiedziałam cicho. „Coś jeszcze chciałabyś powiedzieć?” „Że zaprosiłam Kasię do nas, żeby uczcić naszą zgodę.” Zdziwił się. „Miło z Twojej strony, ale zgody jeszcze nie ma.” Spojrzałam na zegarek. „Ale ona zaraz będzie…” „To tym bardziej masz mało czasu.” „Na co?” Podniósł się nagle do pozycji siedzącej. Złapał stojącą na stole szklankę i zrzucił ją na ziemię. „Nie udawaj takiej idiotki! Rozbierz się wreszcie do cholery! Ile mam czekać?!” Wstałam. Spojrzałam mu w oczy. „Nigdy nie myślałam, że jesteś tak podły.” Zawiesiłam wzrok i z dumą wyprostowałam się. „Nie pokażę Ci niczego. Nie przed ślubem. Nawet jeśli myślisz, że jesteś taki sprytny. Wyciągam rękę do zgody, a Ty co?! Traktujesz mnie jak szmatę.” Wtedy wstał. Uśmiechnął się szeroko. Tak szczerze, z zadowoleniem i satysfakcją. Oniemiałam. Podszedł do mnie i przytulił mnie. „Nawet nie wiesz jak się cieszę! Na taką odpowiedź liczyłem. Musiałem coś sprawdzić…” Patrzyłam na niego z niedowierzaniem. „Chodź, trzeba coś przygotować na przyjście Kasi.” Byłam totalnie zgnębiona. Czułam się okropnie upokorzona. Tą scenką pokazał mi, gdzie według niego jest moje miejsce. Było mi okropnie przykro. Pomyślałam sobie, że wspólne życie z nim byłoby gehenną. Nie chciałam tak żyć! To dodało mi siły. Rzuciłam się w wir przygotowań. Zrobiłam naprędce kilka sosów i przekąsek. Rozstawiłam w salonie. Potem przebrałam się. Owais także. Niedługo potem przyszła Kasia. Przyniosła ze sobą trzy wina. Początkowo było całkiem miło. Chwilami dawało się zapomnieć, po co tam byliśmy. Rozmawialiśmy o różnościach. Kuzyn chwalił się naszym jutrzejszym „szczęśliwym” dniem. Kasia doskonale udawała zaskoczenie i radość. Wypytywała o szczegóły. To były jednak tylko pozory. W międzyczasie dolewała mu wina. Ja tymczasem dokładałam mu jedzenia na talerz. Wyglądał na zadowolonego. Nawet się nie zorientował, że nie tylko pije więcej niż my, ale i z innej butelki… Po godzinie naszej imprezy widać było, że robi się coraz bardziej pijany. Kasia spojrzała na mnie porozumiewawczo. Wtedy poczułam, że ten plan może się udać. W końcu Owais za wiele alkoholu w swoim życiu nie wypił. Nie odróżniał nawet zaprawionego wódką wina! Wystarczyło mu tylko powiedzieć, że to wino wytrawne, dlatego takie mocne w smaku. I uwierzył. I pił. Szybko i dużo. Po jakichś dwóch godzinach głowa leciała mu na boki. Niedługo potem zaczął przysypiać. Kasia szepnęła mi do ucha „Idź i się pakuj.” „Ale nie ma Aleksa.” „Jest. Czeka na dole już ponad godzinę. Tak się z nim umówiłam. Szybko! Weź worki z mojej torebki.” Cicho wyszłam z pokoju. Kasia siedziała na czatach. Pakowanie moich rzeczy poszło mi szybko. Nie miałam ich wiele, a część z nich już wcześniej wyniosłam. Po chwili Kasia dołączyła do mnie. „Masz już wszystko?” Zastanowiłam się. „Tak. Została tylko Muezzi i pralka. Jak ją zabiorę? Jest za ciężka.” „Przecież Aleks ma pralkę.” Spojrzałam na nią z wyrzutem. „Ale ta jest moja. To nie jest tania rzecz…” „Masz rację. Wiesz co? Pomyślimy nad tym jutro. Ja zacznę wynosić twój dobytek. Nie mamy teraz czasu na rozmyślanie.” Uśmiechnęła się i przystąpiła do czynu. Ja pilnowałam Owaisa. Siedział na fotelu. Głowa zwisała mu i opierała się podbródkiem o mostek. Usta miał rozchylone. Pochrapywał, a cienka strużka śliny płynęła z kącika. Kapała powoli na koszulkę tworząc całkiem sporą plamę. Patrzyłam na niego z politowaniem. Widok był naprawdę żałosny. Z zamyślenia wyrwał mnie ostry smród, który nagle pojawił się w powietrzu. To był mocz. Nie byłam to ja, więc… Wytrzeszczyłam oczy na swego Kuzyna. Na jego spodniach wykwitła ciemna plama. „O ja pierdolę!” Wyrwało mi się pod nosem. Potarłam czoło. Wtedy wpadłam na pomysł. Wyciągnęłam telefon z kieszeni. Wyłączyłam dźwięki i włączyłam aparat. Przełączyłam się na kamerkę. Nagrałam krótki filmik. Nie trwał nawet minuty, ale uchwyciłam, co chciałam. Poszłam do kuchni. Wzięłam serwetkę i napisałam na niej wiadomość dla niego: „Kuzynie! Smakowało Ci winko wczoraj? Pewnie boli Cię głowa. To kac. Pewnie zastanawiasz się, dlaczego mnie nie ma. Bo uciekłam od Ciebie. Nie mam zamiaru wychodzić za Ciebie za mąż. Nie chcę już mieć z Wami nic wspólnego. Nie szukaj mnie. Na wypadek, gdybyś próbował, to spójrz na swoje spodnie. Teraz pewnie zastanawiasz się skąd ta plama? Upiłeś się i posikałeś się w majtki. Upokarzające prawda? Tak się składa, że przypadkiem nagrałam krótki filmik. Jest na nim stół zastawiony alkoholem i Ty. Pijany, śpiący, zaśliniony i obsikany. Jednym słowem – odrażający… Znasz taki serwis YT? Jeśli tylko zobaczę Cię w moim otoczeniu – ten filmik znajdzie się na nim. Reasumując – spierdalaj do Anglii i zostaw mnie w spokoju. Łączę wyrazy szacunku. Naila. P.S. Zostaw proszę 500 zł, aby odkupić Właścicielowi fotel. Nie chcielibyśmy przecież, aby myślał o nas źle.” Położyłam kartkę przed nim na stole. Sprawdziłam jeszcze raz mieszkanie, czy na pewno wszystko wzięłam. Było pusto. Wyciągnęłam przestraszoną Muezzi spod łóżka i zapakowałam ją transportera. Wyszłam z mieszkania. Zabrałam klucze, ale nie zamknęłam drzwi. Pod klatką czekali na mnie moi wspaniali przyjaciele – Kasia i Aleks. Szłam powoli do samochodu. Czułam się wolna. Tak samo jak wtedy, gdy rzuciłam studia.  Brak powiązanych wpisów. Notka opublikowana: 11 sierpnia 2013 Autor: karme.lova@spoko.pl Znaleziono w sekcji: Bez kategorii  Tagi: alkohol, Kasia, niespodzianka, pomoc, posdtęp, przyjaciele, spotkanie, ucieczka, upokorzenie, wino   Poprzedni temat: Podsłuchane. Już czas. Następny temat: Podobna do szczura w kanałach 