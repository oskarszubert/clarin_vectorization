Wczoraj żaliłam się, że jest źle. A dziś jeszcze gorzej. Mieliśmy WF. Tak się cieszyłam na tę okazję. Myślałam, że pogramy wszystkie w siatkówkę albo pobiegamy na boisku. Niestety zderzyłam się z kolejną ścianą. Kilka dziewczyn od nas i chłopaków ma samochody, a na WF trzeba jechać do innej sali. Zebrali się w grupki i pojechali. A ja jedna zostałam sama. Nikt nie chciał ze mną jechać. I nikt nie powiedział mi dlaczego. Nie wiedziałam co zrobić i zapytałam pani na portierni. Powiedziała mi jakim autobusem mam pojechać. Ledwo zdążyłam. W szatni wszystkie dziewczyny odsuwały się ode mnie i pokazywały palcami, jak się przebierałam. Wiem, że chodzi o moją bieliznę i ubrania i buty. Ślepa nie jestem i widzę, że wyglądam inaczej. Niby jestem Polką, ale mój Ojciec ma CIEMNĄ skórę. I ja też. Tutaj się tego nie lubi. Na zajęciach też siedzę sama. W tej szatni tak się ze mnie śmiały, że myślałam że się popłaczę. Jak ciężko było wysiedzieć dwie godziny. Dziewczyny umawiały się na imprezy z chłopakami… Integrują się. A ja jestem jak smród. Jestem smrodem. Tak na mnie mówią. ŚMIERDZIELKA. Po przyjściu do domu też jest nie lepiej. Uciekł mi autobus i nie zdążyłam na czas. Ojciec czekał już na Skype. Ma mój plan zajęć i mam 20 minut na powrót do domu. Spóźniłam się 7 minut. Powiedział, że jak przyjedzie to spotka mnie za to kara. Później musiałam rozmawiać z A***, którego rodzice wyznaczyli mi na męża. I cały dzień spędzam sama w wielkim mieszkaniu. Nawet nie wychodzę na ulicę, bo nie chcę tych dziwnych spojrzeń i uśmieszków. Drugi dzień tutaj i jestem jeszcze gorzej zbita niż wczoraj. Czuję, że będzie tylko gorzej i gorzej…  Brak powiązanych wpisów. Notka opublikowana: 02 października 2012 Autor: karme.lova@spoko.pl Znaleziono w sekcji: Bez kategorii    Poprzedni temat: Witaj Polsko, witaj Uczelnio. Następny temat: Nie jest lekko, ale nie dam się złamać 