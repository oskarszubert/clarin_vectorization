Sama nie wiem, co o tym myśleć. Z jednej strony miniona noc była wspaniała. Z drugiej, mam moralnego kaca. I nawet nie wiem, czy słusznie, czy nie. Bo nie pamiętam od pewnej chwili niczego. Próbowałam sobie przypomnieć, ale nie udało mi się. Tomka się nie zapytam. Nie mam na tyle odwagi. A on sam nic nie mówi. Wczoraj rano zadzwonił do mnie i zaproponował randkę z okazji Dnia Kobiet. Już samo słowo randka bardzo mi się spodobało. Pamiętałam, ze w kawiarni powiedział, żebym się starała. To się postarałam. Za prawie ostatnie pieniądze kupiłam sobie krótką spódnicę i ażurowe rajstopy. Właściwie to cały dzień się szykowałam. Układałam włosy, poprawiłam hennę i robiłam makijaż. Do tego założyłam taką luźniejszą bluzkę i koraliki. Popatrzyłam na siebie w lustrze. Wyglądałam super. Jeszcze jakiś czas temu nie ubrałabym się tak. Ale teraz chcę się tak ubierać i nie mam zamiaru się chować pod grubym swetrem. Zwłaszcza, że chcę zdobyć męża. Zauważyłam, że mężczyznom tutaj podobają się się takie ubrania. Założyłam, że Tomkowi na pewno też. I się nie pomyliłam. Gdy otworzyłam mu drzwi, otworzył szeroko oczy, potem zlustrował wzrokiem od góry do dołu i powiedział „Wow… Ale wyglądasz! Aż mnie zatkało. Śliczna jesteś.” „Dziękuję. Masz ochotę na coś do picia, czy wychodzimy?” „Może kawy bym się napił.” Poszliśmy do kuchni. Cały czas mówił mi jak dobrze wyglądam i, że to niesamowite jak się zmieniłam. Nawet nie ukrywałam radości. Przecież o to mi chodziło. Przed wyjściem poprosił mnie, żebym stanęła „ładnie jakoś”. „Zrobię Ci zdjęcie i ustawię sobie na tapetę w telefonie. Koledzy będą mi zazdrościć takiej ko… kobiety.” Poszliśmy do miasta. Najpierw odwiedziliśmy naszą ulubioną pizzerię, a potem dwa puby. Nie piłam dużo alkoholu. Było bardzo miło, cały czas mnie przytulał i dawał buziaki. Nie chciałam się upić, żeby czegoś nie zepsuć przypadkiem. W trzecim pubie spotkaliśmy jego kolegów. Tych samych, z którymi był ostatnio. Zaproponowali, żeby pójść gdzieś na imprezę. Stwierdziłam, ze to bardzo fajny pomysł. Potańczyć na zakończenie miłego wieczoru. Idealna propozycja. Faktycznie, było tak jak przewidywaliśmy. Muzyka doskonała do tańczenia i nie za dużo osób. Cały czas tańczyliśmy z Tomkiem. Bawiłam się cudownie. Wypiłam jedno piwo. I może pół drugiego. Wróciliśmy na parkiet. ************* Strasznie chciało mi się pić i bolała mnie głowa. Słońce oślepiało mnie. Opuściłam roletkę i napiłam się wody z butelki na parapecie. Zasnęłam. ************* Poczułam szarpanie „Sara wstawaj! Muszę Cię odwieźć do domu i zdążyć jeszcze na zajęcia.” Jak do mnie dotarły te słowa, to aż podskoczyłam. Tomek stał obok łóżka ubrany. Nie wiedziałam, co powiedzieć. „Idź się szybko wykąp i chodź do kuchni. Idę zrobić śniadanie.” Byłam załamana. Chciałam coś powiedzieć, ale ból gardła mi nie pozwolił. Tomek puścił mi oczko i wyszedł. Niepewnie zajrzałam pod kołdrę. Miałam na sobie majtki. Dobrze, że chociaż tyle. Głowa huczała mi jakby miała pęknąć. Szybko doprowadziłam się do porządku, zebrałam swoje rzeczy i zeszłam na dół. Nie dość, że czułam się podle, to na dole siedziała w szlafroku Tomka Matka. „Dzień dobry…” „No witam witam. Widzę, że zeszliście się znów. Następnym razem nie hałasujcie tak w nocy… Ładnie Ci w nowej fryzurze. Ogólnie bardzo się wyrobiłaś. No nic. Ja idę. Smacznego.” Tak się jeszcze nigdy nie wstydziłam. Naprawdę. Jest już popołudnie, a ja robię się czerwona, gdy o tym wszystkim myślę. Nie wiem, co myśleć. Niczego nie potrafię sobie przypomnieć. Najgorsze jest to, że nie wiem, co robiliśmy u Tomka. Nie tak miało być! Kurwa.   Brak powiązanych wpisów. Notka opublikowana: 09 marca 2014 Autor: karme.lova@spoko.pl Znaleziono w sekcji: Bez kategorii  Tagi: dzień kobiet, impreza, intymność, randka, spotkanie, wątpliwości, wstyd   Poprzedni temat: Bywały lepsze dni Następny temat: Miłość to nie kwiaty 