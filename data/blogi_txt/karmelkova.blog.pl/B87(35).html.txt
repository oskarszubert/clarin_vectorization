Na przyjście Wuja czekałam w napięciu. Rano dzwoniłam przypomnieć mu o  wizycie. Nie odbierał. Nie oddzwonił. Napisałam mu sms z zapytaniem,  czy przyjdzie. Też nie odpisał. Straciłam pewność, czy nas odwiedzi.  Czekaliśmy więc z Tomkiem niecierpliwie. W końcu przyszedł. Spóźnił się  15 minut. Ale to nieważne. Dobrze, że się nie rozmyślił. Wyobrażałam  sobie go na różne sposoby. I tak nie trafiłam. W drzwiach pojawił się  gruby mężczyzna w garniturze. Twarz miał podobną do mojej Matki. Tylko inny kolor oczu. „Dzień dobry. Pani to Sara?” „Tak.” „To ja przyszedłem na kolację.” Wszedł. Powiesił płaszcz na wieszaku, walizkę  postawił na podłodze. „To gdzie będziemy jeść?” Zaprowadziłam go do  pokoju. Rozejrzał się i powiedział „Ładnie tu masz.” Usiadł i zaczął  jeść. Tomek spojrzał się na mnie zdziwiony, a ja na niego. Wuj nic nie  mówił tylko jadł. My zaczęliśmy też jeść. Beznadziejna kolacja.  Myślałam, że będziemy jeść i rozmawiać. A tu panowała martwa cisza. Gdy skończył powiedział, że prosi o kawę. Smakowało mu, ale za mało słone.  Zaczęłam zbierać talerze. Robiłam herbatę. Tomek przyszedł do mnie „To  jakiś idiota. Najpierw wszedł jak do baru. Teraz mnie wypytuje, gdzie  pracuję, ile zarabiam, jak się nazywam. Powiedz mu, żeby poszedł.” „Nie  mogę. To mój Wuj. Usiądź z nim zaraz podam herbatę i deser.” „Jak  chcesz.” Przyniosłam wszystko na stół i usiadłam. Wtedy zaczął z  nami rozmawiać. Powiedział, że przeprasza, ale był bardzo głodny. Głównie wypytywał mnie o wszystko. Czułam się jakbym rozmawiała z Ojcem.  „No dobrze, a co chcesz ode mnie? Pieniędzy Ci nie dam.” „Chciałam Was  poznać. Przecież jesteśmy rodziną. Myślałam, że czasem możemy się  spotkać. Nic więcej nie chcę. Widzisz, że sobie radzę.” „No tak. Ale nie  mam pewności, że to prawda. Może kłamiesz. Ja mam duże przedsiębiorstwo  i nie znaczy to, że będę rozdawał pieniądze za nic. Twoja Matka zawsze przepuszczała pieniądze. Musiałem jej dawać.” „Ja nie chcę. Ile razy mam  mówić?” Było mi coraz bardziej przykro. Siedział i patrzył na mnie i na  Tomka. „Mógłbyś się z nią ożenić. Dostałaby obywatelstwo.” „Mógłby mi  pan nie mówić, co mógłbym. Wiem, czego chcę. I wiem co mam robić.” „Wuju  opowiedz coś o sobie. Nic o Tobie nie wiem.” Opowiadał. Jak  Matka studiowała. Jak poznała Ojca. Jaka była lekkomyślna. Potem o  sobie. Że po wyjeździe Matki zaczął rozkręcać swój biznes. Dowiedziałam  się o wszystkich etapach rozwoju firmy. Był z tego wyraźnie dumny. Głównie o tym mówił. Wspomniał tylko o swoim synu i córce. O żonie nie  chciał mówić. Cały czas wracał do swoich interesów. Rozmowa nie układa  się w ogóle. Z minuty na minutę byłam bardziej zawiedziona. Nie  wiedziałam, co mówić. Zapytałam po co widział się z Ojcem i o czym wtedy  rozmawiali. „Nie powinnaś się tym interesować. Muszę iść.” Wstał i  wyszedł. Pytałam, kiedy spotka się z nami znów. „Nie wiem.” Popłakałam  się po jego wyjściu. Pokładałam w tym spotkaniu spore nadzieje. Nie wyszło z tego nic. Było chłodno, jak w listopadowy poranek. Wyraźnie mu  się nie podobało nasze spotkanie. Tylko się najadł. Sprzątałam i  próbowałam udawać, że się nie przejmuję. W końcu się popłakałam. Tomek  mnie zaczął pocieszać. „Zobacz, jaki to dupek. Tylko na pieniądzach mu zależy. Nie smuć się. Nie warto…” Płakałam bardzo długo. Leżeliśmy na kanapie. Przytulał mnie i próbował tłumaczyć, że Wuj nie jest wart nawet myślenia o nim. Mnie i tak zranił. Chciałam mieć tu rodzinę. Kogoś bliskiego. Zawiodłam się.  Brak powiązanych wpisów. Notka opublikowana: 08 lutego 2013 Autor: karme.lova@spoko.pl Znaleziono w sekcji: Bez kategorii  Tagi: kolacja, rozczarowanie, smutek, wujek   Poprzedni temat: Zakupy i listy Następny temat: Urodziny 