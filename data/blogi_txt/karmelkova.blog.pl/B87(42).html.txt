Wracam zmęczona z pracy. Cały ostatni tydzień. Pracuję po 11-12 godzin dziennie. Przychodzę do domu kąpię się, karmię Muezzi, słucham radia i idę spać. Dziś miało być tak samo. Po drodze wyciągnęłam ze skrzynki ulotki. Włożyłam je do torby i poszłam do mieszkania. Wykąpałam się, włączyłam radio. Zrobiłam sobie herbatę. Popijałam sobie spokojnie i słuchałam radia 4. Była poniedziałkowa audycja reggae. Bardzo mi się spodobała. Patrzyłam na oferty sklepów. W pewnym momencie pomiędzy kartkami poczułam coś twardszego. Nie wiedziałam co to. Wsunęłam palce pomiędzy papiery. Wyciągnęłam to coś i zobaczyłam pocztówkę. Prawie udławiłam się herbatą. Był na niej górski widoczek. I litery jakich nie znałam… Od razu zrobiło mi się gorąco. Zaczęłam szybciej oddychać. Poczułam się jak za wielką szybą. Tak jakbym swoje dłonie i tę kartkę widziała w telewizji. Odwróciłam widokówkę na drugą stronę. Wtedy aż zapulsowało mi wszystko przed oczami. Przeczytałam krótką wiadomość. „Cześć Sara. Jestem w Mahendranagar. Przejazdem. U znajomej. Pracuje w Amity College. Jadę do Janakpur. Odezwę się. Kocham Cię. Matka P.S. Jest tu pięknie. Szkoda, że Cię ze mną nie ma.” I to wszystko. Nic więcej. Tyle mi wystarczy. Wiem, że Matka żyje. Wiem, że to na pewno ona! To jej pismo. Poczułam wielką radość. Wstałam z krzesełka. Zrobiłam głośniej muzykę i zaczęłam tańczyć. Potem zadzwoniłam do Tomka i Kasi. Cieszyli się ze mną. To jest najwspanialszy dzień! Wspaniale, że mam w końcu wieści od niej. Poczułam się o wiele mniej samotna. Zatliła się we mnie mała iskierka nadziei. Nie jestem całkiem sama. Długo zadręczałam się myślą, co z Matką. Próbowałam odpychać od siebie wszystkie pytania. Bałam się najgorszego. Nie mogłam sobie wybaczyć, że chwilami myślałam o Matce źle. Teraz wiem, że nie powinnam. Jestem bardzo szczęśliwa. Najbardziej na świecie. Mam nadzieję, że jeszcze się zobaczymy…  Brak powiązanych wpisów. Notka opublikowana: 18 marca 2013 Autor: karme.lova@spoko.pl Znaleziono w sekcji: Bez kategorii  Tagi: Matka, niespodzianka, radość, szczęście, wiadomość   Poprzedni temat: Zdziwiona Następny temat: Naznaczona 