Rano Tomek pojechał na maraton. Nie mogłam mu kibicować. Nawet nie zobaczyłam, gdzie był. Musiałam iść do pracy. O 15-stej skończyłam. Przyszedł po mnie. Poszliśmy na spacer po starówce. Było bardzo dużo ludzi. Chodziliśmy w milczeniu. Czułam, że coś jest nie tak. Miał dziwną minę i zimne ręce. W końcu zapytałam „Co się dzieje? Na zawodach Ci nie poszło?” „Nie. Wszystko było ok. Nawet mam jakąś nagrodę.” „Pokaż!” „Nie mam przy sobie. Nic takiego spektakularnego.” „Jakiego?” „Super wyjątkowego.” Dziwna rozmowa. Nigdy tak nie było. Nigdy nie był taki chłodny. Czułam się coraz mniej pewnie. Chodziliśmy bardzo powoli. Zaczęłam się bać, czy Tomek na pewno dobrze się czuł. Poszliśmy na gofra. Wzięłam sobie takiego z bitą śmietaną i owocami. Nie smakował mi zbytnio. Niby był smaczny. Ale Tomek jakiś dziwny. Patrzył na chodnik. Cały czas. Uciekał oczami na boki. Zmroziło mnie. Uświadomiłam sobie, że na pewno dowiedział się o Karolu. I dlatego był taki zimny. Wycofany. Zamknięty w sobie… „Widzisz tę wieżę?” „Tam za pomnikiem?” „Tak.” „To wieża ratuszowa. Byłaś tam?” „Wiesz, że nie.” „To dobrze. Zaraz tam będziesz. Mam już kupione bilety.” Przyjrzałam się tej wieży raz jeszcze. Strasznie wysoka. Poczułam, że nie chcę iść tam na górę. Jak dla mnie za ogromna. „Nie chcę tam iść. Za wysoko.” „Chodź. Nie wykręcaj się. Spodoba Ci się.” „Nie chcę!” „Chodź. Nie ma dyskusji. Idziesz i koniec.” Powiedział to takim tonem jak mój Ojciec. Wiedziałam, że nie mogę protestować. Westchnęłam i posłusznie poszłam. Gdy wchodziliśmy po schodach bałam się. Trzęsły mi się ręce, gdy dotykałam poręczy. Takiej stromizny nigdy wcześniej nie widziałam! W końcu dotarliśmy na szczyt. Wyszliśmy przez małe drzwiczki. Widok na górze zaparł mi dech w piersiach.  „I jak? Podoba Ci się?” ‚Wspaniałe… Cieszę się, że mnie przekonałeś do wejścia tutaj.” „Cieszysz się, że tu jesteś?” „Tak!” „A cieszysz się, że jesteśmy razem?” „Bardzo…” Objął mnie i staliśmy na tej wieży. Patrzyliśmy na dół. Widok był cudowny. Po jakimś czasie obejrzeliśmy już panoramę z każdej strony. „Idziemy na dół?” Zapytałam. „Nie, musimy poczekać.” „Na co?” „Żeby tu nikogo nie było.” „Dlaczego?” „Zobaczysz. Bądź cierpliwa.” I czekaliśmy. Siedzieliśmy tam jeszcze prawie pół godziny. Było mi nieswojo. Nie wiedziałam, po co to robimy. W końcu zostaliśmy sami. Zaczął szukać czegoś po kieszeniach. Wreszcie wyjął jakieś malutkie pudełeczko. „Popatrz na mnie teraz.” Powiedział. Spojrzałam. Wtedy klęknął przede mną i otworzył szkatułkę. W środku był pierścionek. „Wyjdziesz za mnie?” Przełknęłam ślinę. Lekko mi zawirowało przed oczami. Nie wiedziałam, o co mu chodzi. „Yyy…” Pierwszy raz widziałam, żeby mężczyzna klęczał przed kobietą. „No, czy zostaniesz moją żoną?” To pytanie eksplodowało mi w głowie. Dzwoniło mi w uszach. Poczułam euforię. „Tak.” Odpowiedziałam bez zastanowienia. Stałam i patrzyłam na niego. Westchnął. „Daj rękę.” Wyciągnęłam w jego kierunku. „Chyba nie wiesz, o co chodzi. Zresztą niby skąd.” Mruknął pod nosem i założył mi pierścionek. Potem wstał i mnie pocałował. „Cieszę się, że się zgodziłaś. Tak długo się nad tym zastanawiałem. Pomyślałem, że ten wyjazd to dobra okazja, żeby sobie przemyśleć wszystko. Wtedy uświadomiłem sobie, że jesteś najwspanialszą kobietą na świecie. Chcę być z Tobą już zawsze.” Nie wierzę, że to się stało! Cieszę się niesamowicie. Tak bardzo tego pragnęłam! Myślałam, że nigdy nie nastąpi. Wspaniała niespodzianka. Spełnienie moich marzeń. Najważniejsza rzecz w życiu. Będę żoną. Na pewno będziemy mieli dużo dzieci. Piątek 03-05-2013. Najważniejszy dla mnie dzień. Jeden z najszczęśliwszych od mojego przyjazdu. Najszczęśliwszy, najlepszy. Tak długo na niego czekałam. Myślałam, że nie nadejdzie. Nic nie tego zapowiadało. Jestem w siódmym niebie! Brak powiązanych wpisów. Notka opublikowana: 04 maja 2013 Autor: karme.lova@spoko.pl Znaleziono w sekcji: Bez kategorii  Tagi: euforia, małżeństwo, miłość, niespodzianka, radość, Rodzina, szczęście, Tomek Poprzedni temat: Przeprosiny Następny temat: Rodzina prawie w komplecie 