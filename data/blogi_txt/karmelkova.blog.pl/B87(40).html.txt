Jest taka Wiolka. Nazywa się Wioletta, ale wszyscy mówią na nią Wiolka. Jest bardzo ładna. Wysoka, z gęstymi blond włosami do pasa. Ma duże, brązowe oczy i bardzo długie rzęsy. Jest dystyngowana i elegancka. Ma nienaganny makijaż i długie paznokcie. Zawsze maluje je na kolor pasujący do szminki. Chodzi wyprostowana i dumna. Porusza się lekko z gracją modelki. Gdy wchodzi na salę, wszyscy mężczyźni na nią patrzą. Nawet jak są ze swoimi partnerkami. Ma zawsze największe napiwki. Pracuje najdłużej ze wszystkich kelnerek. Nigdy nie wrzuca do puszki swoich pieniędzy. Wszystkie inne dziewczyny wrzucają, a potem dzielą po równo. Ona mówi, że jest za dobra i byłaby stratna. Gdy jest mniejszy ruch obserwujemy ją z Aleksem. Kokietuje każdego klienta. Uśmiecha się i mruga zalotnie. Aleksowi się to nie podoba. W zasadzie to jej nie lubi. Mówi o niej złe rzeczy. Że nie jest porządna i chodzi do łóżka z mężczyznami. Tylko takimi z dobrymi samochodami. Pytałam go, czy widział. „Nie, ale nie muszę. Takie poznaje się z kilometra.” „Nie mów tak, jak nie masz dowodów. Możesz tym ją skrzywdzić.” „Szkoda, że ona Tobą się tak nie przejmuje. Jeszcze Cię obgaduje.” „Nie wierzę.” „Lepiej uwierz. Po tym, jak dostałaś premię, jadą po Tobie bez oporów.” „Co im do tego? One mają napiwki.” „Nie rozumieją tego. Ale obgaduje Cię strasznie. I wyzywa.” Nie wierzyłam mu. Nie miałam powodów. Aż do dziś. Przyszłam do pracy na rano. Jedna z kelnerek nie przyszła. Szefowa powiedziała, że Wiolka nie może być sama na sali. Chodziła zdenerwowana i zastanawiała się, co robić. W końcu powiedziała „Nadia, Ty pójdziesz na salę. Umowę już masz i badania. Nie ma strachu. Menu znasz, bo robisz te dania. Mówisz w miarę, goście Cię zrozumieją. O tej porze nie ma wielu. Dam Ci zaraz ubranie.” „Ja nie wiem, czy sobie poradzę.” „Poradzisz, poradzisz. Zaraz Ci wszystko wytłumaczę. I Wiolka jeszcze Ci pomoże. Dostaniesz spokojniejsze stoliki. Pracujesz dziś do 16, to zostaniesz na sali.” Po całych przygotowaniach poszłam do Wiolki. „Hej. Będziemy dziś razem pracowały.” „Cieszy mnie to… nie bardzo.” „Dlaczego?” „Bo jesteś pieprzoną wazeliniarą.” „Kim?” „Nie ważne. Nawet nie rozumiesz. Nic Ci nie pomogę. Radź sobie sama.” „Mam Ci pomagać, a Ty mnie tak traktujesz? To nie w porządku.” „Nie obchodzi mnie to. Od początku Cię nie lubię. I pamiętaj, możesz podejść do klienta, jak Ci pozwolę. Każdy napiwek masz oddać mi.” Pokiwałam głową. Nie miałam zamiaru jej słuchać. Powinna mi pomóc. Przecież to mój pierwszy dzień na tym stanowisku. Byłam zestresowana obsługą kasy, przyjmowaniem zamówień. A tu jeszcze nieprzyjemnie zachowanie Wiolki. Postanowiłam się nie przejmować. To jest praca i zależy mi na niej. Rozejrzałam się po sali. Nie było ludzi. Popatrzyłam na kasę. Nie wiedziałam, jak obsłużyć. Poszłam do Szefowej. Powiedziałam, jak wygląda sytuacja. Pokazała mi niektóre funkcje. Wzięła na bok Wiolkę. Widziałam, jak robi się co raz bardziej czerwona. Mówiła coś i machała rękami. Potem zawołały mnie. „Wiola, masz Nadii pokazywać wszystko i tłumaczyć. Nie chcę słyszeć ani jednej skargi. Ty tu nie jesteś na pikniku, żeby się lubić. Jesteś w pracy.” To był ciężki dzień. Pomyliłam kilka zamówień. Byłam miła i przepraszałam. Zwykle ludzie nie denerwowali się. Zauważyłam, że wiem lepiej od Wiolki, co jest w potrawach. Robiła straszne błędy. Dwa razy poprosiłam ją na stronę, żeby jej objaśnić. „Nie wpieprzaj się gruba dupo.” Potem postanowiłam już z nią nie rozmawiać. Było dziwnie. Cały dzień bez żadnych rozmów i uśmiechu. Dobrze, że chociaż klienci się do mnie uśmiechali. Myślałam, że praca kelnerki jest łatwiejsza. Jednak nie. Na kuchni jest dużo prościej. Wystarczy tylko robić swoje na czas. Na sali ludzie cały czas patrzą. Gdy niosłam danie z okienka, trzęsła mi się ręka. Widziałam, że Wiolka nie trzyma w dwóch rękach. Nie drgnął jej ani mięsień. Starałam się tak samo. Pytałam, czy smakuje. Proponowałam desery. Ale i tak byłam zdenerwowana. Bałam się, że ktoś na mnie naskarży. Kilka razy pomyliłam stoliki. Stresujący dzień. Zebrałam 34,58 zł napiwków. Po pracy byłam tak zmęczona, że odwołałam spotkanie z Tomkiem. Leżałam i odpoczywałam. Ćwiczyłam podawanie talerzy. Powtarzałam też ciekawe zwroty do klientów, które znalazłam w Internecie. Musiałam to zrobić, bo Szefowa powiedziała, że jutro też mam salę. Musi być lepiej niż dziś.  Brak powiązanych wpisów. Notka opublikowana: 25 lutego 2013 Autor: karme.lova@spoko.pl Znaleziono w sekcji: Bez kategorii  Tagi: kłótnia, napiwki, praca, stres, Wiolka   Poprzedni temat: Kosmetyki Następny temat: Nie podglądaj 