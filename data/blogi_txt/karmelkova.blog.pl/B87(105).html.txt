Tak podle się jeszcze nie czułam. Moja psychika tego nie wytrzyma. Cały świat się ode mnie odwrócił. Jowita udaje, że mnie nie widzi. Powiedziała w grupie wszystkim, „jaka jestem”. Nie wpłynęło to dobrze na moją reputację. Część ludzi zaczęła dziwnie się do mnie odnosić. Jakby z przymusu. Znowu czuję się jak odszczepieniec. Na szczęście Kasia odzywa się normalnie. Była u mnie w niedzielę. Mówiła, że widziała, jak wychodziłam rano od Tomka. „Uważaj, co robisz. Chciałam go wypytać o Ciebie, ale nic nie mówi. Powiedział, że to nie moja sprawa. Nigdy tak się nie zachowywał… Fajnie chociaż było?” Opowiedziałam jej o swojej utracie pamięci. Pokręciła tylko głową. Nie wiadomo, co to miało znaczyć. Do niego nie mogę się dodzwonić. To znaczy, dzwoniłam dziś rano i nie odbierał. Więcej nie dzwoniłam, bo nie chciałam być natrętna. A on nie oddzwonił! Mam najgorsze obawy. Może coś tej nocy wyszło nie tak, jak powinno. Może coś głupiego powiedziałam. Albo zrobiłam? A może… boję się nawet pomyśleć. Mam taką myśl. Najgorszą ze wszystkich. Boję się, że zrobiłam coś dziwnego. Jeszcze bardziej boję się, że on mnie wykorzystał. I teraz nie chce już mnie znać. Jeśli tak było, to po co tracił tyle czasu? Te wszystkie spotkania, prezenty? Na pewno tak nie jest. Na pewno był i jest zajęty. Dlatego się nie odzywa. Oszaleję. Jednak najgorsza była rozmowa z Marcinem. To ja do niego zadzwoniłam. Chciałam wiedzieć, czy naprawdę Jowita mu powiedziała. Niestety zrobiła to. Najpierw chciałam przepraszać. Nawet zaczęłam, ale nie zdało się to na wiele. Usłyszałam, że nie wiem, co to jest życie. Nie mam pojęcia, co to jest przyjaźń. Nie umiem poznać prawdziwego uczucia i odróżnić miłości od taniego podrywu. „Wiesz… miłość to nie kwiaty. Nie czekoladki i buziaki w kolejce po wino. Miłość to nie miłe chwile na dyskotece i spacerki za rączkę po parku. To… a co ja Ci będę tłumaczył? Chociaż mam nadzieję, że z tym swoim Tomaszkiem doświadczysz tego uczucia. Nie mam do Ciebie większego żalu, bo nie byliśmy oficjalnie parą. Jedynie mam żal do siebie, że się zaangażowałem. Przykro mi patrzeć jak paprasz sobie życie, ale masz do tego prawo. Ja na chwilę obecną nie chcę Cię widywać. Będzie lepiej jak nasze drogi się nie skrzyżują w najbliższym czasie. Do widzenia.” I odłożył słuchawkę. Poczułam się jak bezwartościowy śmieć. Wcześniej myślałam, że mi na nim nie zależy. A jednak jego opinia mnie bardzo zabolała. Poza tym, chyba byłby dobrym mężem dla mnie… ) Brak powiązanych wpisów. Notka opublikowana: 12 marca 2014 Autor: karme.lova@spoko.pl Znaleziono w sekcji: Bez kategorii  Tagi: Marcin, mężczyzna, miłość, nieszczęśliwa miłość, obawy, przemyślenia, rozmowy, Tomek, wątpliwości   Poprzedni temat: Zerwany film Następny temat: Inny sposób na relaks 