Pół dnia zabierałam się do czytania listu. Nie wiedziałam co tam znajdę. Myślałam, że to kolejna straszna rzecz. Chodziłam po mieszkaniu. Cały czas odwlekałam to czytanie. To zjadłam śniadanie, to umyłam włosy. Posprzątałam całe mieszkanie. Ułożyłam ubrania w szafie. Podłączyłam radio. Włączyłam je. Posłuchałam wiadomości. Do tej pory nie interesowały mnie. Wysłuchałam z ciekawością. Później była audycja, która mnie zadziwiła. Prowadzący naśmiewał się z Premiera i Prezydenta. Nie bał się. Opowiadał o nich dowcipy. Chyba tak można w radiu. U nas nikt by się nie odważył na takie coś. Później było kilka piosenek. Zasłuchałam się. To było takie inne od tego, co słuchałam u siebie. Powinnam to rozumieć, ale większość co śpiewali nie zrozumiałam. Niestety. Sama muzyka zrobiła na mnie duże wrażenie. Chyba będę częściej słuchać tego radia. To lepsze niż cisza. W końcu poczułam, że jestem gotowa na czytanie listu. Nie wiem, czego się spodziewałam. Ale na pewno nie tego, co napisała mi Matka. Opisywała trochę swoją młodość i jak poznała Ojca. Napisała, czemu pokłóciła się ze swoimi Rodzicami. Potem jak pojechała do Pakistanu z Ojcem. Jak wyglądał ślub i co było w umowie. Napisała, że Ojciec ją bił. Jakoś nie mogę w to uwierzyć. Ale mogę nie wiedzieć wszystkiego. Potem było już tylko dziwniej. Zastanawiam się, czy Matka dobrze się czuła, gdy to pisała. Napisała, że wcale nie muszę kończyć tych studiów. Że nie muszę wychodzić za mąż. Bo to nie ja sobie wybrałam tego męża. W Polsce mogę być z kim chcę. Ze ślubem lub bez. Bo ona przed Ojcem miała narzeczonego! Mogę też rzucić studia i iść do pracy. Najlepiej żebym opuściła to mieszkanie. Otworzyła swoje konto w banku. Napisała, że żałuje, że nie zabrała mnie jak byłam mała i nie uciekła do Polski. Dziwne. Nigdy nie wyglądała na niezadowoloną. Często się uśmiechała. A teraz pisze coś takiego. Może była zła na Ojca, że zdenerwował się o to wyjście na cmentarz? I pisała to specjalnie, żebym ja też się pokłóciła z nim? Było tam kilka jeszcze straszniejszych rzeczy. Że jeśli wyjdę za mąż za pakistańskiego mężczyznę będę służącą i niewolnicą do końca życia. Że teraz poznam normalne życie i będę cierpiała, jak tam wrócę. Że najprawdopodobniej będę bita. Jeśli mąż umrze przede mną zostanę sama bez środków do życia. Pisała też, że specjalnie chciała, żebym tu przyjechała. Bo teraz mam okazję uciec. Że muszę znaleźć swoją prawdziwą Rodzinę. Czyli Wujka. Że oni na pewno mi pomogą uciec przed Ojcem. Według niej nie będzie niczego złego, jeśli zacznę chodzić na imprezy. Albo będę spotykać się z mężczyznami. Że z polskim mężem będzie mi bardzo dobrze. Niby będę mogła robić wszystko. Chodzić w ubraniu, w jakim będę miała ochotę. Napisała tam też, że jak wróci do Lahore to ucieknie od Ojca. Podobno ma wszystko zorganizowane. Nie chce już żyć z Ojcem i Babką. Ucieknie, gdy tylko podniosą na nią rękę. A potem będzie chciała mnie znaleźć. Do Polski dostanie się przez ambasadę. I będziemy żyć normalnie. Co najgorsze, bluźniła bardzo w tym liście. Na temat naszej religii. Tych słów nie powtórzę. Ale bardzo na niej się zawiodłam. Nie postąpiła godnie pisząc te słowa. Napisałam maila do Ojca. Nie wiem czy odpisze. Opisałam, jak Matka bluźniła w liście i że chciała od niego uciec. Napisałam też o pobiciu i o tym, że nie mam telefonu. Błagałam go o wybaczenie. I prosiłam, aby pozwolił mi wrócić do domu. Zrobiłam swoje zdjęcie kamerką. Żeby wiedział, że nie kłamię. Chcę wrócić do Lahore. Nie wierzę Matce. Tu spotkało mnie więcej złego niż tam. Nie chcę już tu być. W kraju, gdzie wystawia się na pośmiewisko Stadion Narodowy. Gdzie śmieją się z Prezydenta i Premiera. No i gdzie wielu nie zna Hymnu. Chcę być dobrą żoną. Sam pobyt w tym kraju źle na mnie wpływa. Kilka razy skłamałam. Co będzie za jakiś czas? Nie potrzebuję wyższego wykształcenia. Jeśli będę dobrą żoną, będę mogła malować obrazy w domu. Chciałabym, aby moim mężem był Tomek. Ale to niemożliwe. Nie jest muzułmaninem. Nie zna go Ojciec. I mam wyznaczonego męża. Ojciec wie lepiej co dla mnie dobre. W końcu dłużej żyje. Ma doświadczenie. A ja sama ściągam na siebie problemy… „I żyć normalnie.” Normalnie to żyłam tam. Tu żyję w strachu i cierpieniu. Są chwile, kiedy nie wiem co jest prawdą, a co nie. I nie wiem też czego chcę. Przez chwilę pomyślałam, że moja Matka miała w tym liście rację. I chciałam się spakować. Uciec do Tomka. Ale to bez sensu. Już raz posłuchałam serca. I źle to się skończyło. Teraz będę słuchać tylko Ojca. Modlę się o to, aby do mnie odpisał. Aby okazał mi łaskę i przebaczył wszystko…  Brak powiązanych wpisów. Notka opublikowana: 17 listopada 2012 Autor: karme.lova@spoko.pl Znaleziono w sekcji: Bez kategorii  Tagi: list, mąż, nadzieja, Pakistan, wariatka, życie   Poprzedni temat: Wizyta na komisariacie. Poznałam prawdę. Następny temat: Chyba źle zrobiłam 