Postanowiłam sobie, że muszę przeprosić wszystkich swoich znajomych. Za to, że tak źle się zachowywałam. Za podejrzenia także. Takich rzeczy nie robi się przyjaciołom i znajomym. Zaprosiłam wszystkich na kolację. Chyba miałam dużo szczęścia, bo każdemu pasowało na 20. Przygotowałam mięso dzień wcześniej. Pracę skończyłam o 17. Dokupiłam warzywa do sosu i na sałatkę. Myślałam jeszcze o winie, ale zrezygnowałam. Byłam pewna, że i tak ktoś przyniesie. W domu wstawiłam mięso do piekarnika i ugotowałam ziemniaki. Trochę posprzątałam, nakryłam stół. Gdy skończyłam wszystkie przygotowania, ledwo zdążyłam się wykąpać. Nie zdążyłam wysuszyć włosów, bo przyszedł Aleks. Przyniósł wino. Potem przyszła Kasia z Moniką. Na koniec Tomek z Martą. Poczułam się dziwnie, gdy zobaczyłam ją w drzwiach. Mogłam jej się dobrze przyjrzeć. Okazała się dużo ładniejsza, niż myślałam wcześniej. Każdy przyniósł jakieś wino. Tylko Marta miała ze sobą ciastka. Okazała się bardzo fajna i sympatyczna. Cała kolacja przebiegała miło. Widziałam, że wszystkim smakowało. Tomek też nie był tak zmieszany jak wcześniej. Obejmował mnie i przytulał cały czas. Czułam się świetnie. Radość krążyła w powietrzu. Wszyscy rozmawiali i śmiali się. W końcu poczułam, że muszę to wreszcie powiedzieć. Zaczęłam każdego przepraszać. Po kolei. Wszystkim powiedziałam, o co ich podejrzewałam. Wyjaśniłam kolejny raz, dlaczego się nie odzywałam. Widziałam zdziwienie na twarzach. Aleks powiedział „Po co nam to mówisz. Przecież już raz wyjaśniałaś. Nikt nie jest na Ciebie już zły. Gdyby tak było, to nikt by tu nie przyszedł.” Wszyscy zaczęli mu wtórować. Mówić, że mnie lubią. Marta powiedziała nawet „Żeby każdy robił takie problemy jak Ty… Byłoby łatwiej utrzymać przyjaźnie. Jak raz kiedyś się obrazisz, nic się nie stanie. Ważne, że wszystko wyjaśniłaś.” Ucieszyłam się niesamowicie. Było mi bardzo przyjemnie słyszeć to wszystko. Od tej chwili było bardzo wesoło. Jeszcze bardziej niż wcześniej. Kasia wychodziła dwa razy do sklepu dokupić wino. Ja nie piłam zbyt wiele. Bałam się, że jak się upiję, wygadam Tomkowi swoją plugawą tajemnicę.  Brak powiązanych wpisów. Notka opublikowana: 03 maja 2013 Autor: karme.lova@spoko.pl Znaleziono w sekcji: Bez kategorii  Tagi: impreza, kolacja, radość, spotkanie, wino, znajomi   Poprzedni temat: Wszystko wyjaśnione Następny temat: Na Wieży Ratuszowej 