Przyszła do mnie Kasia. Umówiłyśmy się wcześniej. Dzwoniła, że ma plan zemsty na Karolu. Ucieszyłam się. Nie jestem mściwa. Zależy mi tylko na jego dysku. Chcę sprawdzić, czy mnie też nie nagrał. Zdziwiłam się, że Kasia dzwoniła domofonem kilka razy. Cały czas jej otwierałam. W końcu usłyszałam jej krzyk pod oknem „Saraaaa! Sara!” Wyjrzałam na podwórko „Co tam?” „Rzuć mi klucz. Masz coś w skrzynce. Kolorowa kartka.” Pierwsze co przyszło mi do głowy, to ulotka. Po chwili Kasia już stukała w drzwi. „Cześć! Mam super plan. To będzie wspaniałe. Ale czekaj. Tu mam coś dla Ciebie. Spodoba Ci się.” Podała mi kartkę. Pocztówkę. Kolejny górski widoczek. „Dziękuję Ci…” Wyszeptałam i poszłam do pokoju. Spodziewałam się jakiejś wiadomości w stylu „Córeczko kocham Cię. Już niedługo przyjadę do Ciebie. Będziemy razem. Nauczę Cię jak być dobrą żoną.” Ale jestem naiwna. Zamiast tego zobaczyłam: „Witaj Saruś, Nepal to piękny kraj. Jesteśmy teraz w Dharan. Wizytowałyśmy w Purbanchal University. Oglądałyśmy też Park Narodowy Makalu Barun. Wspaniałe widoki. Zapierają dech w piersiach. Dosłownie magnifiscent! Matka” Przeczytałam to dwa razy. A potem jeszcze dwa. Myślałam, że to moje urojenia. Znowu napisała mi kartkę. Taką… żałosną! Krzyknęłam „Kurwa!” Kasia przestraszyła się. „Co się stało?” „Sama zobacz. Tak pisze Matka? Ona się mną nie przejmuje!” Czytała i nic nie mówiła. W końcu powiedziała. „Nie mów tak. Może boi się, że przeczytałby to Twój Ojciec?” „Sama w to nie wierzysz.” Westchnęłam. I popłakałam się. Cały wieczór spędziłyśmy rozmawiając o niej. O jej beztrosce. Nawet nie daje mi kontaktu do siebie. Odzywa się, kiedy ma ochotę. Nie pyta, co u mnie. Nie mówi, że się zobaczymy. I jeszcze głupio wtrąca angielskie słówko. MAGNIFISCENT. Czy mam żałować, że jestem tutaj? Mam płakać? Już płaczę! Jeszcze mi pisze „Nepal to piękny kraj.” Tak robi kochająca Matka? Nie wiem, czy chcę ją widzieć kiedykolwiek. Na pewno nie chcę dostawać tych kartek.  Brak powiązanych wpisów. Notka opublikowana: 12 kwietnia 2013 Autor: karme.lova@spoko.pl Znaleziono w sekcji: Bez kategorii  Tagi: Matka, wiadomość, wściekłość, złość   Poprzedni temat: Spójrz prawdzie w oczy Następny temat: Nie wierzę 