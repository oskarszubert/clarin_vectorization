Po ostatniej wizycie u Marcina Rodziców nie mogłam się pozbierać. W zasadzie cały czas o tym myślę. Nie widywałam w swoim życiu wielu rodzin. Takiej jak ta nigdy nie widziałam. Na pewno się bardzo kochają i to widać. Po sposobie w jaki na siebie patrzą. Jak się do siebie odzywają. Mogę z całą pewnością stwierdzić, że w moim domu było chłodno. Trochę jak w pracy. Podział ról był i każdy swe miejsce znał. Każdy miał robić to, czego chciał Ojciec. Gdy Ojciec był zadowolony, wszyscy byli zadowoleni i było miło. Nikt mnie jednak nie przytulał. Bardzo rzadko się to zdarzało. Czasem Ojciec pogłaskał mnie po głowie, czasem pochwalił. Nie czułam się kimś ważnym dla Rodziców, a tak bardzo chciałam. Chciałabym, żeby którekolwiek z Rodziców czekało na mnie z taką tęsknotą, jak Marcina Ojciec… Niecałe trzy godziny w tamtym domu wyleczyły mnie ze złudzeń. Zrozumiałam, że nie było miłości w moim domu rodzinnym. A po tym wszystkim, co między nami zaszło, też już jej nie będzie. Cała ta sytuacja, którą zobaczyłam, była wstrząsająca. Ojciec, który nie poznaje syna. Jak ja bym się czuła, gdybym musiała swojej Matce tłumaczyć, kim jestem. I udowadniać jej, że jestem jej córką! I zachować spokój przy tym. Chyba niemożliwe. Marcin mówi, że tak jest za każdym razem. ZA KAŻDYM RAZEM!! Zawsze kiedy tam idzie, przeżywa to od nowa. Czy ja bym tak potrafiła? Jakie to musi być trudne… Wczoraj Marcin przyszedł do mnie na chwilę. Pytał, dlaczego się nie odzywam. Czy zraziłam się biedą jego domu rodzinnego? Przyznałam się, że jestem w szoku po tej całej sytuacji. Że nie chodzi o pieniądze lub ich brak. Tylko poraziła mnie ta scena… Tak dużo emocji się nie spodziewałam. Później trochę się nawet otworzyłam i opowiedziałam o swojej Rodzinie. Piliśmy herbatę i jedliśmy ciastka, które przyniósł. W końcu nieśmiało zapytałam, jak radzi sobie z tą sytuacją. Powiedział, że nie jest to łatwe, ale już się przyzwyczaił. Ale nie tak do końca, bo zupełnie się nie przywyknie nigdy. „Stało się to po jakimś wypadku. Niby zwykłe wstrząśnienie mózgu. Po dwóch tygodniach wrócił do pracy. Kłopoty zaczęły się stopniowo. Najpierw bóle głowy. Potem problemy z pamięcią. Pieniędzy w domu nigdy nie było wiele. Więc nie było diagnozy problemu, bo badania kosztowały. I tak się stało. Klasyczne zaniedbanie. Pewnego dnia mnie nie poznał. W końcu stał się niezdolny do pracy. No i sama widzisz, jak jest teraz…” Nic nie powiedziałam. Żeby chociaż tego w swoim życiu nie zepsuć. Są chwile, kiedy najlepiej milczeć. I dobrze zrobiłam, bo po chwili zaczął mówić dalej. „Trochę się zawiodłem na swoim rodzeństwie, bo wyjechali do Anglii. Najpierw przysyłali Rodzicom pieniądze, a potem przestali… Postanowiłem wtedy znaleźć jakąś stabilną pracę. I zdecydowałem się na bycie policjantem. Myślisz, że tego chciałem? Ani trochę. Ale potrzebny mi był pewny dochód. Teraz już wiesz, dlaczego uważam, że Twoja elfia gadanina to głupota.” Poczułam jak czerwienieję. W zasadzie to paliły mnie poliki. Było mi głupio. Za moje wyimaginowane problemy. Ponad tydzień rozpaczałam, że nie jestem elfem… Teraz nie chcę tego komentować nawet. Czasem jestem tak głupia, że aż mi siebie żal. Wychodząc powiedział do mnie „Wiesz, że nigdy nie rozmawiałem z nikim o tym? Dobrze jest mieć taką przyjaciółkę jak Ty.”   Brak powiązanych wpisów. Notka opublikowana: 12 lutego 2014 Autor: karme.lova@spoko.pl Znaleziono w sekcji: Bez kategorii  Tagi: herbata, miłość, praca, przemyślenia, Rodzina, rozmowy, rozsądek, smutek, szczerość, tęsknota   Poprzedni temat: Poznaj Mojego Ojca Następny temat: Czasem marzenia się spełniają 