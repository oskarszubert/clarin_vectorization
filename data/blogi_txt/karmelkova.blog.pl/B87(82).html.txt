Po wyjściu Marcina rozmawiałam z Kasią na Skype. Wyśmiała najpierw jego pomysł. Cały czas szydziła, że to intryga roku. Że nawet w Hollywood mogą pozazdrościć pomysłu. Stwierdziła, że nie dziwi się, że słabo mu w pracy idzie. Trochę się oburzyłam, bo tylko on zrobił coś, żeby mi pomóc. Może to głupie, ale daje nadzieję. Za to gadanina znajomych nie dała mi nic. Miło mi było, jak każdy mi mówił, że to „epicki melanż”. Wszyscy sobie chwalili imprezę, fajnie się tego słuchało. Ale nic poza tym, bo problemów mam dużo. Nie umiem się cieszyć popularnością wśród znajomych w takiej sytuacji. W nocy spałam niespokojnie, bo męczyły mnie koszmary. Śniło mi się, że tańczyłam na dyskotece w krótkiej spódniczce. Pod bluzką nie miałam stanika. Dekolt i ręce miałam klejące od drinków. Poszłam chwiejnym krokiem do toalety. Buty były lekko przymałe, a obcas cieniutki i wysoki. Ślizgał się na podłodze. Czułam się niestabilnie. Zobaczyłam wyciągniętą dłoń „Dwa złote za wejście do wuce!” Z małej kieszonki wygrzebałam monetę i rzuciłam jej pod nogi. „Rozbij se łeb szmato!” krzyknęła za mną. Nie odpowiedziałam nic. Weszłam do wydzielonego boksu. Podciągnęłam spódnicę i zaczęłam sikać. W pewnym momencie zorientowałam się, że nie opuściłam majtek. A jeszcze po chwili zorientowałam się, że nie musiałam tego robić, bo nie miałam ich na sobie… Na szczęście obudziłam się i nie wiem, co było dalej. Pierwszym odruchem była radość, że to tylko sen. Przewróciłam się na drugi bok. Jednak ta spódnica nie dawała mi spokoju. Przecież taką miała Kasia. Dlaczego przyśniła mi się ta spódnica? Wstałam napić się wody. I niestety uświadomiłam sobie, że miałam już na sobie tę spódnicę. Faktycznie kiedyś mierzyłam ją. Nie mogłam sobie już nic więcej przypomnieć. Chyba nawet nie chciałam, bo domyślam się, gdzie i kiedy to było. Poczułam się przygnębiona. Po raz kolejny… Do rana już nie zasnęłam. Nie miałam ochoty na więcej snów przypominających. Zjadłam kanapkę i tabletki.  Po siódmej wyszłam z domu na komendę. Czułam się bardziej zmęczona niż po imprezie. Po nocnych przemyśleniach wątpiłam już w sens tego pomysłu. Marcin przywitał mnie zadowolony. Cieszył się, że przyszłam. Kazał mi usiąść koło swojego biurka i powiedział, że niedługo wróci. Po jakichś piętnastu minutach był z telefonem i jakąś kobietą. Poinstruowali mnie krótko co mam mówić. Pokazali jak przełączyć telefon na tryb głośnomówiący. Trochę się zaniepokoiłam. Ciężko mi było z myślą, że znów będę z NIM rozmawiać. Podrapałam się po policzku. Wybrałam numer i popatrzyłam na policjantów. „Dzwoń! Nie ma czasu!” Powiedziała kobieta. Nacisnęłam zieloną słuchawkę. Piknęło kilka sygnałów. „Słucham.” „Cześć.” „Po co dzwonisz? Nie chcę z Tobą gadać.” „Ale ja chcę. Jest mi smutno.” „Jasne. Coś jeszcze?” „No tak. Wiesz, ile mam kłopotu przez ten telefon?” Zaśmiał się. „A wiesz, jak mnie kurwa bolało, jak kolega mi Twojego bloga pokazał?!” „Przepraszam, ja naprawdę nie chciałam…” Marcin pomachał mi dłonią przed oczami i wywrócił oczami. Ja jednak ciągnęłam tę rozmowę dalej po swojemu. W końcu Tomek nie wytrzymał i krzyknął „Za jakiś czas wycofam oskarżenie i powiem, jak było naprawdę. Niech Cię pomęczą. Należy Ci się mendo.” Wtedy Marcin włączył się „Dzień dobry. Komenda miejska policji. Marcin D****wski się kłania. Zapraszam pana w celu złożenia wyjaśnień. Ma pan czas dziś do godziny dwunastej.” Przestałam słuchać. Przeczesałam dłońmi grzywkę. Ucieszyłam się. Prawda wyszła na jaw. W końcu Ci ludzie przestaną myśleć, że jestem złodziejką. Bo nie jestem. Siedziałam na krześle naprawdę zadowolona. Marcin położył mi dłoń na ramieniu. Zastygłam, po czym strzepnęłam ją energicznie. „Przepraszam… Chciałem powiedzieć, że postępowanie zostanie umorzone. No i trzeba wypełnić takie różne papiery. Ale to chwilę potrwa, a Ty musisz podpisać. To może przyniosę Ci jutro do domu? Ja tamtędy wracam.” „Czy to konieczne?” „Tak.” „Dobrze, to jutro po dziewiętnastej proszę przyjść.” Po czym wyszłam. Do teraz jestem zadowolona. W końcu wyszło na moje. Prawda wyszła. I to jest moim sukcesem. A Kasia tak się nabijała.  Brak powiązanych wpisów.                                             Notka opublikowana: 26 listopada 2013 Autor: karme.lova@spoko.pl Znaleziono w sekcji: Bez kategorii  Tagi: Marcin, policja, prawda, radość, sen, telefon, Tomek, wspomnienia   Poprzedni temat: Nieoczekiwane zwroty akcji Następny temat: Każda wizyta to mały kamyczek 