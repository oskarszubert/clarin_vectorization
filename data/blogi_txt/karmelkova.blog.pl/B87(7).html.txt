Skończyliśmy dziś zajęcia wcześniej. Spotkałam się z Kasią. Chciała iść do kosmetyczki, żeby zrobić hennę na brwiach. Zaproponowałam jej, że mogę zrobić jej oczy. W końcu robiłam hennę nieraz sobie, Matce, Nehii. Henna to dla nas coś zupełnie łatwego. Czynność codzienna. Nie musimy chodzić do kosmetyczki. Można, ale większość kobiet, które chcą być piękne dla mężczyzn, umieją zrobić sobie same. Często też spotykałyśmy się na herbatę, robienie henny i plotki. Takie wieczorne spotkania trwały po kilka godzin. Były wspaniałe. Powiedziałam Kasi, że musi tylko kupić sobie hennę. Ja swojej nie miałam już. Dawno nie robiłam. Ojciec mi zabronił. Gdyby zobaczył, że zrobiłam powiedziałby, że stroję się tu dla kogoś. Miałabym awanturę. Cały czas mi wypomina ten rachunek. Nie chcę do tego, by mówił o mnie źle. A jakbym rozmawiała ze swoim przyszłym mężem? I zobaczy, że mam hennę? Będzie podejrzewał to samo. W mieszkaniu, które wybrał Ojciec wszystko jest pomalowane na biało. Ewentualnie jasny brąz. Nie ma tu klimatu takiego, jak w domu. Ale postarałam się. Zrobiłam mocną, czarną herbatę. Zaryzykowałam. Dodałam mleko i cynamon. Zapaliłam kadzidełka. Kasia, gdy przyszła, była zadowolona. Podobało się jej. Herbatę piła powoli. Mówiła, że musi się przystosować, bo nigdy takiej nie piła. Robiłam jej hennę i rozmawiałyśmy. Było bardzo fajnie. Efekt końcowy podobał jej się bardzo. Nigdy tak nie robiła, ale wydawała się zachwycona. Chciała potem pójść do miasta. Podobno jej grupa ma spotkanie. Nie poszłam, bo muszę się uczyć. I porozmawiać na Skype z Babką. Nie wiem, czego chce, ale nie spodziewam się niczego dobrego. Nazywa mnie białawą dziewczyną. Nie wnuczką. Nie akceptuje ani mojej matki, ani mnie. Zawsze, kiedy się odzywa, mówi mi coś złego. Około godziny później, zadzwonił nieznany numer. Bałam się odebrać. Myślałam, że to znowu moje prześladowczynie dzwonią. Wyzywają mnie od czasu do czasu. Piszą smsy bardzo chamskie. Tym razem to nie były one. Dzwoniła Aldona. Spodobały jej się oczy Kasi. Chce, żebym robiła jej koleżankom i klientkom. Za pieniądze! Miałabym swoje własne pieniądze. Może uzbierałabym na buty? Bo Ojciec powiedział, że mi nie da pieniędzy. Mam chodzić tak, żeby sobie nie moczyć nóg. Nie wiem, jeszcze czy będę to robić. Boję się, że Ojciec dowie się o tym. I będę miała kłopoty. Kusi mnie ta propozycja. Ale boję się. Nie wiem, czy sobie poradzę. Muszę to przemyśleć. Brak powiązanych wpisów. Notka opublikowana: 15 października 2012 Autor: karme.lova@spoko.pl Znaleziono w sekcji: Bez kategorii  Tagi: henna, herbata, oczy, Ojciec   Poprzedni temat: Nie chcę się zakochiwać Następny temat: Mecz Polska Anglia 