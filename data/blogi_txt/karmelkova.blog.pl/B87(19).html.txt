Do piątku nie byłam na zajęciach. Nie chcę tam chodzić. Męczą mnie te studia. Muszę się dużo uczyć, a zaliczam mało. Nie interesuje mnie to. Po co mam się uczyć? Moja przyszłość to prowadzenie domu. Tak sobie to mój Ojciec wymyślił. Nie podoba mi się to. A tym bardziej mój narzeczony. Ma 48 lat. Jest majętnym człowiekiem. Dwa lata starszy od mojego Ojca. Widywałam go u nas w domu. Zawsze myślałam, że rozmawiają o mnie i jego synu A***. Niestety widziałam zdjęcia z jego ślubu. Moja przyjaciółka mi przysłała.  Pisałam do Ojca maila „Ojcze, dlaczego odwołałeś nasz ślub?” W odpowiedzi dostałam „Jesteś jednak głupia. Myślisz, że ktoś chciałby dziewczynę z polskiej matki? Zaręczyny nie są odwołane. Weźmie Cię jego Ojciec. Zrobiłem na tym dość dobry interes.” Pobladłam, gdy to przeczytałam. Ja mam prawie 20 lat. Tomek 26. I wydaje mi się dużo starszy. A ON? 48! Do tego wszystkiego ma bardzo duży brzuch. Miał już dwie żony. Z jedną wziął rozwód, bo dała mu trójkę dzieci i żadnego syna. Druga utopiła się w basenie w ich domu. Nana zawsze mnie przed nim ostrzegała. Podobno jest okrutny dla kobiet. Mówiła, że zdradzał swoje żony. „Gdybym miała mieć takiego męża, połknęłabym truciznę.” Ciekawe, czy wiedziała o naszym ślubie. Jeśli wiedziała o tym Matka? Czemu mi nie powiedziała? Jak mogła się na to zgodzić? Pewnie nie miała wpływu na decyzję Ojca. Dzwoniłam na Skype do swojej przyjaciółki, ale nie odbierała. Nie wiedziałam, co zrobić. Nie powiem o tym Tomkowi. Nie będzie chciał ze mną rozmawiać. Od obiadu nie spotykaliśmy się. Bo dla mnie to wszystko za szybko. Chyba się nie obraził. Co wieczór piszemy smsy. Spotkałam się z Kasią i opowiedziałam jej o wszystkim. „Nie kłamiesz?” „Nie.” „Jak Twój Ojciec może takie coś Ci robić? Z takim starym? Przecież to obrzydliwe.” „Mnie też to obrzydza. Nie chcę tego. Słyszałam o nim różne straszne rzeczy.” „Jakie?” „Podobno pierwszą żonę zmuszał, żeby z nim spała niecały tydzień po porodzie.” „Wiesz co? Nie możesz tam wrócić. Chcesz się ożenić z takim potworem?” „Ja nie mam nic do gadania. Ojciec po mnie przyjedzie i tyle. Takie jest prawo.” „Jakie? Przecież masz polskie obywatelstwo?” „Nie wiem.” „Ja się na tym nie znam. Ale powinnaś mieć. A jak nie masz, to możesz zdobyć.” „Jak? Urodziłam się w Lahore.” „Twoja Matka jest z polski. Może pójdziemy w poniedziałek do urzędu?” „Po co?” „Ktoś nam powie, co musisz zrobić. Jak dostaniesz polskie obywatelstwo, to Ojciec nic Ci już nie zrobi.” Pocieszyło mnie to, że Kasia ma pomysł. Tylko myślę o tym i wątpię, że się uda. Matki nigdzie nie ma. Nie mam żadnych dokumentów. Jak mogę potwierdzić, że Matka jest z Polski? Nie uda się. Nie chcę wracać do Lahore. Nie do tego narzeczonego. Mógłby być moim Ojcem. Nie tak sobie to wyobrażałam. Robi mi się niedobrze, gdy myślę o nocy poślubnej z nim!  Brak powiązanych wpisów. Notka opublikowana: 25 listopada 2012 Autor: karme.lova@spoko.pl Znaleziono w sekcji: Bez kategorii  Tagi: narzeczony, obrzydzenie, obywatelstwo, strach   Poprzedni temat: Znowu wolne Następny temat: Urząd Miasta 