Całą noc nie mogłam zasnąć. Miotało mną coś na pograniczu wściekłości, niedowierzania i smutku. Nie rozumiem Ojca. Po co mu taka młoda żona? Czytałam ostatnio w gazecie artykuł o kryzysie wieku średniego u mężczyzn. Tutaj w Polsce o tym czytałam. W Pakistanie ciężko byłoby mi dostać publikację tego typu. Mój Ojciec idealnie wpasowuje się w ten trend. Podobno wyremontował dom. Zrobił go nowocześnie w zachodnim stylu. Wszystkie tradycyjne ozdoby wyrzucił. Teraz króluje tam kamień, drewno i stal nierdzewna. Szczotkowana. Tak. Chyba ze dwanaście razy podkreślił to wczoraj przy obiedzie. Szczotkowana równa się zmatowiona w specjalnym procesie równa się droższa! Roksanie mało co oczy nie wyszły z orbit. Pieprzona materialistka. Do tego Ojciec kupił sobie dwa apartamenty. Jeden w rejonie Pamiru. Ciekawe kiedy znajdzie czas na wyprawy górskie? „Córko, jak ja się cieszę, że mam bazę w pobliżu tego szczytu.” Spojrzał na Roksanę. „Będziemy mogli tam chodzić we dwoje. Może nie na szczyt, ale na wyprawy.” Prychnęłam „Ojcze w szpilkach ona daleko nie zajdzie. Myślę, że odpowiednio szykownego obuwia do wspinaczki nie znajdziesz. Nawet w Indiach.” „O właśnie, a co do Indii! Tam też kupiłem apartament.” Widelec wypadł mi z ręki. Ojciec kupił apartament w Indiach! Ten sam Ojciec, który rok rocznie jeździł na granicę indyjsko-pakistańską świętować uroczyste zamknięcie granicy. Kilka razy nawet dawał pieniądze, żeby wesprzeć działaczy anty-indyjskich. Zakazał mojej Matce sprowadzania materiałów i ubrań. Mi wyjazdu. „W Indiach? Przecież Ty nienawidzisz Indii! Jak większość Pakistańczyków. Sam śpiewałeś i tańczyłeś przy granicy.” „Córko nie przesadzaj. Roksana bardzo chciała zwiedzić Indie. Więc kupiłem apartament. Żebyśmy mogli często tam jeździć.” Miałam ochotę postawić bombę na stole. Jak jakaś terrorystka. I wysadzić ten cały burdel w powietrze. Co to miało być? Przez całe życie zabraniał mi wszystkiego co indyjskie. Nawet filmy musiałam oglądać w wielkiej tajemnicy! A teraz zabiera tę małą ździrę tam. Wystarczyło jedno jej słowo, żeby obrócił się o sto osiemdziesiąt stopni! Wściekłam się. W nocy założyłam konto na FB. Pamiętałam, że Roksana miała tam zdjęcia z imprez. Krótka spódnica, piwo w dłoni. W drugiej papieros. Zdjęcia z chłopakami. Żadne nieprzyzwoite, ale wystarczą. Weszłam na jej profil w nadziei, że każdy może oglądać jej zdjęcia. I tak było. Jeszcze ich nie skasowała. Jaka idiotka. Chyba sobie nie zdaje sprawy, czym jest Islam dla tak liberalnie wychowanej dziewczyny. Ściągałam zdjęcia jedno po drugim. Potem wydrukowałam. Poszłam do Babki. Zapukałam i weszłam. „Czego chcesz dziewczyno?” „Chcę prosić Cię o wsparcie i użycie swej wiedzy i mądrości.” „Tobie już nic nie pomoże Nailo.” „Nie mi. Nie mi trzeba pomóc.” „A komu?” „Przyszłej żonie Ojca.” „Bardzo mi się podoba. Ma taką urodę, że przy odrobinie makijażu zginie w tłumie naszych kobiet.” „A to imię?” „Imię będzie musiała zmienić.” „I coś jeszcze. To coś będziesz musiała Ty zmienić.” „Co?” Widziałam w Babki oku błysk. Ona lubiła dokuczać kobietom o niższej pozycji. Podałam jej zdjęcia. Zaczęła je przeglądać. Kręciła głową. W końcu powiedziała. „Chodź tu dziecko.” Przytuliła mnie. „Ty nie jesteś głupia. Ty jesteś zagubiona. Miesza Ci się w głowie, ale to po Matce. Nie jesteś niczemu winna. Dziękuję, że dbasz o swego Ojca. Już rozumiem Twoją wściekłość. Jeśli jej nie naprostuję doprowadzę do ich rozwodu.” „I co wtedy?” „Wyrzucę ją z domu jak worek zgniłych owoców.” Uśmiechnęłam się pod nosem. O to mi chodziło. Niech poczuje, jak to jest. Niech ją poniewiera obcy kraj. Gdy wychodziłam, Babka kazała mi poczekać. Zdjęła swój najpiękniejszy naszyjnik i bransolety „Weź to.” Podziękowałam i wyszłam. Dziś rankiem żegnałam ich. Babkę, Ojca i Roksanę. Owais zostaje jeszcze na miesiąc i trochę. Potem jedzie do Anglii. Mam nadzieję, że jak zostaniemy sami, moje życie wróci choć trochę do normy. Pierwszy raz poczułam, że Babka traktuje mnie jak człowieka. Nawet się popłakała, że żałuje, że wcześniej nie dostrzegła, że jestem dobrą dziewczyną. Z Ojcem żegnałam się chłodno. Wymieniłam zwyczajowe grzeczności, ale bez żadnych uczuć. Z dnia na dzień stał się dla mnie obcym człowiekiem. Zimnym, podstarzałym ogierem, który przygruchał sobie młodą klacz rozpłodową. Z Roksaną chciałam nie rozmawiać w ogóle. W końcu powiedziałam jej „Życzę Ci, aby Twoje dalsze życie opływało w dostatki wrażeń i uczuć typowych dla pakistańskich kobiet. Mam nadzieję, że Allah ześle na Ciebie takie wydarzenia, że poznasz dogłębnie czym jest nasza religia. Mam nadzieję, że Babka nauczy Cię jak być dobrą kobietą.” Patrzyła na mnie i broda zaczęła jej chodzić. „Poza tym mam nadzieję, że spotka Cię tam wszystko, co najgorsze. Życzę Ci, aby jakaś młoda kurewka rozbiła Twoje małżeństwo. A teraz zejdź mi już z oczu suko.” Łzy zaczęły kapać jej jak grochy. Makijaż płynął po policzkach. Widziałam delikatny uśmiech Babki. Nie rozumiała, co powiedziałam, ale aprobowała efekt. Ojciec poczerwieniał. „Naila! Okaż przyszłej Matce należny szacunek!” „Jeszcze nie jest moją Matką. Dla mnie to zwykła szmata.” „Ale będzie Twoją Matką. Przeproś ją. Padnij do stóp i błagaj o przebaczenie.” Poczułam się upokorzona. Niesamowicie. Ale zrobiłam co kazał. Roksana zawodziła jak płaczka. W końcu zaczęli wychodzić. Złapałam Babkę za rękę i powiedziałam jej na ucho „Zadbaj o to, aby sprawdzić jej czystość.” „Oczywiście. Mądra jesteś.” Nic gorszego nie mogłam jej zrobić. Na pewno spała już z jakimś chłopakiem. Spaliłam jej wszystko na starcie. Urządziłam piekło. Mam taką nadzieję.  Brak powiązanych wpisów. Notka opublikowana: 31 maja 2013 Autor: karme.lova@spoko.pl Znaleziono w sekcji: Bez kategorii  Tagi: babka, Matka, Ojciec, pożegnanie, Roksana, upokorzenie, wściekłość, zdjęcia, zemsta Poprzedni temat: Dowiedziałam się, kim jest nowa żona Następny temat: Czy pamiętasz jeszcze kim jesteś? 