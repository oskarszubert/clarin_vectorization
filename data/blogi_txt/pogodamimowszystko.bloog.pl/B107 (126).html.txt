Dalej czyszczę i porządkuje. Zagłębiam się w przeszłość.Nie, nie mam się czego wstydzić. Tak na ogół. Ale mam swoje lata. Wszystko może się zdarzyć. I nie chciałabym, by ktoś czytał moje dawne zapiski, listy...***Właśnie unicestwiam listy. Od jakichś, dawano zapomnianych koleżanek. Cud, że przy moich licznych przeprowadzkach przetrwały. Od dwóch dni zaś unicestwiam listy od chłopaka, z którym korespondowałam całą szkołę średnią i studia. Sama w to nie wierzę, że tak mogło trwać. Jak czytam zapiski - nie ma go tam zbyt wiele. Ale pamiętam, że znaczył dla mnie dużo. Oczywiście, spotkaliśmy się, po latach dopiero. Coś tam zaczęło iskrzyć, ale  szybko zgasło. Doroślismy. Ja jakby szybciej. Kończyłam studia, musiałam podjąć decyzję, co do dalszego losu. Nie wszystko poszło zgodnie z planem. A on? Cóż, on wtedy się był załamał... Nie mógł tego wszystkiego ogarnąć, i jak dziś odczytuję z pożółkłych kartek - bał się  jakieś decyzje podjąć. Zawodził mnie zresztą i wcześniej.Wiem, że podjął je za niego ktoś inny. Opiekowałam się jego rozwichrowana, wrażliwą ale i super-egosistyczną naturą tyle lat. Może to mnie bylo potrzebne? Niczego nie żałuję.Nie wiem, dlaczego trzymałam jego listy. Bez żalu się ich pozbywam. Ciekawe, czy on ma moje?Nieważne. Nie spotkamy się nigdy. Wiem, co robi i jak wygląda (internet...), choć, oczywiście, nie wiem, jakim jest dziś człowiekem. Wiem, że nie dokonał tego, co planował i od czego swoją egzystencję na tym najgorszym ze światów uzależniał... Widać, dał sobie radę inaczej...***Ale spotkanie nie ma żadnego sensu. Teraz, kiedy trochę odświeżyłam pamięć - jeszcze bardziej. Było, minęło. Było czasem fajnie. I niech tak pozostanie. 