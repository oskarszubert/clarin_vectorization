Bardzo długo nie używałam żadnych perfum. Nie miałam takiej potrzeby, ba, żal mi było pieniędzy na tzw. porządne, a te tanie mi "nieładnie pachniały".Kilka  lat temu, już jako zupełnie duża dziewczynka - zaskoczyłam. I dziś nie wyobrażam sobie wyjścia z domu bez paru kropelek perfum tu i tam.A okazało się, że czasy przyszły takie, że powącham, czym pachniesz a ....odpowiednio cię potraktuję.Miałam jakiś czas temu spotkanie, powiedzmy biznesowe. Na miejscu okazało się, że rozmówczyni to czterdziestokilkuletnia pańcia, naburmuszona, że  czas też zaczyna ją napoczynać. Ukryła się więc za ciężkim makijażem, tipsami, milionem bransolet i naszyjników, które zdobiły niewiarygodną z powodu liczby elementów kreację. Co tam bylo tych plis, falban, ogonów i rozicęć. Minge by sie nie powstydziła...A ja - w spódnicy z bazaru, bluzce z BonPrix i butach bardzo wesołych.Pańcia zrobiła mi znany sprzed lat "obciach" i pewnie "była w domu".Jak zdjęłam płaszcz, usiadłam face to face, zmysł powonienia oraz tegoż organ  zaczął u niej działać. Do tego stopnia, że nie mogła się powstrzymać, i rzuciła:- Co za perfumy. Lubię ten zapach, a nie mogę go nigdzie dostać...A tu cię mam, pomyślałam i rzuciłam niedbale:- Ach, wie pani, dostałam od męża, on taki lekkomyślny, kupił mi nie tę szanelkę, którą lubię. I musiałam zamieniać w sklepie...Dodam tylko, że to akurat nie była szanelka, ale pańcia się nie poznała. Sprawę załatwiłam. 