No, wiosna!Kozaczki odstawione w kąt. Grube szale  do dziury. I coraz tęskniej patrzę na  lżejszy płaszcz.Ludzi leciwi mówią - kolejna wiosna.Ja tak nie liczę. Jeszcze przez jakiś czas. Po prostu czekam na wiosnę, bo wygodniejsza, niż okutana zima. Zawsze wiosna daje nadzieję. Od wieków, kiedy dokuczliwościę końca zimy był głodny przednówek. Czekało się więc na początek wegetacji. Na  młode warzywa. Na jakiekolwiek warzywa. Na przykład na lebiodę, która z powodzeniem zastępowała szpinak. I choć nie wszyscy lubili, to dawała zastrzyk witamin i soli mineralnych.Dziś przednówek możemy mieć o każdej porze roku, jeśli np. prowadzimy interesy sezonowe, ale bez związku z porami roku. Ale pozostają coraz dłuższe dni, więcej światła i słońca... No, i wiadomo powszechnie, że po wiośnie jest lato! A, że potem jest jesien i znów zima?Jak pewna Scarlett - pomyślimy o tym póżniej. 