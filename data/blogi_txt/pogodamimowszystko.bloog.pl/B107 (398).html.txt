Czytam w Wysokich Obcasach list zadowolonej ze swojego życia pięćdziesięciolatki. Cała dusza jestem z nią, bo uwielbiam takie postawy wobec życia.A na koniec pani owa wymienia, co jej czas umila i mówi m.in."dobra książka".Co to jest ta mityczna "dobra książka"!!!***Książka to książka. Dla każdego  jest dobra inna. Dla filozofa traktat, dla przysłowiowej kucharki harlekin.I nie ma się co popisywać, że czytuje się tylko "dobre książki". Czytuje się te, które trzeba (lektury szkolne), które wypada(snobizm) , zaś najlepsze są te, które nam się podobają! Krytycy zawodowi czytają znów wszystko, bo taki ich zawód. Ci to dopiero mogą mieć kłopot! Chociaż nie pamiętam, by któryś z krytyków użył tego nieznośnego, minoderyjnego i pruderyjnego określenia.Jak widzą zakapiora, albo polityka przeszczęśliwego, że dostał się w ławy, albo handlarza kapci, któremu się powiodło mówiących, że w wolnym czasie lubi to i tamto oraz "dobrą książkę" - skręca mnie. Niestety, na tym budowanie wizerunku intelektualisty się kończy, bo ani tytułu ani autora nikt już nie wymienia. Byłby pewnie kłopot.pani, o której wspominam na początku. jest nauczycielką. Mam nadzieję, że nie polonistką. Bo taka odzywka nie przystoi humaniście. 