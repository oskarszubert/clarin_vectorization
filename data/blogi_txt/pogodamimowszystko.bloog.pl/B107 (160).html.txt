Dobrze być singlem, jak się jest młodym i ma się prace. Środowisko domowe zastępuje znakomicie to zawodowe. Pracujemy długo, wiele zawodów wysysa z nas  wszelkie moce i mnóstwo emocji. Tu się obchodzi urodziny czy imieniny oraz jubileusze, stad się jeździ na imprezki zwane spotkaniami integracyjnymi i potem tylko w tym gronie wspomina. Tu się odfajkowuje wigilie i jajeczko. Kiedy taki singiel wraca do domu, ma to, czego pragną ci, na których czekają obowiązki rodzicielskie i domowe. Singiel ma spokój i ciszę, o którą czasem tylko kot się ociera. Jak głodny - zamówi chińskie żarcie albo pizzę....I tylko, kiedy przychodzi długaśny weekend albo jakieś święto - singiel zaczyna coś kumać...No, chyba, ze niestrudzony pracodawca  coś wymyśli terminowego... Ale kiedy singiel przejdzie na emeryturę, albo nie daj Boże - pracodawca wyśle go na urlop - jest gorzej. Emeryt, przy dzisiejszych stosunkach międzyludzkich w firmach jest od razu wyrzucany poza nawias. Nie ma o czym z nim rozmawiać, bo albo lojalka się kłania, albo obawa o zdradę tajemnic firmy. A zresztą, czas szybko biegnie i emeryt wypada z obiegu bieżących spraw i sytuacji... Singiel jest zupełnie sam. Sąsiadów nie zna. Rodzina się oddaliła do swoich, mało znanych spraw. Z atrakcji zna tylko drogę do domu i koszt taksówki do paru klubów. Dlatego, nic nie mówię na to, ze mąż leży na kanapie, leniwie przewraca gazety oraz programy tv i co chwilę pyta, kiedy będzie obiad, bo pachnie mu dochodzący rosół... A potem idziemy na spacer. Do ustalenia tylko kwestia trasy. 