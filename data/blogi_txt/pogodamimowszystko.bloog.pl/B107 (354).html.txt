Obejrzałam  przed chwila film Katarzyny Kolendy-Zaleskiej o zyciu i traktowaniu świata przez naszą noblistkę, Wisławę Szymborską zatytułowany "Czasami życie bywa znośne".Otóż to! Bo jestem poirytowana, delikatnie rzecz ujmując.Film zaczął się o 22.20. Sama godzina już jest symptomatyczna.Trwał do 0.05.A w tym czasie producent dał trzy potężne, 10-minutowe bloki reklamowe. Czyli - reklama, auto-zapowiedź własnych, durnowatych programów i znów reklama.Tam poezja,  emocje, uczucia i przeżycia, a tu? Bóle menstruacyjne, ubezpieczenia, kefiry czy jogurty i cały ten reklamowy chłam. Oraz Grochola w "Tańcu  z gwiazdami"!Naturalnie przed projekcją i po jej zakończeniu było to samo.Trzeba trafu, a raczej bezmyślności, by przerwać film na przykład w momencie zadumy wywołanej wspomnieniem jedynego człowieka,  którego kochała poetka.... Ona wspomina, a tu trzask - jogurcik!***Autorka filmu wykonała niezła robotę, udało jej się namówić noblistkę do udziału w filmie być może ostatnim i najbardziej intymnym, nie licząc wierszy. Udało jej się sprawić by Szymborska mówiła o sprawach wciąż dla niej trudnych, ale też, by śmiała się do kamery, jak niesforna dziewczyna... A wtem - bach, tabletki na bóle miesiączkowe.***Można rzec, że to jest życie. Wielobarwne i wielowymiarowe, gdzie sacrum stale miesza się z profanum, zgrzebność z wykwintnością, a wyrafinowanie z prostotą. Tylko tu okazało się - prostactwo.***Ale producent filmu wyszedł dzięki temu na swoje! 