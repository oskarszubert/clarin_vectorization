Nie wiem, na czym to naprawdę polega. Jednak tzw. przepowiadanie za pomocą wahadełka wychodzi mi rewelacyjnie! Wystarczy igła na nitce, nie musi być wahadełko z miedzi, mosiądzu czy specjalnego(jakiego?) drewna. Trzeba też wahadełku zadać konkretne, jasne pytanie, na które może być tylko odpowiedź TAK lub NIE. Niewskazane są też emocje a także własne przekonanie, jaka odpowiedź jest właściwa Wtedy jest  prawdopodobieństwo wykonywania mimowolnych ruchów ręki trzymającej wahadełko nad drugą, otwartą dłonią, by uzyskać oczekiwaną odpowiedź. Trzeba też wahadełko obserwować, bo ono wiruje lub odchyla się różnie - czasem mocno, wykonuje zamaszyste obroty, czasem ledwo się rusza. Wczoraj  pytałam wahadełko o losy znajomych, ich rozpadającego się związku. Ani ja, ani inni, którzy przy tym byli (i mnie sprowokowali) dawno ich nie widzieliśmy, wieści były przedawnione, żadnych nowych. Towarzystwo powątpiewało w moje przepowiednie. Ale wszystko sie sprawdziło. Nie wytrzymałam i po powrocie do domu zadzwoniłam. Do niej.  I co? Ano zgodnie z wariackim  krążeniem wahadełka - ona już z nim nie jest, pogodziła się i nie przewiduje przyjęcia oraz wybaczenia. U niego zaś romansik jakby wiądł...Wahadełko  ledwo się poruszało... Co z tego wynika? Nie mam pojęcia.Jak to działa? Tym bardziej. Ale sprawdza sie taka nitkowa wróżba...Nie pierwszy raz. 