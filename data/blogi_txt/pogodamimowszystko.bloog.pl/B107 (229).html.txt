Dzień Zmarłych czy Wszystkich Świętych? Wedle religii katolickiej( rzymskokatolickiej) to dzień wszystkich znanych i nieznanych świętych. Wywodzi się z obrzędu czci oddawanej męczennikom, którzy życie oddali za wiarę. Nie zawsze  był to dzień 1 listopada. Przeniósł je  w X w. papież, podobno ze względów czysto praktycznych, potem dodano owych wszystkich świętych, nie tylko męczenników. Jak i kiedy zrobił się to dzień wspominania i pamięci zmarłych, wszystkich zmarłych? Mówią, że Dniem Zmarłych nazwano ten dzień za PRL-u.Może i dobrze, bo nastał dzień pamięci tych, którzy po tamtej stronie a nie zaginęli w odmętach niepamięci... Tylko, że 2 listopada jest Dniem Zadusznym, właśnie, by wspominać wszystkich zmarłych. Mało kto to czyni, zapaliwszy wymyślny ogień i złożywszy chryzantemy na grobach bliskich  1 listopada. W tej chwili to wygląda tak, że 1 listopada traktuje się jako dzień pamięci o zmarłych, niekoniecznie  za życia świętych i niekoniecznie  tytuł świętego mających. Po prostu - bliskich. Kobitki się stroją w nowe kozaczki i płaszcze, panowie podążają za nimi w starych, a groby zastawia się po krawędzie  coraz większymi, trwalszymi zniczami, które świecą nawet  trzy doby. Groby na te okoliczność są oczyszczone, zadbane i to jest dobre. Święci i męczennicy za wiarę tak naprawdę mało kogo obchodzą. Ważniejsze są spotkania z żywymi i wspomnienie o tych, którzy odeszli. A bywa, że także to, który grób jest ładniejszy i bogatszy. Kwiaciarki pracują pełną para, policjanci marzną na skrzyżowaniach... I w to wszystko wplątuje się jeszcze Halloween, z zupełnie innego świata i innego traktowania śmierci. Wszyscy - dzieci i  dorośli straszą się  nie wiadomo po co, kluby i puby pracują, jak kwiaciarki pełną parą, bo organizują specjalne party, czyli zabawę... Pomieszanie z poplątaniem prawdziwe... To ja idę zakonserwować  nowe kozaczki i odświeżyć starą czapkę...:) 