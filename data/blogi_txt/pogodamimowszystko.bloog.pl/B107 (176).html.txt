Jak to jest z tą równością kobiet? Na emerytury przechodzą pięć lat wcześniej, co było do niedawna uznawane za sukces socjalny, bo przecież kobieta, puch marny, delikatna i słaba, itp. Teraz okazuje się, że pięć lat krócej to pięć lat mniej składek emerytalnych. W efekcie - niższa emeryrtura. A niższa była i tak na starcie, bo kobiety na ogół mają niższe pensje.  Ale z drugiej strony kobiety to sobie niejako odbierają, bo dłużej, niż mężczyźni - dłużej tę emeryturę pobierają. Nikt tego pewnie nie  śmie liczyć, ale odbierają sporo! Ostatnio czytam o tzw.hipotece odwróconej. Za swoje mieszkanie, które zapiszemy bankowi będziemy mogli otrzymywac stałą "rentę", albo pobrać ją raz w całości, albo w jakichś transzach. Szczegółów jest więcej, na moje rozeznanie nawet korzystnych w określonych sytuacjach. Jest jedno ale, które mnie wkurza! Otóż kobiety, jako żyjące dłużej będą mieć inną stopę obliczania tej "renty" - oczywiście niższą. Chodzi o to, by za dużo nie wypłacić. Czytałam o jakimś zdarzeniu za granicą. Rentierka żyła prawie 100 lat, a bank czy adwokat musiał jej cały czas płacić. I chyba nic nie zarobił, bo wypłacił niemal równowartość mieszkania. A więc za takie samo mieszkanie przekazane bankowi facet może dostać o ok.100 zł miesięcznie więcej.  Wychodzi na to, że jesteśmy karane za biologiczną odporność... Tyle, że chociaż wciąż płakać nam wolno.  I dobrze, bo tylko płacz i zgrzytanie zębów zostały... 