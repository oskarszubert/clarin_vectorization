Wiosna wzięła na wstrzymanie.***Mimo to na osiedlowe ławeczki wylegają powoli emeryci.Są stali goście. Spotykają się - jedni tylko przed południem, inni pod wieczór. Mają podkładki, bo od ławek lub betonu ciągnie. Znają się od lat, mieszkają w okolicznych blokach.Jedni się lubią, inni nie.Plotkują.... Mężczyźni i kobiety równo.Wiele o sobie wiedzą. Jak ktoś się nie pokazuje, wystarczy spytać.***Są grupki tylko męski i tylko kobiece. Podział wiekowy mniej się zaznacza.Ach, bo jeszcze są bezrobotni, pomosty i wcześni emeryci. Tak do sześćdziesiątki. Ci trzymają się raczej osobno. Młodzi...***Jeszcze są psiarze. Rzadko przesiadują na ławkach. Pies musi pochodzić. Luzem się już nie puszcza... Jeśli psiarz, częściej psiara siedzi, to znaczy, że  ma suczkę. Bo one, jak u ludzi - "bardziej się jakoś trzymają". Może i racja.***Wiosna jest dla wszystkich nadzieją.Dla nich najbardziej. Jeszcze jedna zaliczona. To może i do końca roku się pociągnie... 