Trzykrotnie miałam niewątpliwą przyjemność słyszeć płomienne, strzeliste  wyznanie miłości.Takie typu - "Kocham cię codziennie bardziej i bardziej, nigdy tego nie czułem, nikt inny nie istnieje, nie liczy się, ba, nie istniał i nie liczył się naprawdę, dzień i noc tylko ty, moje życie zaczyna sie od dziś (od kiedy cię poznałem)...."Nie wątpiłam w żadnym przypadku w prawdziwośc wyznań, w szczerość i w uczucie.*** Z żadnym z tych mężczyzn nie jestem.***Pierwszy - mieszkał w innym mieście, jeszcze z rodzicami, ale po decyzji, że coś z tym trzeba zrobić. Jednak nic swojego nie miał, zaczynał pracę. Nie zdecydował się ani na przyjazd do mnie, ani na mój do niego. Miłość rozeszła się po kościach.Drugi - miał trochę skomplikowaną sytuację. Zamierzał wymienić niekochaną żonę na mnie, ale nie wiedział jak. O ile wiem, jest z nią do dziś. Tego ja rzuciłam, kiedy się w tym zorientowałam, choć zakochanie było  chyba "chemiczne", bo ja go nie podrywałam. Był zdziwiony...Trzeci zaś kochał przez chwilę mnie, ale kochał też nieustająco inne panie. Coraz to inne. Mieszkał w służbowym, bez możliwości zameldowania kogokolwiek. Do dziś nie ma własnego mieszkania.***Miłość czysta, bezgraniczna i bezwarunkowa...To fajne, ale nie w życiu. Każdy z trzech panów (nie, dwaj, bo żonaty nie wchodzil w grę)był skonfudowany moją propozycją wobec tego ot, takich sporadycznych spotkań bez zobowiązań. Ja, naturalnie tylko dla sprawdzenia reakcji to mówiłam.Oni dawali miłość. Motylki i te rzeczy. I uważali, że to tak dużo...Może i dużo.Ale "czysta" to może być sztuka. Miłość i wynikająca z niej chęć przemożna bycia z kochaną osobą wymaga ciut więcej.***Mój mąż powiedział po prostu, że kocha i zrobi wszystko, by ze mną być. Po czym poprosił o maleńki czas, bo został zaskoczony. 