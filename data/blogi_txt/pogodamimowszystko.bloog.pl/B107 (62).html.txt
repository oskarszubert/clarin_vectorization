Tak, tak. Jeszcze niedawno byłam maniakiem telewizji.***A kiedyś, kiedy w tv były tylko dwa (ale to były także aż dwa!) programy, to w  wolne dni ustawialam życie pod program. Musiałam wszystko, ale to wszystko obejrzeć. Podobne mnie maniaczki posiadające psa spotykałam o tej samej porze w parku. Czyli w przerwie między atrakcyjnymi programami. Nieco oddechu miałam podczas transmisji sportowych.A jak zdecydowałam się na obejrzenie filmu na wideo, to i tak myślałam sobie po cichu - a co tam  mówią w wiadomościach? Może coś się wydarzyło, a ja tu jakiś filmik....Bo były to czasy, gdy coraz więcej było relacji na żywo. Miałam poczucie współuczestniczenia...***Pierwszy wstrząs przyszedł, gdy pojawiało się coraz więcej programów, już nie trzy, cztery, ale 20. Nie dało się wszystkiego obejrzeć.....***A drugi, gdy kupiliśmy komputer. Przepadłam zupełnie.***I teraz telewizję traktuję prawidłowo - jako źródło rozrywki, informacji i czasem zabijacza czasu, a właściwie umilania czasu. Bywa, że nie włączam tv pół dnia , aż przyjdzie mój domowy maniak, czyli mąż.On potrafi włączyć nawet wówczas, gdy o 2 w nocy wracamy z imprezy. ***Daleka jestem, oczywiście od ekstremizmu i wyrzucenia telewizora przez balkon. Mało tego, jak stary się zestarzał - kupiliśmy nowy, niezły i drogi sprzęt. Pewnie za jakiś czas pójdziemy znów z duchem czasu....Ale uwolniłam się....Za to popadłam w maniactwo komputerowe.Widac człowiek musi jakieś manie  mieć.... 