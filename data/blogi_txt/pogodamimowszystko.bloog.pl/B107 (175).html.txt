Kiedy oglądałam zdjęcia z tsunami w Indonezji i Tajlandii - widziałam  śmieci złożone z resztek domów, szmaty, połamane rośliny, lodzie, jakieś deski... Kiedy oglądam teraz obrazy zniszczonej Japonii - jest inaczej. Dominującym elementem są pogięte, porysowane a czasem czyściutkie - samochody... Samochody zawieszone na ogrodzeniu lub dachu domu, poskładane w stosik, jak klocki, pływające w wodzie, płonące... Te blaszane puszki, najczęściej srebrne są wszędzie, to one płynęły ulicami zatapianych miast i miasteczek, tarasowały je, jak barykady... Jakże ich wiele na ulicach japońskich! pewnie za jakiś czas wrócą, w miejsce tych, które do oceanu zabrała fala. 