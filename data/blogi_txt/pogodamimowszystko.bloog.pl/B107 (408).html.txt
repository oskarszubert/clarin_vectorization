Tak mi mówi mąż, kiedy ja mu opowiadam, ze spotkałam dawno nie widzianą znajomą i stwierdzam:- Ale się postarzała...***I ma racje.W lustrze widzimy siebie lepiej, niż na przykład na bezlitosnym zdjęciu, zwłaszcza zrobionym z bliska. Bo do lustra dołączamy swojej samopoczucie, pogodzenie się z upływem czasu, samoocenę itp. Przynajmniej ja tak  mam. Co mnie ratuje. zaś obiektyw aparatu nic sobie z tego nie robi.Ale i mnie się zdarza, że dawno nie widziana znajoma lub znajomy nie ukłoni się. Nie dlatego, że nie zabrali okularów do chodzenia. Po prostu, ja także się zmieniam. Rysy się rozpływają, zamazują charakterystyczne cechy a zmarszczki  potrafią zmienić wyraz twarzy.***Smutno mi się zrobiło, kiedy przed chwilą zobaczyłam panią, przystojną(nadal), postawną(ciut pochyliła się) i elegancką(jak zawsze). Nie znam jej, ale mieszka na moim osiedlu, robimy zakupy w tych samych sklepach, stoimy na tym samym przystanku.Pani szła z balkonikiem. czyli - coś jest nie halo. Zawsze chodziła energicznie, wyprostowana, elegancka i zadbana. A tu - balkonik... 