Człek zakochany  widzi świat i przedmiot zakochania przez różowe okulary. I dobrze. Inaczej wad by się za wcześnie dopatrzył. Człowiek zakochany śpiewa i tańczy, ewentualnie wzdycha. Bo czasem się niezbyt dobrze zakocha. Człowiek zakochany nieba by wszystkim przychylal i przychylał...***Okazuje się, że człowiek zakochany może być sfrustrowany. I kopać, strzelać oraz syczeć na wszystkich.Bo serce bije jakoś krzywo, a przedmiot chyba nie słyszy, albo nie chce. Przedmiot jest żonaty, ale to przecież nie jego wina. Przedmiot wie, że ona jednak nie posunie się dalej, niż adoracja.Ona też wie. Może stąd ta złość? I co, i już miłość dla niej nigdy nie będzie piękna? Bo na razie wszyscy szczęśliwi są głupi i beznadziejni (to cytat).Nie jest młoda. Czas ucieka. Traci go bezpowrotnie. W tym wieku to się już takie rzeczy wie.Ale jak tu się odkochać?***Nikt za nią tego nie zrobi. Tak, jak nikt nie cofnie wszystkich złych słów i spojrzeń. Pewnego dnia, jak juz się jednak odkocha - zobaczy wokół siebie pustkę.Ale świat jest duzy... 