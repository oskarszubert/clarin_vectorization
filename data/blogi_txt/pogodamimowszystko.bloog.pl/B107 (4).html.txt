Obejrzałam wczoraj w nocy film K.Magowskiego o Riedlu. Ten, w którym nie chcieli wystąpić członkowie Dżemu.Hm, trochę się nie dziwię...Teza filmu jest taka, że Riedel jak  "chorował", to nikt mu nie pomógł. Zaś zespół wycisnął go, jak gąbkę i odrzucił, gdy się nie nadawał. No, nie wiem.Matka Riedla sama mówiła, że on się do żadnej pracy nie nadawał od małego.Ożenił się z Golą, bo była w ciąży. Inaczej pewnie jeszcze długo tylko by "chodzili".Był ok.40 razy na odwyku i uciekał, by znów grzać. A w ogóle - co to za zarzut?Miał rodzinę, podobno strasznie go kochającą....Najpierw wszyscy (znajomi, rodzina, byli członkowie Dżemu) podkreślali jego poczucie wolności, że to jego fantastyczna cecha - a potem - ten zarzut, że nikt nie pomógł. Coś tu zgrzyta!Wolny ptak fruwa gdzie i jak chce....Riedel to typ autodestrukcyjnej natury. Takie się rodzą. Wymieniać można długo. Wysocki. Dymny. Gainsburg. Hendrix. Joplin. Silne, a zarazem o słabiutkiej psychice, niezdolnej nawet do  robienia tego, co najbardziej pragną. Riedel nie wyszedł na scenę, jeśli nie wziął. I nie popił. To osoby obdarowane talentem ogromnym.O innych ślad zaginął wraz z ich marną śmiercią.I jak słucham Riedla, to tak żal, że taki głos, takie naturalne umiejętności natura umieściła w takim ....instrumencie. Przecież gdyby wziął trochę lekcji  - to dopiero by brzmiał! A tak, do końca pozostał naturszczykiem, "żywcem".I stał tak na scenie, spocony, chwiejący się, półprzytomny....A teksty były tak nieprzystające do życie, jakie wiódł, że tylko dzieciaki mogły w nie wierzyć.Wierzyły okrutnie! 