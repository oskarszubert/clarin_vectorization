Ostatni raz dałam się nabrać na te wszystkie extra virgin z pierwszego tłoczenia!Kupowałam coraz mniejsze butelki, bo  na dwoje nie zużywa się zbyt duzo oleju do sałatek. Przepłacałam, bo im mniejsze opakowanie, tym droższe. Ale co tam zdrowie, serce i mózg ważniejsze! W kuchni mam chlodno, bo prawie nie włączam kaloryfera, szafka z dala od  kuchenki....I znów poczułam ten nienawistny zapach zjełczałego tłuszczu. Sałatka niedzielna smakowała, jak z towotem, a przynajmniej tak pachniała. Ale trochę mnie glowa bolała, bo takie niże okrutne...Nie byłam pewna swych zmysłów.Więc dziś podsmażyłam na tym extra virginie skrzydełka na kolacje. I teraz w domu czuję się, jak w starym warsztacie. Pół butelki cudu kulinarnego wylądowało w koszu.Od dziś koniec z dziewiczymi olejami. Tylko kujawski albo inny rzepakowy, ewentualnie słonecznikowy. Wysokoprzetworzony, porządnie oczyszczony i zakonserwowany. Z najniższej półki marketu.I smacznego! 