Gdyby takiej osobie powiedzieć, że nie ma problemów z ciałem ale z duchem i może powinna zasięgnąć rady psychologa - obraziłaby się śmiertelnie. Przecież ona  tylko jest inna, niż wszyscy... Wśród nas zawsze znajdą się osoby (fakt, więcej chyba kobiet), które mają nadzwyczajne cechy organizmu, czasem osobowości. Czasem występuje wersja, że im przydarza się zawsze ciekawsza przygoda, mroczniejsze sny i groźniejsze schorzenie, z którego jednak zwykle wychodzi cudem uzdrowiona. Są to osoby, które: -kawa zwala z nóg, czyli natychmiast usypia, - znieczulenie u dentysty nie działa oraz zawsze boli ząb obok, a nie ten popsuty, - lakier nie trzyma się paznokci z powodu unikatowej budowy płytki, - podkład zmienia barwę, - farba spływa z włosów bez śladu koloru, - perfumy zmieniają zapach, - każda dieta wywołuje efekt jo-jo albo wręcz natychmiastowe tycie, - psują się zegarki i szybciej rozładowują telefony, - ma uczulenie na ...(wpisać dowolnie) ale odczynniki są zbyt słabe i nie wykrywają. Itepe, itede, lista może być długa. Ja wiem, każdy organizm jest w jakimś stopniu unikatowy i pewne cechy wyżej wspomniane naprawdę się zdarzają. Jeśli jednak  wystąpią trzy- cztery razem - zapala się mi światełko.I pojawia  pytanie - czy nie są to symptomy  kompleksów lub niewłaściwej samooceny. Takie kompulsywne dodawanie sobie nadzwyczajnych cech bywa dla otoczenia uciążliwe. Bo takim osobom ich przybywa wraz z poznawaniem otoczenia. One zawsze ze wszystkim są krok do przodu, zawsze lepiej wiedzą, zawsze ich objawy są  bardziej ...spektakularne. Czyli: "To jest nic, u mnie..."  Co z taka osobą robić? Pierwszy raz wysłuchać, ale każdą następną gawędę ucinać w zarodku. Bo naprawdę, dentysta jest w stanie uśpić każdego pacjenta. 