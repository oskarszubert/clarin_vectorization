Znam ich od wielu lat. Dziś mijałam ich w pędzie. Bo ja jeszczę pędzę. Ją znam lepiej, choć nie pamiętam nazwiska. Pracowałysmy kiedyś razem, krótko i w innym dziale. Od dawna jest na emeryturze. Jego znam, jako jej męża. Zawsze się sobie kłaniamy.On był wysokim, przystojnym mężczyzną. Został już tylko wysoki (choć nieco latami skrzywiony) i mężczyzna. Ona nigdy pięknością nie była, a z wiekiem (co się niekiedy zdarza) nie poprawiło się. Przerzedziły się włosy i zęby, zaś okulary to już nie denka od słoików, ale butelek po szampanie.Nie wiem, czy mają dzieci, bo zawsze widziałam i nadal widzę ich razem i tylko we dwoje. Na spacerze w miejskim parku, na zakupach i pikniku osiedlowym. Kiedyś chodzili trzymając za ręce, dziś pod rękę. Było już tak, że to on sie jej trzymał, bo pierwszy podupadł. Teraz ona chodzi gorzej i trzyma się jego ramienia.Zawsze ze sobą rozmawiają. Nieśpiesznie, ale widać, że to rozmowa a nie wymiana zdań informacyjnych. Odkłaniają się z uśmiechem. Oboje.****I przypomniał mi się wiersz:Był sobie dziad i baba,Bardzo starzy oboje,Ona kaszląca i słaba,On skurczony we dwoje.Mieli chatkę maleńką,Taką starą, jak oni,Jedno miała okienkoI jeden był wchód do niej.Żyli bardzo szczęśliwie,I spokojnie, jak w niebie,Czemu ja się nie dziwię,Bo przywykli do siebie.Tylko smutno im było,Że umierać musieli,Że się kiedyś mogiłąDługie życie rozdzieli.I modlili się szczerze,Aby Bożym rozkazem,Kiedy śmierć ich zabierze,Zabrała dwoje razem.(...) Tu następuje opis zmagań z Biała Panią, która musiała w końcu wejść kominem i zabrać oboje razem. tak, jak chcieli. 