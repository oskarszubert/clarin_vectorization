A myślałam, że jestem silna, i choć może nie zawsze dam radę, byle co mnie nie złamie. Jakże sama siebie zawiodłam!   Zamiast słuchać szelestu traw, muzyki drzew i śpiewu dni codziennych wsłuchuję się we własne ciało i pilnie notuję każdy nowy dźwięk, by potem rozważać, co znaczy.   Zdecydowana i twarda, gdy radzę innym, mówiąc o sobie dzisiejszej ledwo głos utrzymuję na wodzy, by nie runęła krucha tama jakiegoś żalu, bezsilności, złości... 