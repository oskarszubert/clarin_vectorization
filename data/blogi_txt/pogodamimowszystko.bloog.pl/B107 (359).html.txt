Kiedy dawno, dawno temu byłam molem książkowym, nie zwracałam na to uwagi. Mało tego, hołdowałam zwyczajowi wybierania bardzo zaczytanych egzemplarzy, bo zużycie oznaczało powodzenie książki.Dziś nadal czytam, choć już nie tak namiętnie. Są inne sposoby poznawania świata i rządzących nim emocji.Znacznie rzadziej korzystam z biblioteki. Właściwie, tylko wtedy, gdy potrzebuje książki o charakterze naukowym, naukowo- popularnym.Beletrystyki nie wypożyczam prawie nigdy. A jeśli, to biorę te w dobrym stanie, nowe.Czytam książki, które kupuje lub pożyczam od znajomych.Dlaczego?Brzydzę się. Kiedy wezmę taki wyszurgany tom, z postrzępionymi rogami, ciemny, czasem czarny na krawędziach stron.... Brr... Od razu wyobrażam sobie kto i w jakich warunkach tę książkę przede mną miał.Dezynfekuje się słuchawki publicznych telefonów. Zakazuje się fryzjerom używania pędzli i szczotek do omiatania szyi i twarzy strzyżonego.Chleb w marketach musi być opakowany.A książki? Czy je się dezynfekuje? Nie słyszałam.Możliwe, że papier ma zdolności dezynfekujące...Ale chyba nie. Kiedyś zaniosłam książkę chorej na zakaźną chorobę koleżance. I książeczka zasiliła szpitalną bibliotekę tego oddziału.***Nic na to uczucie obrzydzenia nie poradzę. 