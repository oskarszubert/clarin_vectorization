Obejrzałam wczoraj nareszcie na Planete film "Jak zginął Theo Van Gogh". Rzecz o zabójstwie na holenderskim reżyserze wykonanej w umie walki z niewiernymi. Zamordował z zimna krwą przybysz z innego świata, ze świata islamu w najgorszym wydaniu. Film pokazuje drogę zabójcy, narastanie jego ksenofobii i obsesji religijnej.Ale mnie poruszyło coś innego.Jakiś czas temu, przy okazji kolejnej rundy walki  chrześcijaństwa z islamem w Europie mówiono sporo o  jednej z deputowanych czy posłanek do holenderskiego parlamentu. Nie dość, ze kobieta, to uciekinierka z Afryki, konkretnie z Somalii. Ayaan Hirsi Ali uciekła przed straszliwymi zasadami islamu, oraz okaleczeniem, którego nie uniknęła jednak. Jest "obrzezana", czyli trwale okaleczona w miejscach intymnych. Była bardzo aktywna i brała udział w jednym z filmów Van Gogha.  "Submission" (Poddanie) przedstawiał praktykę przymusowego obrzezania kobiet w społeczeństwach islamskich. Po ukazaniu się filmu zarówno van Gogh, jak i Ayaan Hirsi Ali, spotkali się z groźbami śmierci, ze strony fundamentalistów muzułmańskich.W parę dni po emisji filmu został brutalnie zamordowany.Po jego śmierci  politycy holenderscy unikali pokazywania się z Ayaan, wspólnego występowania w różnych audycjach telewizyjnych, podejmowania wspólnych działań. Sąsiedzi dali jej do zrozumienia, że  jest dla nich niebezpieczna, że zakłóca ich poczucie bezpieczeństwa.Kobieta wyjechała do USA, do pracy naukowej, w majestacie prawa, bo zwróciła mandat i została uroczyście pożegnana. Były kwiaty, przyjęcie i uściski.Ulga... 