Znów ją spotkałam. Nie wiem, jak się nazywa, ale mieszka w pobliżu, bo widuje ja w okolicznych sklepach. I od jakiegoś czasu zachowuje się inaczej....****Niektórym z nas tak się robi w okresie menopauzy, że nie całkiem nad emocjami panujemy. Coś, jakby w czasie dojrzewania. Tyle, że trochę się inaczej wyraża.Mówi się nieraz złośliwie, a może ze strachu :"ześwirowała".Trzeba powiedzieć, że niektórym paniom ten stan chwiejności emocjonalnej przechodzi, a niektóre (na szczęście, bardzo niektóre) pozostają w takim trochę "ulotnym" stanie... Zdecydowana większość z nas przechodzi w stan spoczynku zupełnie bez takich sensacji. ***Ta kobieta jest w stanie "ulotnym", co wyraża się gadatliwością i nieustanną chęcią rozmawiania. Podchodzi znienacka do kogoś i zagaduje:- Jakie to wszystko drogie...- A w innych sklepach o calutką złotówkę droższe....- I na co to komu...Czasem, w ciepłe dni "ulotne" znajdą rozmówczynie w parku osiedlowym. Są w stanie opowiedzieć wszystko o sobie i  swojej menopauzie. Ze szczegółami fizjologicznymi. Popadają w euforię, by za chwilę przygasnąć, jak świeczka, która się dopala.Fakt, że kobieta w wieku 50 i kilku lat jest zazwyczaj trochę samotna. Dzieci mają własne dzieci i problemy, mąż, jeśli jest - z nudów, po tylu latach małżeństwa niewiele konwersuje i żyje w swoim świecie. Zreszta, co tu gadać? Wszystko o sobie wiedzą, a w życiu codziennym rozumieją się bez słów.Więc szuka się potwierdzenia człowieczeństwa gdzie indziej. Gdziekolwiek. 