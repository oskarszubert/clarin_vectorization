Obserwuje o d jakiegoś czasu taki nowy "trynd" pedagogiczny. Organizuje się wśród najmłodszych (przedszkolaki,  maluchy w klubach osiedlowych i domach kultury) KONKURS. Tak się nazywa - KONKURS. Wszystko jedno czego  - piosenek o moim mieście, obrazków "Moje zwierzę" czy jakichś podskoków. Dzieci się pzrygotowują. Występują, prezentują, strasznie przejęte. Wychowawcy i matki gryzą pazury, w przerwach  robią fotki. A na koniec miła pani ogłasza, że wszyscy byli świetni i wszyscy wygrali. I dostają jakieś dyplomy oraz obowiązkowo "słodki poczęstunek". Czasem też nagrody. Wszyscy i wszystkie jednakowe. Wszystkich nazywa się ...laureatami. Nie mogę tego pojąć. Przecież udział w rywalizacji, nawet na obrazki swojego kotka to trening dla małego człowieka, to swoista szczepionka przed stresem dorosłego życia. To nauka, ze czasem się przegrywa, ale czasem wygrywa i to zależy ode mnie. bo muszę się postarać. I, ze przegrana nie jest klęską totalną.  Po paru takich numerach dzieci przestają rozumieć pojęcia - współzawodnictwo, konkurs, nagroda oraz - bycie najlepszym. Każdy chce być najlepszym. A tu klops! Mądralińskie panie myślą, że dzieci są głupie, tylko płakać potrafią i nie cieszy je sukces. Zamiast wychowywać, łamią dzieciom charaktery od małego. 