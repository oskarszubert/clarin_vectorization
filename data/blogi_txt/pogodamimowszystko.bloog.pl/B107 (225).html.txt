Macierzyństwo to wielka siła. I przez to matki nie zawsze potrafią zachować zdrowy  rozsądek oraz przytomność umysłu. Na tym polu poległa ostatnio Jolanta kwaśniewska. Obejrzałam - nie do końca - jej nowey program. Nazywa się "Matki i córki czyli rodzinny galimatias". temperatury  i smaku bylo tyle, co w bawarce dla karmiących matek. Ale nie o to chodzi. Jolanta Kwaśniewska wypracowała sobie przez lata styl prowadzenia programów. nie zważała na żarty ze sposobu jedzenia bezy ani pakowania swetrów do walizki(rękawy koniecznie przełożyć bibułką). Z największymi zakapiorami show biznesu rozmawiała, jak dama i zakapiory musiały się dostosować. Jako już chyba jedna z ostatnich uczyła, ze savoir-vivre to nie wymysł wyższych sfer, lecz sposób komunikacji, że maniery się przydają. I że w sposób taktowny, bez sensacji można rozmawiać na każdy temat - od bezy po operacje plastyczne i  choroby kobiece oraz wizyty u ginekologa. Tymczasem córka Ola wycierała się po bankietach ku czci otwarcia lub zamknięcia flakonu perfum albo sposobu zwijania sushi. Jej trzydziestoletnie już chyba życie  nie zaznaczyło się żadnym osiągnięciem. Nawet, to  że się urodziła nie jest przecież jej zasługą. A studia kończy dziś każdy, kto tego chce. I oto mama przygotowuje program pod córkę. Tworzy z nią mdły i niewiarygodny tandem. Tylko chyba po to, by telewizja córce kasę wypłacała a nie rodzice. I by pod występami w tabloidach można było pisać: Aleksandra Kwaśniewska, dziennikarka (słowo daję, już widziałam!). Dlaczego nie obejrzałam programu inauguracyjnego do końca? Było (przynajmniej w tej części) o związkach młodszych kobiet z dużo starszymi mężczyznami. I Ola w pewnym momencie mówi: Też jestem ciekawa motywów, bo ja właściwie też... Tu spojrzała na rozanieloną matkę (a może tylko z dobrą miną do złej gry) i zamilkła. Zrobiło się na moment cicho. I ciut żenująco. Żal mi dawnych programów Jolanty Kwaśniewskiej, gdzie zawsze było spokojnie, taktownie, bez zadęcia i blichtru. Żal mi tego, co sobie przez lata wypracowała, a teraz leniwa córka jej wydziera. A wkurza to, ze za kilka lat  przywykniemy do obecności Oli K. na łamach i ekranach, do jej opinii w każdej sprawie i będzie osobą opiniotwórczą, autorytetem nie do podważenia. Mimo, że nadal najważniejszym wydarzeniem jej życia będą jej własne narodziny. 