Ostatnio robiono mi sporo zdjęć, sama też porządkowałam zbiory w poszukiwaniu fotek, ktore były mi potrzebne.No, i masz babo!Zobaczyłam!Chomiki, te przeklęte a nieuniknione chomiki mam!Widać na niemal każdym zdjęciu z tego roku. Na nic wyciąganie szyi i wysuwanie podbródka do przodu. Wychodzi się nieźle, ale...w towarzystwie chomików.***Chomiki, czyli opadające policzki znacznie więcej szkody robią, a niekiedy bardzo zmieniają twarze pociągłe i trójkątne. Robia się szerokie i jakieś płaskie. Moja okrągła i o dość grubej podściółce tłuszczowej opierała się i tak długo. Co wcale nie jest pociechą, jak patrzę na fotki.Bo co widzę?Ano, tam, gdzie do niedawna na krągłe wypukłości kładłam korygujący i niezwykłe odmładzający róż, czyli górne części policzków - teraz pojawił się cień oraz wyraźne wklęśnięcie. Policzki zaś poszły w dół ciągnąc za sobą kąciki ust i formując (na razie krótkie) fałdy idące w dół. To one pogłębiając się i maszerując ku coraz wyraźniejszej granicy między brodą a policzkami idącej od dołu podzielą tę część twarzy na trzy części. Broda zostanie wyraźnie oddzielona. Chomiki pogłębiają też bruzdy nosowo-wargowe. Chomiki bardzo postarzają twarz, nadają jej smutny wyraz, zmieniają rysy.***I co z nimi robić?Pomaga dobry humor i lifting(albo rózne ostrzykiwania) ze zdecydowaną przewagą liftingu. Jak widzę panią(pana też) o szczupłej twarzy, w pełnej czterdziestce, a zwłaszcza dalej, a bez chomików - znaczy po zabiegu. 