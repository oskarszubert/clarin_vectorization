Wróciłam z dalekich podróży, a tu tzw. bezet.No, może pan Kaczyński ponownie się odmienił, a właściwie wrócił do stanu pierwotnego. Ale 43 %  rodaków omamił.Mam nadzieję, ze ostatni raz.Upały okrutne i wcale nie czuję się zaaklimatyzowana. Zwłaszcza, jak trzeba stanąć przy kuchni... Skończyło się dobre. Wentylator znów powołany do służby, chociaż powietrze miele. Mam hiszpański, bardzo wydajny wachlarz, ale rączka nie chce machać...Kwiaty na balkonie mdleją i czekają wieczora. Trawa już nie. Wyschła.Za to pranie jest boskie. Schnie momentalnie, co się przydaje, bo trzeba prać często.Dziś obejrzałam odnowionych cyfrowo "Krzyżaków" i choć niemal wszystkie sceny pamiętałam - nadal trwam w zachwycie. To dobry nadal film. I tylu aktorów, z którymi dorastałam w telewizyjnym teatrze poniedziałkowym (kto pamięta, co to było?), a dziś już nieżyjących. I ten drętwy, jak kij od mopa a taki śliczny Kalenik. I eteryczna Danuśka. I demoniczny Ulryk von Jasiukiewicz...Piękne czasy mi ten film przypomniał. 