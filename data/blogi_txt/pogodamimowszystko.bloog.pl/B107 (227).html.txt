Jesień...  Kojarzy nam się się sentymentalnie, lirycznie, przypominając przemijanie... Kiedy byłam młoda - lubiłam jesień ogromnie. Miałam do niej stosunek liryczny oraz estetyczny. Lubiłam spacery po parku, który przestawał być skłębioną, zieloną ścianą. Teraz wyłaniały się kolory, struktury, piętra... Jeśli rozmyślałam, to o mających wkrótce nadejść świętach, prezentach, sylwestrowych szaleństwach. Kompletnie nie kojarzyłam jesieni z tzw. jesienią życia. Dziś jestem w tej jesieni.  Nadal jednak lubię te porę roku. I nadal mam stosunek liryczny bardziej, niż melancholijny. Co było do osiągnięcia - osiągnęłam, co do zdobycia - zdobyłam, co do zobaczenia - prawie zobaczyłam. Jest co wspominać... Tak, wiem, dni coraz krótsze, wieczory coraz dłuższe i ciemniejsze, dżdżem i wiatrem przyprawione. Ale od kiedy nie mamy psa, aura jesienna nie doskwiera tak bardzo. Siedzi się dłużej w ciepłym domu, liczy liście przylepione do szyb, popija gorącą kawę z kardamonem i leniwie przewraca strony książek lub ...komputera. Jest dobrze. 