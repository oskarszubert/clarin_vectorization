Ale żeby taka?Czytam kolejne zeszyty zapisków z przeszłości przed ich ostaecznym unicestwieniem. Oczywiście, pełno tam dziewczyńskich i dla mnie samej nudnych rozważań i wątpliwości wieku dojrzewania(szkoła średnia). Zaskakuje mnie coś innego.Oto ślad bliskiej znajomości z niejakim Z.Spotkania. Telefony. Listy z wakacji. Wyjścia do kina i na tańce... Rozstania i powroty...Za licho nie pamiętam owego Z. Nic. Czarna dziura. Nawet brzmienie imienia, nazwiska, kierunek studiów na nic  - pamięć zatrzasnięta. A nie wynika z zapisków, by to był jakis dramat. Wtedy tłumaczeniem jest zjawisko wyparcia.Czytam o jakichś zdazreniach, konfliktach z koleżankami, nauczycielami, niepowodzeniach na egzaminach, starciach z właścicielkami kwater, w ktorych mieszkałam i współlokatorkami w DS. Większości faktów zupełnie nie pamiętam. Niektóre notatki otwierają puszkę niepamięci, inne nie.Zupełnie inaczej teraz widzą pewną znajomość. I jej zakończenie. Wtedy nie widziałam pewnych rzeczy, zachowań i swoich reakcji, ktore musiały , może nie boleć, ale na pewno szczypać... Może dlatego pan nie chce ze mną teraz rozmawiać. Może wciąż szczypie.***Zapiski czytam i kolejno unicestwiam.Czasu i tak nie da się zawrócić, słów, które kiedyś wyleciały nieopatrznie także. 