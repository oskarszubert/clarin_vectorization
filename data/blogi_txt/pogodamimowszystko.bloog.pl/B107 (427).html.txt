To tak przy okazji kończącej się piłkarskiej fiesty... W licznych reklamach, zwłaszcza przed każdym meczem na ekran wskakują mi znaczki różnych firm a potem triumfujący głos oznajmia, że to "oficjalni sponsorzy Euro". Słownikowo "oficjalny" ma dwa znaczenia. Nie bierzemy raczej pod uwagę drugiego - czyli "wymuszony, nienaturalny, sztywny"  Tu chodzi o pierwsze znaczenie, czyli  "ogłoszony, odbywający się urzędowo, zgodny z  ustalonymi formami i zatwierdzonymi urzędowo zasadami; także:  reprezentujący urząd". I wszystko gra, tylko skoro są sponsorzy "oficjalni" i jest to wyraźnie zaznaczone, to można domniemywać, że są też "nieoficjalni".... Przecież w tym wypadku sponsor to sponsor, wiadomo - dał kasę na jakiś cel, wliczając w to swoją reklamę. Chyba, że są sponsorzy, którzy nie chcą się ujawniać, co nie przeszkadza im być oficjalnymi, czyli przekazaniem kasy zgodnie z zatwierdzonymi urzędowo zasadami. Ot, taka niespodzianka językowa...:) 