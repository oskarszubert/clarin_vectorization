Gdzieś przeczytałam tak postawione pytanie.Nie wiem, jak się potoczyła ewentualna rozmowa, bo temat zniknął w oceanie internetu.Ale sama o tym myślę w kontekście choćby Naszej Klasy i nawiązanych po latach kontaktów z klasa czy rokiem na studiach.Okazuje się, ze kontakt podjęły i utrzymują nie te osoby, z którymi się wtedy przyjaźniłam, które tworzyły " naszą paczkę". Podobnie zresztą było na obu zjazdach, na których byłam. Moje przyjaciółki klasowe były odległe, jak mgławice na nocnym niebie. Nie miały mi nic do powiedzenia. I tematów nie szukały. za to nagadałam się z tymi, którzy wówczas byli w innych kręgach koleżeńskich.Cóż, po trzydziestu paru latach niewidzenia się staliśmy się obcymi osobami. szczególnie dotyczy to szkoły, kiedy wchodziliśmy dopiero w dorosłość, kiedy kształtował się charakter, stosunek do świata i ludzi. To nam się wydaje, że się nie zmieniliśmy. Wszystko się mogło zmienić.Teraz kontaktuję się z kilkoma zaledwie osobami. Ale to jak od nowa nawiązana znajomość przecież...Okazuje się bowiem, że i wspomnienia z tamtych lat są tak różne... 