Dulszczyzna to określenie drobnomieszczańskiej  mentalności, postawa życiowa polegająca na tworzeniu pozorów  przyzwoitości, braku zrozumienia dla potrzeb intelektualnych,  bezwzględności w egzekwowaniu własnych zasad. Uosobieniem takiego modelu  życia jest bohaterka dramatu Moralność pani Dulskiej Gabrieli Zapolskiej. Tyle definicja... Kiedyś dramat był lekturą podstawową w szkole średniej, dziś pewnie nie. A szkoda...  Bo jedno w postawie pani Dulskiej wobec otaczającego świata jednak mi się podoba. To twierdzenie, że brudy należy prać we własnym domu. Pasuje jak ulał do obecnej sytuacji, czyli burzliwego rozpoczęcia naszej prezydencji w UE. Niestety, niektórzy wyprali je publicznie, wobec całego świata. I uważają się za bohaterów, a są po prostu zdrajcami. Gdyby podobnie zachowali się w grupie koleżeńskiej,  w małej, zamkniętej społeczności byliby z niej wyrzuceni. Dziwne, że przetrwaliśmy burze dziejowe, jako naród...Zawsze szukamy rozwiązań własnych problemów u innych, chętniej walczymy za "wolność waszą", niż za naszą, rzadko mówimy jednym głosem wobec obcych... 