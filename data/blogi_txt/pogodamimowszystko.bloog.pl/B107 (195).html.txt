Całe popołudnie poświęciłam sprzątaniu kuchni. No, w każdym miejscu nie byłam, to zajęłoby cały dzień. Ale kilka miejsc odkurzyłam, umyłam... Pojemniki, pojemniczki, słoiczki z przyprawami, różne sprzęty kuchenne...  I przypomniało mi się, jak byłam  na jakimś pokazie super naczyń u koleżanki akwizytorki. Nie chciałam jej  peszyć, ale od czasu do czasu musiałam odmówić zachwytu nad naczynkiem, specjalnie i zmyślnie wyprofilowanym, dzięki czemu pokryweczka szczelnie pasuje, odwrócona może służyć za podstawkę, ma uszko do łatwego otwierania i w dodatku wchodzi jedna w drugą dla oszczędności miejsca, a kolejny profil nie pozwala się przewrócić....A jeszcze  kształtka, która mąkę z wodą rozbija na aksamitną zaprawkę... Wszystkie te profile to miliony kantów, rowków i zakrętasów, które po jakimś czasie użytkowania ciężko domyć. Dlatego staram się kupować naczynia i garnki maksymalnie gładkie. Na ile się da, bo czasem jest trudno. To dziś wyrzuciłam  kilka takich profilowanych miseczek i pojemniczków. 