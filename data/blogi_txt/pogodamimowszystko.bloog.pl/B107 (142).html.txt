Lubię rozwiązywać krzyżówki. Szczegółnie typu jolka, czyli tam, gdzie sama muszę nie tylko odgadnąc hasło, ale jeszcze znaleźć dla niego miejsce w diagramie. Jak jeszcze to krzyżówka "z przymrużeniem oka" - moje szczęście nie ma granic. Od lat rozwiązuję(z różnym skutkiem) takie krzyżówki z Dużego Formatu GW. Teraz Gazeta dodaje mi co wtorek  zeszycik z panoramicznymi. Łatwizna, niegodna mnie, ale jest też parę trudniejszych.Nigdy nie zapomnę wzroku pewnego pana, przed wielu laty to było, który na wiadomość o krzyżówkach spojrzał na mnie litościwie i dodał, że tylko ludzi małego intelektu, czy jakoś tak - pasjonuje rozwiązywanie takich zadań. Chodziło mu też o to, że rozwiązanie jest kompensacją innego, nieosiągalnego dla takiego krzyżówkomaniakalnego kretyna sukcesu.Pan oberwał kapciem, czym pogrążyłam się w jego oczach dokumentnie, bowiem  zdarzenie miało miejsce na spotkaniu u znajomych, w domowych pieleszach tychże.Nie przejęłam się opinią. I dobrze. Intelektualista skończył źle jako intelektualista, obsadzony dziećmi niekoniecznie chcianymi i nie jednej matki.A ja nadal lubię krzyżówki i wyszło na moje, ze to znakomite ćwiczenie gnuśnego z natury umysłu. Daltego staram się nie guglować,  próbuję przypomnieć sobie różne nazwy geograficzne, imiona i nazwiska bogów, kompozytorów, nazwy ptaszków i motywów zdobniczych....I dzięki temu mam szansę, że pewien pan, z Niemiec,  przyjdzie do mnie później. Najpierw odwiedzi innych, jeszcze bardziej gnuśnych. 