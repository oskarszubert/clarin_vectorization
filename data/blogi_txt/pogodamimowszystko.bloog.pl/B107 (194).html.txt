Mam swoje lata. Nie tyle jednak, by nie być wciąż ciekawą nowości i by z nich nie korzystać. Jak kupuję aparat fotograficzny, telewizor, kuchenkę mikrofalową - to najnowszy typ. Bo trzeba iść z postępem i osiągnięciami. Zaczyna mnie jednak na dobre wkurzać pewne zjawisko. Może dlatego, że coraz częściej mnie dotyka. Otóż - obsługa każdego nowego sprzętu to powoli nowy fakultet w wykształceniu. Trzeba się nauczyć, instrukcje przestudiować, a czasem dopytać bieglejszych w elektronice, bo instrukcje zakładają pewien stan wiedzy użytkownika. No, i wtedy się zaczyna! Młodzi sprzedawcy wyjmują mi aparat komórkowy z ręki i zaczynają szukać... Po chwili stwierdzają, że istotnie ta funkcja nie działa. Jakbym im wcześniej tego nie opisała... Jeszcze bardziej  wkurza mnie rada, bym poprosiła kogoś w domu, na przykład wnuczka. kiedyś z zimna krwią odparłam, że wnuczek mi zmarł przy narodzinach...Ale się działo! Kolo zgłupial, poczerwieniał i zamilkł... Kiedyś poprosiłam, by mi po kolei wytłumaczył a ja sobie zapiszę ową "ścieżkę dostępu". Odrzekł, ze to się robi tak...I myk, myk po klawiaturze... Umiem się posługiwać komputerem, pracuje na nim, umiem i innymi elektronicznymi gadżetami. Wiem, jak działa komp, telefon, mp4 i pendrive. Czy to tak trudno zrozumieć, że nie wiem tylko paru nowych rzeczy? Bo ich w poprzednim aparacie nie było? 