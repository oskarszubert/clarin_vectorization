Dziś ostatni dzień lata.Jutro juz jesień.Przełomy pór roku mają różne smaki, zapachy, kolory.Jesień dla mnie jest rdzawoczerwona, jak  owoce dzikiej róży, pachnie jabłkami i śliwkami, smakuje  czerwona papryką.Ale jesień to też skojarzenie z jesienią życia.Przecież teraz  czupurne, zielone dzrewa zrzucaja pod nogi martwe liście i już próżno szukać pod nimi schronienia przed słońcem lub deszczem. Kwiaty przekwitają , a te domowe też należy do zimowego snu przygotowywać.I choć po jesieni  przyjdzie zima, a potem znów maj zapuka do okna - jakiś odcinek życia przeminie bezpowrotnie. Nie odrodzi się, nie zakwitnie, pączków nie wytworzy.Może dlatego jesień jest trochę zamyślona, sentymentalna i senna... Cieszy się z owoców przyniesionych przez lato, ale wie, że śliwki zwiędną, nasturcje przekwitną i za rok będą zupełnie inne kwiaty, choc takie same.Jesień....Mimo wszystko lubię tęspokojna porę roku. Bez nadmiaru świąt i zdarzeń. Tak, jesień kojarzy mi się ze spokojem.************ 