Rozpakowując się po powrocie do domu wyjęłam m.in. tzw. czajnik bezprzewodowy. Piszę tzw., bo to zwykle garnek z dziobkiem i grzałką w dnie. Oto dokonała się zmiana. Po raz pierwszy wyjechałam z domu bez...grzałki!Poczciwa grzałka i metalowy kubek (najlepiej emaliowany z uchem) to żelazny zestaw każdego, kto jeżdził na szkolenia, narady, konferencje, studia, wycieczki.... Kawusia była na życzenie, bo były to czasy, gdy po południu w hotelu  innego sposobu raczej nie było. Znałam specjalistów, którzy gotowali grzałka jajka (trzeba było widelcem trzymać je z dala od elementu grzejnego), ekstremiści próbowali grzac mleko....Grzałki były najpierw wielkie, taki kłębek zwiniętej, metalowej rurki, oprawka i kabel. Z czasem miniaturyzowały się, aż doszły do rozmiarów "na jedną szklankę". Tyle, że kubki ceramiczne i szklanki nie lubiły grzałek a lubiły pękać. Stąd ten metalowy kubek.Ileż tych grzałek przerobiłam.... Kilkanaście. Ze względu na wędrowny tryb życia i umiłowanie kawy miałam zawsze ten sprzęt.A w tym roku kupiłam czajnki(niech tak zostanie). One też były na początku wielkie, ciężkie, nieporęczne. Dziś mozna kupić taki na 2 l kawy ale i na 0.5 l. I tak mam. Zajmuje tyle samo miejsca, co  niebieski kubek, waży chyba mniej, niż grzałka. Wygoda - nieporównywalna.A grzałka? Chyba do jakiegoś muzeum techniki trzeba oddać.... 