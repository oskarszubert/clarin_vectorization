Z okazji wiosny i zmiany dekoracji robię tu i tam porządki. Na przykład schowałam grube szale i czapki, przedtem starannie je uprawszy, bo mole lubią ludzki brud.***No, i weszłam w buty!***Ale pogrom!Bo to jest tak. Noszę buty, noszę, odkładam na zimę. Na wiosnę kupuję jakieś nowe, bo moda, bo organizm potrzebuje.... A tamte zostają. Nie wyrzucam, bo przecież są "dobre", nie znoszone, ale też już nie takie świeże, czasem ciut niemodne, coś urwane, co można by przyszyć, jakieś otarcie na czubku...Po dwóch sezonach są już prawie zupełnie sprzed sezonu, poszarzałe z żalu.Niedonoszone.I zero szans.***Wyrzuciłam wczoraj kilka par.***Przejrzawszy zaś obuwie typowo letnie także wydałam wyrok na niektóre klapki i sandałki. Po wakacjach, bo ... trochę donoszę. 