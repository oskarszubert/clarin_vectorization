Taki trend ostatnio w reklamowym biznesie - cudzoziemskość. W mowie i wyglądzie. Napój reklamują zdyszani  aktorzy, których wygląd wskazuje wyraźnie na pochodzenie mieszane. Ale przynajmniej mówią czystą polszczyzną, bo to Polacy z urodzenia. Wkurza mnie natomiast cała seria reklam z wiecznie uśmiechniętym Bilguunem Ariunbaatarem, podobno dziennikarzem z Mongolii. Nie chce mi się tego sprawdzać, czy to faktycznie dziennikarz. To raczej celebryta, obecny w życiu towarzyskim "warszawki", co na forach i w programach  plotkarskich można zobaczyć. Osobnik ten, o - przepraszam- niezbyt rozgarniętym uśmiechu występuje już to, jako przedstawiciel swojego narodu(aczkolwiek nie do końca sprecyzowanego), już jako Eskimos, czyli Innuita. Ostatnio dobrano kalkę, ale płci żeńskiej, której znakiem rozpoznawczym obok uśmiechu są czerwone szpilki.  Reklamy z udziałem pana są - no, muszę - kretyńskie. Bohaterowie zachowują się, jakby dopiero wyszli z jurty w zapadłym kącie pustyni Gobi.  I ten język! to ciucianie, infantylne zmiękczanie i udawanie, że to normalny język w/w wspomnianych nacji. A weź się, człowieku naucz polskiego! Podejrzewam zresztą, że na życie mówi po polsku znacznie lepiej. Podobnie, jak mieszkający od lat w Polsce bohaterowie niegdysiejszego programy Moniki Richardson, ze S.Muelllerem na czele. Ambasada Mongolii powinna zaprotestować! 