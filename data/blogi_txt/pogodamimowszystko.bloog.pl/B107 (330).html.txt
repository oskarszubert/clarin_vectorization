Z nudów, czekając w poczekalni przejrzałam kilka kolorowych czasopism. Żadnego z nich nie kupuję, nie moja bajka.Najnowsze to pisemko o nazwie "Party", na grubym, kredowanym papierze, z pięknym, satynowym połyskiem. Ciekawie nawet złożone. Strony zróżnicowane. Oczywiście, tylko z wyglądu.Przeglądałam kolejne strony i z podziwu wyjść nie mogę do tej pory! Toż chyba ci, którzy przygotowują co dwa tygodnie owe kolorowe strony, redagują podpisy pod foty, wymyślają tytuły nudzą się tą pracą niepomiernie. To klasyczne przelewanie z pustego w próżne, ale ileż można?Całe p[pisemko to plotki, plotki, plotki. Porównuje się buty gwiazd i celebrytek, która w tej samej sukience lepiej wygląda, a która w tym samym stroju wystąpiła trzeci raz.Przeczytanie i obejrzenie wszystkich stron nie daje nic, kompletnie nic. Niczego wartego najmniejszej uwagi z tej "lektury'  się nie dowiedziałam. Ot, jakbym przez okno podglądała, jak się która sąsiadka na zakupy ubrała. Tyleż refleksji. Ponadto, Młóci się te same, zgrane w innych gazetkach i plotkarskich stronach oraz magazynach telewizyjnych rewelacje.Bo to i o ustach Dody oraz Kayah  było, o chudości pani Beckham, o tym, że córka Madonny jest do niej podobna a JLo ma duża pupę.Gazetka jest zadziwiająco tania, kosztuje tylko 1,99. O tyleż za dużo.I przypomniałam sobie dawne czasy, gdy wydawca czegokolwiek na papierze musiał się mocno starać, by dostać przydział papieru. I już wtedy mówiono, ze trzeba lasy, nasze zielone płuca planety ratować. Wszyscy o tym zapomnieli.... 