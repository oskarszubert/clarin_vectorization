Dziś na jednym z blogów przeczytałam o takim. A to i tak  pewnie skończyło się na złorzeczeniu męskiej części ludzkości i paru łzach.Znam przypadek, kiedy na takim babskim wieczorze panie tak rozebrały ród męski na elementy, że oprócz tej skrzywdzonej kolejna pani postanowiła się także rozwieść, bo dosyć tego...***Kiedy byłam panną, a byłam nią na tyle długo, by zacząć zasługiwać na miano starej panny - unikałam babskich spotkanek przy koniaczku i ciasteczkach.Zwłaszcza tych, w których brały udział panie dojrzewające a niezagospodarowane, czyli po dzisiejszemu - singielki. Z wyboru lub uroku osobistego.Unikałam, bo każde kończyło się ta samą konkluzją - wszystkie chłopy to sk...Ślepa uliczka. I jak się potem było przyznać przyjaciółkom, że tego jedynego poznało się w tak nieprzyzwoitych miejscach, jak pociąg, kawiarnia, kolejka po coś tam, w tramwaju...itp, itd., bo każde miejsce poza pałacem Buckingham było nie takie.Jak się para rozwodzi czy rozstaje, to wina nigdy nie leży wyłącznie po jednej stronie, choć zgadzam się, że strony mogą być nierówne. Jak panna nie ma powodzenia, to  trudno doprawdy winić facetów. Nie podoba się czemuś i to "coś" trzeba zmienić. Tysiac babskich wieczorów tego akurat nie zmieni, przeciwnie - utrwali.**Lubię natomiast babskie spotkania pań zadowolonych z siebie, swojego męża, domu, wyglądu i lubiące po prostu spędzić miło czas  z przyjaciółkami. 