Słucham od rana szalonych rozmów oszalałych mężczyzn! Ponieważ nie można im przekazać rodzenia potomstwa - kobiety, przestańcie w ogóle rodzić! Sprawa przestanie istnieć i mącić w głowach facetom, którzy już nie wiedzą, co robić, by kobiety znów, jak jeszcze 100 lat temu zamknąć w domowych enklawach. Przecież to, co teraz planują zniechęci kompletnie kobiety do rodzenia. I może dobrze. Bo tylko kobiety maja być karane za to, że chcą mieć zdrowe potomstwo, że chcą się cieszyć macierzyństwem. Dlatego badają się, są obowiązkowo (becikowe) pod opieką lekarza od początku ciąży. No, chcą przy okazji ten poród przeżyć, by móc dziecko wychować. Ale nie!!! Cesarka, zabieg często ratujący życie i dziecku i położnicy jest ordynowania z najwyższym wysiłkiem lekarzy, unikających tego, jak świętego ognia. Najważniejsze są nieznane bliżej i okrutne "siły natury". Te same, które wywołują poronienia, kiedy organizm uzna, ze płód nie będzie się nadawał do samodzielnego życia, że jest chory. Tak jest wśród zwierząt, bo ludzie starają się chore leczyć jeszcze w łonie matki.A jak leczyć, skoro badania prenatalne też są be? Kolejnym krokiem będzie likwidacja porodówek, lekarze- położnicy przekwalifikują się, bo porody będą odbierać "siły natury", czyli babki. Ci szaleńcy chcą, by kobiety były znów ich zakładnikami, więc czynią je zakładnikami swojego nasienia. Obrzydliwe! Dzięki temu dzieci będzie jeszcze mniej, a tragedii spowodowanych spędzaniem płodów dużo więcej. Antykoncepcja to też wymysł diabła i służy tylko chuci. Polki będą rodzić za granicą i tam zostawać, bo tam opieka nad płodem nie kończy się w dniu porodu. A nam marzy się jakieś in vitro! 