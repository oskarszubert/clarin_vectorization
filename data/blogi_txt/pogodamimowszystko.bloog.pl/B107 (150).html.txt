Jako dobra gospodyni siedzę sobie już pod kompem, bo mam, jak to się mówi - wszystko porobione. Gości nie podejmujemy, więc przygotowania  mniejsze. Poza tym nie latałam wczoraj i dziś za majonezem, mąką czy ogórkami. Bo kupiłam wszystko wcześniej.A więc bigosik ugotowany, rosołek na obiadek jutrzejszy też. Sałatka warzywna się przegryza, drugą z ryżem, ananasem, kukurydzą i kurczakiem zrobię jutro, żeby świeża była. Ale ryż i kurczak czekają. Ugotowałam nawet jajeczka na śniadanko. Ugotuję żurek z chrzanem, kiełbaske białą, nakroję pysznej wędlinki, posypię oliwkami i papryka marynowaną. Z racji przekonań  tego rodzaju święta są dla mnie inne. Ale mają także wymiar duchowy, tyle, że  inny. Oto czas budzenia się przyrody do życia po ciemnej, burej zimie. No, w tym roku, to może ta przyroda się nieco przyczaiła, ale to chwilowe, chwilowe....POnadto to święto bycia dłużej w domu, z rodziną, z mężem. Oboje mamy wolne i jedynym obowiązkiem jest wychodzenie na czas z psem. Reszta - luzik...***Wesołych świąt zatem, pogody za oknem i w duszy, miłych pogaduch rodzinnych i ogólnie - alleluja! 