Jak się je w grudniu wybiera, to się marudzi, przebiera, mierzy szerokość i wysokość, liczy gałązki, ogląda  ze wszystkich stron czy symetryczna, czy nie za  bardzo rozłożysta, ale i nie za chuda... Potem  ustawia i przystraja, nie żałując czy to pieniędzy czy pomysłów na ozdoby. Co roku musi być tak, jak zawsze, albo inna albo zgodna z najnowszymi trendami... Potem robi się przy niej zdjęcia na wieczną rzeczy i tych świat pamiątkę. Dzieci ja kochaj, bo przecież pod  gałęziami kryją się prezenty w wigilijny wieczór. A w ogóle - musi być, bo co to za święta bez choinki... Zaś po świętach tracimy dla niej serce. Obdzieramy bezlitośnie z ozdób i naga, często pozbawiona igieł wyrzucamy. Na śmietnik. Pod blok. W kąt podwórza. I leża tak biedule - te łyse, bo było za dużo ciepła a za mało wody, i te zielone jeszcze, bo tak się starały. Wiatr je poniewiera, psy osiedlowe chrzczą.... Jak co roku -żal mi choinek, porzuconych symboli "tych najbardziej rodzinnych świąt". Skończyła się ich służba, są niepotrzebne.  No, i przecież duszy nie mają... 