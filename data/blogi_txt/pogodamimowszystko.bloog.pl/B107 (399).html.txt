Jak silne jest w ludziach pragnienie zaistnienia w świadomości innych! Za wszelką cenę, nawet własnej śmieszności.Przekonałam się o tym wczoraj, obserwując festiwal Muzyki Romskiej(albo Cygańskiej) w Glinojecku.Pomysł  reżysera był taki, by konferansjerzy zapowiadali kolejne numery z widowni.. Nie wydzielono przy tym zbyt rygorystycznie, kto w tej strefie może przebywać.I od połowy się zaczęło! czterech  wypasionych bysiów ubranych na biało wpychało się przed kamerę, dokładniej za plecy Anny Popek i Dżaniego. Machali rękami? Ależ skąd! Dzwonili z komórek i dopiero machali, wykrzywiali twarze, podskakiwali. Podpatrzyli ich inni i w rezultacie w ostatniej części zapowiedź wyglądała tak, ze konferansjerzy  nawijali swoje, a za nimi i z boków trwał festiwal rozmów komórkowych. Jeden z widzów, w czerwonej koszuli uznał, że  może być słabo widoczny i wyskoczył przed prowadzących wymyślnym krokiem.A najlepszy był wysoki, starszy pan w okularach. Nie dzwonił, za to tak się kręcił i niby to obojętnie przesuwał, że zawsze zdążył się w kadrze znaleźć. Ten to mnie rozbawił!Sądzę, że konferansjerzy widzieli monitor, na którym kontrolowali swoje zachowanie. Ci, którzy znaleźli się w kadrze także to widzieli, i to tak podnieciło gawiedź. Operator  zmniejszał  kadr, jak się dało, ale czasem się nie dało. Poza tym, niszczył w ten sposób myśl reżysera, by pokazać, jak wszyscy się znakomicie bawią. ***Tak, ja wiem, brak kultury, prostactwo totalne, brak szacunku dla siebie i innych. To prawda. Jednak ten pęd przed kamerę jest znamienny. To on sprawia, ze  w różnych reality-show ludzie tak chętnie obnażają się do końca swoich mozliwości, że Ewa Drzyzga znajduje rozmówców do  najbardziej dziwacznych  tematów. 