Ta reklama mnie powala, zniewala i bawi do łez.  Spod prysznica wychodzi przystojny, ładnie zbudowany facet. Niby wszystko ok., ale tego męskiego uroku i urody o punkt za dużo. W ręku trzyma dezodorant z niebieskim żaglowcem/żaglówką i mówi: "Spójrz  na swojego mężczyznę, a teraz na mnie, jeszcze﻿ raz na niego i znów na mnie. Szkoda, że nie jest mną, ale jeśli zaczął by używać dezodorantu Old  Spice Bahama mógłby pachnieć jakby był mną. Spójrz na dół i w górę.  Gdzie jesteś? Jesteś na jachcie z mężczyzną, który pachnie tak, jak twój  facet mógłby. Co masz w ręku? Spójrz na mnie, bo ja mam ostrygę z dwoma  biletami na to, co kochasz. Spójrz jeszcze raz, bilety zamieniają się w diamenty. Wszystko jest możliwe, gdy twój mężczyzna pachnie dezodorantem Old Spce Bahama." I teraz clou programu! Pada tekst: "Siedzę na koniu". Reklama była hitem w USA w ub.r. Ja ją najpierw widziałam w TLC, a teraz pojawia się wieczorem na polskich kanałach. Nie wiem, o co chodzi z tekstem, bo poczatkowo  aktor(lektor) mówił jak cudzoziemiec(ale składnia idealna), a teraz  są wersje nieskazitelne artykulacyjnie  lub z lekkim obcym akcentem.  Kosmetyki tej firmy były wyznacznikiem elegancji w Polsce chyba w późnych latach 80. Do najlepszego tonu należało kupić mężczyźnie(niekoniecznie swojemu, bo drogo było) na prezent wodę czy coś do lub po goleniu. Potem, kiedy wszyscy faceci pachnieli oldspajsem - naprawdę eleganccy panowie oraz gadżeciarze uznali, że  Old to obciach. Teraz firma wraca do Polski, choć tak naprawdę z półek nigdy nie zniknęły granatowe żaglówki i żaglowce.  tekst reklamy jest przedmiotem badań, analiz i wygłupów na forach.  I dobrze, bo "stara przyprawa" w nowej odsłonie  warta tego! A firma zaczynała jako producent kosmetyków dla...pań! 