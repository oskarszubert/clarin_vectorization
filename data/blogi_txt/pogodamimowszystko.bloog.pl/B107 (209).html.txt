Mężczyźni zawsze chcą udowodnić, że są lepsi od kobiet.  Nie baczą, że mają cechy, których my nie mamy, np. znakomita orientacja w terenie. To przecież normalka.  Oni  walczą o to, że są we wszystkim najlepsi. Dlatego każdy, ale to każdy facet twierdzi, że ma znakomitą, rewelacyjną ...podzielność uwagi. Śmiechu warte! Akurat to cecha kobieca, wypracowana przez tysiąclecia czatowania przy garach, praniu i dzieciach, w czasie, gdy  mężczyzna  był poza domem zajęty polowaniem(zarabianiem). Tylko facet ma tak podzielną uwagę, że wystarczy  lektura wyniku ostatniego meczu, by nie słyszał, że ktoś, coś do niego mówi...A jak jakieś odgłosy miłej sercu osoby docierają, to odpowiada tylko mrukami, bo i tak nie wie, o co chodzi...  Mój kolega w pracy ma  też taką wielce podzielną uwagę. I wciąż się tym szczyci! Zaś na zarzut, że nie słyszał, co do niego powiedziałam przed chwilą, odpowiada, że  słyszał, tylko teraz jest akurat zajęty odbieraniem maila czy szukaniem danych. - Ale wiem, że masz sprawę, mam podzielną uwagę...To o co chodziło? 