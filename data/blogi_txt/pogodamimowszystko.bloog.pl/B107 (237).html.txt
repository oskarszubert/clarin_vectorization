Przypadkiem, ciemną nocą obejrzałam w TV film o drodze życiowej i artystycznej Czesława Niemena.   Nie wystąpiła w nim, rzecz jasna ostatnia żona artysty. Mówili o Nim - nauczycielki, kumple z Wasiliszek, siostra, córka z pierwszego małżeństwa, przyjaciele z zespołów - jego i innych...Pokazano ciekawe zdjęcia z tamtych lat, przed przyjazdem do Polski i potem - pierwsze występy, koncerty... Ale to film z 2007 roku. Zaledwie osiem lat po śmierci Niemen staje się postacią zapomnianą, znaną już tylko dawnym fanom. Młodzi muzycy nie wiedzą, kto to, choć grają czasem jego muzykę. Nie ma też możliwości uzupełnienia kolekcji muzyki, jeśli się na czas nie kupiło albo z powodów technologicznych odtwarzać nie można...  Natalia Kukulska przed świętami zapowiadała album (3 płyty) z piosenkami i muzyka jej ojca, Jarosława. Pozbierała starannie piosenki pisane nie tylko dla Anny Jantar. I to mi się podoba... Przecież Niemen pisał także piosenki dla innych wykonawców...  A osoba, która bezgranicznie kochał, do której wracał stęskniony ze światów pełnych braw i blichtru zakopuje go dość konsekwentnie w niepamięci...  Czy skrzywdził ją aż tak, ze teraz mu odpłaca? A może wypełnia Jego wolę? Fakt, że Niemen w ostatnich latach był odludkiem, odwrócił się od świata, który nie zawsze akceptował Jego wybory...On zaś uparcie śpiewał tylko to, co mu w duszy grało...   Czy chciał być  zapomniany, pogrążony w odmętach Czasu? 