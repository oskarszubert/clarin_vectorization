Obejrzałam wczoraj na kanale TLC kolejny odcinek cyklu o operacjach plastycznych. Tych, dokonywanych nie dla poprawy urody czy odpędzeniu kalendarza. Tych, które mają  Azjatę czy kogoś o afrykańskich korzeniach upodobnić do człowieka białej rasy.I nie chodzi tylko o skórę. Nie zdawałam sobie sprawy z istnienia takiego zjawiska! Że moja biała twarz może być dla kogoś ideałem urody. Także kolor skóry, budowa ciała. Wczoraj była mowa o  zmianach twarzy. Pewien chłopak zoperował sobie nos, z pokaźnego na "europejski", teraz chce wysmuklić  pełne policzki i słabo zarysowany podbródek na "bardziej zdecydowany". Bo jest modelem, ale z wielu castingów odpada ze względu na azjatycki wygląd. Czarna dziewczyna zmniejszyła sobie nos, także na malutki. Czy stała się przez to bardziej biała... Ale była zadowolona. Inna kobieta, bodaj Pakistanka  smaruje się wszystkim co upoluje, by wybielić skórę.Jest najciemniejsza z rodziny i jak sama mówi - jej rodacy  ją wyśmiewają. A obok siedzi córka, nastolatka i płacze. Bo też jest Azjatką w świecie białych... W Japonii masowo operuje się powieki oraz poprawia owal twarzy. Robi to mnóstwo osób - po równo kobiety i mężczyźni. Czy stają się przez to inni, mniej japońscy? Przecież ich dzieci  urodzą się i tak z typową dla ich rasy opieką oraz pełnymi policzkami... Czy im też zrobią operacje....? Podobał mi się ten dziennikarz radiowy, który zadał retoryczne pytanie - kto ma prawo mi mówić, że mój afrykański nos  jest gorszy od innego? I co mi da  jego zmniejszenie? Program jest poważny, nikogo nie piętnuje ani wyśmiewa... Będę śledzić kolejne odcinki. 