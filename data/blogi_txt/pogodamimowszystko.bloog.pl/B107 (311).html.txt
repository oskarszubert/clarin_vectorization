Tak mówił jeden z nestorów aktorstwa polskiego, już nieżyjący:"Aktor jest do grania, jak  d...do s..."?Czyli nie ma co wybrzydzać, traktować role jak misję czy wyzwanie, oczywiście po sprawdzeniu, czy postawa bohatera zgadza się ze światopoglądem (są tacy "aktorzy").No, ale jest gdzieś granica, której, jak mówiła Zofia Nałkowska, przekraczać nie wolno. A przynajmniej trzeba mieć świadomość, że powrót może byc trudny.***Tomasz Kot. Wszystko ma - przystojny, wysoki, dobry wygląd do wcielania się w różne postacie. Dobry głos, zresztą częśto jest aktorem dubbingującym. Sympatię widzów  ma zawsze w kieszeni.I co?Zdecydował się na granie w reklamie  telefonii, w charakteryzacji, nie jako Tomasz Kot., lecz jakaś postać. To jeszcze może być.A teraz pomyka po ekranie telewizora jako Goran Bregović w reklamie wykorzystującej poetykę clipów i  niektórych filmów, do których pisał muzykę,  a także poetykę niektórych filmów Emira Kusturicy (autopoprawka,  uwagi słuszne - aut.). Reklamuje łącza internetowe. Jego  wykrzywiona twarz wita mnie ze stron  czasopism w jakichś znów reklamach....***Hm, zawsze moze się okazać, że nawet pilny student filmówki nie ma ostatecznie talentu. Tomasz Kot chyba za wiele go nie ma, ale mógł być solidnym, sympatycznym aktorem do ról komediowych zwłaszcza. Bo rola Riedla mu nie wyszła, mimo, że widac było, jak się starał. Żal mi, bo kibicowałam mu od początku, kiedy pojawił się najpierw w serialu "Na dobre i na złe", w paru filmach z "Lejdis" na czele. Ale już w ostatnim, "Operacja Dunaj" jest tylko Goranem, choć w wojskowym mundurze. Równie dobrze mogli nająć stracha na wróble, albo menela.Szkoda, bo z tej drogi nie ma powrotu. Do aktorstwa. I będzie nas teraz lata całe zanudzał w tych reklamach... 