Podjęłam uchwałę. Jak skończę zapas farb i szmponów koloryzujących - przestanę farbować włosy. Przeczytałam jakiś czas temu, że np. w Ameryce jest taki trend - naturalne włosy, w jakimkolwiek stanie kolorystycznym.Ja mam włosy w typowym dla Polek kolorze blond, czyli myszowate. Miałam na głowie wszystko, nawet czerń fortepianu Steinway. Wszystkie blondy, rudości, czerwienie.... Jakiś czas temu zrezygnowałam z ostrych kolorów, bo powoli zaczynałam wyglądać, jak kibicka na meczu ulubionej drużyny. Potem przyszły tzw. pasemka, co w moim domowym wykonaniu wychodziło różnie, zawsze ciekawie. Teraz pasemka są de mode. A farbowanie wszystkich włosów na jeden kolor po tygodniu-dwóch bezlitośnie obnaża powód. No, to wbrew modzie nadal te pasemka sporządzam...Ale spróbuję. Mam niewiele siwych i tak po całej głowie równomiernie. Tak mi się przynajmniej wydaje... Z zazdrościa przyglądam się Manueli Gretkowskiej, piękne ma włosy.Mam świadomość, że farbowanie niekiedy odbiera lat. Nawet panowie zaczynają się tak ratować. Ale prawda też jest taka, że już mi się nie chce bawić. Tyle lat być blondynką, to też nudne. 