Nie ma co ukrywać, nie jestem z młodych. Jestem już z grupy starszych. Coraz więcej ludzi wokół mnie jest ode mnie młodszych.Denerwuje mnie brak szacunku okazywany przez ludzi młodych, to przepychanie się, to uciekanie do bloku i nie poczekanie z drzwiami, te uśmieszki politowania, jak czegoś nie rozumiemy, albo nie lubimy, a bez czego ONI nie wyobrażają sobie życia.Ale denerwuje mnie także odwrotność - brak szacunku starych dla młodych.Młodemu się nie mówi wychodząc z windy "do widzenia", młodej kobiecie się nie ustąpi miejsca tylko dlatego, ze jest ona w ciąży, młodemu się nie przyzna racji, tylko dlatego, że jest młody i nic nie wie. Może i nie wie, tyle, co my, ale  jakieś swoje racje  ma. Młodemu, potrąconemu w ciasnym sklepie się nie powie "przepraszam". Młodemu na powitanie odpowie się z godnością, czyli ponurą mina, bez cienia uśmiechu. Młodego się nie pochwali. Po co?Nie znoszę tego. 