Pamiątki to drobiazgi, które wartości materialnej na ogół nie mają. Chyba, że przekształcą się wskutek działania czasu w dzieła sztuki. Ale ja mam na myśli te osobiste.***Pamiątki to są:durnostojki różne z miejsc, gdzie się było albo ktoś przywiózł, czyli - breloczki, ramki, figurki, kubki ze zdjęciem z Mielna, talerzyczki (takoż), kamienie, muszelki własnoręcznie zbierane, zasuszone listki i kwiatki, wachlarze, piasek w słoiczku, świątek na ścianę, wieże Eiffla i statuy Wolności odrobione w tym, na co kogo było stać, itp, itd.I nade wszystko - ZDJĘCIA.Pomijam pamiątki "użytkowe" - biżuteria, torebki, drobiazgi kuchenne czy biurowe...***Trzymamy ten sentymentalny dobytek, odkurzamy, czasem się zagubi, szczęśliwie stłucze.Zdjęcia zostają na dłużej.***Jak traktujemy to pamiątkarstwo osobiste?do 20 lat - jest krótkoterminowe, ot, miałam misia od Krzysia, ale teraz chodzę z Pawłem, to misiem bawi się kot.do 30 lat - zakładamy pudełko od butów i foldery w kompie. Matura, studia, obozy, bal absolutoryjny, pierwsze dorosłe imprezy. Bez ładu i składu, ale trzymamy wrzucone przy przeprowadzce na swoje. Potem śluby, chrzest i już zupełnie solidnie zakładamy albumy dzieciom.do 40 lat - zbieramy z wycieczek zakładowych i prywatnych, osobno - członków rodziny, pikników na działce i wizyty ciotki z Ameryki.do 50 lat - zaczynają się śluby dzieci, chrześniaków, spotkania rodzinne, wyjazdy. Zaczynamy coraz częściej wracać do zdjęć sprzed lat, nawet porządkować, układać w albumy. Często robimy wystawkę na ścianie.do 60 lat - jak wyżej, śluby, chrzty, rocznicowe spotkania, wnuczek do szkoły, wnuczek dostał nagrodę. Sobie jeszcze robimy, jeszcze nie chowamy się przed obiektywem, jeszcze prosimy - przyślij mi, jak dobrze wyjdą.***A dalej?Po co właściwie mnożyć owe pamiątkowe foty? Dla kogo? Co mam dokumentować w swoim życiu, które zwalnia bieg i zwalnia każdego kolejnego, szczęśliwie przeżytego roku.Gdzieś tak po 60. ludzie nie chcą robić sobie fotek. Mówią "Wiem, jak wyglądam". i "Tyle już mam zdjęć".Zdjęcie przestaje mieć wartość pamiątki. Oczywiście dla takiej leciwej osoby. Ich bliscy są na wcześniejszych etapach i zdjęcie "babci" włączają do zbiorów.Ale dla niej straciło ważność. Jest bolesnym dokumentem, że czas się zbierać.***Ja jeszcze zdjęcia robię, układam i składam.Ale czasem zastanawiam się, kiedy przestać.... 