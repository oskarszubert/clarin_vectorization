Zostałam właśnie, podobnie, jak parę milionów telewidzów okrzyczana przez panią minister zdrowia i jakąś szczerbatą, a bardzo elokwentną  mądralę z ministerstwa.Za co? A za to, że się nie "wyszczepiam w kierunku grypy".Mało kto się "wyszczepia" i poziom "wyszczepień" w narodzie jest bardzo niski.A "wyszczepienie" może sprawić, że żadna maseczka nie będzie nam potrzebna, bo nie zachorujemy na grypę ptasią, świńską, sezonową i każdą inną.Domyślam się z kontekstu, że chodzi o szczepienie ochronne przeciwko grypie.Szczepionka kosztuje ok.30 zł i faktycznie, cokolwiek chroni, choć nie w 100 procentach, bo szczepy się mutują. Leczenie juz rozwiniętej grypy jest znacznie droższe. Ale wiadomo, każdy myśli, że akurat on może nie zachoruje.Spanikowana Anglia i chyba Niemcy szczepią  za darmo, chociaż chyba jeszcze nie obowiązkowo. A u nas? Minister Kopacz nie odpowiedziała, czy u nas to możliwe, choć prze momentem tak bardzo podkreślała  celowość szczepień, znaczy - wyszczepień.Lepiej "wyszczepianie w kierunku" zrzucić na obywatela a potem pokrzykiwać.... 