Prezent ów daje nam PZPN, pzry czym "P" podobno znaczy POLSKI... Od dziś (czy jutra) na koszulkach piłkarzy spod znaku PZPN nie będzie godła narodowego. Zabrakło miejsca podobno. Proponuję pójść dalej - po wygranych meczach(jesli się zdarzą, co rzadkie) nie grać hymnu narodowego ale specjalnie skomponowany hymn ...PZPN. I będą leciały kolejne tantiemy za każdym razem, co może być motywacją dla naszych znużonych i żądnych nie goli lecz kasy pilkarzy. Można pompatycznie mówić, że przodkowie a i współcześni także  nieraz przelewali krew, by biały orzeł swobodnie latał nad Ojczyzną... Bo i szli. Moja druga propozycja - skoro  panowie grubi i wypasieni z PZPN twierdzą, że to oni zapewniają byt polskim piłkarzom - zabrać im te nędzne grosze państwowe, ustalić taksę za korzystanie ze stadionów na zasadach komercyjnych, a literkę przemianować na PRYWATNY. A za każde użycie słów Polska, polski - pobierać tantiemy. I będzie dobrze. 