Taki telefon jakiś czas temu dostałam od firmy, która prowadzi sprzedaż podczas tzw.pokazów. Ta firma sprzedaje pościel i inne wyroby z naturalnej wełny. Byłam kiedyś na takim pokazie, jako towarzysząca osobie niesprawnej. Wtedy też wypełniłam kupon "konkursowy", na który ja akurat nic nie wylosowałam, ale kilka osób owszem, i to cenne fanty. Nagroda miała być "cenna" i firma mi ją dostarczy do domu. No, dobrze. Umówiłam termin dostawy. A głos w słuchawce powiedział, że jeśli będzie jeszcze ktoś w domu ("wystarczy mąż") i zechcemy zapoznać się z kilkoma produktami, otrzymamy "małżeński prezent".  Oczywiście, nie spodziewałam się zbyt wiele, raczej byłam ciekawa. Bo, że to jakiś myk, czułam bardzo wyraźnie. Nikt z nic niczego nie daje.  Ale tego się jednak nie spodziewałam! W umówiony dzień przyszła kobieta, ok.trzydziestki. Odziana starannie, ale nie na tę okazję - w modne dziś kalesonki(znaczy "lajkry") na gołą pupę i króciutką bluzeczkę. Mówiła do nas "wy", a więc - jesteście, co lubicie, macie, nie macie, chcecie...itp. Przyniosła kilka kołder, o których niewiele poza tym, że ładne nie powiedziała. Nic nie nabyliśmy, więc zaczęła się zbierać. - Zaraz, zaraz - mówię - a gdzie ta "cenna nagroda"? Nagrodą była ona, jej wizyta i prezentacja. Jako, że "zgodziłam się" na nią, otrzymałam upominek(małżeński?) - ot, gadżet, jaki rozdają na pokazach, by przyciągnąć wizją prezentów stada emerytów, głównych widzów i uczestników tych "pokazów'". Na "dostawę" nagrody pani miała 2 godziny, ale pozbyliśmy się jej po godzinie.  I koszt takich "imprez" jest wliczony w niebotyczne ceny oferowanych produktów... 