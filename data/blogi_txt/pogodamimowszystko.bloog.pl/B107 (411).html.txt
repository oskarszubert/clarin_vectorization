Obejrzałam wczoraj koncert poświęcony 30. rocznicy powstania "Solidarności".Co to nie miało być! Cztery splatające się wątki czterech postaci - Wałęsy, papieża, Popiełuszki i Walentynowicz. Tak usłyszałam w zapowiedziach. Janda wzruszonym, ciemnym głosem zapraszała "Bądźmy tam razem". Zbudowano ogromną estradę...I co wyszło? Najlepiej to, co jak dobrze zapłacone, zawsze wychodzi - fajerwerki na koniec.A w trakcie?Panpotikum wykonawców, których nikt bliżej nie zna. Skacząca po scenie, jak  na plażowym koncercie Kayah. Recytujący bez przekonania - Janda i Radziwiłłowicz. Natchniony i celebrujący swój  głosik artysta od hitów (Alleluja i Rainbow). Recytujący poematy po angielski na żywo i z taśmy, skutecznie zagłuszani przez tłumaczkę, która też zacięcie aktorskie  próbowała zaprezentować i dawała własną interpretację utworów. Pianista grający do komputerowych obrazków. Cyrkowy popis malarki piaskiem.... Chrypiąca, mocno leciwa pani, która  nie wchodziła ani w akompaniament ani w tonację. Zresztą, to była raczej chrapliwa melorecytacja, niż śpiew.No, i ta pani z Ameryki, w długiej sukni na szelkach. Pierwsze wyjście było cudne, bo artystka była najwyraźniej "nie w formie", jak mówią Amerykanie. Czegoś było ciut za wiele. Przy drugim wyjściu wyglądała i próbowała śpiewać nieco lepiej. No, i pewniej stała na scenie. A nad wszystkim  górował wieloosobowy zespół gospels, czy coś w tym typie. Dodać trzeba, że na tym tle Kroke,  krakowski zespół  grający muzykę klezmerską wypadł rewelacyjnie, choć nie wiem,  czy akurat był na miejscu.3/4 programu było w wersji angielskiej. No, może to ten motyw - proszę, przedtem tylko rosyjski, a teraz cały naród mówi po angielsku...Całość prowadził mocno zmieszany, a może nawet wstrząśnięty Wojciech Mann.Niebo miało rację, że się zbuntowało i dołączyło się  deszczem... 