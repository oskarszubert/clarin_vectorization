Mikołaj przyniósł mi pod choinkę najnowsza płytę Maryli Rodowicz "50". To piosenki z lat 50. w nowej aranżacji i wykonaniu Marylki. Oj! Nie mam pretensji do Mikołaja...Ale słucham tej płyty i z piosenki na piosenkę jest...nudniej. Nie będę się rozwodzić nad niedostatkami  głosu. Taka jest. Przykrywa to doświadczeniem. Artystkę lubię od zawsze, towarzyszy mi ze swoim temperamentem i nieustającą wena twórcza od wczesnej młodości. To już jest tak, ze akceptuję u niej wszystko - nowe pomysły, stroje... Po prostu lubię ją z całym dobrodziejstwem inwentarza. Dlatego taki zawód... Płyta jest nudna, jak nieudany noworoczny rosół albo flaki z olejem. Piosenki Marylka śpiewa bez polotu, bez pomysłu, bez ognia... Taki może miała romantyczny pomysł, ale  mnie się nie podoba to smęcenie. W dodatku głos wokalistki jest jakiś zmęczony, bezbarwny... A melodyjne piosenki wymęczone, bez ich  właśnie melodyjności... I sztuczki oraz popisy instrumentalne na nic się zdają. Wesoły pociąg, Bo mój chłopiec piłkę kopie, Karuzela, Czekolada.... bez irytacji da się wysłuchać właściwie tylko "Cichej wody" i "Serduszko puka w rytmie cza-cza". A kończąca płytę piosenka wykonana jęcząco "A mnie jest szkoda lata"  przywodzi na myśl - a mnie jest szkoda tych piosenek, pani Marylo! Eh... Może nie trzeba było tej płyty nagrywać... W tej sytuacji już nic nie powiem o oprawie graficznej...przyjaciel kobiet, pan Fotoszop się napracował... Może też niepotrzebnie. 