Trwa kolejna inwazja kościoła kat. na nasze sumienia i obyczaje. A czego się nie da zrobić perswazją - musi być wymuszone. Wymuszono religię, co i tak się nie sprawdziło, bo już licealiści lekce sobie ważą ten "przedmiot". Zobaczymy, co powiedzą, jak tzw. religia wejdzie, jako przedmiot egzaminacyjny na maturze... Teraz trwa zaś batalia o handel w niedzielę. I nieważne, że ileś osób straci pracę, zmniejszą się obroty sklepów, itp. Jednak najbardziej denerwują mnie argumenty, jakich kościół kat. używa w tej walce o dusze (i kieszenie).  Ja mam propozycję taką. Proszę urzędników pana B. wysuwać swoje argumenty do swoich wyznawców, do nich apelować o takie zachowania, jakie uważacie za słuszne. I od nich oczekiwać "dyscypliny partyjnej". A innych zostawić w spokoju, nie narzucać im swoich przekonań, moralności, wartości...i co tam jeszcze. Mam jeszcze jedno( i proszę bez zarzutu, że demagogiczne) pytanie: A co z rodzinnym życiem wymienionych w tytule górników, kolejarzy i lekarzy? A także energetyków, policjantów i wykładowców na uczelniach kształcących zaocznie? I tych, co mają nam zapewnić w niedziele rozrywkę, czyli ludzi kultury - aktorów, estradowców, kiniarzy... Czy oni nie mają prawa do spędzania niedziel na łonie rodziny? Z dziećmi i rodzicami swoimi oraz przyjaciółmi? I zjedzenia spokojnie, po mszy niedzielnego rosołu? Dlaczego nie ma walki o zamknięcie w niedziele wszystkich zakładów pracy działających w ruchu ciągłym (w tym kin i teatrów), tylko handlowcy wciąż są pod ostrzałem samozwańczych stróżów moralności? Jak nie wiadomo, o co chodzi, to wiadomo o co chodzi... 