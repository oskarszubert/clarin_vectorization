Nie zastanawiam się już od dawna nad sensem życia. I myśli takowe odrzucam szybko, by się nie zagnieździły.Myślę raczej o tym, które z nas zostanie samo, w jakiej sytuacji....***Poszukiwanie sensu życia, swojego życia to domena ludzi młodych, bardzo mlodych, u progu dorosłości. Myślę, że bez względu na czasy czują się, jakby stali na brzegu urwiska i nie widzieli rozlicznych zejść. Nie wiedzą, kim być a przede wszystkim - JAKIM być człowiekem. Nie jest łatwo na to nawet sobie odpowiedzieć, w dodatku, jak sie nieduzo o życiu wie. A tu trzeba zacząć podejmować brzemienne w skutki decyzje....Ja się tak czułam.***Ja mam to szczęśliwie za sobą. Co miałam zrobić, zrobiłam. Czego nie - nie dogonię, nie cofnę się i stratą czasu jest roztrząsanie, dlaczego tak się stało.Zbieram wyniki swego życia i swoich postaw, zachowań, słów - wypowiedzianych i przemilczanych, swoich wyborów.***Tak sobie dziś szłam pośród deszczu ostatnich liści....Nie wiem, czy moje życie było właściwe (co to znaczy?), dobre, mądre, czy zrobiłam wszystko, co mogłam... Jak nie zrobiłam, widać były powody.Ale szłam w bardzo dobrym nastroju, pozdrawiając co chwilę znajomych i wymieniając uśmiechy. 