Czytam ten szacowny tygodnik od lat. Od czasów, kiedy był  w formacie gazety codziennej i czarno-biały. Przeżyłam jakoś przekształcenie w  czasopismo o nowoczesnym kształcie graficznym.Dwa tygodnie temu "Polityka" zapraszała do nowego wnętrza, nieco przebudowanego, aby było przejrzyściej i czytelniej...I jest...Na dzień dzisiejszy tygodnik kosztuje 5 zł i liczy 130  stron, plus 4 okładkowe. Razem 134.Czytania jest, prawda?A figę!26 stron w numerze to całostronicowe reklamy. Kilka z nich jest rozkładówkami. Jedna autoreklama. Zostaje 108.Stron bez żadnej ramki reklamowej jest 81! Na pozostałych (27) są najczęściej połówki stron zajęte przez reklamę lub w pionie - ok.1/3 strony. takich stron jest 19. W tym jedna autoreklama, to odliczam. Czyli  kolejne 9 stron reklam.Do czytania zostaje 99 stron. Pomniejszych ramek już nie liczę.Trzy strony okładkowe są  w reklamach, tylko czołowa się ostała. Kiedyś reklamy w tygodniku były wybierane. Teraz? No, pampersów i podpasek nie ma.  Są  auta,, banki, elektronika, ubezpieczenia, telefony i Kasia Kowalska z marzeniami o domu. Niby Ok.Jednak widoczny nadmiar stron reklamowych zniechęca. W feerii barw i kształtów wypracowanych w głowach  grafików i specjalistów od reklamy tak, by działały na moją pamięć i zachęcały do zainteresowania się produktem trudno doszukać się tekstu. I coraz mniej chce się go szukać.Szkoda... 