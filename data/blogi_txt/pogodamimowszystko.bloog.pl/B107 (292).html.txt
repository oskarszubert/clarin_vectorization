...A tobie pani.Tak mówiła lata temu moja babcia, kiedy w tramwaju czy sklepie ktoś do niej zwracał się właśnie "babciu". I słusznie. Mogę sobie mówić o starszej sąsiadce : "ta babcia z pierwszego", ale w życiu bym tak się do sąsiadki nie zwróciła. Tymczasem w szpitalach, przychodniach i różnych instytucjach pomocy  taki zwyczaj kwitnie.Ciekawe, też, że do starszych panów raczej nie mówi się w takich sytuacjach "Dziadku".Zdarza sie też, że mlodziutkie hostessy reklamujące w markecie słodycze, jogurty i kaszki błyskawiczne proponują: "Może babcia kupi dla wnuczka".Oj!Raz, że komu babcia, dwa, że nie muszę mieć wnuka. Odwarknęłam kiedyś takiej panience, że nie przypominam sobie, by była moją wnuczką. Ale nie mam pewności, czy ...skumała.***GW prowadzi akcję pod hasłem szacunku dla starości, która jest i będzie i każdego dotknie. Czytam kolejne artykuły z ogromnym zainteresowaniem. Bo ja już młoda nie będę, i nie pomogą ani skalpele, ani botoksy, ani inne cuda na kiju. I tak mam szczęście, że nie jestem żadną celebrytką.Ale czy starość to aż taka skaza?Pewnie, że niewygoda i utrapienie.Niemowlęctwo też. 