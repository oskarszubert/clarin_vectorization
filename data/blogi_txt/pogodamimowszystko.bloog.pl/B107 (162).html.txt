Ale się dyskusja rozpętała! Papierosków nie wolno w lokalach palić. Protestują głównie palacze, i to ci, którzy  zapalenie papieroska w każdej sytuacji za przejaw wolności  mają. A, że gwałcą przy tym dymem wolność innych? Mają i na to odpowiedz - nałóg. A co mnie  czyjś nałóg obchodzi! Pal sobie w domu, w samochodzie, na swojej działce. Gdzie chcesz. Tylko nie w mojej obecności. Bo tak, jak ty, palaczu sobie tego życzysz, tak ja sobie - nie życzę. Wystarczy, że skutki są leczone za wspólne pieniądze... To demagogia, ale może się zdarzyć, że dla kogoś jakiegoś limitu zabraknie, bo leczono chorego na rozedmę czy nowotwór płuc. Papierośnika. Od dawna wiadomo, ze jak ktoś pali w obecności drugiej osoby, to ona ma za darmo  palenie. Nawet gorzej - wdycha to, co najgorsze w paleniu. Palacze zza oparów dymu nie widzą jednego - palenie to nie picie alkoholu w lokalu (to też ich argument), alkohol bowiem oparów nie wydziela...Najwyżej pijus pawia puści, ale to życiu ani zdrowiu nawet nie zagraża...:) Od dawna nie wchodzę do sklepu, lokalu, każdego pomieszczenia zamkniętego, gdzie siedzą palący i dymią. Dla palących gości mam  balkon.  Nie jestem gościnna? W tym przypadku, nie. 