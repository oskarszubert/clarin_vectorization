Oglądałam na TVStyle program typu reality show - "Damą być". Okropne i leciwe  Angielki przerabiały  tzw.imprezowiczki na damy. Uczyły ich tego, co dama z urodzenia ma w paluszku.Rozrywkowe dziewczyny, z których większość nie poprzestawała na jednym piwie, niektóre na jednym partnerze a jedna stale pokazywała "melony" podczas imprez w pubach uczyły się:- manier, chodzenia prosto i na obcasach- gotowania,- układania kwiatów- dobierania strojów do okazji- konwersacjiitp.W jednym z odcinków pojechały w Alpy szwajcarskie. I to jest dopiero numer! Otóż tam,  w kurortach narciarskich są tzw. "chatelet", coś w rodzaju pensjonatu, na 5 - 10 osób. Goście wynajmują, zaś wszystkim, co trzeba zajmuja się "chatelet girls". Muszą być młode (chyba najwyżej 30), ładne, atrakcyjne. Sprzątają, z sanitariatami włącznie, gotują i ....obowiązkowo towarzyszą gościom podczas posiłków, zaś zaproszone - uczestniczą w dalszej części wieczoru. Noclegi mają gdzie indziej, tu przychodzą do pracy, rano.No, współczesne gejsze, jak nic!Zawód ten (czy stanowisko) podobno cieszy się ogromnym powodzeniem, tj, panny za sukces życiowy uważają pracę w charakterze takiej gejszy do wszystkiego.Nie, żebym potępiała, ale jestem zdziwiona wielce. Dla mnie sytuacja była cokolwiek dwuznaczna...Nie wiem, czy są chatelet w wersji męskiej, bo tu wynikało, że wynajmują je grupki mężczyzn. Byłoby ciekawie być obsługiwanym przez chatelet mena.... 