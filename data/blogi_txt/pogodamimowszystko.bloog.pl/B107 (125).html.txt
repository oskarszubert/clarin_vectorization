Przy okazji porządków w przepastnym kącie odnalazłam  swoje dawne, bardzo dawne zapiski. Jeszcze z czasów szkolnych, a także studenckich. Nie przegladałam ich od lat! No, to sobie przeglądam. Coś, niecoś pamiętam, cos mi się  przypomina.... Ale jestem zadziwiona, że tak wielu wydarzeń w ogóle nie pamiętam. I nawet, jak czytam - żaden folder w mózgu się nie otwiera. Także szereg osób, po których tylko imiona, czasem inicjał zostały kompletnie zaginęły w niepamięci. Jakieś Anki, P., Zbyszki i Andrzeje, jakieś Grażki i Kocie....  Za to nie ma śladu po wydarzeniach, ktore ja z kolei zapamietałam. Nie zanotowałam w ogóle, nawet jednym zdaniem. A pamiętam je doskonale.***Hm. Los nade mną jednak czuwał - stwierdzam co i raz. Z perspektywy lat moje wybory dotyczące zarówno tzw. drogi życiowej jak i ludzi oceniam pozytywnie. Może jakaś miłostka przegapiona, może jakaś okazja... Ale okazuje się, że nie ma tego złego, co by na dobre nie wyszło.Sprawdziłam w naszej-klasie kilka osób, których nazwiska pamiętałam, bądź zanotowałam..Boże mój!Losie - dziękuję! 