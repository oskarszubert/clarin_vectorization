Obejrzałam wczoraj wreszcie film Paula Coxa "Niżyński".Wacław Niżyński urodził się w 1889 roku w Kijowie w rodzinie wędrownych artystów. Akurat tam byli, bo zaraz pojechali do Warszawy ochrzcić synka. Zmarł w 1950 roku, w Londynie, w szpitalu dla umyslowo chorych, od trzydziestu lat nie mając kontaktu ze światem zewnętrznym, pochłonięty przez świat własny. Uznawany jest za jednego z najwiekszych  mistrzów baletu, dzieki któremu taniec zmienił się. Był  własnym choreografem, sam opracowywał balety, które wykonywał do zamówionej muzyki. Był czasem skanadalizujący, częściej nieporadny, wykorzystywany. Choroba dość wcześnie dała znać o sobie. Był bardzo wrażliwy, być może dlatego. I był kompletnie niewykształcony.Cox  wykorzystał dziennik, który prowadził Niżyński i nie za wiele zdjęć. Dokonał tez rekonstrukcji niektórych układów. Bardziej chciał ducha oddać, nie zaś sylwetkę tancerza przedstawić. Stąd wybór fragmentów świadczących o  wrazliwości, pojmowaniu świata, stosunku do ludzi i siebie. Wielokrotnie cytuje zdanie "Nie jestem człowiekiem, jestem tancerzem". Niestety, z czasem zamiast tancerza pojawia się słowo - bogiem. I tak już zostalo.Miał niesamowity talent, gdyby nie choroba, zapewne stworzyłby dziesiątki układów baletowych, już dla innych tancerzy. Niestety, jego gwiazda zabłysła i po  około trzydziestu latach zgasła, a on sam pogrążył się w mroku na drugą, niemal taką samą część życia. Zadziwiające i pocieszające jest to, że pogodził się ze swoim stanem, jakkolwiek go nazywał, nieświadom chyba choroby. 