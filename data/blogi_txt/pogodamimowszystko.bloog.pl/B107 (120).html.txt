Sa takie programy telewizyjne, które w podtytule powinny ostrzegać:- Do użytku jednorazowego!-Jest taki program realizowany w USA, a zatytułowany "While You Were Out", czyli "Kiedy ciebie nie było", sygnowany, jako serial dokumentalny. A zapowiadany jest tak:***"Każdy z nas ma swoje marzenia, jak urządzić dom, mieszkanie czy ogród. Większość tych projektów z bardzo różnych przyczyn przez lata pozostaje niezrealizowana. W programach z serii "Kiedy Cię nie było..." zobaczymy, jak marzenia niektórych ludzi urzeczywistniają się.Ekipa dekoratorów wnętrz z pomocą członka rodziny sprawi niespodziankę innemu domownikowi. Całe przedsięwzięcie odbywa się pod silną presją czasu, a osoby występujące w programach są prawdziwe, tak jak prawdziwa jest praca, którą muszą wykonać projektanci i ekipa fachowców. "Kiedy Cię nie było..." to coś więcej niż tylko program o urządzaniu domów. To trudny test dla domowników, sprawdzający ich wzajemne relacje. To ciężka próba charakterów. W programach pada mnóstwo pytań. Od udzielonych odpowiedzi zależy, jak będzie przebiegać dalszy remont czy aranżacja wnętrza."***No, i świetnie. Oglądam go póżną nocą na Discovery Travel. Ekipa aranżuje jakiś zapuszczony ogród na ogródek koreański. Wszystko robią na miejscu - np. budują altanę, malują parawany. Żona pomaga, a mąż podstępnie wysłany w podróż. Wraca samolotem, szczęściem samolot miał opóźnienie, inaczej nie zdążyliby ze wszystkim.Oglądam następny - numer z samolotem ten sam. Numer z "gapowatym" stolarzem, przez którego prace przeciągają się ten sam. Numer z wygraną zagadką i premią w postaci elementu wystroju wnetrza - j.w. Żadne pytania nie padają. "Próba charakteru" to trzy, typowo familijne czy randkowo-w-ciemnowe pytanka o ulubione kotlety i piwo. Ale już tego nie czepiałabym się. Jak kogoś to bawi...Tylko dlaczego wszystkie kolejne odcinki, w których  w gruncie rzeczy udziela się niezłych rad co do wyposażenia wnętrz są tak beznadziejnie jednakowe?!A już numer z zagrożeniem, kiedy po trzecim doskonale wiadomo, że zdążą, bo samolot się spóźni albo mąż utknie w korku(raz dla odmiany było jedno i drugie - ale nerwy!) jest wyjątkowo wkurzający. Zmieniają się domy, ich właściciele, zadania (ogród, weranda, sypialnia,itp), a tekst  blondynki jest jak z playbacku!Zdecydowanie bardziej wolę podobny program angielski o lekarzach domów. A nawet nasz "Kto cię tak urządził?" 