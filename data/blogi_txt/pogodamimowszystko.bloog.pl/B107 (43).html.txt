Jakie to dziwne uczucie....***Jakby nie liczyć - minęła ta magiczna granica połowy życia. Patrząc realnie - przeżyłam więcej, niż połowę czasu.Biorąc pod uwagę różne "przeliczniki" mogę żyć jeszcze około 30, może trochę więcej...Planować coś?I co?Kariera skończona. Czego miałam się dorobić - mam. Wykształcenie - j.w. Książki - przeczytane.***Ile butów jeszcze zużyję? Ile rajstop i skarpet. Ile sukienek?Kiedyś przyjdzie moment, kiedy powiem, że już nic nowego nie kupuję, bo mi nie zależy. Już teraz mam świadomość, że pewne elementy i miejsca w mieszkaniu są ...do końca życia, że już takie z grubsza pozostaną.***Tak, to już będzie nie dodawanie lat, ale odliczanie od pensum.Całe szczęście, że nie wiemy tak dokładnie, ile ono wynosi. Ale rozrzut błędu jest nieduży.I powoli będę się przekonywać, że każda nowa wiosna to skarb.Tak powiedziała moja bardzo leciwa sąsiadka, która nie ma co robić w życiu.Wszystko zrobiła... To też jej słowa.Zwykła radość życia? Nie zna tego pojęcia, bo zawsze ciężko pracowała.Ja na szczęście, tak.Jeszcze. 