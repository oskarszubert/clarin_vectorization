Spektakl niesamowity, dla niektórych - niewiarygodny.Wczoraj w "jedynce".Znakomici Gajos i Ostałowska, ale Łabonarska - genialna!Rzecz o życiu wewnętrznym, jakie istnieje w każdej społeczności. O wzajemnych powiązaniach, sznurkach, zależnościach i "starej gwardii". Nie miejmy złudzeń, że ten system odejdzie wraz z odejściem ostatnich z czasów "komuny".Jest już nowa "stara gwardia".******Halina Łabonarska***Dominika Ostałowska***Bohaterami sztuki są - młoda, trochę bezczelna dziennikarka(Ostałowska), wypalony do cna wiedzą o tym, na co stać człowieka pułkownik(Gajos). Trzecią, cichą i niepozorną bohaterką jest żona Kołodzieja(H.Łabonarska).Wszystko jest tu grą. Na początku motyw przyjścia dziennikarki, by przyjaciel opowiedział jej o bohaterze reportażu wydał mi się trochę naciągnięty. Owszem, tak się robi, chcąc pokazać sylwetkę z różnych stron. ***Ale może tu było inaczej - może pułkownik Kołodziej chciał, by dziewczyna przyszła, bo miał w tym swój cel. Chciał zrobić ostatni w życiu numer.I zrobił go, tylko w ostatniej chwili stchórzył...***A może to inni się przestraszyli?I już  kumpel nic więcej nie powie, niż usłyszała dziennikarka. Hm, ale dał jej cały karton dokumentów.Ale - to on je wybrał i przygotował....***Sama dziewczyna, która tak hardo rzuca żonie Kołodzieja, że nie wchodzi w układ, że nie należy do "starej gwardii" - przyjmuje stypendium zagraniczne. Załatwienie tego stypendium obiecał jej Kołodziej wcześniej, kiedy mówiła, że jest wielu chętnych i nie wie, czy przejdzie.Czyżby zapomniała?***Uwikłanie w układy jest straszne. To jest niewola, dobrowolna, bo świadoma. Jednakże wyjście z niej?Co oznacza?Czy nie kompletną alienację?Kazdy jest w jakims układzie.Nawet w grupie przedszkolnej szybko tworzy się hierarchia, system w którym każdy ma miejsce. Im wyżej, tym nitek jest coraz więcej i coraz gorzej się ludzie "bawią".***To wcale nie jest sztuka o zepsutej, złej, pełnej potworów komunie.To sztuka o ludziach. O nas. 