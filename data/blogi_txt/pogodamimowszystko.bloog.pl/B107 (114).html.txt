Lubiłam Tomasza Raczka. Od zawsze. Lubiłam słuchać, jak  z żarem w głosie opowiada o filmach, jak rozmawia z Zygmuntem Kałużyńskim. Czytywałam jego recenzje. No, "Playboyem" to może się nie zachwycałam, nie moja bajka, ale i tu robił dobrą robotę. Poza tym to facet zawsze pogodny, szukający dobrych stron, a nie narzekający.Swoją opieką nad Kałużyńskim, sposobem i stylem w jakim to robił, zachowaniem po  śmierci  wzbudził nie tylko moją, powszechną sympatię oraz uznanie.Tomasz Raczek jakiś czas temu założył stronę. Pisuje tam o filmach, ale ostatnio nie tylko... Wszystko się ostatnio u niego zmienia.Przede wszystkim postanowił wykonać tzw. coming out, czyli ujawnić swoje preferencje seksualne. Ja akurat i pewnie mnóstwo innych osób od dawna o tym wiedziało. Mnie to różnicy nie robiło. On tłumaczy, że słówko o tym wypsnęło mu się wew wstępie do książki swojego partnera. Wypsnęło! Żarty sobie, waść stroisz!No, ale wypsnęło się i Raczek poszedł za ciosem. Pełno go teraz wszędzie, jego wyznań i fot  z partnerem owym. Na to konto zmienił wyraźnie image. Ufarbował włosy oraz zarost na twarzy a i sama twarz jakoś mi inaczej wygląda. Przetem był przystojnym szpakowatym mężczyzną w sile wieku, a teraz....I ubiera się w jakieś moro, jak skater.A kilka dni temu obejrzałam w TVN filmik o idylli Tomka i Marcina (chyba). Występowałam matka Raczka i ojciec Marcina. Ojciec był nieco skonfudowany, kamerze w oczy nie patrzył.Podobnie, jak ja. Raczek sprzedał się niczym gwiazdka czy kandydatka na gwiazdkę. Na stronie zaś pojawił się entuzjastyczny tekst o serialu, ktorego nie  zobaczymy w Polsce, bowiem  bohaterami są homoseksualiści i ich problemy. Całkiem sympatyczni, jak pisze przesympatyczny Raczek.No, cóż może to kryzys wieku średniego...Ale przestałam być fanką Tomasza Raczka. Tyle lat tropił zadęcie i proponował obcowanie z wielką i prawdziwą sztuką, a sam się zagrał. 