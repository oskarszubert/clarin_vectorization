Lubię filmy przyrodnicze. Ale ostatnio szerzy się moda, maniera, zwyczaj, by układać film o zwyczajach dzikich zwierząt w jakąś wymyśloną fabułę.Zaczęło się od surykatek...Za licho nie odróżniałam większości osobników, a lektor uparcie nazywał ich wymyślnymi imionami. I snuł rozemocjonowanym głosem opowieść o życiu tychże surykatek, lwów, a nawet ryb.Domyślam się, jak to się robi.I taki film jest nic nie wart. No, może rozrywki trochę daje. Na dłuższą metę te "fabułki" jednak są nudne.Owszem, zdjęcia są autentyczne, ale czy zachowania zwierząt nie są aby podporządkowane atrakcyjnemu tematowi kolejnych produkcji? Wszystko można zrobić montażem, o czym każdy miłośnik kina "ludzkiego" wie.Przecież to nadal dzikie zwierzęta i nikt mi nie wmówi, że operator spędził z jednym stadem surykatek czy lwów tyle godzin, by wreszcie "zagrały" to, co widzimy. I, że akurat trafił na tak  porywająca historię.Bo fabuły tych filmów obfitują w niemal hollywoodzkie romanse, zdrady i miłości aż po grób. ... Zwierzęta są w nich na ogół  łagodne, figlarne i rozumiejące zachowania innych.Zupełnie, jak postacie  z kreskówek i bajek filmowych.Ale podaje się te filmy, jako popularno-naukowe, na poważnych stacjach przyrodniczych. 