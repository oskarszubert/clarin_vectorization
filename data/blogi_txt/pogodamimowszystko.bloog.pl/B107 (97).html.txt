Kolegowanie się, (nie mówiąc o przyjaźni, bo ta się na ogół nie udaje)na gruncie służbowym z osobą dużo młodszą ma zawsze pewną skazę. Relacje są trochę typu rodzic-dziecko. Osoba starsza, dojrzała ma ustabilizowany stosunek do świata, w miarę ukształtowany charakter, na ogół wiadomo, czego się po niej spodziewać.Ale ta młoda, dobiegająca trzydziestki to często teraz własnie ostatecznie dojrzewa, objawiając  charakter i priorytety na życie. Nie zawsze są one takie, jakich ta dojrzała się spodziewa. I, naturalnie - podejmując decyzje nikogo nie słucha. Cóż, doświadczenie jest najlepszym nauczycielem. Samo życie. Więc nie powinno mi być tak bardzo przykro....I nie powinnam mysleć, że marnuje sobie życie, choć tak mi się zdaje. To jej życie, takie będzie, jak sobie urządzi.Tylko nie wiem, kiedy z koleżanki stała się wrogiem?I dlaczego? 