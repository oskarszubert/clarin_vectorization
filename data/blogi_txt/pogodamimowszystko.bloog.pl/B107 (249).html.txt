Zgubiłam mój malutki, zielony aparacik. Możliwe też, że mi go ukradziono. Dużo chodziłam, byłam w różnych miejscach, zdejmowałam kurtkę, odkładałam torebkę... Nie wiem. I niczego to nie zmienia, skoro do tej pory nikt nie zadzwonił np. na "dom", że znalazł i skory jest oddać. Dzwonię na mój numer, ale nie odpowiada. Może leży gdzieś zgubiona, pod ławką, w kąciku lub na trawie. A może ktoś czeka, aż się zniechęcę. Albo sobie dzwoni do wyczerpania impulsów(szlag, trochę było!) Niby nic, a nos na kwintę. I nie chodzi tylko o koszty(bo jutro trzeba kupić nową). Może uda się odzyskać numer. Ale wpisanych numerów już raczej nie. Przyzwyczaiłam się do niej, jak do czegoś bardzo osobistego. To może nierozsądne, ale jak próbuję sobie wyobrazić, co się z nią dzieje, kto przegląda moje  numery - jest mi źle. Jakby wchodził w moje najintymniejsze sprawy...jakby grzebał we mnie... Trochę to jest może uzasadnione, bo choć jakichś specjalnie tajnych nie było, to jednak parę... *** To jednak jest straszne, takie przyzwyczajenie do przedmiociku, który z założenia jest czysto użytkowy, bez duszy i serca tylko z kartą SIM.... 