W świątecznej GW świetny tekst o  świętach, o pustej celebrze, o próbach powrotu w każdego 24 grudnia do czasów, które dawno minęły... Jestem ateistką, święta Bożego Narodzenia nie mają dla mnie wymiaru religijnego. A jednak kupuję i ubieram choinkę, szukam pod nią prezentu, robię kolację wigilijną. Słucham też kolęd, bo się nie da nie słuchać...Ale już życzenia składam tylko noworoczne. A przecież powinnam traktować te dwa i pół dnia, jako po prostu wolne dni. Tak, jak traktuję różne Zielone Świątki, Boże Ciała i inne dni świąt religijnych, upaństwowione, czyli wolne od pracy. Dlaczego tego nie robię, lecz celebruję? W tekście jest mnóstwo interesujących spostrzeżeń mądrych ludzi, odkłamujących trochę tę narzucaną przez komercję "czarowność, rodzinność tych najpiękniejszych świąt". Co my właściwie świętujemy? Ile ludzi  potrafi na to  odpowiedzieć - rzeczowo, zgodnie z  prawdą? Co świętują młodzi ludzie przymuszani do obecności na Wigilii i zachowywania się w sposób, w jaki  na co dzień się nie zachowują? I czy są przez to gorsi, mniej warci? Czy to naprawdę podtrzymuje więzi rodzinne? Ja wzięłam ze świat tylko pozór, dekoracje, bo ładne. Czy jestem przez to uboższa, jak lubią twierdzić  urzędnicy pana B.? Lepiej byłoby solidnie przepytać tych, którzy w tej chwili ściskają zęby i mówią, że gadam głupoty... 