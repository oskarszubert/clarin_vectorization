Oglądałam dziś  uroczystość zaprzysiężenia Prezydenta RP Bronisława Komorowskiego.Wszystko pięknie, panowie w garniturach najlepszych, panie od fryzjera...  Cokolwiek myśleli - klaskali gdzie trzeba, podawali ręce, uśmiechali się.Uroczystość państwowa najwyższej rangi w końcu.Jedna tylko osoba pokazała prawdziwą klasę i niezłomność!To posłanka Kempa, gwiazda ostatnich dni, na przemian płacząca i popisująca się kultura osobistą.Nie wystarczyła umowa  klubu, że są obecni, lecz milczą, nawet się nie uśmiechają, nie mówiąc o oklaskach.Posłanka Kempa przyszła do pracy, jak każdego dnia.Przez całą uroczystość pilnie czytała jakieś dokumenty. Biedna, musiała tylko co rusz wstawać, bo albo hymn, albo przysięga, albo chwila ciszy... No, i nie dała rady... Wytrzymała ledwo, ledwo do zakończenia orędzia. Ledwo wybrzmiało ostatnie słowo Prezydenta, zebrała pokaźny  plik papierzysk i pospiesznie wyszła. zapewne, by czytać dalej.Zapomniała, bidula, że po pierwsze jej Komisja zakończyła pracę i ponowne czytanie dokumentu końcowego jest na nic.A po drugie...Słów brak. Demonstracja godna szefa.I w wykonaniu osoby, która innym tłumaczyła, jak się zachować wobec niej i nie tylko niej.Myślę, że tym razem przesadziła i nawet do "Tańca z Gwiazdami" jej nie zaproszą... Najwyżej pokażą w dzisiejszym "Szkiełku". 