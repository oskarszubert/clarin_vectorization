Zawsze byłam i nadal jestem przeciwna obecności w systemach głosowania opcji "wstrzymał się od głosu". Nigdy w życiu nie wstrzymałam się od głosu. Jeśli byłam przeciwna lub miałam jakiekolwiek powody, by nie akceptować przedmiotu głosowania - wybierałam opcje NIE. Głosowanie, to wyrażanie swojego zdania, wstrzymywanie to wstrętna asekuracja. To brak zdania, a to nie przystoi posłom. Niby nie na nie, ale na tak też nie...Jakby co - przeciwny nie byłe, tylko się wstrzymałem... Obrzydliwe. Nie tego oczekują wyborcy. Tymczasem w ostatnim głosowaniu nad votum zaufania dla rządu znów spora część posłów "głosowała" wstrzymując się od głosu... Ja pytam - po co oni tam są? Posiedzieć sobie w ciepłych ławach i powdzięczyć do kamer poszli? Jak coś się nie podobało, nie chcieli poprzeć dokonań czy nie-dokonań rządu - głosują na NIE. Co prawda, nasi dzielni posłowie mają jeszcze czwartą opcję - wyjście na siku na czas głosowania, które im się nie podoba i w którym nie wiedzą, jak postąpić. Czyli znów asekuracja. Inaczej cała taka frakcja, znaczy klub - powinna zagłosować po prostu na nie. A jeśli przedmiot głosowania nie pasuje- można go  głosami na  NIE odrzucić w ogóle na etapie wstępnym. A przecież w takiej sytuacji najczęściej i tak  głosowanie jest ważne, bo wychodzi zbyt mało osób i minimum jest osiągane...Takie zabawki dużych chłopców i dziewczynek... Za nasze podatki...:) 