Szarugi na razie przeszły. Kolejny dzień jest pięknie słoneczny, choć, naturalnie chłodny.Listopad wkrótce, a ja powoli porządkuję zdjęcia z całego roku. Zwykle wrzucam tylko do folderów oznaczonym kolejnym miesiącem. Ale przed zgraniem na płytę trzeba je ostatecznie  przebrać, podpisać jakoś, ułożyć. Żmudne to czasem, ale wiem, że jak raz to zrobię, to potem sięgając po płytę wiem, jak szybko znaleźć potrzebne zdjęcie.I wspominam sobie teraz  początek roku, wiosnę, letnie spacery, spotkania z przyjaciółmi, imprezy....Zawsze zdjęcia  starannie wklejałam, potem wkładałam w koszulki, zakładałam kolejne albumy. Teraz moje albumy mieszczą się w  sporym pudełku, na płytach. Trochę mi żal tamtych albumów, ale tak jest wygodniej. 