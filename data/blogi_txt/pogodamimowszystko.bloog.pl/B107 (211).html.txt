To już prawdziwa plaga! Na każdym moście, mostku, mosteczku w kazdym mieście w Polsce wiszą kłódki. Nie bardzo wiem, skąd ten zwyczaj, ja go nie znam. A informacje i tłumaczenia są różne. Bo niby jak się miłość zamknie na taka kłódkę, to przetrwa wiecznie... Akurat! Można poza tym zamknąż zamek kluczem. Albo w worku jakowymś.Albo szkatule czy jak dżina z bajki - w butelce a butelkę do wody! Tylko już te kłódki lepsze, bo tzw. zakochani mocowaliby do barierek całe drzwi albo ogromniaste zamki drzwiowe. Kłódki następnie rdzewieją, a milośc? Pewnie różnie, jak to w życiu... Ozdoba wątpliwa... W moim mieście jest prześliczny mosteczek, z misterną, metalową balustradą, niedawno poddaną renowacji. Mostek  wisi  nad niewielką rzeczułką, w zasadzie kanałem zbudowanym do urody parku. I też zaczął obrastać w te nieszczęsne kłódki. Szkaradnie teraz wygląda, bo ani się na balustradzie oprzeć, by w dal płynącą popatrzec, strach podejśc w jasnym ubraniu. A całą renowacje ozdobnych motywów diabli wzięli...Juz się rdza dobiera. Może jednak miłość w codziennych relacjach utrwalać, niz kłódkami...Bo wkrótce ich zabraknie, zwłaszcza dla młodych, ktorzy często się zakochują i odkochują, póki nie trafią na tę jedną jedyną i księcia na białym koniu. 