Chyba nie. I nie wtedy, gdy jedna strona nagle porzuca, zdradza, wyprowadza się ze wspólnego  życia.... Może tego nie rozmumiem, bo na szczęście nigdy mi sie taka sytuacja nie zdarzyła. Ale zachowanie kobiet jest zawsze takie same. Najpierw gniew (podszyty żalem, rozpaczą, zaskoczeniem...) skierowany jest na NIĄ. To ONA jest wszystkiemu winna. A poza tym to k..., puszczalska, nic nie warta, brzydka, która łapie cudzych mężów, bo "inni" jej nie chcą... Zdarza się, że znam osoby dramatu. Wówczas dostaję polecenie - jak ją spotkasz, to jej powiedz, co o niej myślę.! Zdradzone lub porzucone znienacka żony znajdą JĄ wszędzie, łącznie z telefonem komórkowym i adresem mailowym lub blogowym. Realnym też. I oczywiście - nie odpuszczą sobie osobistego powiedzenia, co o NIEJ myślą... A przecież, gdyby tylko ONA była sprawcą, należałoby zawiadomić prokuraturę o uwiedzeniu, gwałcie i wreszcie uprowadzeniu. Te same żony ani przez moment nie pomyślą o zabezpieczeniu się w tym momencie - zamknięciu konta, wymianie zamków w mieszkaniu.  Ogarnia je gniew. Nawet te najspokojniejsze, które mierziło wcześniej słowo "cholera" wyrażają go w najbardziej plugawych słowach. Na pytanie, co ma teraz zrobić zwykle odpowiadam - zastanów się, co mu powiesz, gdyby zechciał wrócić, czy tego chcesz, czy będziesz walczyć. No, to się okazuje, ze nie ma teraz do takich rzeczy głowy. Tak jest niemal zawsze, a przeżyłam i przegadałam kilka sytuacji, bo to koleżanka, znajoma... Więc chyba coś w tym jest. Rozstanie z klasą nie jest możliwe. Żal, zawód, strach są zbyt duże. Tylko dlaczego zawsze winna jest ONA a nie ten cud-miód, który właśnie poszedł w tango? 