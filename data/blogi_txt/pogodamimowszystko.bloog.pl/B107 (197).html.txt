W ostatnim czasie dowiedziałam się o kilku znajomych, którzy zachorowali na przerost prostaty i to niektórzy poważnie, z podejrzeniami o nowotworowe zmiany! Szok! Pomór jakiś pada na mężczyzn, którzy przekroczyli magiczna pięćdziesiątkę. Mój chodzi od dwóch lat na systematyczne kontrole i jest spokojny. A te przypadki znajomych panów zostały natomiast wykryte przy okazji, podczas szukania przyczyn lub leczenia innych dolegliwości. Żaden nie chodził na kontrole. Mało tego, jeden z nich głosił, że jest sprawny jak młodzieniec  i to znaczy, że nic mu.  Z tą sprawnością po pięćdziesiątce to czasem reklama, a choroba objawia się inaczej. I teraz jest w strachu... Mają faceci swoją biedę... Myślę, że dzięki temu lepiej zrozumieją swoje kobiety zmagające się z chorobami układu płciowego i moczowego. Ale to nie jest pociecha ani satysfakcja. Możliwe, że producenci leków analizują  statystyki zachorowań na poszczególne schorzenia. I ta fala leków,  różnych specyfików i paraleków łagodzących skutki przerostu gruczołu  krokowego u panów z tego wynika.  Ale  ich producenci nie dają najważniejszej rady na  dolegliwości związane z  nieprawidłowym "psi-psi". Bo najważniejsze to udać się do lekarza a nie  łykać ich cudowne tabletki. 