Od października śledzę  losy Aleksandra Doby ze Szczecina, który wybrał się żółtym kajakiem przez Atlantyk. W tej chwili jest na środku i od tygodnia zmaga się z przeciwnymi prądami, które uparcie spychają go z powrotem na północ. On zaś podąża do Ameryki Płd. Obserwuję go i tak sobie myślę - po co człowiek to robi? Odkryć naukowych żadnych nie poczyni. że to trudno, ze możliwe, a czasem nie da rady - wiadomo już. Nie jest pierwszym śmiałkiem. Urodzony w 1946 roku, sporo życia spędził na kajakach pokonując  różne akweny, nawet Bajkał. Prób oceanicznych też dokonywał, ale  jak dotąd raczej mało były udane. Wyprawa samotnie, małym kajakiem(cóż, że trochę tuningowanym) przez wielką wodę to jest ewidentne skakanie z Mont Everestu z latawcem zamiast spadochronu... Nie akceptuję tego, ale w tym sensie, że nie zrobiłabym tego, nie zdecydowałabym się na taką "próbę siebie", jak czasem tacy wyczynowcy twierdzą. Ja nie potrzebuję ani takiej próby, ani takich wyzwań... Lecz, z drugiej strony...Życie należy do nas... Nie ma normy, czy mamy je spędzić pod komputerem, na piaskach Copacabany czy na żółtym kajaku...   Dla zainteresowanych: www.aleksanderdoba.pl/ 