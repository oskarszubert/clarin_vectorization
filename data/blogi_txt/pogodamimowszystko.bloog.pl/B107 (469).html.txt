Rosjanie uważają Anne German za swoją. Była tam ogromnie sławna a pamięć o niej i jej srebrnym głosie trwa tam nadal. I w Polsce miała artystka rzesze fanów. Dziś mało kto pamięta i wie, kto to... Cóz, czas robi swojej... Ale to właśnie Rosjanie zrobili serial przypominający niezwykłe losy Anny German. Chociaż nie, w TVN Style był program z cyklu "Taka miłość się nie zdarza" opowiadający szczęśliwym małżeństwie z J.Tucholskim. Fakt, że Anna German krwi polskiej nie miała, a przyjechała do Polski jako córka Niemca, ale urodzonego w Łodzi. Jak to tam było, okaże się. Wszak ojciec aresztowany przez NKWD nigdy do rodziny nie wrócił. Ale w czasach debiutu i kariery piosenkarki o takich sprawach nie mówiono, wiadomo było tylko, że urodziła się w Uzbekistanie. I tyle.  Nie byłam jakąś specjalną fanką Anny German. Miała niezwykłą barwę głosu, ale z tych które albo się uwielbia, albo nie znosi. Byłam gdzieś  w środku. Widziałam ją na żywo raz - i pamiętam, że  ubrana była w bardzo ażurową czarną suknię z włóczki. A śpiewała piosenkę konkursową na Festiwalu w Kołobrzegu, gdzie zresztą dostała nagrodę główną. za to razem z jej fanami i cała Polską śledziłam losy  piosenkarki po wypadku i trzymałam kciuki, kiedy telewizja pokazywała jej pierwszy występ po powrocie do zdrowia. Udało się... Serial będę oglądać, także dlatego, że pierwszy odcinek okazał się niezwykle interesujący, znakomicie zrealizowany. Ojciec jest postacią trochę  może zbyt piękną i szlachetną, ale w końcu znamy go tylko ze wspomnień samej Anny German wspomaganych zapewne opowieściami matki i żony, bo ona sama była wówczas bardzo mała. W roki gwiazdy wystąpiła młoda aktorka Joanna Moro, jakimś zrządzeniem losu - też urodzona poza granicami Polski, w Wilnie. Nie jest podobna do German, ale dajmy jej szansę. 