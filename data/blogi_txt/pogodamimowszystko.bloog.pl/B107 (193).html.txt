Z zażenowaniem słuchałam dziś rozmowy, w której brała udział Manuela Gretkowska. Z żenowaniem czytam głosy oburzenia w "aferze guzikowej". Wszystko jest dziś seksistowskim zachowaniem. Pochwalenie ładnej sukienki. Uśmiech mężczyzny skierowany do dziewczyny w uznaniu urody. Wyrażenie uznania dla dokonania czy sukcesu osiągniętego przez płeć przeciwną. Pochwalenie dziecka. Zajadanie się ze smakiem upieczonym przez płeć przeciwną ciastkiem.  Wkrótce seksistowskie będzie poproszenie dziewczyny do tańca (niech się prosi sama albo siedzi w kacie), zwroty sugerujące rozpoznanie płci rozmówcy, wreszcie pwiedzenie "proszę pani" do kobiety a potem "prosżę pana" do mężczyzny. W następnym etapie nie będzie mężczyzn ani kobiet. Nie będzie też dzieci. Nie będzie nic, bo ludzkość wyginie. A kiedyś chamowi wystarczyło dać w twarz. Chyba wylewamy dziecko, znaczy dzieci z kąpielą...W tym to dziecko, które ma nie wiedzieć, kim jest aż do czasu, gdy samo sobie wybierze. Ciekawe, jakie przyjmie kryteria i kto mu wytłumaczy, co oznacza to, co ma między nogami i w górnej części klatki piersiowej... Myślę, że wobec tego od razu pójść na całość. Zniszczyć  wiszącą w sklepach odzież i uszyć dla wszystkich uniformy o jednakowym kroju, kolorze i bez guzików. Zlikwidować podział WC na jakieś fanaberyjne męskie i damskie. Zlikwidować podział dyscyplin sportowych na męskie i kobiece(zacząć od wf w szkołach). Zmienić zasady nadawania imion (które w Polsce muszą wskazywać formą płeć)  i stosowania żeńskich końcówek nazwisk. I już będzie jakiś porządek.... A poważnie - od czego są sądy? Od czego przepisy? I od czego zdrowy rozsądek? 