Z niesmakiem przeczytałam dziś w GW artykuł o tym, jak wdowa po Czesławie Niemenie, Małgorzata o anielskiej twarzy i zaciętych oczach znów walczy. Niedawno walczyła i do sądu pozywała fan klub Niemena. Teraz walczy o prawa do piosenki, którą kiedyś Niemen skomponował dla Faridy, swojej ówczesnej  towarzyszki życia. Romans z piękną Włoszką był podobno burzliwy ale trwał krótko. Jak wszystkie inne... Faridzie pozostała piosenka. Pani Wydrzycka nic o niej nie wiedziała, ale się dowiedziała...Teraz chce zniszczyć wszelkie nagrania piosenki, bo jej zdaniem jest niedokończona i rysę na wizerunku tworzy... Zaczynam podejrzewać, że niedługo wypowiedzenie nazwiska "Czesław Niemen" będzie obłożone tantiemami. Takim sposobem anielska Małgosia zniszczy pamięć o tym artyście. Bo żaden autor książek o tamtych czasach i tamtej muzyce oraz o tym, co zrobił Niemen dla polskiej muzyki rozrywkowej będzie sie bał procesu o..No właśnie, o co? Czyżby chodziło wyłącznie o kasę? Pani Wydrzycka zestarzała się, dawno zeszła z wybiegów, nie jest też specjalnie obleganą przez paparazzich celebrytką. To sobie chyba zaczyna tak kompensować. Innego wytłumaczenia nie widzę. Przecież, gdyby z tym fan klubem współpracowała, jej kiesa także by się napełniała, bo ma prawa do utworów.  Jak pięknie potrafi zająć się schedą i  pamięcią po Agnieszce Osieckej jej córka! Nie szczędzi słów prawdy o  mamie, która bywała trudna.Ale też nie broni tak zaciekle swojej w jej  życiu pozycji.Piosenki Osieckiej są wciąż wśród nas. Niemen napisał parę piosenek dla innych artystów - m.in dla Maryli Rodowicz. Pewnie przestała je wykonywać.   Artykuł jest tu: http://wyborcza.pl/1,75248,9318326 ,Wdowa_po_Niemenie_walczy_o_prawa_do_piosenki.html 