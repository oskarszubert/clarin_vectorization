Dość długo nie używałam perfum. Nawet wówczas, kiedy można było kupić coś więcej, niż malutki flakonik słynnego "Być może...". Zresztą, to nie był zły zapach.  I kiedy moje koleżanki w pracy rozprawiały o  zapachach dobieranych do typu i okazji - mnie to zupełnie nie interesowało.  Dziś w mojej szafce stoi zwykle kilka flakonów i to markowych perfum. Bez pryśnięcia się choć kroplą, czuję się nieubrana. Niczym gwiazda jakaś...:) Znalazłam swoja linię zapachów, odnajdywaną bezbłędnie w perfumach różnych producentów, tych sławnych  i tych mniej. Pewnie, że nie warto kupować, jak się jest w wieku dojrzałym perfum poniżej 50 zł  za 50ml. Ale nie trzeba też za 600 za taki flakon. Niestety, dzięki chemii i technologii staranny producent jest w stanie zaoferować bardzo porządne perfumy, o stonowanym zapachu i trwałe, nie znikające lub zmieniające się na skórze w jakiś koszmar. Wyłączam z tego tzw. podróbki lub "w typie", nalewane, niczym piwo z dystrybutorów. I już nie  wyobrażam sobie porannej toalety lub wielkiego wyjścia bez pachnącej kropli... 