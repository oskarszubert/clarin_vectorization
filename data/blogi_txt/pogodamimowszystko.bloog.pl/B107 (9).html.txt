Przeczytałam rozmowę z Adamem Wajrakiem i bradzo mi się podobała. On nie obchodzi świąt, ponieważ jest niewierzący. I tyle. Nie poddaje się wszechobecnemu przymusowi "obchodzenia", tym wszystkim sentymentom z choinka, kolacja, kolędami, które lecą od miesiąca, dodatkowym talerzem i "rodzinną atmosferą". W tym roku do molestowania konsumentów dołączyły gremialnie banki oferując superpożyczki. Super? Okazuje się, kiedy spłacić nie można...W sumie wajrak ma rację!Ja już mam dość tych świąt, dekoracji, lulania dzieciątka i takich tam. Ubieram choinkę, bo mi się podoba, ze względów estetycznych. No, i trochę przywiązania... Robię dla nas dwojga większą kolację, nie wiem właściwie, dlaczego. Z rodziną od dawna się nie spotykamy, bo tak wyszło. Nie tylko u nas, z tego, co wiem.Zawsze bardziej mnie przejmuje Sylwester i Nowy Rok.W dodatku kręgi kościelne też coś skumały. Bo przegięcie jest! Kupować, kupować, kupować!Konsumować, konsumować, konsumować!A tak naprawdę, co to te święta? O co chodzi? Czy ktoś wie? Czy  zapyta, jak nie wie? Nawet nie wie, że nie wie.Słusznie się kościelni zadumali i zatrwożyli.Więcej kupujemy, poddajemy się molestowaniu handlowców.I tyle. Na duchowość to nie ma żadnego  wpływu, a raczej ma - odwrotny do oczekiwanego.Kartki jednak wysyłam. Noworoczne. 