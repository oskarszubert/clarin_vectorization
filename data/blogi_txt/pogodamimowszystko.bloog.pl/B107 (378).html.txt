Ale wrzawa! Maturę z matematyki trzeba zdawać!W moim mieście, w renomowanym liceum, tylko 60% uczniów wybrało tzw. podstawowy zakres zadań z matematyki.Piękna rekomendacja dla szkoły!Zaś w tv wymalowana pannica z rozbrajającym uśmiechem mówi, że dobrze, zdawała, ale ona wie, że ta cała matematyka nigdy do niczego jej się nie przyda. Ona to wie!Ciekawe, co jej się przyda....Chyba tylko zajęcia praktyczne z malowania paznokci...***Irytuje mnie ta cała sprawa, bo  matematyki szczerze nie znosiłam, ale jakoś się jej uczyłam rozumiejąc, że wykształcony człek winien się orientować w podstawach  dziedzin różnych. To się właśnie nazywa wykształcenie. I nawet nie przyszło mi do głowy, że dla takich tępaków z przedmiotów ścisłych może kiedyś być właśnie ten podstawowy, prosty profil. Mordowałam się, jak wszyscy, zdolni i niezdolni, leniwi i kujony.Wyrazem moich starań był po prostu stopień, smętna trójczyna.A teraz ci zdolniejsi lub po prostu także pracowitsi powinni zastrajkować. Bo np. czwórka z podstawowego a czwórka z rozszerzonego to jednak inne stopnie. 