Ja to jakaś niedzisiejsza jestem. Zupełnie tego internetu i zsada panujących w wirtualnym świecie nie rozumiem....Wszyscy się zapisuja do Naszej Klasy, to i ja. Pracowicie założyłam "dziennik" mojej klasy w szkole średniej. Dopisałam się do wszystkich dotyczących mojej klasy "studenckiej" (jest kilka równoległych). Powoli pojawiają się koleżanki i koledzy. Zapraszamy się do grona znajomych. Ja mam dotychczas kosmiczną liczbę 14 znajomych! Tak -  CZTERNASTU. Mogłabym mieć więcej? No, pewnie. Ostatnio nie mogę się opędzić od nowych zaproszeń. A kto jest taki chętny? Śmiechu warte! Znajomi z mojego, niezbyt dużego miasta. Z niektórymi pracuję, z niektorymi widuję bardzo często, z niektórymi przyjaźnię. Z nikim do szkoły nie chodziłam, bo  pochodzę z innego miasta.No, paranoja!Podobnie jest na innych "koleżeńskich" portalach.A druga to przeróżne konkursy na blogi! Co za emocje! Głosujcie, klikajcie, esemesujcie....Co to jest? A na licho mi takie wirtualne i nie wiedzieć wg jakich kryteriów przyznawane laury?***Znacznie cenniejsze są wpisy po kilku dniach nieobecności - "co u Ciebie?" 