Kupowanie czajnika z gwizdkiem to też jest spora rozrywka.Co jakiś czas trzeba sie tej czynności poddac, bo czajniki się przepalają, spalaja, tracą gwizdki itp.Ostatnio mielismy bardzo piekny czajnik, idealnie w kolorze mebli kuchennych (specjalnie szukałam), wygodny, rączka się nie nagrzewała. Miał tylko jedną wadę.Nie gwizdał.Syczał tylko tak sobie pod nosem, znaczy gwizdkiem. Efekt? Podtopiony gwizdek, ktory wielokrotnie spadał pod palnik(bo one z reguły tam wlatują).Teraz mam czajnik z samych wad (nie ten kolor, rączka wygodna, ale gorącolubna).Ale gwiżdże.***Procedura kupowania czajnika jest bowiem taka, że wybrać można wszystkie jego parametry, poza opcją gwizdania.Po pierwsze - gwizdki "są wydawane przy kasie". To o tych luzem.Po drugie - nawet przy tych klapkowych - jak sprawdzić? Dmuchać? A kto ma tyle pary i to gorącej w płucach?!***Przez absolutny zbieg okoliczności mam więc teraz czajnik gwiżdżący i to od pierwszych porywów temperatury. Zdążę dolecieć nawet z balkonu... 