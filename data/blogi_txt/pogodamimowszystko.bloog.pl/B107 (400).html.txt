Dziś, teraz, przed chwilą przeczytałam wiadomość, ze zmarła Kasia Sobczyk. Od kilku miesięcy przebywała w hospicjum w warszawie.Ze Stanów wróciła schorowana, z dwiema czy trzema walizkami "dorobku"."Mały Książę" to jedna z piękniejszych piosenek o miłości. I tak ją śpiewała swoim lekko schrypniętym głosem, zupełnie niepasującym do dziewczęcego wyglądu, że ciary przechodziły.Ba, do dziś przechodzą.I nikt tak nie zaśpiewał, Ani specjalnie  nie próbował.Nie miała tych przebojów zbyt wiele - "Trzynastego", 'O mnie się nie martw" i "Biedroneczki są w kropeczki". Może jeszcze parę innych. Ja oprócz "Księcia" lubiłam piosenkę "Był taki ktoś".Niestety, Katarzyna Sobczyk była przykładem  artystki, która nie potrafiła kierować swoim losem ku naszej, słuchaczy, radości a swojemu pożytkowi. Źle wyszła za mąż, potem te Stany, gdzie niczego nie dokonała a zdrowie straciła. Straciła też popularność  w Polsce.Szkoda tych wszystkich piosenek, które chcieli dla niej pisać najlepsi, a których już nigdy nie usłyszymy.Pozostaną na szczęście nagrania. A jej ostatnie wywiady niech odejdą  w niepamięć.Gdzie jesteś, Mały Książę, gdzie?  Odszedłeś z mej książeczki kart.  Czy po pustyni błądzisz znów,  Rozmawiasz z echem pośród skał?  Czy tam, gdzie świeci złoty wóz   Oglądasz Ziemię w swoich snach, Gdzie pozostała z tamtych dni  Niby wspomnienie bajka ta. W_maleńkiej róży kochał się   Książę na jednej z_wielu gwiazd. Nie widział przedtem innych róż,  Kiedy w daleki poszedł świat. Na Ziemi zwątpił w_miłość swą,   Tę najpiękniejszą z_wszystkich snów,  Bo jak miał w_jednej kochać się,  Gdy ujrzał park z_tysiącem róż?  [Nie wierz swym oczom szepnął wiatr,   Jeśli kochasz, sercem patrz.]  Zrozumiał wtedy Książę to,   Że tylko jedna w świecie jest,  Ta, którą kochał w wszystkie dni  I wrócił znów do róży swej.  Gdzie jesteś, Mały Książę, gdzie? Odszedłeś z mej książeczki kart.  W świecie, gdzie nikt nie kocha róż  Na zawsze ktoś pozostał sam.  W świecie, gdzie nikt nie kocha róż   Na zawsze ktoś pozostał sam.Nie umiem czytać tego tekstu, bo wciąż słyszę głos Katarzyny Sobczyk.... 