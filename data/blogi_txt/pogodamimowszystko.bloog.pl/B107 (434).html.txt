To co robi Katarzyna Figura jest  nie tylko żenujące, ale i obrzydliwe. Rozwodzi się, ma swoje powody, jej sprawa. A ona teraz opowiada, z drastycznymi szczegółami, co jej robił mąż... Przez 12 lat ta przedsiębiorcza w innych sprawach kobieta nie reagowała.  Teraz wszystko wywala po gazetach dla  kucharek... Przecież nie była dzierlatką, to nie pierwsze jej małżeństwo czy związek. A jej wynurzenia są ilustrowane zdjęciami szczęśliwej, uśmiechniętej i wyraźnie w bliskim kontakcie pary... Podobno aktorka robi to po to, by  wesprzeć inne  bite, maltretowane fizycznie i psychicznie kobiety... Żeby je wzmocnić pokazaniem, że ona, taka gwiazda a też... No, nie! Lubiłam zawsze te aktorkę, której talent może nie został w pełni wykorzystany. Może ona sama dokonywała takich a ie innych wyborów. Lubiłam jej role pełne żywiołowości, energii i seksapilu, jaki mało która aktorka ma. Lubiłam także  role, jak w "Żurku", gdzie pokazała skale swoich możliwości. Lubiłam nawet jej różne występy celebryckie. Artystka ma do tego prawo, do oryginalnych strojów, czasem nawet zachowań. Ale teraz przesadziła. jeśli naprawdę chce pomóc innym kobietom, to nie  użalaniem się nad sobą po gazetach. A jeśli chce być na okładkach, to sorry- wystarczyło pójść na premierę czy imprezkę z okazji otwarcia butelki perfum bez biustonosza. Co się zawsze sprawdzało... PS. Nie tak dawno jeden gwiazdor próbował zdobyć nasze serca śmiertelną chorobą, wkrótce okazało się, że nie był tak całkiem chory. A  parę lat temu inna gwiazda  szukała pilnie dawcy szpiku dla narzeczonego, kiedy on już dawno byl po  operacji i dochodził do zdrowia... 