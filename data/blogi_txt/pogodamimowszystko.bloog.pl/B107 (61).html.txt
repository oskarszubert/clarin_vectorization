Każda wieś ma swojego "głupiego Jasia"....A cóż dopiero spore miasto. zawsze po ulicach chodzi kilka "odlecianych" osób.Na przestrzeni kilkudziesięciu lat mieszkania tu poznałam ich kilkanaścioro. Zwykle pewnego dnia znikają i jeśli się nie jest ich sąsiadem, nie zna nazwiska - nie wie, jak i kiedy odeszli.Od kilku miesiecy ulicami chodzi pani modna. Strojnisia. Już ją widziałam na fiolet, na wieczorowo, kilka dni temu - w stylu safari.Ma pewnie pod siedemdziesiątkę, ale jest szczupła, proste plecy, ładne włosy, twarz o regularnych rysach, zapewne kiedyś bardzo ładna.Ubiory ma zawsze dobrane. Nic przypadkowego - od butów po nakrycie głowy i to, co w ręku - torebka, torebeczka, koszyk.Dziś po południu maszerowała cała na czarno-biało ze srebrnymi dodatkami. Ciut wieczorowo.Pojawia się w różnych punktach miasta, ale mieszka chyba w mojej dzielnicy. Pewnie z wiekiem przyszło osłabienie sił umysłowych - alzheimer, demencja, otępienie i ...strumień myśli skierował się na to, co ja najbardziej obchodziło, może marzenia nigdy niespełnione.A może chodziła kiedyś po wybiegach, bo wzrost słuszny i ta sylwetka, jak struna, mimo lat?Budzi zainteresowanie, ale jest ponad to. Nie zwraca uwagi na spojrzenia, ale może są  jej potrzebna, po nie wychodzi na miasto?Mam nadzieję, że jest szczęśliwa. Że czas poczynił stosowne spustoszenia w połączeniach neuronowych. 