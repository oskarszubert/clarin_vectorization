Przeczytałam w GW wywiad z Anną Polony. Znakomita aktorka ma 68 lat i ....czuje a zarazem nie czuje upływu lat.Anna PolonyJeszcze uczy innych kandydatów na aktorów, ale nie pracuje w krakowskim Teatrze Starym. Odeszła na emeryturę, zanim, jak mówi "ją odeszli". Dogrywa tylko dawne role  w sztukach, które są na afiszu. W nowych nikt jej nie obsadza. Nie jest nikomu potrzebna, jako aktorka. I to nie tylko jej los. Zarazem w każdym jej slowie jest wciąz tyle energii, że góry mozna z nia by przenosić!A za chwile czytam - jestem stara, nie mam już tyle sił.Myślę, że pani Anna zmaga się ze swą starością, że trudno jej, jak każdemu. Nie chce się z tym bezlitosnym upływem czasu pogodzić, choć  stara się tego potwora oswajać.Na nic to.Świat pobiegł dalej i biegnie.Ona już tych ścieżek nie zna, ani nawet nie chce poznawać. To juz nie jej świat, nie jej teatr, nie jej sztuka.***Bardzo lubię Annę Polony. Nigdy nie widziałam jej w jej żywiole, czyli na scenie. Musiała być fascynująca! 