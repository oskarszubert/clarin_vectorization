To już jest  prawie zabawne! Jacyś ludzie z miejskich przedsiębiorstw drogowych skarżą się zbolałym głosem, że zima narazi ich na straty. Bo odśnieżanie, bo naprawy urwanych przewodów, bo ogrzewanie, bo noclegownie dla łazików (zwanych inaczej bezdomnymi)... Nic, tylko na najbliższej sesji rady miejskiej postawić wniosek albo interpelacje, by: a/ukarać zimę, b/odwołać w trybie natychmiastowym i deportować poza  nasze granice, c/ogłosić embargo i zimy do Polski nie wpuszczać, choćby pochodziła z UE. Są kraje, gdzie zima trwa pół roku albo więcej, gdzie śnieg leży uparcie do wczesnej wiosny. I jakoś klęski nie ogłaszają. Maja kalendarz i wiedzą, że są cztery pory roku, w tym zima. Bardzo mi się podoba Kraków, w którym dziś można było jeździć środkami publicznej komunikacji za darmo, a właściwie za cenę zostawionego pod domem i w garażu auta. Przynajmniej pługi śnieżne mogły wykonać swoja robotę a nie stać w korkach. I ten koszt  ma swoje uzasadnienie. 