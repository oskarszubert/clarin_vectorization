Są osoby, które czas oczekiwania na odebranie połączenia umilają czekającemu muzyczką. Właściwie powinnam napisać - "umilają". Zamiast beznamiętnego, bezdusznego  sygnału mamy ...no, właśnie, co?  Pomijam dobór repertuaru, to sprawa właściciela telefonu. Ale dlaczego to ZAWSZE jest taka głośna muzyka??? Telefon trzeba od ucha odsuwać, bowiem bębenki pękają. Nie sądzę, by nie dało się ustawić poziomu tego oczekiwania i dostosować go do niedużego przecież głośniczka w aparacie. W efekcie mamy wrzask, często przesterowany... Trochę mnie też dziwi ustawianie aktualnych przebojów, wyszukiwanie jakichś niezwykłych piosenek (w domyśle - ulubionych), wszak słyszy je tylko dzwoniący a nie właściciel telefonu...Ale, jakby to było na poziomie zwykłego sygnału oczekiwania, to niech sobie będzie... Dlatego proszę wszystkich umuzykalniających nas - ściszcie te koncerty...  Dla dobra naszego słuchu. 