W średniowieczu, także dość długo po, w celach wychowawczych, które dziś określilibyśmy jako profilaktykę - przestępców karano publicznie. Czyli ścinanie, wieszanie, rozciąganie kołem itp. wykonywano w środku dnia, na głównym placu miasta, ściągając przedtem specjalnym ogłoszeniem mieszkańców. Obecność była obowiązkowa. Zabieg miał pokazać, co grozi za dokonanie najcięższych lub za takowe uznane przestępstwa.****Kiedy słucham informacji o "edukacyjnej" wystawie fotografii  członków SB (i pewnie UB), ludzi w większości nieżyjących, które to foty z podaniem imienia i nazwiska mają być wieszane np. na Pałacu Kultury w rozmiarze Pałacu - skóra mi cierpnie.Nie wiem, co to ma być za edukacja? Przysposabianie do nienawiści, do uznawania racji "swoich", do braku zrozumienia dla sytuacji, dla historii... Do uczenia, że sąd nie jest dla wszystkich. Wreszcie - do karania do dziesiątego pokolenia, jak za hitleryzmu karano za żydowskie pochodzenie? Przeciez potomkowie tych ludzi są i żyją! Zostaną napiętnowani! Toż to niemal lincz na nich!***Już pomijam fakt, że wywieszanie w sklepie fotografii złodziei wcale nie powstrzymuje kolejnych kradnących.***Tylko patrzeć, jak na place naszych miast wrócą pręgierze.... 