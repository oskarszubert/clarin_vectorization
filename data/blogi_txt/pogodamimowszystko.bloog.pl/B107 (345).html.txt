Kiedy ją poznałam wiele lat temu, skończyła akurat studia i szukała miejsca w życiu.Była uduchowiona, przepełniona poezją i poruszała się pół metra nad ziemią.Realność tego świata przystępu nie miała.Potem trochę opadła ku ziemi, ale nadal była dziewczyną, potem kobietą delikatną, wrażliwą, może aż nadto. Zawsze jednak miała poczucie swojej wartości na właściwym miejscu, tyle, że nie zawsze potrafiła tego bronić.Teraz, po kilku latach nie poznaję jej.Nadal szuka miejsca, ale ma pomysł.Jest twardzielką, najtwardszą wśród  mężczyzn, z jakimi pracuje. Bo bliższych wokół nie ma.Jak się to wyraża?Otóż dawna nimfa o rozmarzonym spojrzeniu klnie, jak szewc albo i gorzej. Przy byle okazji i bez niej. Jeśli coś jej się nie podoba mówi "chce mi się rzygać" albo "myślałam, że rzygnę"... Nawet o niepodobającej się książce lub filmie używa tak formułowanych "ocen". Wszystko wokół jest poje...ne, pier...ne, chu..we  i popiep..ne . Te cztery słowa, plus najpopularniejszy polski przecinek na"k" to jej język. I na co jej były  studia polonistyczne i tony przeczytanych książek? Tak się zastanawiam czasem...***Są kobiety, które strasznie przeklinają. Jeśli poza tym są  koleżeńskie, jakoś dobre i miłe, mówi się: "Ona tak przeklina, ale  do niej to pasuje". Do nikogo nie pasuje. To plugawy, ograniczony i stopniowo ograniczający umysł język. Jest trudny do zniesienia dla słuchających. I nikomu chyba nie imponuje. Chyba, że czegoś o ludziach nie wiem...*** Oczywiście, to, co napisałam nie oznacza, że akceptuję plugawy język mężczyzn. Chyba, że uderzą w palec zamiast główkę gwoździka.:) 