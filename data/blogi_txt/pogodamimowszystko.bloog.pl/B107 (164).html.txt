Dobrodziejstwo telewizji, czyli możliwość pełnego uczestnictwa w wydarzeniach może czasem wyjść bokiem. Mnie wychodzi, kiedy oglądam transmisje sportowych potyczek, głownie w kosza i ręczna. Bo tam co chwila jest "time" i trener tłumaczy, co trzeba zrobić, by wygrać i co zawodnikom mówił w szatni. To widowiska najczęściej żenujące. Trener krzyczy, chłopaki lub dziewczyny rozognieni i spoceni i tak nie wiedzą o co chodzi, woleliby twarz otrzeć i wody łyknąć. Trenerzy  nie są dobierani wg elokwencji i  poziomu IQ oraz znajomości zasad savoir- vivre'u. Mają być skuteczni i drużyny do medali  prowadzić. A ja, to już  ich problem. W efekcie słyszymy wymuszone hurra- optymistyczne hasła, z trudem składane zdania, powtarzanie tych samych sformułowań. Trener tez emocjom się poddaje, w związku z czym jego  motywujące  nawoływania są różnie formułowane i przerywane  słowami tzw. nieparlamentarnymi. Dziś słyszałam, jak jeden krzyczał:"K..., nie wku... mnie". Nie dosc, ze ich ubrano w garnitury, choć są w pracy, w której strojem roboczym i obowiązującym  jest dres, to jeszcze wetknięto miedzy ławeczki mikrofony. Mnie, jako widzowi wcale nie są potrzebne te okrzyki, te nawoływania "Ruchy, laski!" albo "Ty masz mu wyższe piły podawać, bo on musi ...(coś, tam, coś tam)". Ciekawa jestem, kiedy te mini-narady w przerwach będą transmitowane na całą halę, w której odbywa się mecz. Bo widzowie  na razie słyszą tylko w przerwach po kilka taktów upiornie głośnej muzyki. Też nie wiem, po co? 