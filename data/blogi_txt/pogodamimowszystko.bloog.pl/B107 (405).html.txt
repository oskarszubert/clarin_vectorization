Wnoszę do wszystkich mediów propozycje - przestańcie pokazywać tego chorego z żalu i rozpaczy pana. Przestańcie śledzić i nam wrzucać na dysk każde jego  słowo, gest, minę... Zatruwacie nas jego jadem i dzielicie, tak, jak on tego chce. Przecież, gdyby doszedł do władzy i wam pokazałby, jak się redaguje wiadomości, żeby nie bylo "przemysłu  nienawiści". Nie bójcie się odwracać kamer i zamykać mikrofonów. W ten sposob już nigdy nie siegnie po władzę, a jeśli, to będzie to na poziomie  polityków peryferyjnych partyjek.***Zostawcie go z jego żalem po bracie, z jego wściekłością po przegranej.On to robi  specjalnie. Każde pokazanie się w mediach tylko go zagrzewa.Przecież nie ma (na szczęście) żadnej mocy sprawczej. Może poza jednym głosem w parlamencie. Będzie jątrzył i wymyślał kolejne spiski, póki sił mu starczy. Nie wie w swym zacietrzewieniu, że tylko to mu pozostało. ***Niech w samotności przeboleje straty. Przecież tak naprawdę nie miał na to czasu. Może dlatego tak kąsa, na oślep, czasem nawet swoich. Niech odpocznie, niech nabierze sił, ma przecież jeszcze obowiązek wobec matki, która go bardziej potrzebuje, niż my.Myślę, że wkrótce zostanie jeszcze bardziej osamotniony, bo zaczną go opuszczać  akolici. Nie chcę tego oglądać, ani słuchać. On musi sobie z tym sam poradzić, ale niekoniecznie na naszych oczach.***Dziennikarze - dajcie mu spokój. I nam także. 