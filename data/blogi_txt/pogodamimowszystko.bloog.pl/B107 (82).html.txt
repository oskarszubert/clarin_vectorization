Z niepokojem obserwuję moją pewną koleżankę, nazwijmy ją PK. Jest dużo młodsza ode mnie, i właśnie akurat dobiega trzydziestki. Widzę, jak się szamoce, jak rozpaczliwie nie wie, co zrobić ze swoim życiem.Jest panną, mieszka przy rodzicach, a właściwie przy mamie, która wcześnie owdowiawszy ułożyła sobie ponownie życie, ale dopiero, gdy PK wyjechała na studia. PK nawet lubi owego pana, ale mówi o nim "facet"...***Ta magiczna trzydziestka! To tuż przed kobiety zaczynają  rozumieć upływ czasu. Co prawda, do kulminacji kobiecości jeszcze trochę, ale jednak zauważalne stają się dotknięcia czasu na naszym ciele. Jeśli która myśli o macierzyństwie, wie, że trzeba się śpieszyć, by choć jedno urodzić. A jak tu rodzić, skoro kandydatów na ojca brak.Bo ustawiona, niezależna, spełniająca się zawodowo trzydziestoletnia kobieta ma bardzo wysoko podniesioną poprzeczkę.Myślę, że może za wysoko....***Sama to przeżyłam i przestrzegam dziewczyny - nie dajcie się "wpuszczać w lata". Nie znaczy, że trzeba brać jakiepkolwiek, byle z zarostem. Ale przecież same widzą, że z kumplami z pracy jest fajnie na wyjeżdzie, daleko od domu, ba, to i owo czasem się zdarzy. Jednak na grille działkowe i ogrodowe już nie są zapraszane. Bo tam są żony. Tam się zaprasza Kasię z mężem i Roberta z żoną. Każdy singiel to potencjalne zagrożenie. Żony też się starzeją....I mniej mają czasu na paznokcie, maseczki i ciuchy.***Moja PK jest w panice. Mnie nie słucha, bo jak świat światem najlepiej człek się na własnych błędach uczy. Ale sposób na zagłuszanie gwizdka czasu wybiera najgorszy z możliwych... 