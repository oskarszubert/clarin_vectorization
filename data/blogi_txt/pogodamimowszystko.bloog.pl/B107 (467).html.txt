Należy się chyba tego spodziewać.. "Okno życia – specjalnie przygotowane miejsce umożliwiające matkom nie mogącym lub nie chcącym opiekować się noworodkiem  anonimowe, bezpieczne pozostawienie go w nim." To mówi definicja w Wikipedii. A w życiu? Jedno z kilkudziesięciu polskich okien życia jest w Szczecinie. Kilka dni temu znaleziono w nim noworodka, co otrąbiły różne media. Nie wiem, po co... Ale nie to jest najgorsze. Otóż dziś czytam w jednej z gazet doniesienie ze Szczecina. Mianowicie szukają matki niemowlęcia. Ale nie po to, by  osądzać, lecz dowiedzieć się, czy jest zdrowa i czy ktoś jej nie zmusił do takiego czynu. Czynu! To już jest osądzenie! A jak się okaże, że ktoś zmusił, to co? Odda się jej dziecko z powrotem? Przy następnej ciąży może dojść do wniosku, jak ta nieszczęśnica od bliźniaków, że lepiej sprawę inaczej załatwić... I tak szlachetna idea legła na zabłoconym bruku. I takie jest miłosierdzie kościoła... 