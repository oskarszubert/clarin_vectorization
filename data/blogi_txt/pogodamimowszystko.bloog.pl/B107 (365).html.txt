Spotkałam ją dzisiaj. Przypadkiem, na ulicy.To żona naszego, jakiś czas temu zmarłego przyjaciela. Okoliczności sprawiły, że przyjaźniliśmy się z nim. Po jakimś czasie poznaliśmy jego żonę. Nie było łatwo. Z czasem my przywykliśmy do niej, a ona do nas.***Oni się jakoś dogadywali. My z nią nie bardzo. Wolałam z nim rozmawiać, a można było o wszystkim. Jej pogląd na świat, różne zjawiska, dokonywane wybory  nie odpowiadały mi. Rozmowy bywały męczące.W ostatnich miesiącach jego życia byliśmy najbliższymi przyjaciółmi. A jednak odsunęła nas, nie pozwalała na kontakt.Dlaczego?Nie mam pojęcia.Teraz nie odwiedzamy jej. Nie, nie jest sama. Ma rodzinę, wnuki. Wiem, że kontakty są żywe.Nie widziałyśmy się kilka miesięcy i już zupełnie nie miałyśmy o czym rozmawiać.***Przyznam, że mam trochę wyrzuty sumienia. Bo to musi być przykre, kiedy nagle wszystko się skończy, znajomi się odsuwają, nie mają czasu...Ale czasem nie da się inaczej. 