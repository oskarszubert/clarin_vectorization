Zaraz po Nowym Roku, jakbyśmy się nie dość naświętowali - mamy kolejne religijne święto. Zmęczony handel tym razem nie będzie plótł o czarowności, symbole jakby te same obowiązują, więc nie ma co sprzedawać. Zresztą, szykuje się do Walentynek. Kto wierzący, pójdzie do kościoła, reszta zaś będzie mieć dodatkowy wolny dzień i już kombinuje, jak to połączyć z piątkiem, żeby polski długi weekend  zorganizować. I tylko pracodawcy włosy z głowy rwą, bo ledwo co się po  tych świętach coś uda poukładać, to znów kombinacja, dyżury, wolne itp. Sama w pracy też tego doświadczę, choć pracodawcą nie jestem a tylko pracownikiem. Znów wszystko biegiem, bo tydzień krótszy. Jedna wielka fikcja w świeckim, nowoczesnym państwie... I kto się kogo pytał, czy chce to święto? A może ateiści i innowiercy powinni jednak pójść tego dnia do pracy... 