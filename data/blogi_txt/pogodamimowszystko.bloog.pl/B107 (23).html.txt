Odwiedziłam moją mamę. Pierwszy raz w tym roku. Tak wyszło.Było OK. Ale po raz kolejny stwierdziłam u niej dziwne i niewytłumaczalne zjawisko.Otóż, za tzw. chińskiego Boga nie zalozy na siebie nic męskiego.A wcale nie jest konserwatywna nad miarę, raczej otwarta na nowości wszelakie. Odliczam wiek, wiadomo.A tu - stoi na sztorc.Byłyśmy w ulubionym lumpeksie. Zawsze stamtąd coś przywlokę. I od razu przy wejściu zawołała do nas bluzka koszulowa. Cudo! Cieniutki sztruksik, miękki, jak aksamit, kolor nieba, wszywka "Yves Saint Laurent", która dla mamy nie stanowiła wartości gwarantowała jakość. Rozmiar - akuratny. Cena - ok.4,00. Stan - idealny. I już, juś brałyśmy owo cudo, kiedy mama spostrzegła, że to męska koszula, bo na lewą stronę się zapina. Koniec. Nie wzięła nawet do ręki.Kiedyś kupiłam jej t-shirt, o jaki prosiła. Nie zauważyłam, że ma przy dekolcie malutkie niby-zapięcie na guziczki, właśnie męskie. Nigdy jej nie nosiła, oczywiście otrzymalam wyrzut, że to tfu, męska.  Dawno temu zrobiła sobie sweterek. 120% kobiecości. I pomyliła strony, wyszło zapięcie w druga stronę. Przerabiała oba przody.***Nie da się przekonać.A ja noszę zawsze dżinsy męskie, bo lepiej pasują do mojej figury. Wchodzę do męskiej toalety, jak damska zajęta. Noszę czasem  koszule w charakterze bluzek i zupełnie mi to nie przeszkadza.A tu - proszę! 