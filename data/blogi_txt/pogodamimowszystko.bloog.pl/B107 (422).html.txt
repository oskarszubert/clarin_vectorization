Obyś cudze dzieci uczył...To porzekadło jest podobno chińskim przekleństwem. A może tylko polskim.W każdym bądź razie w dzisiejszych czasach świetnie się nadaje na przekleństwo.Nauczycielstwo to dziś zawód katorżniczy. To skazanie na galery. Wraca się z zesłania z zszarganymi nerwami, zdartym gardłem, pustką w sercu i poczuciem wypalenia.***Los mnie w ostatniej chwili uchronił przed podjęciem pracy w zawodzie nauczyciela. I choć potem pracowałam z młodzieżą i dziećmi, to  głownie z tymi, którzy  to, czego ich uczyłam - robić chcieli. A to zupełnie inna sytuacja.Szkoła była i jest aparatem przymusu. Nawet, jeśli to, jak w dawnych czasach była dochodzącą guwernantką. Lekcje trzeba było odbyć i w jakiś sposób wiedzę do głowy wtłoczyć. lepszej metody nie ma. A głowy uczniów są zawsze oporne. To się  prawie nie zmieniło.Zmieniła się cała reszta.Nauczyciel, niczym jakaś celebrytka jest wciąż na cenzurowanym, pod ostrzałem. Wczoraj widziałam migawki z okazji ŚWIĘTA. Przeważająca cześć materiału to dywagacje uczniów, jaki powinien być nauczyciel, a jaki nie! I jakimi metodami powinien uczyć, a jakie są dla nich, książęcych mości uczniaków niedobre! Bo oni wiedzą! Wiedzą także, co im w dorosłym życiu będzie potrzebne, a co nie. Niewielkie mają w tym względzie potrzeby...Zmiana obyczajowości, traktowania życia, odejście od tradycyjnych wartości dała nam wolność myśli i postępowania. Co nieco także popsuła.Nie tylko my, cały świat się nie może w tym znaleźć.A szkolnictwo poległo pierwsze.***Wszystkim obecnym nauczycielom - życzę wytrwałości w dotarciu do Arkadii, czyli emerytury!A ewentualnym - szukajcie jakiegokolwiek innego zajęcia. Szkoda życia! 