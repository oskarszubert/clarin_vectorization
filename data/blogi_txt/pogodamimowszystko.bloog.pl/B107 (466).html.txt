http://wyborcza.pl/mlodziodwagi/1,128591,13296859,Naukowcy_kontr a_milosnicy_ekojedzenia.html   Przeczytałam ten artykuł pod cudnym tytułem "Naukowcy kontra miłośnicy ekojedzenia" z rozbawieniem! Wiedziałam to od dawna! Próbowałam smaku jajek od szczęśliwych a nawet wolnych  kur i tych z marketu. Zero różnicy. To zresztą nie tylko moje odczucie. Jakiś czas temu uleganie  nawoływaniom przeciwników "pryskania" niemal pozbawiło mnie ukochanego smaku  kalafiora. Kupiłam bowiem od chłopa z wozu takie "niepryskane" kalafiory. Trochę droższe, ale czego się nie robi dla zdrowia. W domu okazało się, że kalafior nie roi się od chemii, za to roi od zielonych, tłuściutkich gąsienic. Przywoławszy dawne doświadczenia moczyłam warzywo w zimnej wodzie z octem, by po wypłynięciu kolejnych robali wszystko wyrzucić do zsypu. Długo potem nie mogłam nawet na zupę kalafiorową spojrzeć. Zamiast nawoływać ogrodników i uprawiaczy warzyw do rozsądnego używania środków ochrony roślin a ich producentów do przestrzegania norm i stosowania  składników jak najmniej szkodliwych - wylewa się dziecko z kąpielą pod hasłem zdrowia i ekologii. W tym tekście piszą też, że w ziemniakach "ekologicznych" znaleziono o wiele więcej, niż w tych z plantacji miedzi. Bardzo szkodliwej w nadmiarze. A te ziemniaczki miały o pięć do dziesięciu razy więcej. O wiele więcej, niż potrzebujemy... Reszta badanych warzyw i owoców ma takie same parametry - zawartość związków, witamin itp. Tyle, że nieekologiczne są ładniejsze i łatwiejsze w przechowywaniu. Wystarczy wspomnieć pomidory... 