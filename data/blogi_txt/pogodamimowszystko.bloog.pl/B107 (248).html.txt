Pasażerów, którzy  mają nieszczęście podróżować koleją w nocy a w tym przesiadać się  czeka na dworcach taki oto widok:  I nie ma przebacz, trzeba czekać na przewiewnym peronie...I niech nikt nie mówi, że to tylko zimą jest uciążliwe. A wszystko dlatego, że dworce upodobały sobie lumpy i menele, elegancko zwani bezdomnymi na noclegownie. Owszem, widziałam na dworcach ludzi leżących pokotem, sapiących przez sen  i beztrosko śmierdzących niemytymi ciałami, brudnymi, zanieczyszczonymi ubraniami, noszonymi w  siatach wiktuałami znalezionymi w koszach na śmieci.  Ilu wśród nich bezdomnych z powodu niesprzyjającego losu? Znacznie więcej lumpów i meneli, "bezdomnych" z wyboru, bo nie chce się pracować, utrzymywać mieszkania, wnosić opłaty, żyć jak człowiek między ludźmi. Do noclegowni i przytulisk idą w ostateczności, gdy mróz przyciśnie... Żadne akcje i reakcje nie przyniosły efektu? To zamknąć dworce na noc i cześć. Spokój jest. Raniutko otwiera się czyściutkie, pozamiatane hale... Miałam nieprzyjemność doświadczenia skutków tej metody walki z niechcianymi lokatorami dworców polskich. Latem, w bardzo dużym mieście (ale nie stolicy) trzeba nam było czekać na następny pociąg ponad dwie godziny. Po kilku godzinach podróży.  Z bagażem.  Perony zimne, mimo lipca. Oczywiście, zero ławek, żeby i na nich nie przytulili się "bezdomni". Na placu przed dworcem snuły się snuje. Zero ławek, wszystko pozamykane.  Herbata? Zapomnij.  Toaleta? Zapomnij.  I tylko oczy trzeba było mieć dookoła glowy i z osiem par rąk, bo snuje jakby podeszli w kilku - zabraliby wszystko, co by chcieli. Przez owe dwie godziny z haczykiem na placu przeddworcowym ani razu nie pojawił sie np.radiowóz... Przerwa technologiczna? A pociągi nie stają na noc? Dlaczego? Tory przecież trzeba wytrzeć z kurzu i rosy... 