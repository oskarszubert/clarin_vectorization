Dostałam z zakupami internetowymi  ulotkę reklamową także internetowego sklepu z bielizna. Ze szczególnym uwzględnieniem biustonoszy. Zaglądam. Mam swój sklep, w którym kupuję staniki, ale zajrzeć zawsze można. Ale się uśmiałam. Sklep chyba dopiero zaczyna, bo asortyment skromniutki, pod niektórymi zakładkami jeszcze pusto. Wracam do biustonoszy. A tam? A tam wszystkie modelki prezentujące staniki są biuściaste, jak nie wiem co! Na pewno powyżej D i to sporo! Fakt nie są chuderlawe, takie akurat. A biusty bujne ponad miarę. Wszystkie! Rozumiem przesłanie - i Ty, droga klientko w naszych biustonoszach tak będziesz wyglądać...:) Ja akurat na rozmiar nie narzekam, jest wystarczający. Ale kobitki z drobniejszym mogą się raczej podłamać.  A może jednak taka reklama zadziała...:) Dodam, że nie jest to sklep "dla puszystych". :) 