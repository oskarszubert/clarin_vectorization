Obejrzałam wczoraj film na kanale Kultura. Fabularny. O tragedii Rwandy i ludów Tutsi oraz Hutu.Tak, to tragedia obu tych ludów. Wycinali się w połowie lat.90. w pień. Zaczęli Hutu. Ale to Tutsi byli, choć mniejsi liczebnie władcami kraju. Mieli lepsze wykształcenie, zajmowali "lepsze" urzędy. To Hutu się zbuntowali. jak umieli. Krwawo. A biali (ksiądz na misji i nauczyciel, też na misji oraz telewizyjna reporterka) plątali się między tymi czarnymi, nie do odróżnienia, bo to plemiona podobne... Bronili Tutsich....Czy bronili prawdy? Czy może być prawda w takiej sytuacji?Trochę schematyczny ten film, i te sceny szybkiego dojrzewania idealistycznie nastawionego nauczyciela znakomicie znamy z "naszych" filmów, o "naszej" wojnie. Niejednej.Wojna jest zawsze straszna. Zawsze. Zatruwa umysły. W Rwandzie rzecz jest w sumie nie do rozwiązania. Mozna powiedziec łatwo, że oni tam sa na poziomie walk plemiennych. No, sa. Ale czy my z naszymi ksenofobiami wobec  innych nacji tak bardzo się różnimy... Tak, nie tniemy maczetami, nie strzelamy. Przynajmniej tyle. Choć podpalenia domów tureckich w Niemczech były. Łatwo nam wydawać osoądy. W tym obrazie wojny klęskę ponieśliśmy my, biali, cywilizowani, lepsi.... 