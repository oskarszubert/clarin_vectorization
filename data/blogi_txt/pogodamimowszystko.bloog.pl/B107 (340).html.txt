Wczoraj oglądałam koncert kolęd zrealizowany przez Polsat w jakimś kościele pod Warszawą.  Ot, taka laurka od  stacji. Ładna, z udziałem gwiazd i gwiazdeczek. najlepsze były dzieci z Milówki, które zaśpiewały pierwszy numer tak, że iskry szły, ale w drugim pogubiły się z emocji. Do trzeciego, finałowego wyszedł jeden z braci Golców i dodał im otuchy. Wszyscy wykonawcy, a była Steczkowska, Feel, Cichopek, Karpiel-Bułecka i jakaś diwa operowa o dramatycznym emploi i równie dramatycznym alcie. Wszyscy - weseli, uśmiechnięci,  śpiewali normalne kolędy. A Kayah? Wyszła zła, z zaciętym wyrazem twarzy. Nie bardzo wiem, co śpiewał, bo nawet wcześniej rozgrzana i świetnie współpracująca widownia po kilku taktach też nie wiedziała i zamiast śpiewać - słuchała niemo.Kayah zaś męczyła się, zagubiona w  wokalizach, ozdobach i nadinterpretacji prostej melodii. Niczym Górniak w Korei...Nie wiem, kiedy robiono nagranie, bo przecież nie szlo na żywo, ale artystka znów wyglądała, jak w Opolu - jedno oko wyraźnie mniejsze i z opadającą powieką, nabrzmiała twarz i wargi karpia. Przebijała nawet Ibisza i Dodę razem wziętych. Do tego ta mina! Można powiedzieć, że popsuła całą zabawę...Może  Kayah już się wyśpiewała, może tkwi w jakiejś ślepej uliczce i co się ruszy, to mur albo cegły na głowę lecą?Szkoda.Mam jej pierwsze płyty, słucham.To była wokalistka! Dziś jest ledwie cieniem. 