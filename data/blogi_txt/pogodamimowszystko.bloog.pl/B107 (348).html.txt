Aktorzy są do grania. Zgoda.Oglądam teraz reklamę, w której wystepuje bardzo z siebie zadowolony aktor Krzysztof Majchrzak. A to  jest akurat aktor, który ma swoistą filozofię życia, której szczegółów nie szczędzi. Ostatnio zniknął z  kina, ale się nie zmienił.Znam jego kilka wywiadów, wszystkie takie same - gromienie spsienia ludzi i wyznawanych wartości. To poniżej znalazłam w internecie:"Popularny aktor od lat funkcjonuje nieco na obrzeżach polskiego kina. Występuje rzadko, żyje z muzykowania (jest członkiem jazzowej formacji A2), a w mediach istnieje głównie dzięki kontrowersyjnym i radykalnym wypowiedziom. Majchrzak krytykuje wszystko i wszystkich. (...)politykę uważa za szambo, a komercjalizację mediów za objaw zbliżającej się apokalipsy. Używając barwnych porównań i niekiedy mocnych słów mówi o rzeczach, z którymi większość z nas – przy najmniej po części – się zgadza. Problem w tym, że Krzysztof Majchrzak w swoich wywiadach od lat powtarza mniej więcej to samo- współczesna kultura przypomina chłam. Konsekwentnie buduje o sobie opinię outsidera, nonkonformisty i skandalisty. W 1999 roku, po tym jak zdobył Złotą Kaczkę, udzielił miesięcznikowi "FILM" wywiadu, w którym równo zjechał swoich kolegów po fachu bardziej – jego zdaniem – skoncentrowanych na posiadaniu "domu w Półdupsku" niż na tworzeniu ciekawych projektów artystycznych.     W "Przeglądzie" mówi wprost, że "współczesna kultura przypomina chłam", "jest najtandetniejsza od dziesięcioleci" i cierpi na chorobę, którą aktor nazywa "wszechogarniającą korporacyjną szmirą". I fajnie. Ale podobnie soczyste kawałki znajdziemy w jego wywiadzie, którego udzielił miesięcznikowi Machina w 2007 roku, gdzie pojawiają się "zmacdolandyzowane korporacje medialne", a nawet we wcześniejszej rozmowie z "Przeglądem" z roku 2002, w której aktor piętnuje "popeliniarzy w kulturze".(...)Jednym z koników Majchrzaka jest telewizja i jej produkcje. Trzeba przyznać, że sam rzeczywiście ich unikał i w jego filmografii znajdziemy zaledwie epizodyczne rolę w "40-latku" (której się wstydzi), "07 zgłoś się", czy "Kuchni polskiej". Po 2001 roku, kiedy pojawił się w "Marszałku Piłudskim", ze srebrnym ekranem nie miał wiele wspólnego. Przynajmniej zawodowo. Bowiem medialnie jest jednych z jego największych krytyków."więcej na www.plejada.pl/2,1849,ne ws,1,1,krzysztof_majchrzak_obraza_znowu,artykul.htmlI oto pojawił sie Pan Majchrzak wreszcie w telewizji. Gra. W reklamie. Niby to intelektualne, inne, niż wszystko, bo mówi co chce, wygląda jak chce, nikt mu nie mówi, co ma robić...I to wezwanie na końcu...Reklamuje piwo. Po prostu piwo.***To już wolę opowieści o przyjaźni górala z koniem albo wiernym psem. 