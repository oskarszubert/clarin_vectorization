Powodowana niezdrową ciekawością od lat oglądam na TVN Style cykl "Taka miłość się nie zdarza".Zdarzają się odcinki bardzo bardzo ciekawe , niekoniecznie plotkarsko. Pokazują interesujące strony życia ludzi, akurat na przykładzie gwiazd czy ludzi "publicznych".W ubiegłym tygodniu obejrzałam bardzo ciepłą opowieść o miłości i małżeństwie  Emiliana Kamińskiego i Justyny Sieńczyłło. Oczywiście, nie mam złudzeń, że to prawda, tylko prawda i cała prawda. Udział w tym programie to tez jakaś kreacja. Program nie jest typu śledczego, wyszukującego  głęboko ukryte tajemnice alkowy. Bohaterowie mówi tyle, ile chcą, czasem przyjaciele odsłonią jakieś mniej widoczne cechy charakteru czy zdarzenia.To program delikatny, łagodny i nie naruszający za bardzo prywatności, oczywiście, jeśli bohaterowie tego nie chcą. Jeśli są nimi osoby nieżyjące - sprawa pewnie ma się trochę inaczej, ale też bez śledztwa.Ale wczoraj ta kraina łagodności i miłości, co się nie zdarza wydała mi się fałszywa.Bohaterami byli Nelly Rokita i Jaś Rokita, obecnie mąż swojej żony. Ten, który zimą nosi kalesony, co jest dumą żony.Miałam nieodparte wrażenie, że oboje kłamią, jak z nut. Zarówno wówczas, gdy mówią o swojej miłości od pierwszego czy drugiego wejrzenia, o perypetiach przedmałżeńskich, o ślubie Rokity i narodzinach córki Nelly.Rokita coś tam mówił o trudnych  momentach, o tym, że został wymiksowany z polityki przez własną ukochaną żonę...Dla mnie to był najgorszy i chyba niepotrzebny odcinek sympatycznego w gruncie rzeczy programu.Ale cóż, Nelly jest wciąż na topie. W tym roku uzyskała znów tytuł największego szkodnika roku!Ale za to jaka sprytna jest!Kto chciał się czegoś o niej dowiedzieć, co było przed Jasiem a nawet przed przyjazdem do Polski na stałe, obszedł się smakiem. 