Żyjemy coraz dłużej, choć nie coraz lepiej, bo medycyna  nie nadąża za starzeniem się organizmu. Mimo to apetyty rosną i chcemy jeszcze dłużej... Szukamy więc sposobów. Samo odmładzanie za pomocą skalpela i chemii to mało. W dodatku przecież chcemy żyć nie tylko dłużej ale i w zdrowiu. Co robić? Pomysłów i wynalazków oraz mód na coraz nowe cudowne specyfiki, rośliny czy diety jest mnóstwo. Ostatni krzyk to jagody goji, najzdrowsze owoce świata..  Jagody goji to kolcowój chiński lub pospolity, należy do rodziny psiankowatych (jak nasze ziemniaki i pomidory).  Pochodzi z południowo-wschodniej Europy i Azji.Chin, choć wieść gminna przypisuje im pochodzenie tybetańskie a nawet z  himalajów. Dlatego spotkać można suszone owoce pod nazwą tybetańskie lub himalajskie goji.      Roślina jest wieloletnia, nie ma  specjalnych wymagań, rośnie szybko i bez marudzenia. Pędy rosną nawet do 3 metrów, wymagają podwieszania. Owocuje we wrześniu, podobno owoców nie można zrywać, tylko otrząsać i zbierać z podłoża.  Owoce, czyli mityczne jagody  są bogate w najróżniejsze składniki, witaminy, składniki odżywcze (w tym białko), pół tablicy Mendelejewa, jeśli chodzi o mikroelementy, 19 aminokwasów. A ponieważ w każdym ogrodzie działkowym oraz przydomowym już rosną pierwsze krzaczki, już kwitną malutkie kwiatki - za dwa-trzy sezony staniemy się krajem ludzi długowiecznych. Tymczasem za progiem czai się następne cudo i nadzieja. Nazywa się Jiaogulan, chińskie ziele długowieczności (Gynostemma pentaphyllum)... Dodam, że obie rośliny są bardzo ładne. A ziele można hodować nawet na balkonie. 