Pierwszy raz leciałam samolotem, jako dość duża dziewczynka, dorosła.Tylko do Warszawy, poczciwym "antkiem".Wszystkiego pół godziny. Dłużej trwały przygotowania, dojazdy, kontrole itp.***Ale natychmiast poczułam, że to jest to!***Uwielbiam latanie, mimo, że trochę choruję. Nauczyłam się jednak panować nad błędnikiem.Fakt, nie leciałam nigdy dłużej, jak 4 godziny.Ale i tak najbardziej podoba mi się start samolotu.Kiedy siedzi się w fotelu, stewardessy  posprawdzały luki nad glowami, pasy zapięte...Samolot zaczyna powoli kołować na pas startowy.Zakręca kilkakrotnie, to w lewo, to w prawo. Wreszcie zatrzymuje sie, czy tylko zwalnia i włączają się silniki. Nabiera oddechu. Jest taki moment, wszystko się zmienia. Nazywam to tak właśnie. ***Kiedy ponownie rusza - wiadomo, że  sprawa jest poważna.Silniki są coraz głośniejsze i wchodzą na wyższe tonacje.Samolot kołuje coraz szybciej.***I przychodzi moment, który wprost uwielbiam. Nabiera  przyśpieszenia.Poodobnie jest w aucie, kiedy zmienia biegi. Ale samolot robi to o wiele intensywniej i bardzo szybko.***I naglez znów zmiana. Wszystkiego.***Bo ciężka, wyładowana maszyna właśnie oderwała się od ziemi. Ta szybko ucieka spod kół i za chwilę  mam pod sobą mapę. Lądowanie - wiadomo. Ulga. Doleciało się.***Ale to jest nic przy starcie. 