Słuchałam niedawno piosenki w wykonaniu Majki Jeżowskiej i Rudiego Schuberta  o tym, że serce nie pyta "perke", tylko po prostu kocha... No, nie wiem. Czasem warto, by serce jednak zapytało... Tak kiedyś uczyniłam i nie żałuję. Poznaliśmy się  w pracy, to był strzał od pierwszego spojrzenia, tylko nie od razu (jak w porządnym melodramacie) zdawaliśmy sobie z tego sprawę. Uznaliśmy, że się po prostu lubimy. Poznałam jego żonę, odwiedzaliśmy się. Było miło. Tyle, że jakoś tak nagle ta żona przestała mnie zapraszać na kawkę i pogaduchy, w ogóle raczej mnie unikała. Nawet chciałam z nią o tym porozmawiać, sądząc naiwnie, że może coś gdzieś palnęłam, albo ktoś coś...Dziś myślę, że ona  coś zauważyła...Choć formalnie nie było czego zauważąć, pzrynajmniej z mojej strony.. Ale zmieniałam pracę, zaraz potem mieszkanie i tak przyschło. Przestaliśmy się widywać.  Pewnego dnia on zjawił się pod moimi drzwiami wieczorową porą i z bukietem. Ja akurat porzucona i rozżalona - otworzyłam te drzwi...On mówił tak pięknie, że zakochał się od pierwszego spojrzenia, że ogromnie tęskni, że jak widywał mnie codziennie, to jakoś dawał radę a teraz zupelnie nie, że w małżeństwie się porobiło.....  Spotkaliśmy się kilka razy. Było fantastycznie, ale...tylko w zaciszu mojego mieszkania. O wyjściu, banalnym spacerze nie mogło być mowy. W końcu zapytałam kiedy i jak zamierza odejść od żony...Bo zaczynałam się po prostu przyzwczajać do niego, tęsknić. Odrzekł, że na razie nie może. Wyjaśnienie było tak przyziemne, że moje uczucie, które z pąka zaczynało rozwijać się w kwiat zwiędło nagle i nieodwołalnie. Powiedziałam więc, że to nasze ostatnie spotkanie. - Myślałem, że mnie kochasz. - ratował twarz. A ja na to: A za co, za to, co przed chwilą powiedziałeś?  - Nie kocha się za coś.- odpowiedział, ale było po wszystkim. Bolało jakiś czas a potem przestało. On zaś nigdy nie odszedł. Od żony. Czasem warto zapytać serce - perke... 