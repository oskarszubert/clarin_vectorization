Porządek zrobiony. Zapiski historyczne wyrzucone. Przedtem pocięte starannie, by nawet wiatr w parku nie mogł tych tajemnic straszliwych przeczytać.Trochę mi szkoda a trochę nie. I tak czytałam już niemal, jak cudze notatki, tak wielu zdarzeń i ludzi nie pamiętając kompletnie. Za kolejne lat dziesięć wcale nie byłoby lepiej.Listy też wyrzucone. Te początkowe były niezłe, ba, wtedy rozmawialiśmy ze sobą. To znaczy on ze mną. Trafiłam na dwa czy trzy swoje - pewnie brudnopisy (choć raczej ich nie robiłam), albo jakaś zmiana koncepcji. No, wymadrzałam się...Dziś tego nie wiem, co wtedy, kiedy miałam naście i dzieścia lat. Przy okazji doszłam do wniosku, że chłopak mój cudny trochę konfabulował. Ale kto tego nie robił, przekonany, że jego życie jest nudne i nieciekawe...***Koniec z tym. Teraz tyle będę pamiętać, co w głowie się utrzyma. A w głowie na ogół trzyma się jasne i szczęśliwe.Zostały tylko zdjęcia. Nigdy ich nie przecinałam na pół, nie wycinałam głów czy twarzy. Pozostaną takie, jakie zostały zrobione. Czarnobiałe świadectwa barwnych (ach, ta pamięć!) lat. 