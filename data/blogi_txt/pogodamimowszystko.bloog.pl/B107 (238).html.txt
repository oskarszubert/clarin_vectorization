Jak zwykle w okolicach przełomu roku robię porządki. Wszędzie, gdzie się dorwę. W komputerze też. Odkładam zdjęcia z ubiegłego roku do osobnego foldera, archiwizuję je.  Robię też porządek na blogach. M.in. usuwam stare wpisy. Takie naprawdę ster, sprzed paru lat. Kiedyś przed naciśnięciem "usuń" czytałam. teraz już nie tak dokładnie. Ale na tyle, by ze zdumieniem stwierdzić, że niektórych zupełnie nie pamiętam, nie wiem, o co chodzi i dlaczego tak, a nie inaczej pisałam... Zabawne, jakbym czytała wpis obcej osoby... Podobnie było kiedyś, kiedy, jako pannica dorastająca pisałam pamiętniki...Wiele lat je pisałam. I czasem czytałam wstecz... Tam to dopiero było ciekawie! Pisałam codziennie i każdy poryw serca, drgnienie emocji, każdy gniew, oburzenie i zachwyt były skrzętnie zanotowane. W chwili pisanie - sprawy niemal życia i śmierci.A po latach? czasem zabawne, czasem zdumiewające...Pamięć łaskawa największe blamaże i przegrane wyrzucała z pamięci. Kilkakrotnie przekonałam się, że nie warto takich dziewczyńskich zapisków  czytać. I pewnego dnia wszystkie zeszyty starannie zniszczyłam. I nigdy nie żałowałam. Tak, jak teraz tych wpisów, o niebo mniej osobistych, intymnych...Mnie one już niepotrzebne. I nikomu innemu też. Historia świata i cywilizacji się bez nich doskonale obędzie...:) 