Znów obejrzałam wczoraj w nocy "Ojca chrzestnego'"!***Ojciec chrzestny ( The Godfather), USA/Włochy 1972, 175 min., dramat/gangsterskiReżyser: Francis Ford Coppola, scenariusz: Mario Puzo, muzyka: Nino Rota***Jakiż to znakomity film. Nic nie stracił przez te lata. Robi nadal wrażenie, choć może już nie piorunujące. Przynajmniej nie na tych, którzy go znają. Aktorstwo - porywające. Marlon Brando grający starszego, niż wówczas był, Al Pacino - niby siła spokoju, a w środku stal i burza wobec konieczności dokonania wyboru. James Caan - wybuchowy, nadrabiający tym braki intelektualne. Robert Duvall - brat, jak inni, ale zawsze z boku, zawsze pierwszy odsuwany. Diane Keaton, jeszcze przed wieloma operacjami, brzydka mysz, ale jak pięknie zagrała ostatnią, bardzo bolesna dla Key scenę...Nie ma w tym filmie niepotrzebnej sceny, kwestii ani postaci. I niczego nie brak. Wszystko znakomicie wyważone.No i ta, wciąż porywająca muzyka....To Coppola kazał nam pierwszy identyfikowac się z przestępcami, wartościować, kto gorszy, kto lepszy, choć wszyscy sa na bakier z prawem. Ba, to po prostu bandyci.Taki intelektualnie zamyślony Michael... tak nam dał Coppola go polubić, uznać jego racje - że on inny, ale rodzina to rodzina. I co? Michael okazał się najtwardszym, najbardziej bezwzględnym bandytą. To arcydzieło. I słusznie takie miano nosi ten film o nowojorsko-sycylijskich gangsterach.Key właśnie się dowiedziała, gdzie jest miejsce żony gangstera.******Marlon Brando - Don Vito Corleone******Al Pacino - w chwili, kiedy stał się Don Michaelem Corleone i kiedy podjął decyzję o zostaniu gangsterem. 