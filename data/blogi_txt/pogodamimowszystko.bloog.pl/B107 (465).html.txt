Po raz piąty zanurzam sie w mroczne, duszne i niebezpieczne korytarze metra. Trzeci raz jest to metro  w Pitrze, czyli w St.Petersburgu. A wszystko za  przyczyną kolejnej książki z projektu "Uniwersum:Metro 2033". To druga powieść Andrieja Diakowa, zatytułowana "W mrok". Opowiada bowiem losy grupy ludzi, którzy żyli na wyspie i ruchomej wieży wiertniczej. czyli na powierzchni. Ale ktoś im zniszczył wyspę bomba atomową i zeszli do stacji Czkałowska. Dopiero zaczynam lekturę. Opowiem o wrażeniach za dni kilka. Małych kilka, bo już nie mogę się doczekać wejścia w ten świat... Pomysł, na jaki wpadł kilka lat temu Dmitry Głuchowski to prawdziwa złota kura! Aż dziw, ze nikt do tej pory na to nie wpadł. Pierwszą książkę pochłonęłam w dwa wieczory, a liczy ok.700 stron! Jakoś tak zaraz po tym byłam w Warszawie i jechałam metrem. Metrem! Jak tylko zeszłam na dół, poczułam się ...jakoś swojsko, w znanym miejscu. Mimo,że wygląd warszawskiego metra diametralnie różnił się od opisywanych w powieści stacji metra moskiewskiego - zrujnowanych, przez 30 lat przystosowywanych do życia, nieoświetlonych, zatłoczonych, zastawionych budkami...  Oczywiście, nie odmówiłam sobie przyjemności zajrzenia w aksamitną czerń korytarza, wychylając się mocno poza  jasny peron. Dreszcz przeszedł...Tyle w takich korytarzach się działo... Nie wiem, dlaczego tak mnie wzięło to "Metro". Kupuje każdą powieść, która ukazuje się w ramach projektu. Czy może powstać powieść z akcja umieszczoną a naszym jedynym  metrze? HM, ludzie może by tam przeżyli wojnę nuklearną. Ale czy przetrwaliby 30 lat? Nasze metro stołeczne jest chyba za małe... 