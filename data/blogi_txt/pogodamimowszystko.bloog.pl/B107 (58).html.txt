Znów to określenie usłyszałam z ust dwudziestoparoletniej matki.MŁODY.***Nie wiem, jak nazywałabym swoje dzieci, nie mam ich.Ale wkurza mnie mówienie o swoich własnych dzieciach - młody, młoda. A bywa, że mówi się wręcz - młode.Szczenię?Cielę?***Nie funkcjonuje imię, tak starannie wybierane.***Mierzi mnie ta maniera z dwóch powodów.Po pierwsze - jest oznaką uciekania od wyrażania uczuć wyższych, jakimi jest stosunek do najbliższych. Nie mówi się z dumą - moja córka, kiedyś nawet zgrubienie "córa" było pieszczotliwe. Nie mówi się - mój syn. Nie mówi się moje dziecko, moja Kasia, Basia i mój Franek. Wstyd, czy co?Mówi się - młode.Po drugie - takie miano powinno oznaczać sygnał - oto jest młody przedstawiciel gatunku, jeszcze nie ma wszystkich praw, jeszcze nie wszystko mu wolno, jeszcze musi się uczyć. A na razie marsz do swego miejsca w szeregu.Akurat! Tak o dzieciach mówią rodzice, którzy nie wychowują dzieci, nie dają im podstaw kindersztuby (zachowanie przy stole, towarzystwie, takt, itp). Od niemowlęcia ubierają je za to w markowe ciuszki, bo "to zawsze na dziecku lepiej leży"(sama słyszałam) i zarzynają się na kolejne spodnie czy buty z naszywką.Co oznacza, że określeniem tym maskują swoją nieporadność nie tylko emocjonalna, ale i wychowawczą.***Całe szczęście rodzice nie mówili tak o mnie.***Bo to określenie jest dla dziecka obraźliwe. 