Gdzieś na jakimś portalu pojawił się tekst "Po co święta ateistom" czy jak świętują ateiści...Takich tematów jest zresztą więcej, co wyszło, kiedy dziś szukałam tamtego tekstu i gdzieś mi się ukrył.***Nie jestem pewna, czy to są glosy ateistów lub przynajmniej tych, którzy istnienie ateistów w katolickim kraju dopuszczają... Obawiam się, że to kolejny, dyskretny i "subtelny"  sposób na ich potępienie i nawrócenie na drogę "prawdy". Tak, Boże Narodzenie i powód tych świat powinni świętować tylko chrześcijanie, u nas katolicy. Bo dla mnie cała ta heca z dziewicą rodzącą nieślubnego syna dopiero co poślubionemu mężowi jest mocno naciągana. Nie wiem, dlaczego katolicy nie moga uznać, że moc boska objawiła się jakiemuś wrażliwemu młodzieńcowi...Już  wiarygodniejsi sa buddyści, ktorzy po prostu odnajdują wcielenie swojego boga w jakimś, już urodzonym chłopcu. A ten "nasz" Józef to naprawdę tragiczna postać...No, ale to akurat nie mój problem.Czy ja, ateistka, obchodzę święta?Stroję choinkę, bo lubię, jest ładna i wnosi powiew wiosny w szare, ciemne dni. Przyjmuję prezenty i je wręczam, bo kto nie lubi?Mam wolne, bo przecież nie pójdę, jak głupia do pracy, kiedy  nikt nie pracuje, wszystko zamknięte.Kolęd oczywiście, nie śpiewam, ale słucham, bo inaczej się nie da...brr... Na żadne pasterki nie chodzę, na pierwszą gwiazdkę nie czekam i filmów o niepokalanym poczęciu nie oglądam, na szczęście trafiają się jeszcze inne "hity". Życzenia składam takie bardziej noworoczne lub wcale. Jem to, co mi smakuje.A co powinnam robić, według tych zatroskanych moja dolą?A co oni robią? Katolicyzm jest tak powierzchowny dziś, tak mu brak ducha i emocji innych, poza potępieniem tych, co nie chodzą do "kościółka" (tak mówią publicznie np. celebryci - "chodzę do kościółka".) I kończy się za progiem owych "kościółków". Demagogicznie  zakończę - gdyby katolicy i urzędnicy Pana B.przestrzegali tak reguł swojego kościoła, jak pilnują ateistów - policja oraz straże miejskie nie byłyby w ogóle potrzebne. 