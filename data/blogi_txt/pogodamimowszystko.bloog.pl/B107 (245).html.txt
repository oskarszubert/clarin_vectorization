Nie znoszę, kiedy inne kobiety w towarzystwie mówią: "No, daj mu trochę wolności"! Jesteśmy szczęśliwą para od wielu lat. Może nie taką, która "z dzióbków sobie je", ale  w życiu towarzyskim uczestniczymy zawsze razem. W sumie, rozdzielamy się tylko w godzinach pracy. Mamy podobne zainteresowania, podobny ogląd innych ludzi i przede wszystkim lubimy być razem. Zapewniamy sobie wzajemnie poczucie bezpieczeństwa... A komunały o wolności, która facetom jest potrzebna wygłaszają najczęściej (o ile nie wyłącznie)  panie wolne nieustająco lub takie, które mąż czy partner od swej obecności uwalnia często. Nie wygłosi takiego apelu żadna szczęśliwa  żona czy nawet wieczna narzeczona. Bo co to jest ta wolność, kiedy jesteś w związku? Owszem, są pary, które łączą tylko dzieci, wspólny adres i wizyty u teściów podczas świat. Są pary, którym potrzebne jest spędzanie czasu w innym towarzystwie. Nam nie. My po prostu lubimy być tam, gdzie ciekawie - razem. Więc panie, które pary takowej nie mają w ogóle, niech nie mówią czegoś, o czym nie mają pojęcia... Związek to nie jest niewola...A jeśli nawet to ograniczenie owej "wolności" - to najzupełniej dobrowolne. Zawsze można z owej niewoli wyjść. 