Wskutek złożonej sytuacji rodzinno-wizytowej obejrzałam wczoraj kolejny odcinek show "Taniec z gwiazdami".No, to jest dopiero program!Wszyscy udają!Może tylko tancerze nie zawsze.Poza tym jaja, jak berety! Po dzisiejszemu - jedna wielka ściema!Nie dość, że Górniaczka dostała same dziesiątki, by nie odeszła z programu, o  którym to zamiarze  bąkała po tabloidach, bo ostatnio padła w punktacji. Nie dość, że Kazadi kadzono, jaką jest śpiewaczką znamienitą a ona z tego tańca coraz pulchniejsza. Nie dość, że niektóre pary chwalono, a potem dawano po 7 punktów, inne ganiono, a dawano po 10. Nie dość, że Dorota Stalińska znów pilnowała synusia, a jakby kto nie wiedział, który to - ubrała żakiet w takim samym kolorze, jak jego spodnie. I słusznie, kamera to oraz artystkę, która poza tym ma niewiele do roboty dostrzegła. Nie dość, że Natalia Kukulska zaśpiewała piosenkę swojej mamy jakby za karę, bez lotu i polotu...Sam popis Gołoty (bo taniec, to chyba za dużo powiedziane) oceniano  oględnie, niestety, zupełnie nie zauważając, że Endrju niemal się  przewrócił przy ostatniej figurze, ani tego, jaki wysiłek malował się na  jego twarzy podczas, powiedzmy - tańca. Niemal słychać było, jak liczy kroki...Wdzięku to chyba więcej miał czołg "Rudy" na polach bitewnych. Ruch posuwisty - ten sam.I jury za oceny, które musiało dać(najniższe), by jakoś wyjść z twarzą oraz za ostateczne 4. miejsce na pięć par zemściło się.To były jaja!Uczestnicy zatańczyli tzw. formację. Był to walc. I jeden z jurorów rzekł, że formacja to dobre, bo można w niej ukryć tancerza, który najsłabiej tańczy. Kamery natychmiast pokazały ( i słusznie) Endrju Gołotę. I co?I nie odpadł.Bo liczy się oglądalność.***Wszystkie tańce wykonano do piosenek Anny Jantar, ale oczywiście, nie w oryginalnym wykonaniu.I to oraz jaja jurorów jakoś usprawiedliwia dwie zmarnowane godziny. 