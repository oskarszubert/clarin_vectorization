Ja wiem, to na ekranie lepiej wygląda, to porusza może serca... Ale... Słucham komunikatów, oglądam spoty telewizyjne proszące o pomoc dla dziecka naznaczonego przez los - chorego od urodzenia, po wypadku, chorego... I się wkurzam. Jeśli dziecko jest "szkolne" - zawsze, ale to zawsze pokazuje się je, jako bardzo dobrego ucznia,  zawsze, ale to zawsze jest bardzo zdolne, więc widzimy, jak maluje, czyta... Jest poza tym milutkie, do wszystkich się uśmiecha...Ma same dobre stopnie i chce iść na studia, bo jest nadzwyczaj inteligentne, ciekawe świata. Może i jest... Ale to nam podpowiada, że dziecko, które nie ma takich cech będzie próżno czekać na pomoc? Urwis albo po prostu zwyczajne, pozbawione niebywałych cech intelektu dziecko nie ma szans? Czy chore dziecko musi być dzielne i walczyć? A może mu się zwyczajnie nie chce, bo cierpi? 