Co mnie napadło wczoraj? Do czwartej nad ranem oglądałam film "Portret rodzinny we wnętrzu". W obsadzie Burt Lancaster, Silvana Magnano i Helmut Berger. W epizodzie - piekna  jak aniól Claudia Cardinale.Oczywiście, znam ten film, pamietam, jak oglądałam do pierwszy czy drugi raz.I tak samo  byłam zirytowana natretami, ludźmi pustymi, niepotzrebnymi naturze, ktorzy bez ceregieli wdarli sie w życie Profesora. I tak samo zadziwił mnie Profesor swoją kwestia na koniec, że tak przeciez mogla być jego praedziwa rodzina. Zdaje się, że były zadatki...Helmut Berger, w typowej dla siebie roli zagubionego, acz  cynicznego cherubina, Silvana Mangano juz nie tak zjawiskowa, jak w "Śmierci w Wenecji", ale intrygująca... Okazuje się, że wszyscy czegoś potrzebowali, nie zdajać sobie z tego sprawy. I ci puści ludzie i stateczny Profesor, ktory nie poradził sobie z życiem, więc się wycofał z godnością do świata sztuki. Do tego pobrzmiewające skutki wojennej historii Wloch...Piękny, choć przeraźlwie smutny film, mimo tej kończącej wszystko kwestii Profesora.    ***Jak zwykle, polski plakat do filmu był najlepszy.... Ten Profesor, na kanapie, w okularach odgradzających od świata i pragnący tylko spokoju... 