Kilkanaście dni temu  dostojnik kościelny  spowodował wypadek, bo jechał na podwójnym gazie. Hierarcha był  łaskaw ...przyznać się i dobrowolnie poddać karze... No,  coś niebywałego! przyznał się do czegoś, co stwierdzono bezdyskusyjnie i oceniono na 2,5 promila. Niepotrzebne było dochodzenie, ani kosztowne badania. Wystarczyło dmuchnąć...Przyznał się do czegoś, co jest karalne i o czym każdy kierowca dowiaduje się w pierwszych słowach kursu. Mało tego - DOBROWOLNIE poddał się karze, która przecież jest orzekana bez względu na stosunek pijaniutkiego kierowcy do swego czynu... Dziś słucham informacji, że przedszkolanki zgubiły troje dzieci na spacerze w lesie. Maluchy zgarnął z pobocza jakiś przypadkowy kierowca. I co panie na to? Ano - przyznały się do zgubienia dzieci oddanych im przez rodziców pod opiekę! A nawet się pokajały, okazały skruchę!!! Ciekawe, gdzie mają rodzice  tych zgubionych dzieci ich skruchę? I gdzie by ją poszkodowani mieli, gdyby pijany biskup skasowałby nie tylko własny samochód a dzieciom coś się stało podczas tego spaceru. Instytucja "dobrowolnego" poddania się karze chyba nie na tym miała polegać...I nie wtedy być stosowana, gdy wina jest ewidentna, nie wymaga praktycznie dochodzenia. Pijany to pijany a dzieci zostały zgubione.  Prawo pokazuje tu swoją "ludzką" twarz? Tylko komu?  I nie chodzi mi o to, by przedszkolanki ukarać wieloletnim więzieniem.... 