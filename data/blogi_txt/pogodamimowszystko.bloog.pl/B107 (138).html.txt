Wiersze, wierszyki, wierszydła...Piszę je od zawsze. I w różnych celach. Bo bywało, że użytkowo - w prezencie do laurki albo nutek.Krótkie. Rymowane. Białe ostatnio, bo jakoś z rytmu wypadłam. Więc z lenistwa. Trudno czasem dobrać rytm i rym, i jeszcze powiedzieć, to co należy, co plącze się po głowie. Ale wracam do tego, bo dyscyplinuje mnie. Chociaż wiersz bez rymu nie oznacza, że mozna gadulić  bez opanowania. On też ma mieć formę i powinien mieć nie tylko rytm, ale jak każdy - początek, rozwinięcie i zakończenie. Zawsze poprawiałam milion razy, aż mniej więcej było, jak chciałam. A potem - już nigdy. Jeśli czegoś brakowało, było nie tak - pisałam nowy wiersz. Gdzie one są?Hm. Wszędzie.W listach (tralalala - przepisałam, nim wyrzuciłam). W zapiskach (przepisuję) i notatkach. W jakichś zeszytach. No, i teraz - w sieci! I bardzo mnie cieszy, że ktoś czyta a jeszcze bardziej - odbiera, odnosi do własnych spostrzeżeń i  emocji. Znaczy - coś tam znaczy. Choć kiedyś raczej nikt nie czytał, czasem adresat (jeśli był) i zupełnie mi to nie przeszkadzało. Ileż osób pisze do szuflady, nie mając potrzeby dzielenia się tym! Wiem, trochę to nienaturalne. Trudno, teraz nadrabiam tamte lata, kiedy nie bylo netu.***Czy zmarnowałam lata? Powinnam pisać więcej, konsekwentniej, pracować nad sobą i wierszowaniem. Drukować. Wydawać. Spotykać się z czytelnikami. Może? Ale skoro tego nie czyniłam, znaczy imperatywu nie było zbyt silnego. A świat ma tylu poetów....Da radę. 