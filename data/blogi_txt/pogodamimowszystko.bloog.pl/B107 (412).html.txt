Przeczytałam  artykuł, który mnie zdumiał...Otóż szerzy się "nowy, świecki obyczaj" ślubny. Para młoda oprócz filmu z uroczystości zaślubin, potem wesela  zamawia coraz częściej film z ...nocy poślubnej. I nie chodzi o moment wniesienia panny młodej do sypialni....Któryś z panów jastrunów wspominał kiedyś, że wstydził się   wychodzić do parku na spacer ze swoim małym dzieckiem, bo owo pacholę było jawnym dowodem jego życia seksualnego.W tym rozumieniu wesela ze swym przaśno-pikantnym obyczajem są  pogwałceniem intymności. Wszystkie te dogadywania, to "gorzkie" całowanie  na pokaz, bo już można jawnie, te przyśpiewki.... We wszystkim chodzi o to jedno - już można legalnie. A, ze młodzi dziś i tak na legalność nie patrzą... Dobrze, że nie muszą pokazywać prześcieradła, co jeszcze ma miejsce w niektórych miejscach na świecie.To wszystko  jest czasem trudne dla młodych do zniesienia.Ale, jak się okazuje, nie dla wszystkich.Oczywiście, film z nocy poślubnej nie jest kręcony z zachowaniem jedności czasu i przestrzeni. Zwykle realizuje się go kilkanaście dni po ślubie i weselu. Pan młody bowiem musi stanąć na wysokości zadania...Tak, bowiem filmy są czasem soft i kończą się na zdjęciu welonu, bolerka oraz marynarki oraz zasunięciu woali lub zdmuchnięciu świec. A coraz częściej  operator  kręci "setkę", dokładnie i bez powtórek.A zdarza się, że młodzi i szczęśliwi chcą mieć film w stylu hardcorowego pornosa.***Zastanawiam się, po co komu taka "pamiątka"?raz, ze chyba nikomu tego nie pokazują, dwa, że na to, co  zostało utrwalone i "dobrze schowane", ktoś kiedyś na natrafi...To może być teściowa opiekująca się wnukami, ale mogą być i dzieci.I, żeby tylko oni...I na You Tube!A wtedy - proces, naruszenie, cześć  zniszczona, kariera potrzaskana...***Byłam ostatnio na kilku  weselach.I teraz nie mogę się opędzić od myśli - czy oni też? Czy ta zarumieniona panna młoda będzie grać-nie grać przed kamerą i w obecności obcego faceta swoją pierwszą noc? Czy będzie udawać, czy  wymagać od swojego męża, by było, jak w  poradniku? A może będzie się starać dobrze wypaść, zgrabnie i ..seksownie? Czy będą sobie potem oglądać i komentować?***Nie szanujemy sami siebie, swoich uczuć, emocji, bliskości...Wszystko na sprzedaż. 