Głupio się przyznać, ale od czasu zakupienia komputera domowego i posmakowania netu - mało co mi się w telewizji podoba.Zostały programy informacyjne, animal planet, czasem inne dokumntalne.Z programów - jeden serial, no, teraz jeszcze "Ranczo", jeden program rozrywkowy.Filmy - w kółko te same.Reality-shows - nie trawię.Interwencyjne - na poziomie  "Faktu", zresztą,  co to za interwencje?***A była ze mnie kiedyś maniaczka telewizyjna. Jak przyszedł weekend, z psem wychodziłam na moment między jednym programem a drugim, starannie zaplanowany.Potem przyszła era coraz większej liczby kanałów i nagle przestało mi zależeć. Potem zamieszkałam z mężem, który jest kibicem wszystkiego co biega po trawie, bieżni i boisku.***Dziś telewizor traktuję jak sklep i karuzelę. Jak mi coś potrzeba - wchodzę. Jak się nudzę - też, ale rzadziej. Wolę wyjść, poczytać, ostatecznie odpalić kompa. 