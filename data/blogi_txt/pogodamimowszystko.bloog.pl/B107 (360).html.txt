Mam w oczach twarze ludzi, którym zaginęły bliskie osoby.Zaginęły, ciała nie ma, nie wiadomo, co z nimi. Trzeba czekać. Tylko czekać.Jak te osoby cierpią! I mówią niekiedy, że już chciałyby dowiedzieć się najgorszego, niż tak czekać. Ileż można mieć zapasu nadziei? O jak żyć na takim czekaniu?I bywa, że zguba się znajduje, cała, tylko trochę przestraszona. Albo z poczuciem winy. Albo chora.A bywa, że nie znajduje się nigdy. I trzeba samemu orzec, kiedy przestaje się czekać. Jest jakiś ustawowy czas, kiedy zagubionego można uznać za zmarłego, zacząć dalej żyć. Ale trzeba to załatwić, zawnioskować. czyli - przestać czekać.***Tymczasem już drugą czy trzecią dobę policja szuka rodziców lub opiekunów chłopczyka znalezionego w stawie w okolicach Cieszyna.Nikt go nie zna. To może być, bo mógł być skądś przywiezipony albo przyjechać ze starszymi.Ale nikt go nie szuka!!!!Chłopczyk nie mógł żyć sam. Ma około trzech lat.Jest schludnie, nawet bardzo porządnie ubrany. Według nowych danych przyczyną śmierci był uraz  jamy brzusznej. Nie żył, kiedy wrzucono go do wody. Uraz jest tego rodzaju, że mógł to zrobić ktoś lub dziecko uderzyło się.... Ale przecież to było czyjeś dziecko!!!Nie było hodowane w piwnicy. Ktoś je znał.***Nikomu go nie brakuje.... A przecież  śmierć nastąpiła kilka dni wcześniej przed znalezieniem...Tak mało miejsca zajmował na tym świecie... 