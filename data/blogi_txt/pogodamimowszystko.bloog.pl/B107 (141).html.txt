Oj, bardzo deszczowa i Holoubkowa.Poczytałam do sniadania wczorajszą GW. Pełna wspomnien o tym znakomitym aktorze i czlowieku.Lubiłam Gustawa Holoubka. Lubiłam filmy z nim, a nade wszystko  spektakle. Oczywiście telewizyjne, bo dorastałam w czasach słynnego poniedziałkowego Tetaru Telewizji. Aktor dramatyczny czasem pokazywał się z zupelnie innej strony. Wierzę więc w jego słynne poczucie humoru. A w ub.r., chyba jesienia obejrzałam film zrealizowany przez syna Jana. Holoubek chodzi sobie po lesie z przyjacielem Tadeuszem Konwickim. Panowie gawędzą o wszystkim - o życiu, teatrze, nałogach (papieroski!), aktorach i kobietach, o tym, co w życiu warto a czego nie warto..... To taki testatment aktora. Zdawał sobie z tego sprawę.W mlodych latach Gustaw Holoubek, zgarbiony, o wąskiej twarzy, jasnych i jakby zawsze zmrużonych oczach, z lekko przekrzywioną w bok głową - grywał amantów! I był znakomity. Zawsze czuło się w nim jakąś elegancję, sznyt i lekkość bytu.... Jakoś potrafił  widza angażować i rozpalać do białości jednocześnie zachowując dystans do granej postaci. Granej? On nie grał, jak mówił, tylko właśnie mówił tekst. I cos musiało w tym "mówieniu" być, skoro przyjęto go do szkoły aktorskiej od razu, mimo, że ciut seplenił (poprawił, ale nie do końca) i nie wymawiał dobrze aż sześciu  spółgłosek.*** 