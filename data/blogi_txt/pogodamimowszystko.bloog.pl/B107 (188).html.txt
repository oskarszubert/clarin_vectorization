To była metoda pokonywania przeciwnika. Żeby nie odrosło nowe pokolenie. Metoda dzika, barbarzyńska... Tak mówiono. Tak się ocenia  ludy afrykańskie walczące nadal tą metodą. I tych z kotła bałkańskiego. Ale my dziś jesteśmy cywilizowani, kulturalni, humanitarni... Akurat! Zabito Osamę Bin Ladena. Zabito go tak, że w świat idzie potężny sygnał - gwałt się gwałtem ma odciskać. To jedyna metoda pokonania zła - zabić. Bez sądu, bez możliwości obrony. Strzałami w głowę przy włączonych kamerach, aby wujek Obama mógł patrzeć. Ktoś w komentarzu powiedział, że trzeba go było tak zabić, bowiem żywy stanowiłby nie lada kłopot. A Amerykanie fiesty urządzają.  Ja wszystko rozumiem - terroryzm, dwie wieże, ponad 3 tys. zabitych tylko tam. I nie zastanawiamy się już, dlaczego zniszczono dwie wieże. USA od wielu lat wtrąca się w porządek innych państw. Dla ich dobra niszczy ziemię, miasta, zabija ludzi. Bo nie tylko żołnierze, znaczy terroryści giną w tych wojnach. Skąd ta niezachwiana pewność, że "nasz" porządek jest właściwy i trzeba go narzucić innym? Czy gdyby dziś wybuchła we Francji rewolucja - USA także przysłałoby swoje samoloty i wojsko? A do Rosji? Hm, do Francji to może nie, bo tam ropy nie ma... 