W 1973 roku cała Polska, a chyba nawet cały świat, obchodzili 500 lecie urodzin Mikołaja Kopernika. Z tej okazji szkoły, organizacje i różne instytucje przygotowywały liczne imprezy, mające uczcić pamięć wielkiego astronoma. Poczta uczciła ten rok poprzez przesłanie przesyłek listowych pocztą dyliżansową oraz pocztą balonową. Poczta dyliżansowa kursowała „Szlakiem Kopernika” z Olsztyna do Krakowa. Jedną ze stacji pośrednich był Kwidzyn, do którego dyliżans zawitał 19 maja 1973 roku. Jakby nie liczyć, właśnie mija czterdzieści lat od tego wydarzenia. Poczta dyliżansowa przebyła cały Szlak Kopernika w dniach od 8 maja do 16 czerwca 1973 roku. Pocztę przewieziono następującą trasą: Olsztyn - Dobre Miasto - Lidzbark Warmiński - Pieniężno - Braniewo - Elbląg - Malbork - Sztum - Kwidzyn - Grudziądz - Wąbrzeźno - Brodnica - Golub Dobrzyń - Chełmża - Chełmno - Bydgoszcz - Toruń - Ciechocinek - Włocławek - Gostynin - Kutno - Łęczyca - Zgierz - Łódź - Tuszyn - Piotrków Tryb. - Paradyż - Smyków - Kielce - Chęciny - Jędrzejów - Miechów - Słomniki - Kraków. Każde miasto, leżące na szlaku przejazdu miało swój stempel, rozprowadzano także okolicznościowe koperty, z wizerunkiem astronoma, znaczkami oraz stemplami. Cały przejazd, wszystkie walory filatelistyczne otrzymały staranną szatę graficzną. Cóż więcej pisać - fotografie mówią same za siebie...     Kwidzyn stał się stacja przejazdową poczty dyliżansowej 19 maja 1973 roku. Głównym miejscem postoju był ówczesny Plac Zwycięstwa - dziś Plac Plebiscytowy 