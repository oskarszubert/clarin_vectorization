Konkurs o tytuł Bloga Roku w zasadzie dla mnie już się skończył. Galeria Historii Powiśla nie znalazła uznania jurorów, blog nie zakwalifikował się do najściślejszego finału. Mnie to nie zniechęca w żaden sposób. Można by powiedzieć: "Niestety, nie udało się nic strzelić, ale na szczęście nie straciliśmy też bramki".      Największym osobistym sukcesem jest dla mnie jest fakt, że właśnie niedawno blog przekroczył ... pięć tysięcy wyświetleń. To bardzo dużo jak na tak młodą stosunkowo stronę, w dodatku o tak "wąskiej" tematyce. To wreszcie też potwierdziło, że największą korzyścią jest nie tylko możliwość natychmiastowego publikowania tekstów, ale także to, że nie są one ograniczone pod względem geograficznym i czasowym. Galeria ma swoich czytelników w większości w naszym kraju, ale ku mojemu zaskoczeniu jest wiele "wejść" z Francji, Niemiec, Anglii. Bloga czytają też w Holandii, Rosji i Stanach Zjednoczonych. Jest to pewien rodzaj promocji miasta, a ja żyję nadzieją, że wszyscy ci, którzy zajrzeli tutaj pozostaną z nami jako wierni czytelnicy. Bo przecież pisać będę dalej. W Galerii Historii Powiśla. 