Zakończył się właśnie smsowy etap głosowania na blogi. W kategorii, w której "wystartowała" Galeria Historii Powiśla pojawiło się kilka nowych ciekawych blogów, kilka startowało w latach ubiegłych. Obecnie rozpoczął się kolejny etap konkursu Blog Roku 2013. Ranking głosowania ogłoszony został o 15.00. Blog zajął ...11 miejsce. To i tak wysoko, biorąc pod uwagę konkurencję, niszowość, nietypowość tematyki. Według regulaminu dziesięć blogów z największą ilością punktów, przechodzi do następnego etapu jakim jest ocena jurora. W tym roku w kategorii Kultura jurorem jest Novika. Okazało się również, że w poszczególnych kategoriach zaliczono ...po 11 blogów. Cóż to oznacza dla nas, naszej Galerii? Przeszliśmy do kolejnego etapu!!!    Bardzo, ale to bardzo dziękuję więc wszystkim którym się chciało i którzy oddali na "Galerię" swój głos. Powtórzę raz jeszcze i powtarzać będę wciąż, że najważniejszym dla mnie jest fakt, że każdego dnia dziesiątki osób ma okazję poczytać o naszej małej ojczyźnie. O Kwidzynie, ludziach i wydarzeniach. Czytelnikom raz jeszcze dziękuję i zachęcam do pozostania i śledzenia dalszych wpisów na blogu.    O tytuł Bloga Blogerów walczą blogi, które z poszczególnych kategorii przeszły do kolejnego etapu 