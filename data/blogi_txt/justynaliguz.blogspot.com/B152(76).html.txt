Już według ustawy Rzeszy z 8 kwietnia 1874 roku wprowadzono nakaz szczepienia dzieci przeciwko ospie. Obowiązek szczepienia obejmował dzieci w pierwszym roku zaraz po urodzeniu oraz każde dziecko w wieku 12 lat, będące najczęściej uczniem jakiejś szkoły.     W okresie gorącej kampanii plebiscytowej 1920 roku na Powiślu również nie zapomniano o szczepieniach i przeprowadzono obowiązkowe szczepienia dla dzieci z rocznika 1910.     Nad dopilnowaniem, aby wszyscy dwunastolatkowie zostali zaszczepieni mieli dbać nauczyciele szkół. Nauczycielowi, który był obecny przy szczepieniu płacono, jeśli tego zażądał- jednorazowo 3 marki. Niepodporządkowanie się zaś rozporządzeniu było z kolei karane grzywną w wysokości 9 marek. Bardzo dużą wagę przykładano do higieny. Ciekawostką jest fakt, że na szczepieniu obecny był nie tylko lekarz i nauczyciel, ale także przedstawiciel policji czy pisarz. Poniżej przytaczam cały tekst zarządzenia w tej sprawie. Ciekawa lektura... 