Minął dokładnie rok, kiedy przeszukując różnego rodzaju aukcje internetowe (robię to regularnie co jakiś czas), natknęłam się na aukcję niemieckiego domu aukcyjnego: Auktionshaus Dr. Lorenz   Meyer Löningerstr. 15, DE 49661 Cloppenburg. Dom ten organizował aukcję pod nazwą „Weihnachten 2011" - 142. Auktion - dokładnie w dniu 08.12.2011. W materiałach aukcyjnych wystawiona została taca na ofiary, która zaginęła z Katedry kwidzyńskiej w 1945 roku.  Taca z 1629 roku, MKiDN nr karty: 11164. Byłam z całą pewnością przekonana, że to ta sama taca! Detale były identyczne ze zdjęciem, zamieszczonym w dokumentacji. Ponadto opis aukcji był zbieżny z informacjami, zawartymi w karcie zaginionego przedmiotu.  Zwróciłam się pisemnie do Departamentu Do Spraw Polskiego Dziedzictwa Kulturowego Za Granicą, działającego w strukturach Ministerstwa Kultura i Dziedzictwa Narodowego, do pani Marii Romanowskiej-Zadrożnej z pytaniem, czy MKiDN wystąpi z pismem o wstrzymanie aukcji i doprowadzenie do odzyskania zaginionego przedmiotu? Czy istnieją jakiekolwiek możliwości, aby do Polski powrócił tak cenny zabytek? Taca byłaby pierwszą, z 48 wpisanych na listę zabytków, zaginionych z Katedry p.w. św. Jana Ewangelisty w Kwidzynie. Ministerstwo zareagowało natychmiast. W rozmowie telefonicznej zostałam poinformowana o procedurach i możliwościach odzyskania tacy. Następnego dnia rozmawiałam telefonicznie z przedstawicielem polskiego Ministerstwa Spraw Zagranicznych. Wszystko wskazywało na to, że uda się wstrzymać aukcję. Niestety- strona niemiecka odmówiła współpracy. Rozpoczęło się gorączkowe poszukiwanie dowodów i źródeł, gdyż opis w karcie okazał się być pobieżny i niewystarczający. Czas naglił... cdn...     fotografia zabytkowej tacy z 1629 roku z wydawnictwa Heise J.:; T. Die Bau - und Kunstdenkmäler der Provinz Westpreussen, Heft XI. Kreis Marienwerder. Östlich der Weichsel.; m. Danzig; r. 1898; s. 87; i.21    fotografia zabytkowej tacy z 1629 roku ze strony Domu Aukcyjnego: Marienwerder Anno 1629. "Bettelteller, D= 22,5 cm" getriebendes Kupfer, im erhabenen Spiegel sitzender Bettler der eine Münze in einen Teller wirft, Fahne mit 10 runden Einbuchtungen und dito 10x in Herzform, profilierter Rand. Unterm Fahnenrand Inschrift: "Johannes Schwan Barholemevs Scholz bev de Vor Steher des Hospitalle zv Marien Werder Anno 1629 