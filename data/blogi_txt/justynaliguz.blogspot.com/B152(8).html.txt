Temat pomników okazał się być bardzo "wciągający". Przygotowując krótki wpis o obelisku w Racholcu pamiętałam, że dostałam kiedyś fotografię - powojenną - opisaną jako pomnik w Brachlewie, 1959 rok. Planowałam, aby jej skan wkleić do poprzedniego posta. Kiedy odnalazłam zdjęcie, okazało się, że podpis na odwrocie wprowadził mnie w błąd. To nie był pomnik w Brachlewie. Błąd popełnił autor opisując swoją fotografię. 