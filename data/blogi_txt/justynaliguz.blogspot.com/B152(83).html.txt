23 września 2007 roku, w godzinach popołudniowych, w kwidzyńskim magistracie przy ul. Warszawskiej wybuchł pożar. Ponieważ była to niedziela, ogień szybko rozprzestrzenił się. W ciągu kilku godzin strawił całe poddasze, w sumie 1200 m kw. powierzchni. Był to największy pożar w najnowszych dziejach miasta. Budynek, w którym swą siedzibę ma Urząd Miejski, został wybudowany dla potrzeb władz okręgu kwidzyńskiego (Kreis Marienwerder). Plany budowy nowego gmachu rządowego w Kwidzynie powstały w 1913 r., oddano go zaś do użytku w 1918 r. Gmach była bardzo ciekawy architektonicznie. Wybudowano reprezentacyjne wejście w części mieszkalnej, a z tyłu tej części wybudowano balkon i dodatkowe, boczne zejście schodami do parku. Plany budowy wyraźnie wskazują, że z tyłu budynku powstało także skrzydło. Na zdjęciach z tego okresu, od strony ul. Warszawskiej wydaje się, że tego skrzydła nie ma. Plany Kwidzyna z 1929, 1935 i 1938 roku, a także wcześniejsze powojenne, w rzucie pionowym pokazują jednak istnienie jakiejś budowli w tyle gmachu. Przy okazji remontu budynku po wielkim pożarze w 2007 roku dokonano próbnego przekopu terenu, na którym mogło znajdować się skrzydło. Wynik był nieco zaskakujący, bowiem... dokopano się do fundamentów! Niestety – sprawa istnienia skrzydła z tyłu nadal pozostaje zagadką. Nie ma żadnych świadków, dawnych mieszkańców, którzy pamiętaliby ten element architektury. O tym, że jednak skrzydło było może także świadczyć dokładna obserwacja elewacji w tym miejscu. Zupełnie inne, nietypowe w stosunku do pozostałych okna, nierówna powierzchnia ściany, w ogóle mała ilość otworów okiennych, niesymetrycznie rozmieszczonych. Ślady te nieco zatarły się po remoncie po 2007 roku. Nie wiadomo także jaki wygląd miała ta część oraz z jakich powodów została rozebrana. Wszystko wskazuje jednak, iż miało to miejsce już po wojnie, co tym bardziej zaskakuje „stopniem tajemniczości”, wszak nie są to przecież odległe czasy.       Oryginalny plan budynku z 1913 roku, widać boczne wejście do budynku ze schodami, z tyłu balkon Odkryte fragmenty fundamentów za UM    Plan Kwidzyna z 1935 roku 