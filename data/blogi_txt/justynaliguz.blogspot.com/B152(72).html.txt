Powiatowy Dom Kultury w Kwidzynie powstał w 1954 roku. Pierwszym dyrektorem był Ryszard Matysiak. Od samego początku w PDK działały różne zespoły i grupy artystyczne. Jedną z nich była grupa sceniczna, którą opiekował się Soter Nowierski. Ta grupa teatralna w latach 1954-1955 zorganizowała aż 37 własnych przedstawień. Pieniądze pozyskane ze sprzedaży biletów wykorzystywane były na zakup potrzebnych dekoracji i strojów do kolejnych premier.  Niektóre tytuły to: "Świętoszek" Moliera, "Mazepa" Słowackiego, "Zaczarowane koło" Rydla, "Igraszki z diabłem" Drdy. Sztuki te wyreżyserował właśnie Soter Nowierski. Dziś, większości kwidzyniaków znana jest grupa teatralna Stanisława Borowieckiego jako Zespół ZNP im. Jędrzeja Cierniaka w Kwidzynie (ZNP- Związek Nauczycielstwa Polskiego). Sam Borowiecki wspominał jak najpierw "podglądał" mistrza Sotera, aby następnie samemu uruchomić własną grupę. Czas pokazał, że na dwa zespoły teatralne w Kwidzynie nie ma miejsca. Nauczyciele z grupy ZNP przyczynili się do rozpadu grupy w PDK.      Poszukuję dzisiaj wszelkich materiałów i informacji na temat Sotera Nowierskiego. Uważam, że jest to ważna postać w życiu kulturalnym miasta lat 60' XX wieku. Soter Nowierski oprócz zajmowania się teatrem dość dużo malował, a większość obrazów przekazał do Domu Kultury lub Muzeum, mogą one znajdować się także w zbiorach prywatnych.      Soter Nowierski mieszkał niedaleko teatru, zmarł przeżywszy lat 79, 29 kwietnia 1968 roku. Spoczywa na cmentarzu komunalnym w Kwidzynie, w kwaterze, którą niegdyś nazywano aleją zasłużonych.     Spróbujmy ocalić od zapomnienia tę postać. Pierwszego kierownika zespołu teatralnego w Kwidzynie.     Aleksandrów Kujawski 13 czerwiec 1930 r. – rodzina Nowierskich po pogrzebie ojca Ignacego  od lewej stoją: Helena Nowierska (z domu Koch, żona Józefa), Stanisława (II żona Ignacego), Wanda, Janina, Maria,  siedzą: Soter, Józef, Bogusław. Fotografia dzięki uprzejmości Janusza Nowierskiego.      Aleksandrów Kujawski 1936 rok - Józef i Soter (z prawej) Nowierscy.  Fotografia dzięki uprzejmości Janusza Nowierskiego      Grób Sotera Nowierskiego na cmentarzu w Kwidzynie     Soter Nowierski 