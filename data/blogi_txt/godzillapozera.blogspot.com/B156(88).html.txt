- Dostałem minusa.  - Znowu? Za Co?  - Za nie zjedzenie kanapki… - ??  Po wyjaśnieniu z wychowawczynią okazało się to tylko częściową prawdą. Bardziej chodziło o fakt ucieczki z klasy, podczas gdy wszyscy inni zostali i konsumowali.     Dlaczego zwiałeś?  - Przed kanapką?  - ?? Ale, że co?  - Duża była.  No tak. Tez bym zwiała.   - To nie jesteś głodny?  - Nie aż tak, tak na kotleta jestem głodny.     Wymiana sms-ów z mężem:  - Wraca?  - Wraca. Głodny.  - A głodny jak? Jak człowiek, czy gorzej.  - Gorzej.    6 kotletów poszło na raz. I jeszcze jednego podgawędziła Godzilla młodsza. Prosto z patelni, chociaż nie powinna z uwagi na gluten i jajko. Ale porwała i zwiała pod łóżko, gdzie dokonała zbrodniczej konsumpcji. Nie miałam jak wyrwać mięcha z paszczy. Trudno. Może alergia już minęła, przy okazji się sprawdzi.     Babcia zrobiła kotlety – tak na 3 obiady miało być, żeby matka pracująca miała łatwiej. No nie wyszło w tych rachunkach jakoś. 