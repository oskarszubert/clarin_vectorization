Dąb zupa zębowa, ząb du… o cholera. Dałam się..    Pomidorówka z ryżem wyrwała Godzilli ząb. Relacja Godzilli była dramatyczna, krew się lała.. ryż latał:    - Mamo! Ząb mi wypadł na zupie – wrzeszczy Godzilla przy wyjściu ze szkoły. - Dziś zupa była tylko, drugiego nie dali, głodny jestem! I wpadł do tej zupy i pani mi chciała zupę wymienić, wyobrażasz sobie, ale nie dałem! Ale zupa z ryżem była, to trudno mi tego zęba było wyłowić, ale grzebałem i grzebałem, w końcu się znalazł! Mam go, mam, wsadziłem do okularów!  - A krew się lała?  - Nie lała albo lała, tylko to pomidorówka była, to nie było widać. No lała, na pewno lała. Musiała, w końcu to ząb.  - W końcu tak, krwawa sprawa…    I tym newsem przebijamy Koreę i Benedykta, jak również kryzys TP SA.   Bliższy ząb niż … dąb? Zupa dębowa, ząb dupa dębowa…    I po co tu mieć pogląd, Godzilla i tak sprowadza matkę na ziemię. Co tam Korea i atom, jak lej po bombie będzie w portfelu, to znaczy lej po zębie. Bo do kogo Zębuszka przychodzi najpierw? Do matki… a potem zbiera od Babci, od Dziadka i od kogo tam się da. I pewnie zadzwoni do innych krewnych i znajomych – z prośbą o przekazanie:    1% podatku – Fundacja Zębowej Wróżki.   KRS 00000000000001  To takie proste obywatelu… PS. Matkę te newsy jednak zafrapowały, tak się obiektywnie przyjrzała tytułom na portalach – w końcu jakby nie patrzeć abdykacja to niezły news, a tu następnego dnia wyskakuje Korea, TP SA, 666 cm brzozy, Westerplatte, a Benedykt spada… Trudno być rzeczywiście papieżem w dzisiejszych czasach. Nawet na jedynkach człowiek nie zagrzeje miejsca jak należy.     Matka wie, że news żyje krótko, ale żeby aż tak – musi zweryfikować pogląd. A taki Palikot i memłanie tego jego cyrkoliberalizmu się trzyma i taki PiS… I takie to już nudne. 