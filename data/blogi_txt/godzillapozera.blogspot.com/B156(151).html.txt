Polityka wizerunkowa jest istotnym elementem działania każdego podmiotu rynkowego, to podstawa. Prawidłowa identyfikacja wizualna zapewnia sukces i pozwala klientom dotrzeć do celu. Nie ma zmiłuj, matka też podlega twardym regułom w tym zakresie. Dzięki uprzejmości Znajomej, zyskała nowy wizerunek. I jest on wreszcie adekwatny i spójny. Wyraża misję matki, charakter jej oraz Godzilli. Filozofię funkcjonowania, przekaz oraz myśl przewodnią. Tak jest, z zębami. Godzille są uzębione i matka też. I się gryziemy. Godzilla młodszy nawet mnie dziś po łokciu lizał, umieszczając się tak jakoś pod nim w trakcie, gdy ja stukałam w klawiaturę. Głodny był. Ale dzięki mojemu nowemu i spójnemu wizerunkowi, trafił ze swoim zapotrzebowaniem we właściwe miejsce. Ruszyłam się i dałam mu zupę. 