Dzieci są cudowne, przedszkole też, panie i dyrekcja – super. Serio. Kolektyw rodziców jednak mnie przerósł.    - Czy to prawda, że wszystkie posiłki w przedszkolu są dosładzane?  - Czy wychowawczynie dadzą sobie radę z dziećmi?  - Czy spanie jest obowiązkowe?  - A co będzie, jak się spóźnimy na śniadanie?  - A moje dziecko jest wegetariańskie, czy przedszkole uszanuje jego dietę?  - Czy na zajęcia dodatkowe mogę się zapisać w październiku?  - A czy wystarczy mi czasu na opłaty?  - Dlaczego posiłki dla dzieci są dosładzane?  - A czy trzeba dziecku przynieść pastę do zębów?  - Czy przelewem można zapłacić?  - Ale czy przedszkole będzie respektowało fakt, że moje dziecko nie je słodyczy?  - Pani dyrektor, a opieka logopedy jest dla wszystkich dzieci?  - A czy są dwie grupy ogólne?  - Czy można przenieść dziecko do innej grupy?  - A czy dosładzane są obiady? - Czy moje dziecko zdąży iść na zajęcia dodatkowe, jak chcę je odbierać wcześniej?  - Czy posiłki są smaczne?  - Słyszałam od innych rodziców, że bardzo się nadużywa cukru w przedszkolach? Co Pani o tym sądzi?   - A czy drzwi są zamykane?  - A gdzie dzieci trzymają swoje rzeczy?  - Czy mogę dziecku dawać wodę mineralną do picia z domu?      I tak przez półtorej godziny. Przy 555 pytaniu o cukier w diecie dzieci mina Pani Dyrektor zyskała głębszego wymiaru. Takiego lekko zirytowanego, ale naprawdę to był taki cień irytacji tylko. Złota kobieta, szczerze współczuję, bo ja – matka Durska już miałam ochotę po 5 pytaniu rypnąć jegomościa od nadmiaru cukru tego lub owego. Cieszę się niezmiernie, że Godzilla trafił do tego przedszkola i do tych pań!  Starszy Godzilla je skończył i ja wiem, że posiłki były pierwsza klasa i herbata nie była gorzka. I Godzilla nie chciał stamtąd wychodzić.     I tak, byłam na pierwszym zebraniu… z mafią antycukrową. 