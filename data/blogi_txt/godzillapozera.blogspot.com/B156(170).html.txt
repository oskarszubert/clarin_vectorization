www.wyczyszczedamskatorebke.pl albo www.pokazmiswojatorebkeapowiemciconosiszniepotrzebnie.pl Dlaczego jeszcze nikt na to nie wpadł – byłabym stałym gościem na takich stronach. I gdyby one były zanim TO się stało…    W mojej torebce, rozmiar midi, jak w każdej damskiej torebce jest: - podręczna szafa z ubraniami (dla Godzilli i dla siebie, przecież Godzilla może mnie niespodziewanie poplamić, więc mam T-shircik na zmianę),  - bibeloty i pamiątki (kolekcja przekładalna z torebki do torebki),  - mini apteka („apteczka” nie oddaje obrazu),  - warsztat malarski, ślusarki i naprawy samochodów,  - sklep z zabawkami – zawsze trzeba mieć jakiś drobiazg dla Godzilli,  - podręczne bistro i cukiernia – oczywiste,  - biuro rzeczy znalezionych – Godzille mają takie hobby, że jak idą to zbierają,  - studio wizażu i stylizacji paznokci – też nie trzeba tłumaczyć, że to niezbędne,  - skład złomu (w postaci kapsli),  - pieluchy (podzielone na czyste i brudne),  - butelki – recycling zrobię z czasem,  - smoczki,  - zbiór niezbędnych dokumentów  - sklep papierniczy (dziecko w szkole mam, wiadomo)  - kwity ze sklepów, ale dzięki temu nie ma problemu, jak coś trzeba reklamować – nawet sprzed paru lat. Nawaliło w aptece, znaczy awaria była. Takie pastylki na gardło nie wytrzymały ciepła z centali telefonicznej i podgrzanej butelki z kaszą.. a to ta sama przegródka! Strasznie kleiste. www.wyczyszczesubstancjekleiste.pl    0 wyników dla twojego zapytania.       A mąż powiedział: A NIE MÓWIŁEM! 