Ma być tak:  2 kg ziemniaków  1 kg pomidorów  2 cukinie  3-4 cebule  1 kg jabłek  1 kg śliwek  0,5 kg dyni  Koperek, pietruszka    To dlaczego, jak mąż wraca z zakupów, jest tak: 0,5 kg ziemniaków  5 kg marchwi  1 cukinia (zgniła)  2 kg pomidorów  Szczypior  2 słoje miodu  Dynia – na oko z 10 kg.  2 kiełbachy czosnkowe i jedna gęsia (sic!).    Marchew dla konia. Cukinie się obkroi, pomidory przerobię. Szczypior w ramach zemsty wrzucę staremu na kanapkę z kiełbachą (cały szczypior). Miód się nie zmarnuje. Ale ta dynia…  Będzie:  Ciasto dyniowe – zaczynamy od deseru, bo najdłużej.  Muffiny dyniowe  Zupa dyniowa  Dynia pieczona na przystawkę  Risotto dyniowe (znana sprawa)  Gnocchi dyniowe  Dynia marynowana  Makaron z dynią Dynia grillowana  Dynia smażona  Pestki z dyni  Wydrążona dynia (może do listopada wytrzyma).  Mąż z dyni może dostać.    Na zdjęciu (źródło - patelnia): dynia z kurkami w sosie śmietanowym. Bez glutenu, ale z laktozą. Do klusek, z glutenem. Nie wszystko kręci się wokół Godzilli.  Godzilla kręciła się wokół tego, ale dostała inny obiad. A w nosie tam. 