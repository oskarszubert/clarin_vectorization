Podejście do medycyny wykreowane przez autorów serialu niezwykle lubianego przez Durskich, nie pozostało bez echa. Umieściło się w podświadomości, skąd rzutuje na postrzeganie Godzilli. Toczeń, sarkoidoza oraz inne przypadłości są u nas na porządku dziennym. - Żona, ty widziałaś, on ma dwie takie szramy na policzku!  - Nie widziałam, teraz pracuję, później zobaczę – odkrzyknęła matka, która trzaskała w klawiaturę z zacięciem, wiedząc, że jest w głębokiej d. z robotą.  - To jest reakcja alergiczna!  - Jaka znowu reakcja?  - Na te nowe leki! Mówię ci – on ma rumień! - Jaki znowu rumień.  - Jest w ulotce, że może wystąpić, bidul mój mały…  - No trudno, przeżyje…    Chwilę później matka oderwała się od pracy, by dokonać inspekcji podczas kąpieli.   - Pokaż ten rumień..  - No tu…  - Kochanie, to jest ślad po buziaczku od Babci – stempelek ze szminki…  - Cholera, to niech Babcia zmieni odcień tej szminki! 