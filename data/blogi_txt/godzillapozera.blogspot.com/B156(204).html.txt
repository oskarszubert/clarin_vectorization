Dziś matka jest rozczarowana. Zmieniła zdjęcie profilowe w celu szybkiego podniesienia samooceny, bo na kogo, jak na kogo, ale na znajomych na Fejsie zawsze można liczyć. 10 lajków i od razu lepiej.    Poważnie.    Czasem tak bywa, że człowiek czuje się rozczarowany, zawiedziony i czepia się może zanadto, ale… Zwłaszcza, jak wkłada mnóstwo serca i pracy w swoją pracą, a dostaje po nosie. Za to ktoś, kto raczej serca wkłada mało, punktuje. Czyż nie mogę się poskarżyć? Mogę. Skarżę się. A co ja siłaczka, czy co? Robot? Że matka, to nie znaczy, że od razu taki twardziel.     Dobra, jak piszę o sobie, to jest nudne. Godzille zablokowały dziś ojcu konto. No nie bezpośrednio, ale tak wrzeszczały i się tłukły, że ojciec popełnił błąd trzy razy pod rząd. Jesteśmy odcięci od środków (no nie do końca, ale… zawsze można tak z grubsza powiedzieć).    Godzille generalnie doprowadziły ojca to stanu katatonicznego. Teraz padł i dogorywa. Doszedł ojciec do wniosku, że dwa dni z rzędu z ukochanymi synami i domem na głowie, to lekka przesada. W poniedziałek jak na skrzydłach pojedzie do pracy. Przebywanie z Godzillami jak widać jest doskonalą metodą podnoszenia automotywacji oraz czystej radości z pracy zawodowej. Też tak mam. Jak zamknęłam za sobą drzwi – wychodząc na zajęcia – odczułam dziką wręcz radość i pasję do pracy. Niestety jeden z drugim student jakiś nie docenił. Poczekamy, pożyjemy. Będzie miał swoje Godzille, to doceni i wstecznie napisze pean na Durską. Matkę – trenerkę.    I takie tam dziś… pitu, pitu. 