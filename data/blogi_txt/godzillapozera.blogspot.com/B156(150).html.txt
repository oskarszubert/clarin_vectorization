Mówiłam, że obsmaruję. Internet działa, ale jego brak spowodował jednak realne straty. Dziś zostało 9 fraz, a przez weekend ani jednej nie udało się matce puścić w świat – Internet nie działał. Poza tym ta firma to jakiś dziwoląg.  W razie kłopotów technicznych trzeba dzwonić do Gdańska i oni z Gdańska się dopiero dowiadują, że w Warszawie jest awaria w jednej dzielnicy. Ci z Gdańska w tym celu dzwonią do tych z Warszawy, do których ja nie mogę zadzwonić bezpośrednio. Dzwonią w tym czasie, w którym ja dzwonię do nich, tych z Gdańska znaczy. Od razu mnie krew zalewa. I do tego, żeby połączyć się z serwisem trzeba wysłuchać dwóch minut o wciskaniu klawiszy. I nawet jak już się ma wciśnięty właściwy klawisz, to jeszcze się trzeba nawciskać i nasłuchać.   - Dzień dobry, chciałabym zgłosić awarię Internetu i zapytać, kiedy zostanie usunięta? Podaję adres. Moje nazwisko Durska.   - Numer klienta poproszę.  - Nie znam.  - Numer umowy w takim razie.  - Nie znam.  - To nie mogę Pani zidentyfikować.  - Nie było mowy, że musi Pan mieć takie numery. Po nazwisku się nie da?  - Nie. Może się da po adresie,. Proszę czekać…… Warszawa?  - Tak.  - Adres?  - Taki i taki.   - Numer klienta?.  - Już mnie pan pytał, nie znam.  - A no tak... Umowa jest na pani męża?  - Tak.  - To niedobrze, a jest w pobliżu?  - Nie ma i proszę przyjąć wreszcie zgłoszenie o awarii.  - Musze Panią zidentyfikować.  - Niech pan identyfikuje.  - Numer umowy?  - NIE MAM!!!  - No dobrze, to po adresie. Poda Pani jeszcze raz?  - Tak, cholera. Podam!  - Numer seryjny modemu?  - Już, podaję.  - Ale numer seryjny powinien się zaczynać od „mac”.  - Ale ten się nie zaczyna.   - A patrzy pani na właściwy numer? Taka naklejeczka z tyłu?  - Tak!  - A jaki kabelek wystaje z obok naklejki, gruby czy chudy?  - Gruby ze srebrną śrubką.   - No dobrze, proszę podać ten numer. Ale to jakiś dziwny numer.  - Nie moja wina. Podaję.  - Niemożliwe…  - Żarty pan sobie stroi?  - No nie, ale może pani zresetować modem?  - Proszę.   - No tak, no jest.  - No i?  - Nie wiem. Pani poczeka chwilę. Muszę się z Warszawą skontaktować.  Po 15 minutach pan oznajmił:  - No tak, ma pani rację, jest awaria!  - To mówiłam od początku!  - No tak, to jest, musiałem sprawdzić, czy to na tych kablach.  - Ale co dalej, bo ja chcę pracować!  - No technicy pracują. Może naprawią.   - Kiedy?!?  - Może dziś, może jutro. Nie wiem.    …. 