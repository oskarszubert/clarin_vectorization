Artykuły eKundelka już od dawna można pobierać z pomocą eGazeciarza. Postanowiłem jednak bardziej zadbać o moich czytelników  korzystających z tego serwisu i postanowiłem od tego artykułu ręcznie przygotowywać wydanie w wersji mobi :) Jeżeli jesteś użytkownikiem eGazeciarza, to być może czytasz właśnie tą przygotowaną przeze mnie gazetę.   Nie ukrywam, że nie było to łatwe przedsięwzięcie. Przede wszystkim musiałem nauczyć się jak ręcznie przygotowuje się taką gazetę. Musiałem powprowadzać też parę zmian na stronię. Było dużo pracy na początku, jednak teraz już wiem, jak formatować artykuły, by potem można było bezproblemowo przerabiać je na gazetkę :) Dlaczego ręcznie przygotowana gazeta powinna być lepsza niż automatyczna?    Przygotowałem okładkę. Co jakiś czas będą aktualizowane :) Ponieważ koszystam ze starszej wersji Kindlegen, użytkownicy Kindle Touch będą mieli w spisie treści dostępne opisy artykułów i zdjęcia. Tego nie ma żadna inna gazeta w ofercie eGazeciarza! Dostosowałem rozdzielczość wszystkich zdjęć do rozdzielczości Kindle. Na stronie internetowej posługuje się miniaturkami o małej rozdzielczości, które w razie potrzeby po kliknięciu przekierowują do zdjęć w bardzo wysokiej rozdzielczości (np 1600x1200 px). W gazecie będą zawarte grafiki w dużej rozdzielczości, jednak nie większej niż rozdzielczość ekranu Kindla, 800x600px. Ten sposób uznałem za optymalny. Poprawiłem niektóre linki. Większość gazet, które są automatycznie generowwane na podstawie stron internetowych, posiadają w swojej treści odnośniki. Często są to linki do innych artykułów tego samego serwisu. Postarałem się, by linki (gdy nie jest to konieczne) nie uruchamiały przeglądarki, lecz przenosiły do stosownego miejsca w gazecie, gdzie znajduje się owy artykuł. Niestety część linków nadal prowadzi do strony internetowej. By wszystko działało off-line trzeba było by stworzyć jedną ogromną gazetę... Dodałem kilka dodatkowych mini- artykułów, które wyjaśniają czym jest eKundelek, o czym pisuje, jakie są jego cele/misja oraz kim są jego autorzy :) Wszystkie te mini-artykuły znajdują się w sekcji "Inne". Sekcja ta będzie dołączana do każdego wydania. Nie będzie się raczej zbyt często zmieniać, stworzyłem ją raczej z myślą o nowych czytelnikach :) Na koniec jeszcze raz podkreślę, że nie jest to jednorazowe wydanie :) 