Sprawa z początku może wydawać się zabawna... jednakże dla osób, które spotkały się z takim problemem, może to stanowić poważny problem. Szykując poprzedni artykuł o tym jak zarejestrować Kindle, kilkukrotnie resetowałem czytnik do ustawień fabrycznych, by zrobić odpowiednie zrzuty ekranów kreatora rejestracji jaki wyświetla się na początku.  Kindle przy pierwszym uruchomieniu prosi o wybranie języka. Kilka dni temu niestety w takiej sytuacji sam przez przypadek nacisnąłem nie to co chciałem i wybrałem język, którego w ogóle nie znam (chiński albo japoński, w każdym razie z krzaczkami ;) )  Gdy wczoraj jedna z czytelniczek opisując podobny przypadek poprosiła w komentarzu o pomoc, stwierdziłem, że taka instrukcja może wkrótce przydać się większej liczbie osób. Taka sytuacja może się teraz częściej przydarzać, gdyż po otwarciu nowych azjatyckich oddziałów firmy Amazon do Kindle wraz z aktualizacjami wprowadzane są nieco mniej znane europejczykom języki azjatyckie.    Czy potrzebny jest reset do ustawień fabrycznych?  Przywrócenie ustawień fabrycznych nie jest konieczne. Co prawda jego przeprowadzenie także może stanowić rozwiązanie (bowiem po tej czynności powtórnie można wybrać język), jednak należy wziąć pod uwagę, że taka operacja usuwa wszystkie wcześniej wprowadzone na czytniku zmiany, czyli także usuwa wcześniej wgrane książki.     Dużo lepszym rozwiązaniem jest...    Zmiana języka w ustawieniach  Gdybyśmy chcieli zmienić język z angielskiego na inny, to poniższy opis z pewnością byłby wystarczający     Kindle "Classic":    Menu  Settings  Device Language [set]  OK    Kindle Touch/Paperwhite:    Menu  Settings  Device Options  Language and Dictionaries  Language  OK  OK    Pozostałe przypadki pozwolę sobie opisać ilustracjami. Nie zwracajcie uwagi na to co jest napisane, lecz na to, którą pozycje z menu należy wybrać :) Kindle Paperwhite  Na sam początek oczywiście ikonkę Menu. Później nie wybieramy piątej opcji, lecz przed ostatnią - Settings/Ustawienia. W tym przypadku wychodzi na to sami, ale jeżeli nasz czytnik byłby już zarejestrowany i posiadał na przykład reklamy, to menu pojawią się nowe opcję a Ustawienia będą na niższej pozycji (lecz zawsze przed ostatniej). Na drugim ekranie wybieramy pozycje numer 4 - Device Options/Opcje Urządzenia.       Później już tylko opcja numer 3 - Language and Dictionaries/Język i Słowniki, a następnie opcja numer 1 - Language/Język.    Będąc już prawie u celu wybieramy jeszcze tylko język, który nam najbardziej odpowiada, oraz zatwierdzamy prawym przyciskiem u dołu ekranu - OK, i jeszcze raz prawym przyciskiem OK w okienku zatwierdzającym.      Nastąpi reset czytnika i po kilkunastu sekundach wszystko powinno być już tak jak trzeba.    Kindle Touch  W Kindle Touch nie mamy jeszcze do wyboru języka chińskiego ani japońskiego, więc w teorii nie powinno być tak trudno zgadnąć ;) Niemniej jednak instrukcję dla Was przygotowałem.     Na sam początek Menu. Później wybieramy przed ostatnią opcję - Settings/Ustawienia.   Na drugim ekranie wybieramy pozycje numer 4 - Device Options/Opcje Urządzenia. Później już tylko opcja numer 4 - Language and Dictionaries/Język i Słowniki, a następnie opcja numer 1 - Language/Język.    Wybieramy jeszcze tylko język, który nam najbardziej odpowiada, oraz zatwierdzamy prawym przyciskiem u dołu ekranu - OK, i jeszcze raz prawym przyciskiem OK w okienku zatwierdzającym.      Nastąpi reset czytnika i po kilkunastu sekundach wszystko powinno być już tak jak trzeba.   Kindle "Classic"  Tak samo jak Kindle Touch, także i Kindle Classic nie posiada jeszcze języków azjatyckich. Jednak pomimo tego owa instrukcja dla Classica jest odrobinę bardziej skomplikowana, gdyż w zależności od języka obecnie ustawionego rozkład położenia opcji, które należy wybrać jest odrobinę inny.  Na samym początku jest jednak dość prosto. Naciskamy przycisk Menu, wybierajac trzecią opcję od dołu wchodzimy do Settings/Ustawień. Nie jestem natomiast w stanie powiedzieć na której stronie znajduje się opcja "Device Language/Język urządzenia", gdyż zależy to od tego jaki język aktualnie jest ustawiony. W każdym jednak przypadku stosowna opcja jest opcją numer 5.      Na koniec już tylko wybieramy ulubiony język i zatwierdzamy wybór dwukrotnie.      Nastąpi reset czytnika i po kilkunastu sekundach wszystko powinno być już tak jak trzeba. 