Emocje jeszcze nie opadły, palce jakby z większą trudnością wciskają klawisze... no ale do rzeczy.   Decyzją Jury dostaliśmy się do ścisłego finału konkursu Blog Roku!!!          Gdy zbliżał się początek konkursu, mieliśmy wątpliwości czy jest sens w nim startować, ale po tym co nam doradziliście w ankiecie, stwierdziliśmy "a co nam szkodzi". Po cichu liczyliśmy na dobry wynik, ale żeby na finał? :)   Co to oznacza dla tego bloga? A skąd my mamy to wiedzieć? :) To co wiemy już teraz to, że 28 lutego jesteśmy zaproszeni do Warszawy na specjalną galę podczas której zostanie wyłoniony ostateczny zwyciężca. Do finału awansowaliśmy wspólnie z dwoma innymi blogami z naszej kategorii oraz  27 blogami/vlogami z pozostałych 9 kategorii. Finaliści konkursu Blog Roku 2012   Przyznamy szczerze, że o ile zdążyliśmy zapoznać się z blogami startującymi w kategorii "Pasje i zainteresowania", to większość finalistów jest nam obca. Dlatego dla naszej, a być może i Waszej uciechy krótkie zestawienie finalistów. Jesteśmy pewni, że każdy z Was znajdzie tam coś ciekawego dla siebie :)     Kategoria "Ja i Moje Życie" Polski kierowca ciężarówki za granicą - Blog o życiu przeciętnego kierowcy osiemnastokołowca w Północnej Ameryce. Głównie związany z branżą transportową choć czasami odchylam się od tematu pisząc rózne moje myśli lub opisując wakacyjne podróże.  2plus4 - Perypetie rodzinki 2plus4. Codzienne wybory! Na czas. Poważne, nieważne, ważne. Dlatego tu jestem! Witajcie w kieracie! 2 plus 4 równa się... sama już nie wiem ile! :-) Matka Sanepid - Codzienność Matki Sanepid to zmagania z wychowaniem dwóch córek. Dla Matki nawet wyjście na zwykłe zakupy jest wycieńczającą wyprawą, którą jednak opisać można z przymrużeniem oka i olbrzymią dawką ironii.     Kategoria "Lifestyle" Moda i Lifestyle Maluchów - Modowy blog dziecięcy prezentujący stylizacje na różną okazję i każdą kieszeń. Blog prowadzony przez mamę i jej dwoje uroczych dzieciaków - Makusia i Makóweczkę. Obok mody znajdziemy tematy z kategorii lifestyle typu recenzje zabawek, gadżetów, przepisy kulinarne.  Dzieciowo mi - Świat rodzica-debiutanta i rodzicielskiej recydywy. Co nas nie zabije, to nas wzmocni ;)   Paczki w podróży - Pół roku temu wyruszyliśmy na wyprawę będącą naszym największym marzeniem: roczną podróż dookoła świata. Na blogu dzielimy się swoimi wrażeniami, emocjami, odczuciami. Pokazujemy swoje najlepsze zdjęcia, opisujemy to co przeżyliśmy najwierniej jak potrafimy. Kategoria "Pasja i Zainteresowania" eKundelek.pl - właśnie jesteś na tym blogu ;) - Czytelnictwo podobno w Polsce ma się bardzo źle. Okazuje się jednak, że są rzeczy, które pozwalają odnaleźć się książkowym molom w tym zabieganym świecie. E-czytniki, czyli superenergooszczędne urządzenia posiadające ekrany w technologii e-papieru mogą naprawdę sprawić, że będziesz czytał więcej i wygodniej.  Rudomi - O nieustającej walce dwóch kotów z trudnościami życia codziennego. O niepokoju związanym z tym, kiedy miska się zapełni i potyczkach o najwygodniejszą w domu miejscówkę. O żmudnej pracy i trudach wyboru pozycji do snu. O kotach ;)   Kobiety biegają - Blog pisany przez dwie pasjonatki, dla których bieganie jest ważną częścią codzienności.    Kategoria "Polityka i Społeczeństwo" Historia przewlekłej i nieuleczalnej herezji - Opisuję walkę o życie, zmagania z nieuleczalną herezją. Uważam, że nie grzebanie w życiorysach jest obrzydliwe jak "związki partnerskie" antykatolickich ciot, a wiara w raporty gorsza od faszyzmu. Boję się fanatyków polonofobii i ciemnogrodu gender.  Blog publicystyczny IKTOMARACJE.pl - Innowacyjny pomysł studentów Uniwersytetu Warszawskiego, a zawodowo dziennikarzy polskich mediów (Radio Eska, Wprost.pl, IAR-Polskie Radio). Komentują bieżące wydarzenia, a internauci oceniają, kto z nich ma rację. Zawsze na początku debaty publikowany je   Na Marginesie Życia - Blog prowadzony jest przez zawodowego kuratora sądowego ds rodzinnych i nieletnich. W subiektywny sposób opisywana jest rzeczywistość z jaką się spotykam, z ogromem ludzkich tragedii. Blog jest kontrowersyjny, ukazuje świat, jakiego na co dzień nie widać.    Kategoria "Literackie i Kulturalne" Miasto Książek - Żyję w mieście książek. Są w nim ciemne kryminalne zaułki, są szerokie aleje fikcji i kręte uliczki reportażu. To miasto, które ciągle się zmienia, a życie w nim nie może stać się nudne. Tylko Spokojnie - Teksty o tym, że jest przepaść pomiędzy kreowanym i realnym obrazem macierzyństwa. O tym, że tylko spokojnie. Że jakoś trzeba. Bo co innego. Blog zawiera także śladowe ilości recenzji filmowych.   Z szafy - Notki, plotki i refleksje. Blog poświęcony recenzjom książek i filmów, sztuce i filozofii - wszystkim dziedzinom, w których autor czuje się dostatecznie niekompetentny, by pisać o nich bez wstydu. Kategoria "Artblogi" Lifenotes - Mój świat przez obiektyw aparatu. Pokazuję życie mojej Rodziny, mojej Córeczki Niny, Żony Anny oraz bliskich mi osób. Nie wiemy ile czasu jest nam dane, więc staram się cieszyć każdą chwilą.  Zuch Rysuje - Jako „Zuch” próbuję rysować od stycznia 2009 roku. Moje komiksy osadzone są w biurowej rzeczywistości (mocno przerysowanej). Początkowo były one dla mnie sposobem na odreagowanie 8, czy więcej godzin w pracy.   Potworkowo - rysunki satyryczne    Kategoria "Zdrowie i kulinaria" Smakołyki Alergika - Przepisy dla alergików. Bez jaj, bez mleka, a czasem nawet bez glutenu... oraz bez czekolady, orzechów, miodu, cytrusów i chemii, czyli najczęściej uczulających produktów. Ale nie tylko! NieAlergicy także znajdą tu dla siebie jakieś smakołyki :)  Chilifiga - Pora odczarować stereotyp kury domowej, która sfrustrowana tłucze schabowego, by wykarmić rodzinę. Współczesna kobieta staje się raczej kulinarną wróżką, która chce i umie wyczarować fantazyjne posiłki.    From movie to the kitchen - Prawdopodobnie pierwszy polski blog kulinarno-filmowy w całości poświęcony przepisom na dania/desery/drinki, które można zobaczyć w filmach i serialach :)    Kategoria "Firmowe" Maltreting - Piszę źle o reklamach. Bo im się należy. Bo jest ich za dużo. Bo mam taki kaprys. Subiektywny blog o sztuce marketingu - Blog o zawiłościach trudnej sztuki marketingu oraz postrzeganiu tej dziedziny w społeczeństwie. Opisuje praktycznych przykłady z życia, strategię budowania marki, różnorodne aspekty procesów marketingowych, a przede wszystkim - tworzenie wartości dla firm.  Przedszkole nr 48 z oddziałami integracyjnymi w Zabrzu - Nasze przedszkolaki odkrywają świat każdego dnia. To o nich opowiada nasz blog. Udowadnia, że przedszkole może być miejscem radosnym, przyjaznym i pełnym pasji. Zarówno dla dzieciaków jak i dla nauczycielek (i blogerek)!    Kategoria "Vlogi" Kolorowy Vlog - Jestem Szymon i nagrywam filmiki mające na celu rozśmieszenia jak największej ilości osób. Moje filmy to nie tylko śmieszne rzeczy, pół roku temu zainicjowałem akcje pomocy bezdomnemu Jasiowi. Akcja niestety nie odniosła sukcesu. Wędkarstwo Lucio - Blog o tematyce wędkarskiej. Filmy z wypraw, poradniki wędkarskie, konkursy, zdjęcia i vlogi o tematyce wędkarskiej. Wszystkie filmy są nagrane z pasji do wędkarstwa. Są to filmy dokumentallne.   Kamil Scheicht - Jestem pierwszą osobą na polskim YouTube, nagrywającą vlogi ze swojego życia oraz wideo poradniki. Pasjonuję się technologią i kocham chińszczyznę na wynos.   Kategoria "Teen" Ksiazki widziane oczami Patiopei - Blog recenzencki, głównie książek, m. in. z gatunku Fantastyki, Urban Fantasy, Paranormal Romans i po prostu młodzieżówki. Od czasu do czasu także inne posty dotyczące różnych innych rzeczy typu, przybliżenie znajomości jakiejś piosenkarki czy serialu.  Cztery żywioły - Blog, na którym opisuję moje podróże i dodaję z nich zdjęcia. Prowadzę go już od ponad 3 lat.   Sebastian Rutkowski Blog - Blog prowadzony przez najmłodszego i obecnie najpopularniejszego polskiego wokalistę młodego pokolenia, na którym młody artysta opisuje swoje codzienne życie i co ciekawsze wydarzenia.     Podsumowanie Jak każdy konkurs tak i ten ma swoje reguły, zalety i wady. Jestem pewien, że wiele blogów nie wymienionych tutaj zasługiwało na miejsce w finale. Inne blogi, takie jak nasz w dalszym ciągu nie potrafią się pozbierać i uwierzyć, że jakimś cudem jury udało się przekonać :)  Cóż możemy jeszcze powiedzieć... my już cieszymy się ogromnie z naszego sukcesu, nawet jeżeli o zwycięstwie nie będzie nam dane marzyć i tytuł bloga roku zgarnie któryś z przedstawionych tutaj blogów. Tak czy inaczej życzymy wszystkim powodzenia i jeszcze raz gratulujemy! :) 