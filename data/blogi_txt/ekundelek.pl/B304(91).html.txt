Ten post jest częścią serii pt. "Send To Kindle, czyli mini cykl o wysyłaniu rzeczy na Kindle", stąd ten przydługawy wstęp ;) Artykuł jest w trakcie aktualizacji. Jakiś czas temu Amazon wyłączył bowiem możliwość rejestracji czytnika na stronie Amazon.com, co było uniwersalnym sposobem dla każdego modelu Kindle.  Napisałem więc nowy artykuł, który szczegółowo opisuje jak wykonać taką aktualizację na różnych modelach Kindle: Rejestracja czytnika Kindle w Amazon - poprzez czytnik/stronę/czat - instrukcja  Gdy już go przeczytasz, wróć tutaj gdyż reszta artykułu mówiąca o tym jak wysyłać książki na czytnik (a do tego potrzebny jest właśnie zarezerwowany czytnik) jest całkiem w porządku ;)   Na Kindla książki można wgrywać w różny sposób. Dla wielu najprostszym sposobem będzie podłączenie urządzenia do komputera za pomocą kabla USB. Wówczas czytnik pojawia się w systemie operacyjnym podobnie jak wetknięty pendrive. Natomiast wgrywanie książek ogranicza się do skopiowania plików do odpowiednich katalogów, takich jak documents.  Jeżeli jednak nasz czytnik jest wyposażony w moduł 3G lub po prostu posiadamy dostęp do sieci WiFi, to jest o wiele lepszy sposób na karmienie naszego Kundelka.   Latające Internetem książki      By móc na Kindla wysyłać rzeczy przez Internet, potrzebny jest nam specjalny adres e-mail w domenie @kindle.com. Taki adres otrzymuje każde urządzenie po przypisaniu go do zarejestrowanego konta użytkownika serwisu Amazon.   1. Jeżeli masz już konto w Amazon.com, a w dodatku zakupiłeś tam Kindla osobiście, to czytnik przyszedł do Ciebie już zarejestrowany. Został mu też przydzielony e-mail w domenie @kindle.com. Jeżeli chcesz się dowiedzieć, jaki to adres lub chcesz go zmienić na łatwiejszy do zapamiętania, kliknij tutaj. 2. Jeżeli masz już konto w serwisie Amazon, ale Twój Kindle nie jest zarejestrowany, kliknij tutaj a zaoszczędzisz sporo czasu na czytaniu ;)  3. Jeżeli nie masz konta w Amazon.com a Kindla dostałeś lub kupiłeś na przykład na Allegro, przeczytaj proszę całość :)   Zakładanie konta w Amazon.com   Na chwile obecną, Amazon nie posiada polskiej wersji językowej serwisu. W związku z tym, dla uproszczenia owa instrukcja zawiera także zrzuty ekranowe.    Należy wejść na stronę http://Amazon.com , a następnie w prawym górnym rogu...        najechać na Lista automatycznie się rozwinie, po czym jako nowy klient Amazon'a powinieneś kliknąć "Start here", czyli "zacznij tutaj". Zostaniesz przeniesiony na kolejną stronę, na której powinieneś podać Twój obecny adres e-mail, oraz zaznaczyć, że jesteś nowym klientem. W przyszłości na tej samej stronie będziesz się logował, zaznaczając jednak drugą opcję i wpisując hasło, które za chwilę ustalisz. Po wpisaniu adresu i zaznaczeniu opcji klikasz żółty przycisk..           i już po chwili jesteś na kolejnej stronie na której uzupełniasz kolejny (to już ostatni) formularz, wpisując swoje Imię i Nazwisko, potwierdzasz, że dobrze wpisałeś swój adres e-mail oraz dwukrotnie wpisujesz swoje nowe hasło, które powinno składać się z co najmniej 6 znaków (duże i małe litery są rozróżniane). Podanie numeru telefonu nie jest konieczne.        Po wszystkim klikasz żółty przycisk "Create account/Stwórz konto" no i... gratulację, masz już swoje konto w serwisie Amazon.com. Po chwili zostaniesz przeniesiony na kolejną stronę, jako zalogowany użytkownik, czego dowodem będzie Twoje imię w prawym górnym rogu ekranu Dodawanie Kindla do konta, czyli tzw. rejestrowanie Kindla Czytnik Amazona warto trzeba zarejestrować z kilku powodów. No dobra, bez rejestracji Kindla da się żyć, ale prawda jest taka, że bardzo dużo się traci. Wiele funkcjonalności jest odblokowywana, dopiero po zarejestrowaniu czytnika. Robert Drózd ze Świata Czytników, bardzo trafnie opisuje dlaczego warto zarejestrować Kindla, fragment który związany jest z tym artykułem, zaznaczyłem dodatkowo kolorem. Rejestracja... ...daje nam to dostęp do paru ważnych funkcji.   Dostęp do darmowych książek z Kindle Store (zobacz listę). Za to nie zapłacimy ani grosza, a możemy sobie zbudować niezłą biblioteczkę. Możliwość dzielenia się fragmentami książek na Facebooku i Twitterze. Korzystanie z funkcji wysyłania plików e-mailem. Po rejestracji możemy ustawić swój e-mail w domenie @free.kindle.com – wszystkie wysłane tam pliki trafią do Kindle. Co ważniejsze, możemy tego e-maila podać w Calibre i czytać w ten sposób Newsweeka, Wprost, Politykę i wiele innych gazet czy portali. Korzystanie z kolekcji, czyli sposobu na organizację naszych książek. Dlaczego tworzenie kolekcji jest niedostępne, gdy mamy niezarejestrowany czytnik? Bo jest to funkcja internetowa! Kolekcje są przechowywane na serwerze Amazonu i jeśli kiedyś zmienimy Kindle 3 na Kindle 4 (i wgramy ponownie nasze książki), to będziemy mogli zaimportować od razu całą ich organizację. Prawo do gwarancji! Jeśli nie mamy zarejestrowanego czytnika, to dla Amazonu on nie istnieje w naszych rękach. A przecież cała procedura zwrotu odbywa się zdalnie i przy rozmowie z Amazonem od razu nas proszą o identyfikację. Dlatego jeśli coś nam się zepsuje, nie będziemy mogli zwrócić się o wymianę. Rejestracja jest dowodem, że Kindle w tym momencie należy do nas. No i darmowy internet 3G w Kindle 3G. Miałem kilka relacji, że bez zarejestrowania Kindle, 3G nie działało. Ale tutaj nie mam pewności, więc będę wdzięczny za Wasze spostrzeżenia.    źródło: http://swiatczytnikow.pl/dlaczego- warto-zarejestrowac-kindle/    By zarejestrować urządzenie, należy wejść na stronę należy wybrać z menu opcję "Manage Your Kindle/Zarządzaj Swoim Kindle" lub po prostu wejść pod adres http://amazon.com/myk.     Na następnej stronie z menu znajdującego się z lewej strony, należy wybrać "Register a Kindle/Zarejestruj Kindla"      Zostaniesz przekierowany na stronę "Manage Your Device/Zarządzaj Swoim Urządzeniem", na której wyświetli Ci się strona (lub wyskoczy okienko, jeżeli masz już zarejestrowanego innego Kindla), w który powinieneś wpisać numer seryjny Twojego czytnika (o tym skąd go wziąć, już za chwilę). Na koniec powinieneś kliknąć żółty przycisk "Register/Rejestruj".          Po wpisaniu (jednym ciągiem) szesnastocyfrowego kodu, należy wcisnąć "Register/Rejestruj". Po chwili zobaczysz obrazek swojego Kindla na liście, a obok Twój specjalny adres e-mail.        Skąd wziąć Kindle Serial Number, czyli numer seryjny Kindla Kindle Keyboard lub Kindle Classic: Menu - Settings - Device Info                           Kindle Touch: Menu - Settings - Menu - Device Info   Edycja adresu @kindle.com  Przypomnę, że tak naprawdę po rejestracji Kindla dostajesz dwa adresy. Na liście wyświetlany jest tylko nazwa@kindle.com, ale uwierz mi, że gratis dostałeś także nazwa@free.kindle.com ;)  Można zmienić ten adres, nie mniej jednak oba będą miały zawsze dokładnie taki sam pierwszy człon. By to zrobić należy ze strony Manage Your Kindle przejść do sekcji Personal Document Settings. Następnie z tabelki, z ostatniej kolumny wybrać "Edit/Edytuj" W okienku, które wyskoczy należy wpisać żądany adres, po czym należy trzymać kciuki, mając nadzieję, że dany adres jeszcze jest zajęty :)       Jak widać na załączonym obrazku poniżej... eKundelek miał szczęście, gdyż adres ekundelek@kindle.com był wolny.         Wysyłanie plików na adres @kindle.com lub @free.kindle.com  Na skonfigurowany wcześniej adres e-mail, możemy wysłać następujące formaty dokumentów:  Microsoft Word (.doc, .docx) Rich Text Format (.rtf) Text (.txt)  Mobi (format Kindle) Zdjęcia w formatach/rozszerzeniach .jpg, .jpeg, .gif, .bmp oraz .png Adobe PDF (.pdf), który może być w dodatku przekonwertowany (funkcja eksperymentalna) na Mobi  Załączniki powinny być mniejsze niż 50MB.   Adresy autoryzowane Jak się jednak okazuje, nie od razu z każdego adresu e-mail można wysyłać pliki na Kundelka. Najpierw trzeba dany adres dodać do listy adresów autoryzowanych.  Dzięki temu użytkownicy są chronieni przed ewentualnym SPAMem.  Na samym początku na liście autoryzowanych adresów znajduje się adres, który podaliśmy podczas rejestracji konta w Amazon.com.  By dodać następne należy przejść na strone Manage Your Kindle wybrać sekcję Personal Document Settings, a później na dolę wybrać "Add a new approved e-mail address/Dodaj nowe adresy e-mail".     Twoim oczom ukaże się okienko, w którym znajdziesz formularz do którego należy wpisać dodatkowy adres e-mail. Istnieje możliwość dodania całej domeny, zamiast wyszczególniania konkretnych e-maili. Efekt te można osiągnąć poprzez dodanie na przykład "@TwojaFirma.pl". Osobiście jednak unikałbym dodawania nazw domen bardzo popularnych dostawców skrzynek pocztowych (takich jak @gmail.com, @poczta.onet.pl @wp.pl - w tych domenach mogą mieć konta także spamerzy).     Na sam koniec otrzymamy komunikat informując nas, że żądany adres został dodany. Różnica pomiędzy adresem @kindle.com a @free.kindle.com    Dla użytkowników czytników Kindle zawierających moduł 3G, różnica ta jest bardzo ważna. Pliki dostarczane z pomocą adresu @kindle.com są dodatkowo obarczane opłatą wynoszącą $0,19/MB dla mieszkańców USA oraz $0,99/MB dla reszty świata, w tym Polski - innymi słowy, bardzo drogo! W związku z tym użytkownikom Kindli z 3G polecam raczej używanie @free.kindle.com.  Dla użytkowników wersji z samym WiFi nie ma żadnej różnicy nie licząc tego, że wysyłanie plików na adres @free.kindle.com powoduje otrzymanie od Amazonu potwierdzającego e-maila zwrotnego, który z kolei zawiera link z którego można ściągnąć owy dokument.   Pytanie do użytkowników:   Czy użytkownicy Kindle Keyboard 3G mogą dzięki temu obejść "dostarczanie" dokumentów za darmo dzięki 3G? Taki użytkownik jeżeli wie, że czeka na jakiś dokument, powinien móc się zalogować do swojej poczty i dalej używając 3G ściągnąć za darmo owy plik. Czy to zadziała bez opłaty?    Napisałem o użytkownikach wersji Kindle Keyboard 3G, gdyż tylko ten model ma w Polsce nieograniczony dostęp do całego Internetu. Pozostałe modele po 3G mogą korzystać tylko z serwisów Amazona oraz Wikipedii, czyli nie byliby w stanie zalogować się na pocztę. Podsumowanie     Założenie adresów w domenie @[free.]kindle.com stanowi tak naprawdę pierwszy krok, który jest jednak niezbędny do tego, by wykorzystać prawdziwy potencjał możliwości bezprzewodowego dostarczania plików na e-czytnik.    Wszystkie serwisy/programy, o których wspomniałem w artykule zapowiadającym tę serię wykorzystują ten adres. To dzięki niemu jest możliwa prawdziwa technologiczna magia, którą będę opisywał w kolejnych artykułach.    By nie przegapić kolejnych artykułów możesz zasubskrybować kanał RSS tego bloga, polubić eKundelkową stronę na Facebook'u, lub dodać eKundelkowy profil do swoich kręgów na Google+. 