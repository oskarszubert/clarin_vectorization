Z dniem 23.01.2013 Amazon w końcu rozpoczął oficjalną sprzedaż Kindle Paperwhite w wersji International, którą można zamawiać do Polski.Linki: Kindle Paperwhite WiFi, Kindle Paperwhite WiFi+3G.      Jakiś czas temu wpadł mi do głowy pewien pomysł na alternatywny sposób testowania czytników. Pomysł z początku wydawał mi się trochę szalony, ale po przedstawieniu go czytelnikom eKundelka na Facebooku oraz na Google+ postanowiłem zaryzykować :)  Otóż, już w niedzielę, 14 października o godzinie 18:00,  miało miejsce testowanie czytnika Kindle Paperwhite na żywo. Przypomnę, że ponad miesiąc temu opublikowałem bazujący na informacjach z firmy Amazon obszerny artykuł porównujący Kindle Paperwhite z Kindle Touch. Teraz, gdy czytnik w końcu jest u mnie, przyszedł czas na prawdziwą zabawę :)  Testowanie to realizowałem z Waszą pomocą, z wykorzystaniem kamery internetowej oraz mikrofonu. Czytelnicy eKundelka mieli możliwość komunikacji ze mną w czasie rzeczywistym za pośrednictwem specjalnego czata.  Wszystko to odbyło się na specjalnie przygotowanej do tego celu stronie, znajdującej się pod adresem eKundelek.pl/nazywo  Teraz, gdy jest już po wszystkim, filmik jest do obejrzenia tutaj. Film do krótkich nie należy, ale póki mieliście pytania, to nagrywaliśmy :)  Na początku mieliśmy małe problemy z dźwiękiem... więc radzę zacząć oglądanie od 9 minuty.     Podczas transmisji na żywo Magdalena, ja i nasz czytnik był do Waszej dyspozycji. Sprawdzaliśmy przede wszystkim rzeczy, o które pytaliście nas na czacie :) Mam nadzieję, że w ten sposób udało się stworzyć wspólnie z Wami recenzję, odpowiadającą na wszystkie najważniejsze pytania. Cała ta transmisja była eksperymentem zarówno pod względem technicznym jak i merytorycznym. Czy dobrze wyszło? Prosimy Was o ocenę. Uważamy, że jak na debiut, to nie było tak tragicznie. Jeżeli taka forma recenzji podoba się Wam, nie wykluczamy kolejnych przedsięwzięć tego typu, poświęconych innym czytnikom :)   Wcześniej... Przygotowując się do niedzielnej transmisji, przygotowałem przy okazji filmik z pierwszego otwarcia oraz z odrobiną testowania. 