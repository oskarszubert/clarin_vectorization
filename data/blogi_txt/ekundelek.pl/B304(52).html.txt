Kindle Special Offers, zwana także wersją z reklamami, opisywana często skrótem SO, jest tańszą "wersją" czytników Kindle. W praktyce czytniki w "wersji SO" pod względem sprzętowym niczym się nie różnią! Mają dokładnie te same parametry, co "wersje zwykłe".    Reklamy wyświetlają się dokładnie w dwóch miejscach. Jako okładka, gdy nasz Kindle jest zablokowany oraz na samym dole głównego ekranu, tam gdzie znajduje się lista naszych książek:      Reklamy w Kindle SO w żaden sposób nie przeszkadzają w czytaniu. Podczas czytania/słuchania wszystkie książki/czasopisma/audiobooki są w pełni wolne od reklam. Dzięki Kindle Special Offers, Amazon jest w stanie dostarczyć powierzchnie reklamową chcącym reklamować się firmom. Zarabia na tym Amazon, korzystają na tym reklamujące się firmy, no i co najważniejsze, korzystają na tym użytkownicy, którym Amazon może w ten sposób zaoferować tą samą wersję czytnika  nawet o 28% taniej.  Kindle Special Offers a sprawa polska  No niestety... Amazon, nie posiadając polskiego oddziału, nie jest w stanie przygotować wersji z reklamami dla Polski. To oznacza, że zamawiając do Polski wersję międzynarodową mamy do wyboru tylko wersje droższą - bez reklam.  Decyzja Amazona nie dziwi... wszakże reklamujące się firmy działają głównie na terenie USA i niekoniecznie chciałyby ponosić koszty reklamy w kraju, w którym nawet nie posiadają swoich sklepów.   Polak potrafi...  ... i sam sprowadzi sobie to, co chce. Co prawda Amazon wersji SO do Polski nie wyśle, jednakże nic nie stoi na przeszkodzi, by korzystając np. z pomocy kuzyna z Ameryki, najpierw zamówić wersję Amerykańską do niego, by potem poprosić go o nadanie owej przesyłki do Polski.  Plusy:   oszczędność ok 100 złotych (w zależności od wersji 30 lub 40 dolarów) satysfakcja z udowodnienia, że bycie Polakiem zobowiązuje do kombinowania :) Minusy:   dłuższy czas dostawy potrzeba ponownego korzystania z pośrednictwa w przypadku potrzeby skorzystania z gwarancji Okazuje się, że chyba na to akurat znalazł się sposób :) Więcej możecie przeczytać tutaj. ewentualne wyrzuty sumienia, że jakaś firma płaci za Amazonowi za reklamy sądząc, że wyświetlane są one mieszkańcom USA.    Uwagi:   Tak czy inaczej dostaniemy wersję w języku Angielskim, więc nie tracimy "polskiego menu" gdyż takie po prostu obecnie nie istnieje* Reklamy możemy w każdym momencie usunąć dopłacając Amazonowi różnicę, którą wcześniej nam darował. Reklamy można także usunąć za darmo stosując pewne hackerskie triki... **     * - polskie menu istnieje, jednakże nie jest ono dostarczane ani wspierane przez firmę Amazon, a jego wgranie w teorii oznacza utratę gwarancji. Więcej informacji na ten temat w następnych wpisach.  ** - Samodzielne usunięcie reklam także w teorii oznacza utratę gwarancji. Poza tym jest to niemoralne...niemniej jednak możliwe :) 