Po ostatnich zmianach w regulaminie Przewozów Regionalnych, w końcu staje się możliwe to, co w PKP Intercity możliwe jest już od ponad roku. Nie trzeba już więcej czekać w kolejce by kupić bilet z okienka, nie trzeba nawet drukarki by wydrukować bilet kupiony na stronie, wystarczy bilet wgrany na laptopa, czytnik, tablet czy telefon.  Kupujesz bilet przez Internet na stronie biletyregionalne.pl i zamiast go drukować, wrzucasz na dowolne urządzenie mobilne.  Według mnie ta opcja jest nie tylko dobrym sposobem na oszczędzanie papieru i czasu, lecz także przede wszystkim bardzo dobrą alternatywą mogącą uratować komuś podróż, gdy na tradycyjny zakup nie ma już czasu.      Jak dowiadujemy się ze strony Przewozów Regionalnych:  Elektroniczny bilet będzie można zaprezentować konduktorowi w jednej z dwóch wybranych przez siebie form. Pierwsza z możliwości to wygenerowanie w systemie IPR pliku z biletem w formacie PDF, który dotychczas należało drukować, wyświetlonego na ekranie o przekątnej minimum siedmiu cali (tablet, netbook, laptop, czytnik e-książek). Korzystając z tej opcji, należy pamiętać, by nasze urządzenie miało zainstalowane oprogramowanie prawidłowo wyświetlające pliki w formacie PDF. Popularne e-czytniki mają najczęściej 6 cali, więc nic z tego? Na szczęście, jak się okazało w praktyce tyle spokojnie wystarczy. Najważniejsze, żeby rozdzielczość czytnika pozwoliła bez przeszkód zeskanować QR Code. W ten sposób, zamiast świstka papieru, do kontroli możemy dać naszego e-papierowego towarzysza podróży.  Radzimy po wysłaniu/wgraniu biletu na czytnik sprawdzić, czy wyświetla się poprawnie, żeby nie było potem niemiłych niespodzianek podczas podróży, ponieważ bilet musimy pokazać i nikogo nie będzie obchodzić, że coś się nie wgrało.      Dobre wiadomości są nie tylko dla posiadaczy tabletów, netbooków, czytników, ale także dla posiadaczy z smartphonów z ekranem o przekątnej większej niż 6,2 cm. Regulamin dalej mówi:   Z kolei użytkownicy urządzeń wyposażonych w wyświetlacze o przekątnej minimum trzech cali mogą posiadać bilet w formie utworzonej w systemie IPR strony w formacie HTML, wyświetlonej w trybie online lub offline. W tym przypadku urządzenie musi posiadać dostęp do sieci i przeglądarkę stron internetowych. Po zakupie biletu podróżny będzie otrzymywał na swój telefon SMS-a z adresem internetowym (linkiem) do biletu, którego otwarcie spowoduje wyświetlenie biletu z systemu IPR na smartfonie lub innym urządzeniu. Warto pamiętać, że wyczerpanie baterii w urządzeniu lub brak zasięgu nie zwalania pasażera z obowiązku okazania ważnego biletu podczas kontroli. Rekomendujemy przechowywanie biletów elektronicznych w wersji offline. Uwaga! Poza urządzeniem mobilnym czy nawet wydrukowanym biletem, wg regulaminu, musimy mieć ze sobą dokument ze zdjęciem celem identyfikacji właściciela biletu.  Miejmy nadzieję, że reszta przewoźników też pójdzie tym śladem i nie będzie trzeba drukować biletów lub czekać w kolejkach do kas.   ***  Na koniec, zupełnie gratis - bo was strasznie lubimy - krótka instrukcja kupowania biletu przez stronę Przewozów Regionalnych.  Radzimy założyć konto już teraz, by na przyszłość być już obeznanym, na wypadek kryzysowych sytuacji. W ramach testów możemy kupić sobie jakiś tani bilet zaznaczając, że przysługuje nam 95% zniżki i zapłacić za niego 20 groszy :)  Na początek wybieramy jaki typ biletu chcemy kupić.     Następnie musimy wpisać datę, kiedy chcemy podróżować...     ... pojawiają się pola wyboru trasy przejazdu. Po wypełnieniu dokładnych nazw stacji zaznaczamy pociąg, którym mamy zamiar jechać. Gdy podróż ma być z przesiadkami, po zaznaczeniu pierwszego pociągu, wybieramy opcję "Dodaj kolejny odcinek" i tak dla  reszty trasy. Następnie podajemy swoje dane osobowe potrzebne do naszej weryfikacji podczas okazywania biletu.      Wybieramy taryfę i informację na temat ewentualnych dopłat.    Na koniec otrzymujemy podsumowanie i przechodzimy do płatności.       Tutaj już wybieramy bank/typ karty według uznania, jednak co ciekawe, część może być niedostępna, bowiem "Ten sposób płatności jest wyłączony - przewidywany czas potwierdzenia jest późniejszy, niż początek ważności biletu". Nasze testy wykazały, że za pomocą mTransfer/Inteligo można kupić bilet jeszcze 3 minuty przed odjazdem, a kartą (można przynajmniej próbować) aż do czasu odjazdu.    Wniosek: system jest zabezpieczony przed cwaniakami, którzy chcieliby kupować bilety dopiero na widok konduktora ;)       Na stronie rzuca się w oczy pole logowania i rejestracji. Jeżeli nie przeprowadzimy jej na początku, będziemy musieli wykonać ją na końcu.     Na sam koniec, wystarczy kliknąć w ikonkę drukarki by pobrać plik PDF lub ikonkę obok, by wyświetlić kod QR niezbędny do kontroli. [AKTUALIZACJA] 11:30 12.11.2013   Wczoraj nie byliśmy w stanie tego potwierdzić, ze względu na jakieś problemu Amazona z wysyłką dokumentów, dzisiaj jednak już się udało. Okazuje się, że cały system Przewozów Regionalnych umożliwia..   Automatyczne wysyłanie biletu na czytnik (Send-To-Kindle) To już jest dla nas jak wisienka na torcie! System Przewozów Regionalnych ma w zwyczaju wysyłać email z pdfem, jako załącznikiem. Nie wymaga przy tym wcześniejszego klikania w link potwierdzający, znajdujący się w emailu. To wszystko oznacza, że możemy całość tak skonfigurować, by po dokonanym zakupie, bilet był wysyłany na czytnik automatycznie :)     Należy wpisać adres bok@biletyregionalne.pl do autoryzowanych adresów na stronie http://amazon.com/manageyourkindle     oraz ustawić swój adres kindle w zakładce Moje Konto, na stronie Przewozów Regionalnych Musimy jednak mieć świadomość, że taka wysyłka, o ile bardzo wygodna, zdecydowanie nie nadaje się na awaryjne sytuacje, w których liczy się czas. Email przychodzi z dużym opóźnieniem. Gdybyśmy coś pomieszali w ustawieniach pamiętajmy, że bilet zawsze jest gotowy do ściągnięcia po zalogowaniu się na konto w biletyregionalne.pl.  Alternatywą jest też ustawienie sobie takiego filtra na swojej poczcie, który będzie odbierał email z biletem, a następnie sam wysyłał kopie na czytnik. Dzięki temu kopia będzie i na skrzynce i na czytniku :) Tak czy inaczej, może Ci się przydać link do eKundelkowego cyklu "Send To Kindle", który tłumaczy krok po kroku jak takie cuda wyprawiać :)   Czytaj dalej:  Jak wygodnie odsłuchiwać... ebooki Który czytnik jest najlepszy do PDFów? PDFy na Kindle - czyli w jaki sposób PDF Scissors może oszczędzić nam frustracji? Kindle For Android - ratunek, gdy nie mamy czytnika przy sobie Kindle 4 "Classic", czyli czytnik, który służy do... czytania - recenzja Magdaleny 