Początkowo miał być to jeden obszerny artykuł, jednak bardzo szybko zdałem sobie sprawę, że temat jest zbyt szeroki, by objąć go jednym tekstem, który mógłby być przeczytany jednym tchem przez zwykłego śmiertelnika.  Po namyśle stwierdziłem, że temat jest bardzo ważny i zasługuje na więcej niż jeden artykuł (Spis treści artykułów z tej serii, które już powstały znajduje się tutaj), gdyż to właśnie możliwość wysyłki różnych rzeczy na Kindle (gdy kupowałem czytnik nie wiedziałem, że to jest w ogóle możliwe!) okazała się dla mnie jedną z najważniejszych funkcjonalności, której próżno szukać w konkurencyjnych e-czytnikach.               @kindle.com, bo najważniejsza jest prostota!  Wiele firm chcąc wprowadzić usługę wysyłania różnych rzeczy na swój czytnik stworzyło by zapewne osobą aplikację do tego celu. Amazon podszedł do problemu inaczej i zamiast tworzenia nowych programów, które musielibyśmy zainstalować na swoich komputerach, postanowił skorzystać z technologi wdrożonej i już powszechnie znanej.  Każdy użytkownik, który zarejestruje swój czytnik w Amazon, otrzymuje dwa unikalne, przypisane do konkretnego urządzenia adresy e-mail w domenie kindle.com oraz free.kindle.com (na przykład jan.kowalski@kindle.com, jan.kowalski@free.kindle.com).  Istnieje pewna dość ważna różnica pomiędzy tymi dwoma adresami, którą powinni się przejmować zwłaszcza posiadacze czytników z modułem komunikacji 3G. Szczegółowy opis tych różnic znalazł się konkretnie w tym miejscu w pierwszym artykule z serii.  Wysyłanie różnego rodzaju treści na czytnik odbywa się za pomocą właśnie takiego adresu, poprzez dołączenie załącznika. Innymi słowy jest to dziecinnie łatwe w użyciu :)  By to wszystko było możliwe, należy wcześniej dodać adres z którego e-mail jest wysyłany do specjalnej listy na koncie Amazon, która zawiera zatwierdzonych przez nas nadawców...bo przecież wysyłać sobie książki/artykuły możemy nie tylko my sami, lecz także nasz współmałżonek, kolega... czy w końcu wyspecjalizowany serwis :) Serwisy zewnętrzne   Wyobraź sobie, że czytasz sobie ciekawy artykuł o podróżach kosmicznych. Niestety, będąc w połowie owego nie krótkiego artykułu uświadamiasz sobie, że musisz przecież za chwile wyjść do lekarza. W tym momencie klikasz jeden przycisk w Twojej przeglądarce, a minutę później, gdy sznurujesz buty, cały artykuł czeka na Ciebie już na Twoim Kindlu. Później, czekając już przed gabinetem na spokojnie doczytujesz sobie to co zacząłeś wcześniej :)  Coś takiego jest możliwe, dlatego że istnieją różne serwisy/wtyczki do przeglądarek/dodatki, które potrafią na przykład wydobyć tekst artykułu ze strony (pomijając reklamy :) ) i wysłać go na wcześniej podany przez nas e-mail. Istnieją także inne serwisy i programy, które także z pomocą owego adresu e-mail są w stanie wysyłać nam codzienną porcję informacji z ulubionych portali internetowych :)  Do takich serwisów/programów/wtyczek należą między innymi (w kolejności alfabetycznej):  Calibre, Crofflr, eGazeciarz, FiveFilters, Instapaper, Klip.me,   LaterOnKindle, Readability,   ReadList, Pocket, SendToKindle, SendToKindleForPC, SendToReader ...a pewnie to i tak nie wszystkie!  Tak czy inaczej, część z nich ma unikalne w stosunku do innych funkcje, niektóre są darmowe, niektóre płatne ale warte swojej ceny, jeszcze inne działają tak źle, że nie powinieneś tracić na nie czasu!  Celem całego cyklu będzie przegląd wszystkich(?) tych serwisów, dostarczenie wam informacji co dane serwisy mogą, które są w czym najlepsze... a do czego się nie nadają.              Ale to nie wszystko!  Z wysyłaniem na Kindle wiąże się pewna ilość dodatkowych spraw, takich jak: konwersja dokumentów "w locie", koszty dostarczania wiadomości poprzez 3G,   synchronizacja pomiędzy czytnikami, wysyłka zawartości kanałów RSS, informacje na temat wspieranych formatów, dozwolonej wielkości przesyłanych dokumentów, etc. Ten mini cykl z założenia ma się postarać wyczerpać temat :) Spis treści artykułów z tej serii  Zakładanie konta w Amazon oraz rejestracja Kindle - całość  Latające Internetem książki - Wstęp Zakładanie konta w Amazon.com Dodawanie Kindla do konta, czyli tzw. rejestrowanie Kindla Skąd wziąć Kindle Serial Number, czyli numer seryjny Kindla Edycja adresu @kindle.com Wysyłanie plików na adres @kindle.com lub @free.kindle.com Różnica pomiędzy adresem @kindle.com a @free.kindle.com Podsumowanie Wysyłka książek i dokumentów na Kindle za pomocą Calibre (bez kabla) - całość  Skąd wziąć Calibre Instalacja programu Konfiguracja adresu nadawcy oraz adresu kindle.com Testowanie poprawności konfiguracji Wysyłanie książek i dokumentów na Kindle Podsumowanie  Klip.me - wysyłka artykułów na Kindle - całość  Z jaką przeglądarką to działa? Skryptozakładka - co to jest? Instalacja Jak włączyć pasek zakładek?  Google Chrome Opera Mozilla Firefox Internet Explorer Safari  Konfiguracja Jak używać Klip.me? Edycja artykułu przed wysłaniem Wysyłanie fragmentów zamiast całych artykułów Pozostałe funkcjonalności serwisu Ciąg dalszy nastąpi  eGazeciarz, automatyczne wysyłanie artykułów na Kindle - całość  Czym jest eGazeciarz.pl Zakładanie konta Konfiguracja Wyślij teraz/Pobierz teraz Co można subskrybować? Czego subskrybować (jeszcze) nie można? Kiedy i jak są generowane gazety? Gazety na Kindle różnią się od zwykłych eBooków  Periodical View vs. eGazeciarz  Liczba subskrypcji Tygodniki, dzienniki W jaki sposób można pomóc eGazeciarzowi?  Kod źródłowy Społeczność Wsparcie finansowe Podsumowanie 