Ministerstwo Administarcji i Cyfryzacji, przed spotkaniem Rady Europejskiej 24-25 października br.,  przygotowuje propozycje dotyczące zharmonizowanego rynku cyfrowego w UE. Minister Michał Boni przedstawił polskie priorytety:  "Po pierwsze, ochrona danych osobowych, po drugie zmniejszony VAT na e-booki i dobra kulturowe, które mają stawkę wyższą w świecie cyfrowym niż w świecie analogowym. I trzecia rzecz to mocny start pakietu telekomunikacyjnego na rzecz użytkowników, który został przygotowany przez komisarz Kroes, bo to jest dzisiaj potrzebne" Ministerstwo uznało, że stosowanie różnych stawek VAT na e-booki (23%) i książki papierowe (5%) jest nieuzasadnione. Przypomnijmy, że wysoki 23% VAT na książki w postaci elektronicznej, jest spowodowany faktem, iż są one uznawane za usługę. Warto dodać, że ten sam utwór pobrany z internetu i obarczony wyższym podatkiem, kupiony na nośniku (płycie CD) będzie miał niższy VAT.   MAC uważa, że konieczne jest zrównanie stawek VAT. A co najważniejsze, zrównanie ich w dół. Argumentując to koniecznością popularyzacji publikacji cyfrowych i ochroną środowiska. I to nam, fanom e-booków podoba :) Minister administracji i cyfryzacji Michał Boni zapewnia, że odpowiedni dokument będzie gotowy w przyszłym tygodnia. 