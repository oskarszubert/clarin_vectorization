Wszystkie osoby chcące z tego artykułu dowiedzieć się czegoś o e-czytnikach, z góry serdecznie przepraszam, gdyż wyjątkowo ten wpis będzie raczej o prowadzeniu tej strony i kilku sprawach, które tego dotyczą, a które ostatnio miały miejsce.  W pierwszych słowach powinienem podziękować mojej żonie - Magdalenie, która to kilka tygodni temu znalazła informację o tym, że jest organizowany konkurs BlogDay, na najlepszy Blog na Dolnym Śląsku. Pisząc w skrócie, w owym konkursie zdobyliśmy zaszczytne i wiele dla nas znaczące wyróżnienie:     Ze zdobytego wyróżnienia cieszymy się praktycznie tak jak ze zwycięstwa, dlatego postanowiliśmy i Wam się pochwalić! Chciałbym zaznaczyć, że na skutek naszego błędu, na dyplomie zabrakło imienia mojej żony. Może uda się to jeszcze poprawić... najważniejsze, że Magdalena nie jest o to zła ;)   To jednak nie wszystko...   O konkursie BlogDay  Z początku mieliśmy wątpliwości, czy nasz blog na pewno nadaję się na taki konkurs. Rok wcześniej wygrał blog "Wrocławskie Kamienice", którego tematyka mogłaby sugerować, że przede wszystkim mile widziane są blogi o lokalnej tematyce. Zapoznaliśmy się z regulaminem konkursu i stwierdziliśmy, że skoro spełniamy wszystkie formalne wymagania, to zgłosimy naszego eKundelka :)  Do konkursu zgłosiło się 58 blogów, które rywalizowały o wygraną w 4 kategoriach:  lifestyle, Dolny Śląsk, architektura i przestrzeń oraz sport. Kategoria lifestyle, z racji tego, że może być baaardzo różnie odbierana, była kategorią szczególną, gdyż w praktyce w tej kategorii "lądowały" wszystkie blogi, które nie pasowały do innych. Nam to bynajmniej nie przeszkadzało... no może odrobinkę, bo przez to mieliśmy większą konkurencję  :P  24 sierpnia dostaliśmy wiadomość, że zakwalifikowaliśmy się do finałowej 20-tki. W piątek, 31 sierpnia w  tzw. dzień bloggera, odbyła się ceremonia wręczenie nagród :)  Naszą kategorię wygrała strona Studium Przypadku, prowadzona przez Tomasza Kudły i Bartosza Idzikowskiego. Dziennikarz, członek jury, pani Lucyna Róg pisze o nich:  Blogerzy nie tylko bardzo profesjonalnie piszą o nowych mediach i designie, ale także inicjują wiele akcji, m.in. spotkania wrocławskich twórców blogów (...) czy podpisywanie petycji do władz Facebooka, by właśnie we Wrocławiu otworzyły swoje polskie biuro.  Źródło: http://wyborcza.pl/1,126 565,12402838,Najlepsze_blogi_na_Dolnym_Slasku__Je_warto_czytac_. html  Z kolei my, chcielibyśmy wam wspomnieć o drugim blogu, który tak jak eKundelek otrzymał wyróżnienie. Mowa tutaj o Lupus Libri:      Tematyka książkowa, pokrewna e-czytnikom, więc może Was ta strona zainteresuje...   Pogaduchy bloggerów  Jak zostało już wcześniej wspomniane, Studium Przypadku okazjonalnie organizuje we Wrocławiu spotkania lokalnych twórców blogów. Razem z Magdaleną postanowiliśmy wybrać się na zwiady, by dowiedzieć się jak dalej doskonalić się w tej dziwnej profesji :)  Chciałbym zastrzec, że nie było to żadne spotkanie "elitarnej grupy", do której to jakimś cudem zostaliśmy zaproszeni. Na takie spotkanie mógł przyjść każdy kto posiada (lub chce posiadać) swoją stronę i kto (jak to określił jeden z organizatorów) identyfikuje się z ideą blogowania.  Generalnie rzecz biorąc moglibyśmy cały ten temat pominąć, bo zapewne nie każdego interesuje to z kim i gdzie się spotykamy. Wiem jednak, że wśród naszych czytelników jest kilka osób, które same posiadają swojego bloga. Spotkanie to okazało się dla nas nie tylko interesujące, lecz także i bardzo uczące. Poznaliśmy bardzo wiele sympatycznych osób, których sama obecność potrafiła inspirować! Wszystkich zainteresowanych informujemy więc, że następne ma się odbyć za 2 miesiące :) Jestem pewien, że takie spotkania odbywają się też w innych miastach...  Dzięki uprzejmości Na sam koniec, trochę zdjęć z tej "imprezy": Podziękowania należą się Kacprowi Wierzbickiemu oraz Magdalenie Kostyszyn za udostępnienie powyższych zdjęć. W najbliższym czasie powinny pojawić się też "oficjalne zdjęcia", na których będziemy i my :) 