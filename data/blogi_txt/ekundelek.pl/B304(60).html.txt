Pliki w formacie PDF, niegdyś uważane za synonim elektronicznej książki, obecnie są wyklinane przez posiadaczy e-czytników. Bardzo niewiele urządzeń może pochwalić się ich obsługą na zadowalającym poziomie.    Wspominałem już kiedyś o różnicach pomiędzy otwartymi formatami takimi jak mobi czy ePub a PDFami. Pisałem, że PDFy są "złe, be i fuj"...  Czasem jednak nie ma wyboru i nie pozostaje nic innego jak zmierzyć się z tym formatem. Są przecież osoby, które nie mają wyboru i z PDFami pracują na co dzień.  To miejsce będzie próbowało im pomóc wybrać najbardziej przyjazny PDFom czytnik.   Przykładowe PDFy Na początek wybrałem 4 pliki, które będą stanowiły grupę testową. Oczywiście, zdaję sobie sprawę, że swoją postacią mogą one być niereprezentatywne, dlatego jesteśmy otwarci na wasze sugestie :)  Jeżeli chcesz byśmy sprawdzili jakiś inny plik (być może trudniejszy lub nietypowy), możesz go podesłać do mnie na adres Krzysztof@eKundelek.pl. Pamiętaj tylko by sprawdzić, czy licencja pliku pozwala na dzielenie się nim. Nie chcielibyśmy mieć pobudki o 6. rano z powodu setek nielegalnych plików na naszej skrzynce e-mailowej :)   Pliki testowe    The Structure of Visual Spaces - publikacja naukowa w języku angielskim. Dwukolumnowy, 17-stronicowy dokument, zawierający różnego rodzaju wzory matematyczne oraz wiele rysunków, z których nie wszystkie wpisują się w dwukolumnowy format dokumentu. Tekst jest wyjustowany, zawiera wiele linków wewnętrznych, rysunki czarno-białe i kolorowe. Magazyn Programista, wydanie zerowe - darmowe. Dokument zawiera przykłady kodu źródłowego z tak zwanym kolorowaniem składni, wiele różnych tabel, kolorowych rysunków czy grafów. Zdjęcia notatek z Fizyki - plik, który formalnie jest PDFem, w praktyce jest dokumentem z listą zdjęć w środku. To chyba jeden z najgorszych rodzajów dokumentów, bo nie ma co liczyć na dobrą jakość obrazu. Literadar #21 - jeden z numerów darmowego magazynu wydawanego przez serwis BiblioNETka.pl. PDF bardzo bogaty w różnego rodzaju grafiki, linki zewnętrzne, różne układy druku (jedno/dwu/trzy-kolumnowy, mieszany, "luźny"). Plik jest ponadto bardzo duży, 44 MB.   Lista przetestowanych czytników (będzie się sukcesywnie powiększać) Każdy czytnik będzie szczegółowo analizowany w osobnym artykule. Do wszystkich tych artykułów znajdziecie tutaj odnośniki. Oprócz linka do artykułu znajdziecie też tutaj krótkie podsumowanie kwestii PDFów.        Kindle "Classic"  Najtańszy i najprostszy czytnik firmy Amazon, także radzi sobie z PDFami. Nie jest na pewno mistrzem w tej kategorii, niemniej jednak dla wielu osób funkcje Classic'a będą "w sam raz".  Czytaj więcej w artykułach: Czytanie PDFów na Kindle "Classic" Sztuczki przydatne do przeglądania dwukolumnowych PDFów.     Onyx M92   Według mnie, czytnik ten ma prawo pretendować do miana najlepszego czytnika do PDFów. Funkcje takie jak Reflow, Paper Mode czy Zoom by Two Points są zupełnie obce czytnikom firmy Amazon, a jak się okazuje, potraią być szalenie przydante.  Czytaj więcej w artykule Onyx M92 - a kwestia PDFów.    Inne czytniki  Już wkrótce... 