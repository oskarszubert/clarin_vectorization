W poniedziałek 27 maja miało miejsce bardzo ciekawe wydarzenie. Firma Legimi na swojej stronie transmitowała na żywo Pojedynek Eksperów, w którym udział wzieli Przemysław Pająk (Spider's Web) oraz Robert Drózd (Świat Czytników).  Temat dyskusji: Na czym czytać ebooki?    Tych, którzy wolą formę pisaną, odsyłam do tekstowej relacji Agnieszki Żak. Całą resztą pragnę poinformować, że całość nagrania jest już dostępna:        Tak naprawdę wątpimy, by na skutek tej rozmowy zwolennicy e-czytników czy tabletów dali się przeciągnąć na drugą stronę. Naszym zdaniem te dwa rodzaje urządzeń są urządzeniami komplementarnymi.    Faktem jest, że tablety są dużo bardziej uniwersalne i tym samym powinny bić na głowę wszelkie e-czytniki. Największa zaleta Tabletów blednie jednak, gdy sobie tylko przypomnimy, że podczas czytania ta cała super uniwersalność urządzenia jest nam w ogóle nie potrzebna, a wręcz nawet rozprasza. Wniosek ten można podsumować zdaniem:    Na tabletach czytanie się zdarza, na czytnikach czytanie faktycznie ma miejsce.    Nigdy jednak nie nazwalibyśmy się przeciwnikami czytania na tabletach. Według nas ich multimedialność może być właściwie wykorzystywana, np. przy specjalnych edycjach ebooków dla dzieci.    Jesteśmy pewni, temat nie został wyczerpany. Ciekawi jesteśmy Waszych opini. 