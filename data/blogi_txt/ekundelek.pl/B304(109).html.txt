Mobilne czytanie ma się coraz lepiej, a wszystko wskazuje na to, że najlepsze czasy dopiero nadchodzą. Czy nie łatwiej byłoby nam wydać kilkaset złotych na czytnik, jeżeli byłby on przy okazji telefonem? :)     Nazywanie telefonu pełnoprawnym czytnikiem z pewnością było by nadużyciem. Ekran o przekątnej 4 cali to jednak trochę za mało, by wygodnie czytać wszystkie ebooki. Beletrystyka jednak powinna czytać się na tym nie najgorzej. Na ten telefon przyjdzie nam jednak trochę jeszcze poczekać. Z opublikowanych informacji wynika, że produkt ten miałby być dostępny na rynku dopiero w 3 kwartale 2013r (na rynku rosyjskim) oraz w 4 kwartale (na rynku globalnym).     Wcale nie jest jednak tak różowo Gdy już zrobimy parę "ochów i achów", powinniśmy przyjrzeć się faktom, a one niestety nie są już takie super. Trzeba przyznać, że telefon wygląda nieźle, niemniej jednak jest to tylko... prototyp. O wiele więcej spodziewałbym się jednak od firmy Onyx, która pokazała swój prototyp już dobrych kilka miesiecy temu, która ma jednak dużo większe doświadczenie z ekranami e-ink.  Czy ktoś z Was zna firmę Yota? Jeżeli mieszkacie na wschodzie, to możliwe, że coś o niej wiecie. Jest to rosyjski telekom, który istnieje od 2007 r. Czy jednym urządzeniem byłby w stanie zwojować rynki całego świata? Niestety nie wydaje mi się...  Co to dla nas - klientów oznacza? O wiele lepiej byłoby, gdyby za taki projekt wziął się jeden z głównych graczy rynku IT: Apple, Samsung, Amazon, LG, Sony... czy nawet Nokia lub Microsoft. To gwarantowało by pewien rozgłos takiemu urządzeniu. Rozgłos z kolei nakłoniłby wszelakich blogerów takich jak ja, do przetestowania takich urządzeń i już w 2 tygodnie po premierze Internet roiłby się od opinii na temat tego urządzenia.  Mało będzie osób, które będą chciały wydać dobrych kilkaset złotych na telefon marki, o której nic nie wiedzą. No cóż... powinniśmy mieć nadzieję, że premiery rozwiązań malutkich firm dadzą do zrozumienia większym firmom, że rynek nie potrafi się już doczekać takich telefonów.  My tymczasem pooglądajmy sobie jeszcze trochę zdjęć: I jeszcze trochę :)                    Dane techniczne No i na koniec pakiet informacji dla osób, które jak z technicznego punktu widzenia miałby wyglądać taki telefon:     Przedni panel: ekran LCD 4.3", 1280 x 720 pikseli, pokryty Gorilla Glass. Tylny panel: ekran E-Ink o przekątnej 4.3" (200 dpi) Procesor: Qualcomm Snapdragon S4 (taktowanie 1.5 GHz) Pamięć: 2 GB RAM-u, 32 lub 64 GB pamięci na dane, Sieć: moduł LTE i NFC (płatność bezprzewodowa). Aparat: 12 megapikseli Bateria:  2100 mAh. System operacyjny: Android w wersji Jelly Bean. 