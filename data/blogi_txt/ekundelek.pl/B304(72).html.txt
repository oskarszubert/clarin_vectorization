Nie ma już chyba miesiąca bez doniesień na temat nowych prototypów urządzeń, których najważniejszym elementem jest epapierowy ekran. Niektóre z tych urządzeń z powodzeniem mogą nadawać sie do czytania książek, inne mają zdecydoanie za mały rozmiar. Tak czy inaczej, dzisiaj chciałbym Wam pokazać dokąd zmierza e-papierowy świat...   E-papierowy elastyczny tablet Pokazywanemu na filmie urządzeniu bliżej z wyglądu raczej do zwykłej papierowej kartki niż do tabletów takich, jakie obecnie znamy. Za rozwój projektu są odpowiedzialni pracownicy kanadyjskiego Queen's University (Kingston, Ontario), którzy przy współpracy z firmą Plastic Logic, oraz wszystkim dobrze znanym Intelem starają sie stworzyć idealne narzędzie do pracy "wielodokumentowej".  PaperTab posiada bardzo ciekawą funkcję, która sprawia, że kładąc jedną taką e-kartkę obok drugiej, obraz z pierwszej rozszerza się automatycznie na drugą. Oprócz tego ten wynalazek posiadać ma kilka bardzo ciekawych funkcji, jak np. przełączanie strony poprzez jej zagięcie.  Zamysłem inżynierów pracujących nad tym urządzeniem było przedstawienie konceptu urządzeń, które potrafią w bardzo intuicyjny sposób ze sobą współpracować. Trzeba przyznać, że o ile samo wykonanie i jakość urządzeń pozostawia jeszcze wiele do życzenia, o tyle sam koncept jest naprawdę super.    Przyznam szczerze, że pierwszym zastosowaniem jakie przyszło mi do głowy to... nauka. Ucząc się do egzaminu czasami nie sposób uczyć się z jednego źródła. Przełączanie się pomiędzy różnymi dokumentami na czytniku nie jest aż takie wygodne, by uznać je za komfortowe. Wspominała o tym Magdalena w swoim artykule recenzującym Kindle Classic. E-papierowy zegarek Drugi projekt być może mniej zainteresuje użytkowników lubiących czytać, niemniej jednak temu przedsiewzięciu jest o wiele bliżej do realizacji. To wszystko głównie za sprawą amerykańskiego portalu Kickstarter, który pozwala mniejszym firmom znaleźć fundusze na (wydawać by się mogło) niszowe projekty.   Użytkownicy tego portalu w kwietniu 2012 roku w rekordowym tempie zrzucili się na inny projekt epapierowego zegarka - Pebble.  Jak się okazuje, epapier darzy sympatią naprawdę wielkie grono użytkowników, gdyż także i ten projekt w ciągu tygodnia zebrał 175% kwoty, o którą prosił użytkowników.     Jeżeli spodobał Wam się ten zegarek, to chyba ostudzę waszę emocję informując, że taki zegrarek ma kosztować $129, plus $15 za przesyłkę (i pewnie jeszcze 23% za VAT). Innymi słowy jest to cena dużo większa niż np. za Kindle "Classic".             Dla niektórych obecnie mogą się to wydawać "nieosiągalne gadżety przyszłości", jednak ja sam pamiętam jak kilka lat temu myślałem tak o czytnikach ;)    Inne artykuły, które mogą Cię zainteresować:  Zapowiedziano kolejny telefon z dwoma ekranami: LCD + E-Ink Komórka z e-papierowym ekranem już wkrótce! Firma Onyx przygotowała prototyp Recenzja Kindle Paperwhite - cz. 1. Wygląd, Światło i Dotyk Testujemy giętki czytnik Wexler Flex One! Część I. 