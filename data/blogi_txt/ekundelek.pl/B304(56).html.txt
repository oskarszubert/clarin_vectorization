Jakiś czas temu, producent ekranów e-papierowych, firma E-Ink zdradzała, że są producenci, którzy przy współpracy z nimi pracują nad prototypem telefonu z ich ekranem. Portal The Digital Reader właśnie doniósł, że dowiedział o którą firmę chodzi - Onyx International.  Ku uciesze wszystkim udostępniono pierwszy filmik pokazujący owo urządzenie. Telefon jest wzorowany na smartfona. Pracuje pod kontrolą systemu operacyjnego Android. Prototyp nie posiada jeszcze nazwy, więc wszyscy, wraz z producentem nazywają go na razie E-ink phone  :) Nie podano kompletnej specyfikacji urządzenia. Wygląda na to, że będzie miało ekran o przekątnej ok 4,3 cala. Bateria powinna wytrzymać nawet miesiąc użytkowania. Miła pani z filmiku w wspomina, że ten telefon ma być wyposażony w pojemnościowy, giętki ekran dotykowy.  Sama obudowa giętka raczej nie jest, ale trzeba przypomnieć, że giętki ekran w czytniku Wexler Flex One charakteryzuje się wręcz militarną wytrzymałością. Tutaj też nie powinno być źle ;)  Przedstawiony telefon jest pierwszym prototypem, nie przedstawianym wcześniej publicznie. Nie znana jest jeszcze data jego premiery, niemniej jednak firma Onyx podobno chciałaby wydać ten telefon w przyszłym roku.  Na zakończenie, tak byśmy mogli całkowicie zatracić się dzisiaj w marzeniach, jeszcze jeden filmik, na którym firma E-Ink przedstawia jeszcze jeden prototyp, dwustronny telefon z ekranami LCD i E-Ink po dwóch stronach - polecam spojrzeć na początek 16 minuty poniższego filmu :)        A co na to konkurencja? Wiele osób chciałoby, aby taki telefon wyszedł spod ręki firmy Amazon. Nic na razie na to nie wskazuje, by na czymś takim pracowali (a przynajmniej się publicznie nie chwalą). Jeżeli jednak dobrze pójdzie, to nie będziemy żałować. Firma Amazon udostępnia przecież aplikację Kindle For Android, którą powinno się tam dać zainstalować. Jak da się zauważyć na filmie, telefon posiada Androida w wersji 2.3.5, co jest bardzo ważne, gdyż dopiero od wersji 2.3 działa w tej aplikacji mechanizm przesyłania plików - Send To Kindle. Czego chcieć więcej? :)     4,3 cala to trochę mniej niż posiada wydany ostatnio 5-calowy Kobo Mini. Dla wielu osób to i tak będzie jednak zupełnie wystarczające, by czytać na telefonie książki. Znam kilka osób, które robią to na zwykłych telefonach z dużo mniejszymi ekranami.  Tak sobie myślę, że chyba czas zacząć zbierać pieniądze na wymianę telefonu :) 