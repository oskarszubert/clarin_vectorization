Śmierć Karoliny (Aleksandra Kusio) z „M jak miłość”, która zginęła w wypadku na motorze prowadzonym przez Łukasza (Adrian Żuchewicz) to dopiero początek kłopotów syna Marty (Dominika Ostałowska). W 1032 odcinku „M jak miłość” Łukasz zostaje zatrzymany przez policję. Jest podejrzewany o nieumyślne spowodowanie śmierci córki Wiktora Żaka (Piotr Grabowski). Czy Łukasz z „M jak miłość” trafi do więzienia? Karolina z „M jak miłość” umiera. Przyjaciółka Łukasza, która została ciężko ranna w wypadku motocyklowym w 1032 odcinku „M jak miłość” zostaje odłączona od respiratora. To Wiktor Żak podejmuje decyzję o tym, że jego córka nie będzie już podtrzymywana przy życiu przez aparaturę. Zgadza się, by narządy Karoliny zostały przeszczepione pacjentom, którym mogą uratować życie. W tych trudnych chwilach Wiktora wspiera Marta. Dla obojga sytuacja nie jest jednak łatwa, bo ojciec Karoliny obwinia Łukasza o śmierć dziewczyny. Kiedy dostaje informację, że świadek wypadku zmienił zeznania na niekorzyść syna Marty wyrzuca byłej kochance co tak naprawdę myśli o jej współczuciu i pomocy. - Jesteś tu, tylko po ty, by kryć swojego syna. To Łukasz zabił Karolinę! Od tej pory będziemy się kontaktowali tylko przez prawników – mówi wzburzony Wiktor tuż po tym jak jego córka umiera. Tymczasem Andrzej (Krystian Wieczorek) uprzedza Martę, że to dopiero początek kłopotów Łukasza. Zdenerwowany Budzyński informuje żonę, że świadek wypadku obciążył jej syna winą za spowodowanie tragedii. Andrzej uspokaja Martę i zapewnia, że zrobi wszystko, by dociec prawdy. Tym bardziej, że nie jest przecież jasne z czyjej winy doszło do dramatu. Niewykluczone, że kierowca samochodu, który uderzył w motor Łukasza był pijany! Kilka godzin później w mieszkaniu Budzyńskich zjawia się policjant z nakazem doprowadzenia Łukasza na komendę. Wojciechowski jest podejrzany o nieumyślne spowodowanie śmierci Karoliny, za co może mu grozić wieloletnia odsiadka. Czy Marcie i Andrzejowi uda się uratować Łukasza przed więzieniem? A może Łukasz spędzi długie lata w więziennej celi… /źródło Superseriale.se.pl/  Powiązane notki: Wycieczka po śmierć Łukasz zdradza Zuzę Wypadek Łukasza zniszczy małżeństwo Budzyńskich Marta strzela do bandyty Wojdasa. Łukasz w śmiertelnym niebezpieczeństwie Wyznanie Pawła. Ala już wie, że Zduński siedział za kratkami 