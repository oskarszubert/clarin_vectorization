W sezonie 2010/2011 TVP 2 serial "M jak miłość" emitować będzie aż trzy razy w tygodniu. Z naszymi ulubionymi bohaterami spotykać się będziemy w poniedziałki i środy o godz. 20:45, a we wtorki o godz. 20:55. Zanim telewizyjna Dwójka 13 września rozpocznie emisję premierowych odcinków w najbliższym tygodniu o godz. 20:45 czekają nas powtórki trzech ostatnich wyemitowanych przed wakacjami odcinków serialu. Poniżej przypomnienie opisów tych odcinków. Odcinek 752. (Emisja: Poniedziałek, 6 września 2010) Renia i Dorota obserwują Agatę i starają się utrudnić jej kontakty z Arturem. Marianek wraca do Grabiny. Przeprasza kolegów za kradzież krowy i daje im w prezencie kozę. Sebek zwierza się Hance, że wciąż nie umie wybaczyć Kaśce romansu. Mostowiakowa wyznaje, że doskonale go rozumie, gdyż jej mąż też ją zdradzał. W Grabinie pojawia się Marek. Marta dzwoni do Tomka. W czasie rozmowy wspomina o materiałach, które u niej zostawił. Kilka godzin później nieznani sprawcy włamują się do jej mieszkania i kradną pendrive’a. W agencji Henio zauważa zdjęcie Niny. Jest zainteresowany jej ofertą.  Odcinek 753. (Emisja: Wtorek, 7 września 2010) Henio z podejrzeniem zawału serca trafia do szpitala. W klinice odwiedzają go Marta i Nina. Wojciechowska zmartwiona chorobą szwagra szuka pocieszenia w rozmowie z Szymonem. Budzyński nie ukrywa, że jest zazdrosny o ich zażyłe relacje. Chodakowska wraca z dziećmi do Warszawy. Kilka godzin później Tomek zostaje aresztowany. Jednym z policjantów, którzy biorą udział w interwencji, jest Igor, nowy znajomy Sandry. Małgosia prosi Martę, by skontaktowała się z Budzyńskim. Lucjan podejrzewa Marianka o kradzież ślubnej obrączki. Gdy okazuje się, że bezdomny jej nie ma, kupuje żonie nową obrączkę. Marek i Hanka wspólnie dochodzą do wniosku, że powinni się rozstać.  Odcinek 754. (Emisja: Środa, 8 września 2010) Nadchodzi pierwszy dzień wiosny. Henio i Łukasz dają swoim sympatiom bukiety kwiatów. Andrzej wpada na pomysł, jak zdobyć sympatię rodziców Marty. Jedzie z ukochaną do Grabiny i oficjalnie prosi Mostowiaków o jej rękę. Lucjan, Kisiel i Marianek nadają swojej kozie imię Milady. Marek, by zniechęcić Ulę i Natalię do stosowania diety, zmusza je do wykonywania ćwiczeń. Hanka informuje męża, że najlepszym wyjściem w ich sytuacji jest separacja. Chce wraz z dziećmi przeprowadzić się do Warszawy. Tomek wychodzi na wolność. Jednak śledztwo w jego sprawie wciąż trwa. Policjant jest oskarżony o wzięcie łapówki, jednak nie chce się bronić, gdyż ujawnienie materiałów, które dowodzą jego niewinności, może utrudnić śledztwo CBŚ. Sandra ma wyrzuty sumienia, że nieświadomie pomogła Igorowi w jego aresztowaniu.    Powiązane notki: Odcinek 168. (niedziela, 29 sierpnia 2004) TV Polonia Przed premierą Odcinek 753. (poniedziałek, 7 czerwca 2010) Odcinek 167. (sobota, 28 sierpnia 2004) TV Polonia Odcinek 751. (poniedziałek, 31 maja 2010) 