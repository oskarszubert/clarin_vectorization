Życie uczuciowe Mirki Kwiatkowskiej, bohaterki serialu „M jak miłość”, jest bardzo burzliwe. Jednak Andżelika Piechowiak, aktorka odtwarzająca jej rolę, już zdecydowała, kto zostanie jej mężem. Będzie to Rafał Olejniczak – redaktor naczelny Radia Zet. Ślub już w lecie! Od dwóch lat Andżelika Piechowiak (33 l.) jest szczęśliwie zakochana w dziennikarzu radiowym Rafale Olejniczaku. A że zakochani nie widzą poza sobą świata, właśnie przygotowują się do zalegalizowania swojego związku. – Chcę wyjść za mąż latem. Jestem ciepłolubna, poza tym suknia jest wtedy lepiej wyeksponowana, bo nie zakrywa jej futerko, a miesiąc z literką „r” w nazwie gwarantuje szczęście – mówi gwiazda „M jak miłość” w rozmowie z „Twoim Imperium”. Serialowa Mirka nie myśli o wielkim przyjęciu. – Moim zdaniem ślub jest dla młodych, a nie dla rodziny – dodaje aktorka. Piechowiak spotyka się z redaktorem naczelnym Radia Zet od niespełna dwóch i pół roku. Wcześniej związana była z aktorem Michałem Lesieniem (39 l.), z którym ostatecznie rozstała się po jego przykrym incydencie z policją, gdy był pod wpływem alkoholu. /źródło Fakt/  Powiązane notki: Andżelika Piechowiak: Często gram wredne zołzy (wideo) Andżelika Piechowiak ma wredny charakter? Grzeszczak nagrywa teledysk z Piechowiak i Ciachorowskim Aktorka „M jak miłość” napisała książkę Co jest nałogiem Andżeliki Piechowiak? 