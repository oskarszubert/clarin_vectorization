Agnieszka wraca po urlopie do Warszawy. Przed Sandrą i Tomkiem udaje przeziębioną. Nie chce, by wyszło na jaw, że jest w ciąży. Następnego dnia pojawia się w klinice ginekologicznej. Po wyjściu z niej wpada na Sandrę, która przypadkiem tamtędy przechodziła. Wyznaje przyjaciółce prawdę. Dodaje, że od zawsze marzyła o dziecku, jednak w tej chwili problem zdecydowanie ją przerasta. Chce usunąć ciążę. Tak będzie lepiej dla niej i ojca dziecka. Po rozmowie z Sandrą Olszewska jest załamana. Dzwoni do Tomka. Chodakowski odwozi ją do domu. Agnieszka mówi mu, że ma anemię… Kolejna wizyta lekarska zmienia diametralnie jej punkt widzenia. Słyszy, że ciąża jest zagrożona. Kobieta prosi więc lekarza prowadzącego o przepisanie jej odpowiednich leków, ponieważ zamierza do czasu rozwiązania zrezygnować z pracy. Arek dowiaduje się prawdy o Annie Szwagier Anny nie przestaje jej nachodzić w domu. cały czas nie daje kobiecie spokoju. Podczas jednej z wizyt wpada na Nowackiego. Dochodzi do bójki, podczas której Arek poznaje kryminalną przeszłość swojej ukochanej. Jest wściekły, że mu nigdy o niej nie powiedziała. Nie rozumie, dlaczego nie potrafiła mu zaufać. Przecież są razem! Ostatecznie – dzięki interwencji Hanki – Nowacki wybacza Annie brak szczerości. Tymczasem Marek, który słyszy o kolejnym ataku Gruszyńskiego, prosi Hankę, by na jakiś czas zerwała kontakt z siostrą. Podkreśla, że tylko tak radykalne rozwiązanie może dać bezpieczeństwo ich ukochanym dzieciom. Jednak widząc wypisane na twarzy żony cierpienie, zmienia zdanie. Co więcej, sam spotyka się z Anną i prosi, by nigdy więcej nie opuszczała siostry. Przyznaje, że źle ją oceniał, ale w porę zrozumiał swój błąd. Rodzi się między nimi wyczuwalna nić porozumienia. /źródło "Świat Seriali"/ Wszystkich sympatyków serialu "M jak miłość" oraz naszej strony zapraszamy na Facebooka. Znajdziecie tam wiele ciekawostek dotyczacych serialu których nie publikujemy tutaj, zdjęć oraz ciekawych ankiet. Zachęcamy do pulubienia nas na naszym oficjalnym profilu.    Powiązane notki: Zagrozona ciąża Kingi Zdrada i ciąża Życzenia dla Agnieszki Irek ma problem z gangsterami Ciąża Kasi Cichopek 