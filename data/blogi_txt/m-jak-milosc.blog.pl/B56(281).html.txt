Andrzej Budzyński (Krystian Wieczorek) z „M jak miłość” dostaje propozycję nowej pracy, która wiąże się z pokusą nowego romansu z seksowną prawniczką Jolą Kaczmarek (Monika Krzywkowska). W 1005 odcinku „M jak miłość” Adam Werner (Jacek Kopczyński) wspomina Andrzejowi, że jego kuzynka potrzebuje kogoś do pomocy w swojej kancelarii w Milanówku. W 1008 odcinku „M jak miłość” Budzyński poznaje Jolę, której od razu wpada w oko… Czy Andrzej zdradzi Martę z szefową? Po tym jak Andrzej jak został zawieszony przez Radę Adwokacką i przez dziewięć miesięcy nie może prowadzić nowych spraw jego kariera wisi na włosku. W 1005 odcinku „M jak miłość” Werner proponuje mu pracę w kancelarii u swojej kuzynki w Milanówku. Problem w tym, że praca z Jolą niesie ze sobą ryzyko zdrady i rozwodu z Martą (Dominika Ostałowska). Propozycja pracy, jaką Werner składa Budzyńskiemu, nie za bardzo podoba się Marcie, która po odejściu z sądu zajęła miejsce męża w jego kancelarii. Chociaż Adam wie jak skusić swojego wspólnika. - Moja kuzynka, Jola Kaczmarek… Była tu kiedyś u nas, pamiętasz? W każdym razie, Jolka jest właścicielką kancelarii w Milanówku. Ma głowę na karku, ale brakuje jej doświadczenia w zawodzie, otrzaskania. Przydałby się jej ktoś, kto sam będąc w cieniu, podpowiedziałby jej parę ciekawych rozwiązań, pomógł w trudniejszych sprawach, wiesz… – Adam zawiesza głos i spogląda na przyjaciela. - Plus wziąłby na siebie administracyjną robotę. A dla ciebie to byłaby bezpieczna przystań na tych dziewięć miesięcy… Tymczasem Marta – gdy słyszy damskie imię „Jola” – od razu się niepokoi. W końcu szefowa męża to zmora każdej kobiety. – Jedno pytanie. Ładna ta twoja kuzynka? - Szpetna jak noc! To chyba jej jedyna wada! – opowiada Werner, by ją uspokoić. Szybko jednak się okazuje, że prawnik kłamie. Bo chwilę później gdy Marta znika z gabinetu Adam pokazuje Budzyńskiemu ostatnie zdjęcia z wakacji… – Spotkaliśmy się u ciotki na grillu, Jolka włożyła bikini… A ja normalnie odpadłem. Popatrz tylko na to ciało! Wkrótce potem Budzyński przyjmuje propozycję pracy u Joli. Już w 1008 odcinku „M jak miłość” ma okazję na własne oczy przekonać się jak wygląda jego „szpetna” szefowa. Spotyka się z Jolą Kaczmarek, która wcale nie ukrywa, że jest zachwycona nowym współpracownikiem. Jej życiowym partnerem okazuje się Wiktor Żak (Piotr Grabowski), były adorator Marty. Z kolei Werner zatrudnia u siebie konsultanta. Okazuje się, że zostaje nim właśnie Wiktor. /źródło Superseriale.se.pl/  Powiązane notki: Budzyński zdradzi Martę? Śmierć gangstera i propozycja pracy Już dziś Marta dowie się o zdradzie Kto pocieszy Martę po zdradzie? Andrzej zostaje postawiony pod ścianą 