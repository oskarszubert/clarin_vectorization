Ala (Olga Frycz) z „M jak miłość” nie ma w życiu lekko. Samotna matka Basi (Gabriela Raczyńska) nie traci jednak nadziei, że zły los się od niej odwróci i znajdzie szczęście u boku Pawła Zduńskiego (Rafał Mroczek). W 1038 odcinku „M jak miłość” spadają na nią kolejne kłopoty. Ala i jej córka Basia są w tak dramatycznej sytuacji finansowej, że jedynym ratunkiem jest tylko sprzedaż sklepu-galerii „U Baśki” i mieszkania. Czy Paweł uratuje Alę przez bankructwem? Ala z „M jak miłość” przyzwyczaiła się już do tego, że jest zdana sama na siebie i nie ma wsparcia nawet w swojej siostrze Oldze (Marta Ścisłowicz). Związek ze Zduńskim powoli uświadamia jej jednak, że jest mężczyzna, na którego może liczyć, który pomoże jej w trudnych chwilach. W przeciwieństwie do tajemniczego Jurka, ojca Basi, o którym czasem wspomina w rozmowach z Olgą. Nowa ukochana Pawła Zduńskiego wszystkie swoje oszczędności zainwestowała w sklep z artykułami dekoracyjnymi do mieszkania, a teraz wpada w poważne tarapaty finansowe. W 1038 odcinku „M jak miłość” w sklepie „U Baśki” pojawia się rzeczoznawca z banku, który wycenia majątek Ali. Okazuje się bowiem, że podczas niedawnego pobytu w Kanadzie Ala przeszła operację wycięcia wyrostka, za którą zapłacił jej były chłopak Artur. Kiedy jego firma ogłasza bankructwo, mężczyzna domaga się zwrotu pożyczki. Ala nie ma jednak z czego mu oddać. Wszystkie swoje pieniądze zainwestowała w sklep, wyposażenie i towar. Jedynym wyjściem z tej sytuacji jest kredyt, ale żaden bank nie chce go udzielić. Odmowa udzielenia kredytu stawia Alę w dramatycznym położeniu. Pozostaje jej już tylko sprzedaż sklepu i mieszkania. Ta decyzja wiąże się jednak z tym, że ona i Basia stracą jedyne źródło dochodu i dach nad głową… Ratunek dla Ali przychodzi oczywiście od Pawła Zduńskiego, jedynej osoby, której los samotnej matki i jej córeczki nie jest obojętny. Czy Paweł zdoła wyciągnąć Alę z finansowych kłopotów i ocali ją przed bankructwem? /źródło Superseriale.pl/  Powiązane notki: NOWE MIESZKANIE Marty i Andrzeja Dramat Pawła w więzieniu. Skrzywdzi go bandyta z celi Zduński straci pracę przez… Izę! Kinga straci dziecko Piotrka? Ciąża Kingi zagrożona Zduński pedofilem?! 