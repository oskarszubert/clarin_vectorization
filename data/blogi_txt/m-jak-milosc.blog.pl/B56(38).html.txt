Gorące romanse i równie gorąca zazdrość!  A do tego: łańcuszek złamanych serc. Agata pokocha Arka. Arek będzie wzdychać do Hanki. Hanka serce odda tylko Markowi. A Marek ucieknie z ramion Grażyny… W nowym roku w “M jak Miłość” emocji nie zabraknie! News najważniejszy: Kinga wróci z Lenką znad morza! Zduńscy – na nowo razem – w końcu będą mogli wziąć ślub. Tego samego dnia odbędą się też chrzciny Lenki. A z tej okazji na Deszczowej pojawi się Madzia – ku przerażeniu Majki…     Narzeczona Pawła z zazdrości mało nie eksploduje! I zadba, by Zduński ani na chwilę nie był z Madzią sam na sam. Żadnych wspólnych tańców ani picia szampana! Tuż przed ślubem Majka boleśnie skręci nogę. Ale na wesele gotowa będzie iść nawet w gipsie, o kulach i wbrew zakazowi lekarza! Byle tylko rozdzielić Madzię i Pawła… Czy jej zabiegi okażą się skuteczne? A może odniosą skutek wprost przeciwny do oczekiwanego?     Kilku bohaterów po Sylwestrze dopadnie miłosny pech. Marek zerwie związek z Grażyną. Ale to spokoju mu nie zapewni. Kochanka zagrozi, że o romansie opowie jego żonie. I umówi się z Hanką na spotkanie… Czy Mostowiakowa dowie się o zdradzie męża? Odpowiedź już w lutym!     Z kolei Agata – nowa kardiolog z Gródka – spróbuje podbić serce ukochanego sprzed lat. A jej wybrankiem okaże się… Nowacki! Lekarka, specjalnie dla dyrektora, zmieni nawet kolor włosów. Ale Arek na jej urodę będzie obojętny. Tęsknym spojrzeniem obrzuci za to… Hankę. Czy spotka się z wzajemnością? Czy to właśnie w jego ramionach Mostowiakowa będzie szukała pocieszenia w trudnych chwilach?     Szczęście w miłości dopisze za to Irkowi. Podleśny zaprzyjaźni się z Kubą – i dzięki niemu pozna Mirkę. Piękna bizneswoman od razu wpadnie Irkowi w oko. Na pierwszą randkę oboje umówią się w Oazie…     A po romantycznych wzruszeniach – czas na ostrą akcję! Dramatyczne chwile przeżyje Sandra. Darek – bandyta, który szantażował ją już wcześniej – tym razem zaatakuje ją w domu Tomka. Zażąda pieniędzy i zagrozi, że skrzywdzi małą Zosię…     Ofiarą napadu padnie również… Marta Wojciechowska! I to w dniu ślubu Zduńskich. Czy Budzyński pośpieszy ukochanej z pomocą? A może wolny czas spędzi na randce – z kolejną, seksowną “znajomą”?     /źródło Seriale.com.pl/ Wszystkim Czytelnikom naszej strony życzymy wszystkiego co najlepsze w nadchodzącym nowym roku.     Powiązane notki: Kolejna gwiazda „M jak miłość” w nowym serialu Podsumowanie roku 2005 Podsumowanie roku 2006 Kasia Cichopek zagra w nowym serialu? Złote Gody Mostowiaków! 