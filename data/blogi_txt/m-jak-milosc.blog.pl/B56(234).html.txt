Na Deszczowej pojawi się… kot przybłęda. Okaże się, że zwierzak należy do nowego sąsiada Zduńskich – Roberta Lubińskiego (Tomasz Borkowski). Kinga zaniesie zwierzaka właścicielowi. Mężczyzna zdradzi, że jest świeżo po rozwodzie, ma 8-letnią córkę i interesuje się astronomią. Zduńska będzie pod jego wrażeniem. Kolejny adorator Kasi Inżynier Krystian (Filip Tłokiński) zaprosi Kasię (Agnieszka Sienkiewicz) na randkę! Co ona na to? Przyjmie tę propozycję, bo po tym, jak zobaczy Marcina (Mikołaj Roznerski) z Teresą (Dominika Łakomska), postanowi na nowo cieszyć się życiem. Nie wie, że jej kolega jest synem Jerzego Procia (Bartosz Dziedzic). Czy Janka zrujnuje Mostowiaków? W 992. odcinku dojdzie do rozprawy w sądzie o ojcowiznę Mostowiaków. Barbarę (Teresa Lipowska) i Lucjana (Witold Pyrkosz) reprezentować będzie Budzyński (Krystian Wieczorek). Andrzej zwróci uwagę, że gospodarze poczynili duże nakłady w Grabinie. Sąd wyznaczy wysoką spłatę – 300 tys. zł na rzecz Janki. Mostowiakowie będą zdruzgotani – nie spodziewali się takiej sumy! Czy stracą swój dom? Bieda czy… luksus? Małgosia (Joanna Koroniewska) da się namówić Michałowi (Paweł Okraska) na wspólną degustację szampana. Przy okazji opowie byłemu mężowi o swoich problemach finansowych. A on zaproponuje jej wspólne życie w domu nad oceanem. – Możesz być częścią tego marzenia – usłyszy Małgosia. U boku Tomka (Andrzej Młynarczyk) nie ma na to szans… Mirka chce wyjść za Irka! Ojciec Mirki (Robert Rozmus) postanowi wyperswadować Mirce (Andżelika Piechowiak) związek z Irkiem (Maciej Jachowski), którego nazwie kryminalistą. – Mimo wszystko zamierzam przyjąć jego oświadczyny – usłyszy od córki… Potem Kwiatkowska zapewni Irka, że się go nie wstydzi i spędzi z nim święta. /źródło Świat Seriali/  Powiązane notki: Filarska odchodzi od męża Komu Kinga wpadnie w oko? Perfidna gra byłego kochanka Nieudana randka w kawiarni Tomek zostawia Małgosię dla Agnieszki. Gosia grozi rozwodem 