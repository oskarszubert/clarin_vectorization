W czternastym sezonie „M jak miłość” nie zabraknie emocji i wrażeń. Romantyzm, chwile wzruszenia, ale też kłamstwa, intrygi i brutalny napad, niczym w kryminale… Sprawdź, co wydarzy się w ulubionym serialu Polaków! Na początek: wyjazd Małgosi (Joanna Koroniewska) do Ameryki. Chodakowska zdecyduje się na pracę za oceanem, choć jej mąż (w roli Tomka – Andrzej Młynarczyk) będzie temu przeciwny. W dniu rozstania, mała Zosia (Julia Wróblewska) z trudem powstrzyma łzy. Małgosia jednak szybko pożegna się z córką i pojedzie na spotkanie z Michałem Łagodą (Paweł Okraska)! I to właśnie z byłym mężem wejdzie na pokład samolotu do USA – w tajemnicy przed całą rodziną. Chodakowska nie tylko będzie dla swojego „eks” pracować, ale w Stanach zamieszka też u niego w domu. A Tomka okłamie – mówiąc, że zlecenie dał jej dawny klient, biznesmen Korcz. Co wydarzy się, gdy jej mąż pozna w końcu prawdę?      Tymczasem Marcin (Mikołaj Roznerski), coraz bardziej zakochany w Agnieszce (Magdalena Walach), postanowi udowodnić jej swoją miłość… I gdy tylko dostanie wypłatę, pobiegnie do jubilera. Zdenerwowany, chłopak wręczy Olszewskiej romantyczny prezent… A pani prokurator – gdy zajrzy do pudełka – będzie w szoku. - O, a co to… oświadczyny? - A powiedziałabyś… „tak”? Czy Agnieszka przyjmie pierścionek – i otwarcie przyzna się do związku z Marcinem? Czas na kolejne, „sercowe” przygody Pawła (Rafał Mroczek). Zduński pozna nową dziewczynę… A chińska wróżba zapowie, że to miłość jego życia! Tuż po wakacjach do obsady serialu dołączy Olga Frycz. A na ekranie pojawi się sympatyczna Ala (Olga Frycz), matka małej Basi. Niestety, z początku dziewczyna wcale Pawła nie polubi. Ich pierwsze spotkanie – w bistro Za Rogiem – zakończy się ostrą awanturą. Co wydarzy się dalej? Czy Zduński podbije serce pięknej i samotnej mamy? Romans Marka (Kacper Kuszewski) i Ewy (Dominika Kluźniak) rozwkitnie. Dawni przyjaciele nie będą dłużej ukrywać swoich uczuć – i spędzą w końcu namiętną noc. Ich związek czeka jednak trudna próba. Bo Anna (Tamara Arciuch) wyzna Mostowiakowi, że zaszła w ciążę! - Jesteś pewna? Boże, Anka, czy to pewne? - Tak. Na sto procent… Będziemy mieli dziecko… Ja i ty… zostaniemy rodzicami. Niestety, Marek – na wieść, że znów zostanie ojcem – wcale się nie ucieszy. A nawet wpadnie w panikę. Podobnie jak serialowa Mirka (Andżelika Piechowiak)… Dziewczyna źle się poczuje i – za radą Kingi (Katarzyna Cichopek) – zrobi test ciążowy. A widząc wynik, złapie się za głowę: - Żeby to cholera jasna! Super, po prostu super! Dziecko z psychopatą i kryminalistą…      Kwiatkowska będzie naprawdę załamana. I przerażona na myśl, że czeka ją rozmowa z Irkiem (Maciej Jachowski)… Czy zdecyduje się dziecko urodzić – nawet, jeśli jej „ukochany” jest daleki od ideału? Trudne chwile czekają też Kasię (Agnieszka Sienkiewicz). Krystian (Philippe Tłokiński) – syn bandyty, który wcześniej jej groził – zrobi wszystko, by dziewczynę w sobie rozkochać. A Kasia, nieświadoma zagrożenia, będzie pod jego urokiem… Tymczasem Marcin (Mikołaj Roznerski) odkryje, że młody inżynier zmienił niedawno nazwisko, a wcześniej siedział w więzieniu. I zacznie się o przyjaciółkę naprawdę niepokoić. Czy zdoła Kasię ostrzec – zanim Krystian z amanta zamieni się w bandytę?      I w finale: dramat Janki (Joanna Osyda). Tuż po wakacjach, Mostowiakowie odnajdą stary testament, napisany przez matkę Lucjana. Dzięki niemu będą mogli zatrzymać dom i gospodarstwo, a sąd odrzuci żądania Janki… Jednak dziewczyna z Polski nie wyjedzie. Jane pogodzi się z rodziną i postanowi zatrzymać się na jakiś czas w Grabinie. Ale w drodze do Mostowiaków, spotka ją tragedia. Janka padnie ofiarą brutalnego napadu i spędzi kilka tygodni w szpitalu… A Paweł (Rafał Mroczek) poprzysięgnie zemstę: - Obiecuję ci, że dorwę tego drania! Odszukam go i zapłaci za to, co ci zrobił! Czy kuzynka Mostowiaków powróci do zdrowia? A Zduński spełni swoją groźbę – i sam wymierzy sprawiedliwość? Ciekawych zapraszamy na do TVP2 – na premierowy, czternasty sezon „M jak Miłość”… Już od 2 września! /źródło Onet.pl/  Powiązane notki: A w nowych odcinkach… W kolejnych odcinkach Anna Mucha: W życiu Magdy wiele się wydarzy Joanna i Olga, czyli casting do nowych postaci Joanna Koroniewska czeka na nowych kochanków 