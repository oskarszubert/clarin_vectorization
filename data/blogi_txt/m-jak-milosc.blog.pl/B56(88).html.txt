Krystyna Filarska (Hanna Mikuć) i Wojciech Marszałek (Emilian Kamiński) w końcu zalegalizują swój związek. Dwie godziny później polecą w podróż poślubną do Paryża!  Gośćmi honorowymi na ślubie będą ich córki: Madzia Marszałek (Anna Mucha), która specjalnie w tym celu przyleci do Polski, oraz Kinga Filarska -Zduńska (Katarzyna Cichopek). Zresztą nic w tym dziwnego – gdyby nie one, państwo młodzi pewnie do dziś nie mieliby okazji się poznać!  Były za świadka    Wśród zaproszonych gości w Urzędzie Stanu Cywilnego znajdzie się Zbyszek Filarski (Andrzej Precigs), czyli były mąż panny młodej a zarazem tata Kingi. Przy czym pojawi się z największym bukietem kwiatów! Na dodatek okaże się, że on i Kinga zostali wybrani na świadków ceremonii. Będzie to o tyle zabawne, że dzień przed ślubem Filarski podbije Marszałkowi oko.      Nie, tym razem nie dojdzie między nimi do bójki. Zbyszek pochwali się Wojciechowi kupionymi przez siebie rękawicami bokserskimi. Przy okazji prezentacji wymienią się przyjacielsko paroma ciosami. W efekcie w przeddzień ślubu Marszałek skończy zabawę z limem pod okiem. Podróż poślubna Uroczystość zaślubin przebiegnie w przemiłej atmosferze. Sfilmowaniem całości zajmie się Paweł Zduński (Rafał Mroczek). Uwadze zebranych gości nie ujdzie jednak fakt, że operatora kamery interesuje głównie Madzia. I to właśnie ona złapie wiązankę, którą rzuci panna młoda. Czyżby to miał być znak, że ona następna stanie na ślubnym kobiercu? Z kim? Po ślubie Marszałek zaprosi wszystkich gości na obiad. - Bawcie się dobrze! – powie Wojciech zaskoczonym weselnikom. – Ale już bez nas! Bo my z Krysią za dwie godziny mamy samolot! Lecimy w podróż poślubną do miasta zakochanych, czyli do Paryża! Na jaw wyjdzie, że romantyczną podróż Wojciech zaplanował w wielkiej tajemnicy przez Krystyną. Ten gest zrobi na niej imponujące wrażenie. – To cudowny początek nowej drogi życia – skomentuje przeszczęśliwa Krystyna, która odtąd przyjmie nazwisko po mężu – Marszałek.     Do ślubu Krystyny z Wojciechem dojdzie w odcinku 832. Zostanie on pokazany przez telewizyjną Dwójkę na początku maja.  /źródło SwiatSeriali.pl/  Powiązane notki: Teodorska nosi na sobie 130 tysięcy złotych! Hanna Bieluszko – Staram się nie komplikować sobie życia Czarna chmura nad małżeństwem Marszałków Krystyna złamie serce Wojtkowi! Lubiłem sobie poszaleć 