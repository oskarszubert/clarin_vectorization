Sensacja goni sensację! Wkrótce Madzia (Anna Mucha) ciężko zachoruje i trafi do szpitala, a Kinga (Katarzyna Cichopek) odkryje, że jest w nieplanowanej ciąży. Poznaj szczegóły! Ujawniamy, że Kinga jako pierwsza zauważy, że jej najbliższa przyjaciółka jest mocno osłabiona i poradzi jej, by jak najszybciej poszła do lekarza. Madzia jednak to zbagatelizuje. Do odwiedzenia przychodni zmusi ją dopiero Paweł (Rafał Mroczek). Skłamie, że jest za granicą, a będzie w szpitalu Lekarz, który zrobi jej EKG, natychmiast wręczy Marszałkównie skierowanie do szpitala. Trafi tam w 1023. odcinku „M jak miłość” (emisja w poniedziałek 9 grudnia). Dodajmy, że Madzia okłamie Pawła (a potem również Kingę), że jest zdrowa jak ryba. Do tego jeszcze poinformuje przyjaciół i ojca (Wojciech Marszałek), że musi wrócić do pracy, czyli do Mińska. Paweł i Kinga będą myśleli, że Magda przebywa za granicą. Ona postanowi bowiem ukrywać stan swojego zdrowia przed bliskimi, by ich zwyczajnie nie martwić.  Kto jest ojcem dziecka Kingi? Tymczasem Kinga w 1022. odcinku sagi rodu Mostowiaków (emisja we wtorek 3 grudnia) zorientuje się, że jest w ciąży. Gdy poinformuje swojego męża (Marcin Mroczek), że będą mieli drugie dziecko, Piotrek złośliwie zapyta, kto jest jego ojcem. Zduński będzie bowiem w stu procentach przekonany, że żona zdradziła go z Robertem (Tomasz Borkowski). Na jakiej podstawie? Po pierwsze, gdy odwiedzi sąsiada w jego domu, przypadkiem zauważy narysowany przez niego portret Kingi. Po drugie, przyłapie ją – jak sam to określi – gdy ta będzie chciała odwiedzić Lubińskiego. Natychmiast da upust swojej zazdrości. - Lubiński to zwykły babiarz! – wykrzyczy żonie prosto w twarz. – Powinnaś zrezygnować z pracy, którą ci załatwił, bo na pewno nie zrobił tego bezinteresownie. Piotrek nie zna prawdy i nie wie, że Lubiński nęka Kingę. Ciągle wysyła jej e-maile, SMS-y i nie daje spokoju. Niespodziewanie dla Zduńskiej Lubiński pojawi się też na firmowym spotkaniu integracyjnym. Na dodatek wtargnie nieproszony do jej pokoju. Wyzna miłość, po czym zacznie „ukochaną” całować. W odpowiedzi dostanie siarczysty policzek. Zduńscy wezmą rozwód? Tymczasem Piotrek zajrzy do internetowej poczty żony i przeczyta miłosny list od Lubińskiego, w którym sąsiad wspomni o ich pocałunkach. To utwierdzi go w przekonaniu, że Kinga dopuściła się zdrady. A gdy ona – zdenerwowana bezpodstawnym oskarżeniem – wybiegnie na ulicę, nie zatrzyma jej. Konflikt Piotrka z żoną dodatkowo – zupełnie nieświadomie – zaogni Mirka (Andżelika Piechowiak). Gdy odwiedzi Zduńskiego w pracy, w żartach wspomni, by uważał na Roberta, bo to właśnie on załatwił Kindze nową pracę, od dawna dziewczynę adoruje, a do tego… całuje jak szatan. Wściekły Zduński zapowie, że z radością da żonie rozwód i że w sprawie dziecka powinna kontaktować się tylko z kochankiem…    /źródło Swiatseriali.pl/  Powiązane notki: Kinga drugi raz w ciąży? Kinga i Piotrek Zduńscy będą rodzicami? Sensacja! Kinga będzie miała romans z sąsiadem?! Kinga zaniedbana przez Piotra. Sąsiad Robert wykorzysta okazję Madzia w ciąży z… Pawłem! Madzia trafi do szpitala! Przejdzie poważną operację! 