Dobra wiadomość dla fanów Anny Muchy! Popularna aktorka zakończyła już urlop macierzyński i wróciła do pracy na planie serialu "M jak miłość". Odcinki z jej udziałem zobaczymy jesienią. – Wątek Madzi Marszałek będzie jednym z najmocniejszych w nowym sezonie sagi rodu Mostowiaków – zapowiada tajemniczo Karolina Baranowska, która odpowiada za promocję serialu. Los ponownie zetknie ją z Pawłem… Kim jest Julia? W przychodni w Gródku pracę podejmie nowa pediatra Julia Skiba, którą zagra Aneta Todorczuk-Perchuć. Pani doktor już pierwszego dnia zasłynie z ciętego języka. Jednej z mam powie prosto z mostu, że… zapasła swoje dziecko. Michał Łagoda (Paweł Okraska) nawet wezwie ją na dywanik… Bójka o Martę W sylwestrowy wieczór Andrzej Budzyński (Krystian Wieczorek) zastanie Martę Wojciechowską (Dominika Ostałowska) w objęciach Wiktora Żaka (Piotr Grabowski). Choć sam wcześniej dopuścił się zdrady, wścieknie się i zażąda od rywala, by natychmiast wynosił się z mieszkania jego żony. Panowie zaczną się kłócić. Od słowa do słowa dojdzie między nimi do bójki. Co z tego wyniknie? Kłopoty właściciela Oazy! Zanosi się na to, że należący do Janka (Jacek Lenartowicz) pub Oaza pójdzie pod młotek. Na hipotekę lokalu wejdzie bank, a właściciel klubu dostanie dwa tygodnie na spłatę klubu. Okaże się, że wspólnik Janka "zapomniał" o kredycie i zniknął bez śladu. Zawadzki nie będzie w stanie uiszczać podwójnych rat i wpadnie w tarapaty… Czekają go częste spotkania z komornikiem (Ryszard Bauman). Na Facebooku pojawiła się ankieta w której pytamy "Czy Marta powinna wybaczyć Andrzejowi?" Zachęcamy do głosowania! /źródło "Świat Seriali"/  Powiązane notki: Powrót Cholakowej Romans Rogowskiego i powrót Magdy Kogo zmartwi powrót Steffena do „M jak Miłość”? Nowa miłość Madzi? Ślub ojca Madzi i mamy Kingi 