Wystartowała nowa seria "M jak miłość". Pierwsze odcinki zwiastują wiele ciekawych zmian w życiu bohaterów serialu. Nie zabraknie nowych miłości, wielkich rozstań, tragedii i kontrowersyjnych tematów. Wszystko wskazuje na to, że tej jesieni widzowie przed telewizorami z pewnością nie będą się nudzić.  Nowe wątki     Wbrew wcześniejszym zapowiedziom wielkiego powrotu do serialu Anny Muchy, zdradzamy, że aktorka w tej serii wcale nie będzie pojawiała się zbyt często. Owszem, Muchę dodano do nowej, odmienionej czołówki serialu, ale jak zdradziła nam osoba z promocji „M jak…”, aktorka wystąpi w zaledwie jednej scenie, kiedy będzie rozmawiała przez skype’a. I na tym koniec. Anna Mucha w „M jak miłość” zacznie się pojawiać częściej dopiero po urodzeniu dziecka, nie wcześniej niż za kilka miesięcy, czyli prawdopodobnie w kolejnej serii. Spekulowano też, że po śmierci serialowej Hanki (Małgorzata Kożuchowska), rozbudowany zostanie inny kobiecy wątek – Kingi (Katarzyna Cichopek). Jak udało nam się dowiedzieć, to tylko plotki. – Rola Kasi Cichopek pozostaje bez zmian. Nie będzie jej ani więcej, ani mniej – mówi nam osoba z promocji serialu. Na odejściu z serialu Małgorzaty Kożuchowskiej, skorzystać mają za to Joanna Koroniewska (grająca Małgosię) i Anna Dereszowska (w roli Sandry). Małgosia będzie pocieszała po śmierci Hanki swojego brata (Kacper Kuszewski)…    Będzie kontrowersyjnie Najbardziej zaskakujące zmiany szykują się jednak w życiu serialowej pani prokurator, Agnieszki Olszewskiej (Magdalena Walach). Fani serialu z pewnością pamiętają ostatni odcinek „M jak miłość” nadany przed wakacjami, w którym Olszewska spędziła upojną noc za narzeczonym Marty Mostowiak, Andrzejem (Krystian Wieczorek). Niestety chwile te nie pozostaną bez konsekwencji. Agnieszka jest w ciąży. Kobieta będzie w desperacji. Budzyński zacznie się nawet domyślać, że Agnieszka będzie miała dziecko, ale na pytanie, czy faktycznie tak jest i czy Olszewska jest z nim w ciąży, kobieta skłamie. Zrozpaczona Agnieszka, zacznie poważnie rozważać aborcję. Czy zdecyduje się na tak radykalne rozwiązanie? /źródło Fakt/ Zapraszamy na nasz profil na Facebooku  Powiązane notki: Przed emisją nowego sezonu Weronika Rosati – Jedzie do Nowego Jorku Anna Mucha ma nowego faceta! Sydor nie odchodzi z „M jak miłość”! Powolna śmierć w „M jak miłość” 