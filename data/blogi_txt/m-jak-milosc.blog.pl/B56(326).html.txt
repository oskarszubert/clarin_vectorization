Ma zaledwie osiem lat, a na swoim koncie już kilka sukcesów. Gabrysia Raczyńska w ubiegłą niedzielę zdobyła I miejsce w międzynarodowym konkursie muzycznym we Włoszech International Music Competition „Don Vincenzo Vitti 2013″. Nie tylko świetnie sobie radzi za fortepianem, ale również jako początkująca aktorka w serialu „M jak miłość”. Krok po kroku mała blondyneczka spełnia swoje marzenia. Wróżymy jej wielką karierę. Kariera aktorska Gabrysi nabiera coraz większego tempa. Ostatnio mogliśmy ją oglądać w jednym z odcinków „Ojca Mateusza”. Ponadto wystąpiła w też przedstawieniu w Teatrze Roma.  Jeśli chodzi o aktorstwo autorytetem dla dziewczynki jest jej pradziadek. – Mój pradziadek śpiewał w operetce, chodził w cylindrze. Na scenie w teatrze śpiewał z paniami w takich pięknych strojach, naprawdę go podziwiam, chociaż tylko ze zdjęć – powiedziała w wywiadzie 8-latka.  Wśród znanych aktorów, dziewczynka najbardziej podziwia Witolda Pyrkosza. – Bardzo podobał mi się Pan Witold Pyrkosz w roli Duńczyka. Nawet rozmawiałam z nim o tym na planie. Powiedział mi, że tak naprawdę to nie pali cygar. I bardzo lubię muzykę z filmu „Vabank” – zdradziła nam Gabrysia. Gabrysia uczęszcza do drugiej klasy szkoły podstawowej. Gra na fortepianie. Kocha muzykę i bardzo chciałaby nagrać swoją piosenkę.  Jej ulubionym przedmiotem w szkole jest religia. Lubi też informatykę, wf i muzykę.  W wywiadzie Gabrysia zdradziła nam kim by chciała być w przyszłości. – Chyba chciałabym być aktorką, ale jak mówi moja mama „czas pokaże”, bo przecież jeszcze dużo może się zmienić – stwierdziła rezolutna 8-latka. Zapytaliśmy dziewczynkę, jak spędza Święta Bożego Narodzenia. – Wigilia jest zawsze u nas, zazwyczaj najpierw przychodzi do nas Mikołaj, śpiewamy mu, gramy, mówimy wiersze i dostajemy prezenty. A potem siadamy do Kolacji Wigilijnej, wszyscy są tak pięknie ubrani i wszystko dookoła jest takie specjalne. A po kolacji zawsze okazuje się, że u dziadków też był Mikołaj i coś jeszcze zostawił – zdradziła nam Gabrysia.  Jak na swój wiek, Gabrysia jest bardzo dojrzała i poukładana. Ma marzenia, które krok po kroku spełnia. Największym marzeniem dziewczynki jest wystąpić w przedstawieniu w większej roli w teatrze. Trzymamy kciuki! /źródło Onet/  Powiązane notki: Anna Dereszowska opowiada o śmierci mamy Zbliża się premiera książki Cichopek! Raczyńska składa pozew o rozwód Gabrysia Pietrucha: Chciałaby znaleźć bogatego męża! Małe aktorki w serialu „M jak miłość” 