Steffen Möller, znany przede wszystkim jako Stefan z serialu „M jak miłość”, napisał książkę „Polska da się lubić”.  35-letni Möller mieszka w Polsce od 14 lat. W książce, dedykowanej Wandzie, która nie chciała Niemca, postanowił zebrać swoje spostrzeżenia na temat naszego kraju. – Pomysł na książkę pojawił się już trzy lata temu, kiedy przygotowywałem cykl felietonów radiowych. Odtąd robiłem coraz więcej obserwacji na temat Polaków – wyjaśnia Möller w rozmowie z „Faktem”. – Chciałem zrobić żartobliwy przewodnik o cechach Polaków i o moich ulubionych miejscach w Polsce – tłumaczy. Według Möllera Polacy są zabawniejsi niż Niemcy. – Potrafią na co dzień, w każdej sytuacji, przeplatać poczucie humoru z koniecznością bycia poważnym – twierdzi. – Niemcy żartują tylko w gronie bliskich znajomych. Brakuje im takiego poczucia humoru jak nad Wisłą – dodaje. Żartuje, że przejął od Polaków zwyczaj częstowania gości darmową herbatą. Nadal jednak, gdy wyjmuje cukierki z kieszeni, nie częstuje najpierw innych tylko siebie. Na pytanie, czy w piciu i bawieniu się jest tak wytrwały jak Polacy, wyznaje, że trudno mu dotrzymać kroku naszym rodakom. – Koło pierwszej w nocy robię się zmęczony, co nie jest dobrze widziane w Polsce. Nadal też nie rwę się pierwszy do tańca – wyznaje. Nie uważa też, że Niemcy kojarzą Polaków z wódką. – Prędzej Rosjan – wyjaśnia gwiazdor serialu „M jak miłość”. /źródło Onet.pl/ Już dziś o godzinie 18:00 na stronie http://czat.serial.pl w pokoju Rozmowy odbędzie się czat z Marcjanną Lelek, serialową Natalką Mostowiak. Zapraszamy! Powiązane notki: Ivan Komarenko – Rosjanin w Polsce Ivan Komarenko – Chciałbym zostać w Polsce Odcinek 262. (poniedziałek, 8 listopada 2004) Steffen Moller – Wigilia w… dyskotece! Steffen Moller z niemieckim orderem 