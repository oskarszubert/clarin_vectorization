Anna Mucha, czyli Magda Marszałek z „M jak miłość”, jest w ciąży! Zdaniem dziennikarzy jednego z dwutygodników aktorka urodzi swe drugie dziecko na początku przyszłego roku… Anna Mucha już kilka miesięcy temu stwierdziła w wywiadzie, że marzy, aby ponownie zostać mamą. Aktorka wyznała, że jej córeczka Stefania z całą pewnością nie będzie jedynaczką… - Oboje z Marcelem wychodzimy z założenia, że nasza córka jest cudowna. Ja twierdzę, że skoro jest taka cudowna, to właśnie dlatego powinniśmy mieć następne dziecko. Bardzo bym chciała. Drugie i trzecie… – powiedziała Ania w kwietniu tego roku. Anna Mucha nie potwierdziła dotąd oficjalnie, że spodziewa się drugiego dziecka, ale też nie zaprzeczyła tym doniesieniom. Na Festiwalu Gwiazd w Międzyzdrojach, gdzie gościła na początku lipca, nikt nie zwrócił uwagi na jej leciutko zaokrąglony brzuszek, ale na zdjęciach, jakie paparazzi zrobili jej kilka dni temu, wyraźnie widać, że Ania jest w ciąży. - Ostatnio obdzwoniłam wszystkich, z którymi pracuję lub w najbliższej przyszłości będę pracować, i poprosiłam ich, żeby zabukowali już terminy, ponieważ za chwilę zajmę się czymś, co będzie totalnie czasochłonne… – powiedziała Ania w ostatnio udzielonym wywiadzie, dając do zrozumienia, że coś bardzo ważnego wydarzy się już wkrótce w jej życiu. Jak dowiedzieli się dziennikarze popularnego dwutygodnika zajmującego się analizą życia prywatnego gwiazd, Anna Mucha urodzi swoje drugie dziecko na początku 2014 roku. Aktorka nie zamierza w najbliższym czasie zrezygnować z udziału w spektaklu „Single i remiksy”, z którym jeździ po całej Polsce i który cieszy się ogromnym zainteresowaniem widzów. Ania będzie też wciąż grała w serialu „M jak miłość”. Przypomnijmy, że Anna Mucha od pięciu lat związana jest z Marcelem Sorą, którego poznała na planie show „Jak oni śpiewają!”. Ich córeczka Stefania przyszła na świat w listopadzie 2011 roku i od razu stała się jednym z najczęściej fotografowanych przez paparazzi dzieciaków w Polsce! Teraz para oczekuje na swe drugie dziecko… /źródło Swiatseriali.pl/  Powiązane notki: Anna Mucha – Lubię jak się we mnie rusza Anna Mucha – Farciara! Anna Mucha zostaje w „M jak miłość” tylko do wakacji? Anna Mucha zakochana w dozorcy? Anna Mucha wraca do pracy 