- Mirka jest totalną wariatką, nieobliczalną, nieprzewidywalną – mówi Andżelika Piechowiak. Ona sama jest równie żywiołowa, a ostatnio mocno zaangażowana w realizację pomysłu przyjaciółki z planu „M jak miłość”. Prywatnie mogłaby pani zaprzyjaźnić się z Mirką? - W jakiś sposób ta rola jest mi bliska, bo lubię i cenię ludzi, którzy wiedzą, czego chcą od życia, są aktywni, nie upadają szybko na duchu. A ona właśnie taka jest. Mirka zawsze stara się szukać wyjścia z różnych sytuacji, znaleźć jakąś alternatywę. To silna kobieta, choć niekiedy brak jej empatii, bywa apodyktyczna. A w jesiennych odcinkach czeka ją mnóstwo nieprzewidzianych zdarzeń. Widzowie kojarzą panią głównie z „M jak miłość”. Nie przeszkadza to pani? - Nie odnoszę wrażenia, że stoję w jednym miejscu, zdarzają mi się różne zawodowe „wyskoki”. Ostatnio zagrałam w jednym z odcinków „Ojca Mateusza”, pojawiłam się też na planie teledysku Sylwii Grzeszczak, a od czterech lat prowadzę firmę produkującą spektakle teatralne. Po prostu źle się czuję, kiedy nic się nie dzieje. Trudno pani usiedzieć w jednym miejscu? - Jestem dość zabieganą osobą, ale aktywność i ruch sprawia mi olbrzymią frajdę. Teraz produkuję eventy Kasi Cichopek. Jeździmy po całej Polsce z darmowymi szkoleniami „Mamy sexy mamy”. To nowatorski projekt skierowany do kobiet będących w ciąży lub planujących macierzyństwo. Takich, które po urodzeniu dziecka chciałyby nadal być atrakcyjne, czynne zawodowo i mieć dobre relacje z partnerem. Skąd pomysł na tego typu przedsięwzięcie? - Przyjaźnimy się z Kasią prywatnie, więc kiedy wspomniała o tym pomyśle, natychmiast byłam gotowa do współpracy. Wierzę w ideę, która przyświeca szkoleniom, choć takie doświadczenia jeszcze są przede mną. Mówimy zarówno o zdrowym stylu życia, jak i dopasowaniu bielizny. To szkolenie połączone z zabawą, przypomina raczej spektakl, niż poważne sympozjum. /źródło Interia/  Powiązane notki: Kasia Cichopek jeździ na kawę autobusem! Ivan Komarenko – Rosjanin w Polsce Ivan Komarenko – Chciałbym zostać w Polsce Steffena Möllera przewodnik po Polsce Niemiecki „Gastarbeiter” w Polsce Steffen Möller 