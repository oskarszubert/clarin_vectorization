Co wydarzy się w majowych odcinkach „M jak miłość”? Paweł (Rafał Mroczek) pozna śliczną dziewczynę, Kasia (Agnieszka Sienkiewicz) zyska nowego adoratora, a Marcin (Mikołaj Roznerski) zostanie sekretnym kochankiem… Już wkrótce w „M jak miłość” pojawi się nowa bohaterka: Olga (w tej roli Marta Ścisłowicz). Ekscentryczna, pełna temperamentu malarka i jednocześnie ciotka małej Basi (Gabriela Raczyńska) – „klientki”, z którą Paweł zaprzyjaźnił się w bistro. Zduński – widząc, że dziewczynka odwiedza lokal niemal każdego dnia – uzna, że Basia jest zaniedbywana. Zdenerwowany, poprosi małą, by zaprowadziła go do domu… I zamiast powitania, zacznie robić jej opiekunce wymówki: - Bardzo mi przykro, ale fakty są takie, że Basia przychodzi do nas głodna! - Co pan opowiada? Nasza lodówka jest pełna! Proszę bardzo, chce pan zobaczyć? No niech pan zajrzy, bo jeszcze gotów pan nasłać na mnie opiekę społeczną! Rozmowa szybko zamieni się w kłótnię. A chwilę później Olga po prostu wyrzuci gościa z domu! Jak dalej rozwinie się znajomość Pawła z małą Basią – i z jej ciotką? Czy dziewczynka naprawdę ma problemy w domu? A jeśli nie… Czy Zduński w końcu zaprzyjaźni się z Olgą – i zacznie nowy flirt? Tymczasem Kasia pozna przystojnego blondyna – Krystiana. Młody inżynier zatrudni się w firmie budowlanej Chodakowskiego… A do obsady „M jak Miłość” dołączy Philippe Tłokiński, syn znanego piłkarza Mirosława Tłokińskiego – króla strzelców polskiej ekstraklasy z 1983 roku. Młody aktor wychował się w Szwajcarii, aktorstwo studiował we Francji, a w Polsce jest znany m.in. z seriali „Prosto w serce”, „Przepis na życie” oraz programu „Rude Tube”. Nowy bohater – Krystian – szybko zacznie Kasię adorować… I zagra tym na nerwach Marcinowi. A co czeka serialowego Marcina? Gdy Agnieszka (Magdalena Walach) wróci do Warszawy, chłopak od razu poprosi ją o spotkanie… I jeszcze tego samego dnia, oboje zostaną kochankami! Pani prokurator postawi jednak warunek – by ich romans pozostał tajemnicą. Oboje nie będą mogli publicznie się całować, ani spotykać na mieście. Czy Marcin zgodzi się na sekretne randki? I dla Agnieszki będzie okłamywał przyjaciół oraz rodzinę? Miłosne „zawirowania” nie ominą też Małgosi (Joanna Koroniewska). Podczas kolejnego spotkania, Michał (Paweł Okraska) wręczy byłej żonie prezent: kosztowny naszyjnik. - Chcę mieć pewność, że choć od czasu do czasu pomyślisz o mnie, zakładając ten drobiazg na szyję… I po chwili… zacznie Chodakowską namiętnie całować! Czy Małgosia wyrwie się z jego objęć – i powróci w końcu do męża? I jak zareaguje Tomek (Andrzej Młynarczyk), jeśli dowie się o jej „flircie” z Łagodą? Co wydarzy się dalej? Odpowiedź w premierowych odcinkach „M jak Miłość” na antenie TVP2. /źródło Onet/  Powiązane notki: Ukryte groźby, kolejne przysługi… Olga Frycz jako nowa miłość Pawła Zduńskiego? Na celowniku mafii W „M jak Miłość” nowe romanse! Dziewczyna mafii w „M jak miłość” 