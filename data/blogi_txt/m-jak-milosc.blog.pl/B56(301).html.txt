Kiedy w czerwcu ubiegłego roku Małgorzata Pieńkowska, czyli Maria Zduńska-Rogowska z „M jak miłość”, postanowiła odejść z „Emki”, poprosiła podobno producentów i scenarzystów, by nie uśmiercali jej postaci. Bohaterka, w którą wcielała się przez 12 lat, została wysłana do Norwegii… Jak wieść niesie, po półtorarocznej przerwie aktorka chce wrócić na plan i znów wcielać się w Marysię!  Wiele wskazuje na to, że do Grabiny lada moment wróci nie tylko Małgosia Mostowiak, ale też jej starsza siostra Marysia. Obie wyjechały za granicę, bo wcielające się w nie aktorki – Joanna Koroniewska i Małgorzata Pieńkowska – postanowiły rozstać się z serialem. Reklama Karolina Baranowska zajmująca się promocją serialu nie potwierdza oficjalnie informacji o tym, że Małgorzata Pieńkowska ponownie dołączy do obsady „M jak miłość”, ale też nie wyklucza takiej możliwości. Twierdzi, że producenci rozważają wiele pomysłów… - Skoro bohaterka żyje, zawsze może wrócić – tłumaczy przewrotnie. Przypomnijmy, że Małgorzata Pieńkowska postanowiła rozstać się z rolą Marysi, by zająć się realizacją własnych projektów artystycznych. Zaciągnęła kredyt i… wyprodukowała spektakl teatralny „Więzi rodzinne”, który jednak – wbrew jej oczekiwaniom – nie odniósł wielkiego sukcesu. Miała też zagrać w nowym serialu Telewizji Polsat, ale produkcja „Kasyna” okazała się zbyt kosztowna i stacja zrezygnowała na razie z jego realizacji. Aktorka, o czym informowały tabloidy, straciła ponoć płynność finansową. Jak donosi jeden z tygodników, Małgorzata Pieńkowska zrozumiała, że nie da sobie rady bez stałych dochodów, jakie zapewniał jej udział w uwielbianym przez widzów serialu. Niedawno postanowiła rzekomo poprosić producentów „M jak miłość”, by dali jej szansę na powrót i wybaczyli jej niefortunną, jak się okazało, decyzję, którą podjęła półtora roku temu. Jej come back wciąż stoi pod znakiem zapytania, ale nie jest wykluczony! Odpowiedź na pytania, czy i w jakich okolicznościach Marysia Zduńska-Rogowska wróci z Norwegii do Grabiny, poznamy już wkrótce… /źródło Swiatseriali.pl/ Powiązane notki: Małgorzata Pieńkowska odchodzi z „M jak miłość” Małgorzata Pieńkowska – M jak miłość do pana… M Zakochana Małgorzata Pieńkowska Małgorzata Pieńkowska – Miłość, ach to ty! Małgorzata Pieńkowska nie ma łatwego życia – winko i papieros nie pomagają 