Kasia jest zrozpaczona, ponieważ redakcja nie zamierza opublikować jej ostatniego artykułu. Załamana opowiada o swoich kłopotach Robertowi. Ukochany stara się jej dodać otuchy. Twierdzi, że jest wyjątkową kobietą, a jej problemy zawodowe są przejściowe. Co więcej, prosi Kasię, by jeszcze raz przemyślała jego propozycję małżeństwa… Humor dziewczyny nie poprawia też Mateuszek, który opowiada o prezencie – ulach kupionych specjalnie dla niej. Barbara sugeruje, by dziewczyna wprowadziła się do nich, przecież było im ze sobą tak miło. Przy okazji daje jej radę w sprawie ewentualnego ślubu Kasi z Robertem. – Dobrze mieć kogoś bliskiego przy sobie, a pewnie miłość przyjdzie z czasem – przekonuje.   Pozwól mi sobie pomóc!   Marcin jest typem mężczyzny, który czerpie z życia pełnymi garściami. Nie ma dla niego ryzyka, którego by się nie podjął. Powoli jednak do niego dociera, że musi przestać przesadnie szarżować. Najpierw krewkiemu chłopakowi usiłowała przemówić do rozumu Agnieszka, teraz tę rolę w jego życiu próbuje wypełnić bez skutku Gosia. Żona Tomka prosi Marcina, by się oszczędzał. Żal jej patrzeć na chłopaka, który z każdego treningu bokserskiego przychodzi poobijany. Nie potrafi zrozumieć, co on widzi w tym sporcie. Domyśla się, że chłopak coś przed nią ukrywa, bo rany, które coraz częściej mu opatruje, wskazują jednoznacznie, że Marcin ma poważne kłopoty. On jednak zmyśla, bagatelizuje jej obawy… Sprawy bierze w swoje ręce Chodakowski. Postanawia przeprowadzić prywatne śledztwo. W tym celu odwiedza klub, do którego podobno uczęszcza Marcin. Od jego osobistego trenera dowiaduje się, że chłopak stracił miejsce w sekcji bokserskiej po tym, jak wyszło na jaw, że bierze udział w nielegalnych walkach… Wieczorem pod blokiem Marcina spotyka Ryszard, mąż Weroniki. Oferuje mu interes życia. Jeśli bokser opowie przed sądem o tym, jak Weronika go sponsorowała, to w zamian zostanie przez jej męża sowicie wynagrodzony. Po powrocie do domu pijanemu Marcinowi suszy głowę Gosia. Chłopak prosi, by więcej nie wtrącała się do jego życia. Sugeruje, by zaczęła lepiej kontrolować Tomka, który znowu coraz częściej bywa u Agnieszki, poza tym – on nadal ją kocha.   Czy Mirka wróci do Jankowskiego?   Mirka pyta Kingę, co by zrobiła na jej miejscu. Zastanawia się, czy powinna dać drugą szansę Jankowskiemu. Zduńska uważa, że Krzysiek może zagwarantować jej stały związek… /źródło „Świat Seriali”/ Powiązane notki: Romantyczny prezent w dniu zakochanych Kinga dostaje niemoralną propozycję Nieoczekiwany prezent Nowacki składa Hance zaskakującą propozycję Kogo wybierze Mirka? 