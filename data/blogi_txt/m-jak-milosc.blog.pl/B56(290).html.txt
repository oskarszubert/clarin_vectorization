W Grabinie zabija weselne dzwony! Kto stanie na ślubnym kobiercu, a kto już na zawsze pożegna się z serialem? Sprawdźcie! Wkrótce Cecylia Kwaśniakowa (Viola Arlak) wyjdzie za mąż za Stanisława (Włodzimierz Matuszak) i razem z nim wyjedzie na Wybrzeże. Powód? Grająca sklepową Viola Arlak odchodzi z „M jak miłość”. Przynajmniej na jakiś czas… Zdradzamy, że w 1018. odcinku sagi rodu Mostowiaków (emisja we wtorek 19 listopada) Cecylia Kwaśniakowa pochwali się Barbarze (Teresa Lipowska), że Stanisław Sieńczyłło, znajomy Mostowiakowej z sanatorium w Nałęczowie, zaproponował jej małżeństwo. W związku z tym rozplotkowana sklepowa poprosi o radę w sprawie wyboru sukni ślubnej. - Chyba tę, która najbardziej podoba się narzeczonemu – podpowie Mostowiakowa. Przy okazji Kwaśniakowa zapowie, że zaraz po weselu wyjedzie z mężem na Wybrzeże. - Dlatego muszę sprzedać sklep – wyjaśni. – I to jak najszybciej. Jedynym chętnym okaże się… Marek (Kacper Kuszewski). Mostowiak zdecyduje się rozwinąć swój biznes. Za radą Ewy zapragnie chce kupić i poprowadzić lokalny sklep. W serialach nic nie dzieje się bez przyczyny. Kwaśniakowa wyjedzie z Lipnicy na Wybrzeże, bo Viola Arlak odchodzi z „M jak miłość”. Przynajmniej na jakiś czas… W naszej galerii znajdziecie m.in. zdjęcia z przymiarki sukni ślubnej Cecylii Kwaśniakowej. Czy planują już ślub? Zanosi się na to, że Ewa (Dominika Kluźniak) i Marek (Kacper Kuszewski) złe chwile mają już za sobą. Uśmieją się do łez na wieść, że ich synowie rozpowiadają w szkole, że rodzice planują ślub. Do tego Ula (Iga Krefft) da im swoje błogosławieństwo. – Masz, tato, prawo do własnych wyborów – przyzna. – Odtąd obiecuję je szanować. /źródło Swiatseriali.pl/  Powiązane notki: Kwaśniakowa w akcji. Jerzy Kolęda nie ma szans z uwodzicielką Dosięgła ich strzała amora! Kwaśniakowa schudła 20 kg! Kwaśniakowa chce usidlić Jerzego Kolędę Gwiazda „M jak miłość” w sukni ślubnej 