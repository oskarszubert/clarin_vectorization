Magda odzyskuje przytomność po operacji – i już wie, że dla niej wydarzył się jednak cud… A w jej piersi bije nowe serce. Zapraszamy na 1033. odcinek „M jak miłość”, a w nim… Podczas operacji, przyjaciele Magdy czuwają w szpitalu przez wiele godzin. A później odwiedzają dziewczynę, gdy tylko lekarz daje im „zielone światło”. Paweł przynosi nawet prezent: tabliczkę czekolady. I od razu żartuje: - To miała być łapówka! Chciałem przekupić pielęgniarki, bo wczoraj mnie stąd pogoniły. A Magda odpowiada słabym uśmiechem… - Wynudziłbyś się tu wczoraj ze mną. Trochę byłam… zakręcona. Chyba jeszcze nie do końca wiedziałam, gdzie jestem i co się dzieje. - Nic dziwnego, po takiej operacji… Całą dobę trzymali cię w śpiączce… Boli? - Nawet nie, przecież jadę na prochach… Dziewczyna udaje twardą, ale gdy tylko próbuje się poruszyć, na jej twarzy widać grymas bólu. A Zduński od razu to dostrzega: - Jak się czujesz? - Tak jak wyglądam… Do bani. Ale pozbieram się. - Niezły mi numer wycięłaś. Tyle lat się znamy, a ty mi zwiałaś sprzed ołtarza… Jak tak można? - Gniewasz się? - Jestem wściekły! Co wydarzy się dalej? Czy Magda odzyska zdrowie – i zacznie nowe życie? Emisja odcinka numer 1033 w poniedziałek, 20 stycznia, zobacz koniecznie! /źródło Swiatseriali.pl/  Powiązane notki: Nowe życie Grażyny Anna Mucha: W życiu Magdy wiele się wydarzy Romans Rogowskiego i powrót Magdy Nowe twarze i nowe afery! Madzia po przeszczepie ratuje związek Zduńskiego i Ali 