KASIA (Agnieszka Sienkiewicz) z M jak MIŁOŚĆ wciąż walczy o uczucie Marcina (Mikołaj Roznerski) i subtelnie stara się robić wszystko, by w końcu odwzajemnił jej miłość. Niestety zakochany w Agnieszce (Magdalena Walach) Marcin nadal traktuje Kasię jak przyjaciółkę. Czy Kasia i Marcin będą razem? W kolejnych odcinkach M jak MIŁOŚĆ do Kasi będzie próbował zbliżyć się Krzysiek, zwany Maczeta (Mieszko Barglik). Przyjaciel i współlokator Marcina powoli zakochuje się w Kasi? Marcinowi zależy na przyjaźni z Kasią, docenia wszystko co dla niego robi, ale nie jest w stanie znaleźć dla niej miejsca w swoim sercu. W M jak MIŁOŚĆ odc. 958 Kasia udowodniła jak bardzo kocha Chodakowskiego. Kiedy wrócił do domu pijany troskliwie się nim zajęła, pomogła zwalczyć kaca, a później kryła przed ojcem Grzegorzem (Wojciech Majchrzak), który przyjechał po Marcina, by zabrać go do pracy na budowie. Maczeta ostrzegał Kasię, że Marcin nie doceni jej wysiłków, bo tacy dranie jak on nigdy się nie zmieniają. Był jednak w błędzie. Wieczorem Marcin podziękował Kasi za to, że tak o niego dba. Kasi wróciła nadzieja, że być może kiedyś Marcin przestanie ją traktować tylko jak przyjaciółkę. Niestety w M jak MIŁOŚĆ odc. 960 Kasia znowu uświadamia sobie, że nie ma szans u Chodakowskiego, bo wokół niego kręci się za dużo kobiet. Tymczasem Marcin wierzy, że w końcu będzie szczęśliwy u boku Agnieszki. Kiedy Maczeta ostrzega go, że swoim zachowaniem krzywdzi Kasię, Chodakowski nic sobie z tego nie robi, bo myślami wciąż jest przy Olszewskiej. Agnieszka przyjmuje jego zaproszenie na przejażdżkę za miasto sportowym autem, które chłopak pożyczył od kolegi, a wieczorem zdobywa się na odwagę i wyznaje jej miłość. Jest pewny, że ona odwzajemnia jego uczucie. Marcin i Agnieszka spędzają razem namiętną noc. Rano Chodakowski znajduje list od Agnieszki. Ukochana wyjaśnia mu, że nie mogą dłużej się spotykać. Czy po rozstaniu z Agnieszką Marcin znajdzie pocieszenie w ramionach Kasi? Przez swoje problemy sercowe Marcin nie zauważył, że Kasia wpadła w oko Maczecie. Przyjaciel i współlokator Marcina chce ją chronić przed Chodakowskim, bo sam powoli się w niej zakochuje. /źródło Superseriale.se.pl/ Powiązane notki: Marcin uwiedzie Kasię? Nie będzie ślubu Kasi i Roberta Co nowego u Kasi i Marcina? Kolejne złamane serce? Kasi stuknęło 25 lat Zdradliwa narzeczona 