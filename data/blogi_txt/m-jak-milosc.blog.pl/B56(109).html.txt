Nowa odsłona serialu "M jak miłość" nabiera tempa. Ciąża Agnieszki (Magdalena Walach), śmierć Hanki (Małgorzata Kożuchowska) i wielka miłość Piotrka (Rafał Mroczek) to zaledwie kilka wątków, które już zdążyli poznać miłośnicy serialu. Twórcy produkcji postarali się, żeby w tej serii nie zabrakło wartkiej akcji, a my zdradzamy co nowego się wydarzy. Pierwszy krok do zdrady       W ostatnich odcinkach poznaliśmy prawniczkę Monikę (Anna Wendzikowska), która pracuje z Piotrem (Marcin Mroczek). Piękna dziewczyna jest zainteresowana młodym Zduńskim i uwodzi go na każdym kroku, zaś ten jest nią wyraźnie oczarowany. Kinga (Katarzyna Cichopek) poczuje się zagrożona i między małżonkami będzie dochodziło do coraz większych konfliktów. Czarne chmury zbierają się też nad małżeństwem Chodakowskich (Joanna Koroniewska i Andrzej Młynarczyk). Do Polski z Rzymu przyjechał Arturo (Sambor Czarnota), z którym Małgosię wiążą interesy. Mężczyzna jest nią oczarowany i daje jej wprost do zrozumienia, że powinna dla niego zostawić męża. Co zrobi Małgosia? Jej małżeństwo od długiego czasu i tak nie układa się tak jak powinno. Wszystko przez Agnieszkę, z którą jej mąż spędza więcej czasu niż z nią. Czy Małgorzata odejdzie od męża? Ślub w Grabinie!       Nie tak dawno przeprowadził się z Kanady do maleńkiej Grabiny, a już zdążył wzbudzić zazdrość miejscowych donżuanów, czyli Lucjana (Witold Pyrkosz) i Kisiela (Jerzy Próchnicki). Tadeusz (Andrzej Łapicki), bo o nim mowa, to ujmujący gentleman, prawnik na emeryturze i wielki kobieciarz. Wszystkie starsze damy z Grabiny wodzą za nim z utęsknieniem wzrokiem, zaś on przez długi czas adorował Barbarę (Teresa Lipowska), czym wzbudził sporą niechęć jej męża Lucjana. Wszystko jednak wskazuje na to, że Tadeusz w końcu znajdzie drugą połówkę! Będzie to Irena (Antonina Girycz) jego ukochana sprzed lat, którą odnajdzie w Krakowie. Szczęśliwa para postanowi się pobrać. Najpierw zaplanują jednak romantyczną podróż przedślubną po Europie. Szykują się więc nie lada emocje, jednak jak zdradziła nam osoba z produkcji „M jak miłość”, na te odcinki przyjdzie nam poczekać kilka miesięcy.     /źródło "Fakt"/   Zapraszamy na nasz profil na Facebooku  Powiązane notki: Ślub w pierwszy dzień lata! Wielka kłótnia w „M jak miłość”. O ślub! Ślub i wesele pełne niespodzianek Ślub i ponowne oświadczyny Niespodziewana zdrada w „M jak miłość” 