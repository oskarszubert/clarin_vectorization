Tomek Chodakowski (Andrzej Młynarczyk) i jego niepokorna podopieczna Paulina Głowacka (Agnieszka Żulewska) znajdą wkrótce wspólny język. Czy to ona zastąpi w jego życiu i sercu wiarołomną Małgosię (Joanna Koroniewska)? Przypomnijmy, że Małgosia Chodakowska przebywa obecnie w USA. Wyjechała tam razem ze swoim pierwszym mężem Michałem Łagodą (Paweł Okraska). Całej rodzinie powiedziała jednak, że leci do pracy. Tomek na razie nie wie o tym, że żona przyprawia mu rogi. Ciężko pracuje na utrzymanie rodziny. Połączy ich motocykl? Zdradzamy, że w 1021. odcinku sagi rodu Mostowiaków (emisja w poniedziałek 2 grudnia) okaże się, że bizneswoman, która programowo nie dba o swoje bezpieczeństwo i wciąż sprawia swoim bodyguardom kłopoty, interesuje się… motocyklami. Gdy tylko Tomek wspomni jej o zakupie jednośladu, Głowacka natychmiast zapragnie nauczyć się nim jeździć. Policjant da się namówić na lekcję jazdy. Dzięki temu oboje wyraźnie się do siebie zbliżą. Do tego stopnia, że bizneswoman zaproponuje, by przeszli na „ty”. Chodakowski jednak odmówi, bo chce być przede wszystkim profesjonalistą.  Trzy opcje scenarzystów Inna rzecz, że nieuchronnie zbliża się moment, w którym Tomek pozna całą prawdę na temat prawdziwych powodów wyjazdu Małgosi do Ameryki. Jak się wtedy zachowa? Scenarzyści podobno rozważają trzy opcje. Albo pojedzie śladem żony, a potem razem wrócą do Polski (wtedy Małgosia będzie miała nową twarz – na pewno nie zagra jej już Joanna Koroniewska). Według innej koncepcji w USA Tomek pozna inną kobietę, w której się zakocha. I wreszcie trzecia opcja: po rozwodzie z niewierną Małgosią Tomek będzie z Agnieszką (Magdalena Walach)? Który pomysł Wam najbardziej odpowiada?  /źródło Swiatseriali.pl/ Powiązane notki: Tomek zostawia Małgosię dla Agnieszki. Gosia grozi rozwodem Tomek sparaliżowany Cud w Grabinie! Tomek wstanie z wózka! Andrzej Budzyński przyłapuje Małgosię z Michałem Łagodą! Tomek nie chce znać Agnieszki 