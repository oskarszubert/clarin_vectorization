I wszystko stało się jasne! Zwyciężczynią X edycji "Tańca z gwiazdami" została Anna Mucha (29 l.). To dokładnie tak jak przewidywali bukmacherzy, inni uczestnicy TVN-owskiego show oraz większość internautów. Mucha została właścicielką luksusowego mercedesa GLK wartego 200 tys. złotych oraz otrzymała Kryształową Kulę. Ale zwycięstwo nie przyszło jej łatwo. Ceną wygranej są zmasakrowane nogi!   Posiniaczone i poranione kolana – tak naprawdę wygląda obecnie aktorka Anna Mucha (29 l.). Tuż przed wczorajszym finałem "Tańca z gwiazdami" widziały to tysiące warszawiaków, kiedy to Ania paradowała po centrum stolicy. Najwidoczniej tuż przed finałem aktorka nie oszczędzała samej siebie i ostro ćwiczyła aż do ostatniej chwili. Opłaciło się. Ze swoją konkurentką Nataszą Urbańską (32 l.) wygrała setną częścią procenta. A tego w historii tanecznego programu jeszcze nie było. Zresztą do ostatniej minuty obie piękności szły dosłownie łeb w łeb. Maksymalne noty od jurorów i po 50 procent głosów telewidzów. Ale zwycięzca mógł być tylko jeden. Ania wygrała minimalną liczbą głosów.            Nie wiadomo kto bardziej cieszył się z wygranej. Ania czy jej taneczny partner Rafał Maserak (25 l.). Siedem razy brał udział w „Tańcu z gwiazdami”. Dwa razy docierał do finału, ale jeszcze nie smakował głównej wygranej. W jego przypadku powiedzenie „do trzech razy sztuka” sprawdziło się jak najbardziej. On również otrzymał samochód – fiata 500 wartego 50 tys zł. Nie jest to co prawda tak efektowny wóz jak Muchy, ale zawsze to coś.     Na zakończenie programu Ania rzuciła w stronę swojego ukochanego Marcela, że teraz będzie już tylko do jego dyspozycji. Marcel odpowiedział szczerym, lubieżnym uśmiechem…     /źródło "Super Express"/   Powiązane notki: Mucha zatańczy w „Tańcu z Gwiazdami”! Anna Mucha – Wygrała z „Faktem” „Taniec z gwiazdami” z Agnieszką Fitkau-Perepeczko? Mucha dostanie pracę za 20 tys. Marcin Mroczek – Wygrał, bo skopiował taniec brata 