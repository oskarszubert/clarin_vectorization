(Michał Ozon /Dariusz Wnuk/) Marszałek zjawia się w bistro. Jest zdenerwowany i dziwnie się  zachowuje. Mówi Pawłowi, że da nauczkę byłemu kochankowi Magdy. Zjawia  się u Ozona, by wyrównać rachunki. Michał w ciężkim stanie trafia do  szpitala. W tym czasie skruszony Marszałek na Deszczowej przeprasza żonę za swoje zachowanie. Ula i Natalia, by przekonać się, czy ojciec i  ciotka mają romans, przygotowują dla nich romantyczną kolację. Same  wychodzą do koleżanki. Marek mówi Annie, że nie chce stałego związku i  woli, żeby córki nie wiedziały, co ich łączy. Kobieta czuje się  dotknięta. Na dodatek Mostowiak zostawia ją samą po otrzymaniu SMS-a od  Antka. Po powrocie do domu Natalia jest przekonana, że wygrała zakład.  Ula natomiast podejrzewa, że zły humor ciotki świadczy o kłótni  kochanków. Marek przyjeżdża do Ewy, która czeka na pomoc drogową. Pyta, dlaczego nagle zaczęła traktować go z dystansem. Kobieta daje do zrozumienia, że zranił ją, ukrywając związek z Anną. Tomek i Marcin na  próżno wypytują Grzegorza o jego nową dziewczynę. W firmie Kasia  zauważa, że odwiedza go Weronika, ale nie ma odwagi powiedzieć o tym  jego synowi. Mirka mówi Irkowi, że opłaciła adwokata. Wizyta dziewczyny  podnosi go na duchu. Odcinek 974. (wtorek, 12 marca 2013)  (Lucjan /Witold Pyrkosz, Barbara /Teresa Lipowska/ i Ewa /Dominika Kluźniak/) Mostowiakowie świętują 53. rocznicę ślubu. Barbarę niepokoi powtarzający  się sen o zniszczeniu domu i ogrodu. Marszałek jest w szpitalu. Okazuje  się, że ma guza, który powoduje bóle głowy i zmiany osobowości. Magda  nie może uwierzyć, że próbował zabić Michała. Boi się o życie byłego  kochanka. Danka wyrzuca ją ze szpitala. Z satysfakcją oznajmia, że  Michał wcale się z nią nie rozwiódł. Magda uświadamia sobie, że Ozon nie  traktował jej poważnie. W mieszkaniu Marszałka zjawiają się policjanci z nakazem rewizji i aresztowania. Po ich wyjściu Paweł znajduje w ogrodzie nóż. Ewa i Marek odprowadzają synów do szkoły. Potem wybierają  prezent dla Barbary i Lucjana. Mostowiak przeprasza przyjaciółkę za  ostatnie nieporozumienia. Wieczorem do Grabiny przyjeżdża Anna. Chce, by  Marek wybaczył jej, że naciskała na ujawnienie ich związku. Marcin  ratuje z opresji Kasię, którą znowu napastuje syn byłego szefa. Udaje mu  się też odzyskać jej zaległą wypłatę. Kupuje dziewczynie rękawice  bokserskie i udziela lekcji samoobrony. Kasia oznajmia mu, że zrobi wszystko, żeby się w niej zakochał. Holtz dzwoni do Budzyńskiego i  wyznacza termin spotkania z Wojdasem. Mecenas Grabowski w swoim  gabinecie przegląda zdjęcia posesji Mostowiaków. Powiązane notki: Odcinek 971. (poniedziałek, 4 marca 2013) Odcinek 969. (poniedziałek, 25 lutego 2013) Odcinek 967. (poniedziałek, 18 lutego 2013) Odcinek 957. (poniedziałek, 7 stycznia 2013) Odcinek 961. (poniedziałek, 28 stycznia 2013) 