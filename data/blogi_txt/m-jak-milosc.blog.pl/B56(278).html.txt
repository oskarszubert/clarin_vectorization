Mimo ciąży Anna Mucha w pocie czoła pracuje na planie serialu „M jak miłość”. W zamian może liczyć na gwiazdorskie warunki i zmianę scenariusza.  Cała ekipa stara się i robi wszystko, aby dogodzić aktorce i sprawić, by podczas kręconych scen czuła się komfortowo. - Ania ma swoją garderobę, swój camper, w którym może odpocząć między zdjęciami – zdradziła osoba pracująca przy serialu. Natomiast grana przez nią bohaterka nie będzie miała tak sielskiego życia. Sympatyczna Madzia trafi do szpitala! Co się stanie? Scenarzyści „M jak miłość” stanęli przed nie lada wyzwaniem. Ciąże aktorek zawsze wiążą się z koniecznością wprowadzenia zmian w filmowych scenariuszach. Gdy Anna Mucha oświadczyła, że spodziewa się drugiego dziecka, twórcy serialu musieli tak zaplanować sceny, aby ani aktorka, ani grana przez nią postać na tym nie ucierpiała. Przypomnijmy, że kiedy Mucha była w ciąży z pierwszym dzieckiem, córką Stefanią, na kilka miesięcy zniknęła z „M jak miłość”. Grana przez nią bohaterka wyjechała na misję do Afganistanu i Sudanu. Jednak tym razem scenarzyści zrezygnowali z kolejnej ucieczki aktorki. W takim razie, jak ukryją coraz większy brzuszek Anny? Początkowo pojawiły się plotki, że Madzia również będzie spodziewać się dziecka. Problemem jest jednak… brak serialowego partnera. Z Pawłem Zduńskim zostali dobrymi przyjaciółmi, a Michał Ozon okazał się draniem i oszustem. Jeśli zatem Marszałek nie zajdzie w ciążę, co się z nią stanie? Rąbka tajemnicy uchyliła sama aktorka. - Bardzo jestem ciekawa, jak tak naprawdę będzie. Mam pewne wyobrażenie tego, co będzie dalej więc myślę, że stoi przede mną spore wyzwanie. Bardzo jestem ciekawa, co się wydarzy i cieszę się, że z aktorskiego punktu widzenia będę miała bardzo poważny wątek do pociągnięcia – przyznała niedawno Mucha w „Pytaniu na śniadanie”. Co gwiazda miała na myśli? Fani się tego nie spodziewali. Madzia trafi do szpitala! - Będzie miała problemy z sercem, niewykluczone, że wątek rozwinie się tak, że będzie potrzebny przeszczep serca – ujawnił rozmówca „Super Expressu”. Jak dalej potoczą się losy ciężarnej Muchy w „M jak miłość”? Tego dowiemy się oglądając najnowsze odcinki serialu! /źródło AleSeriale.pl/  Powiązane notki: Kinga trafi do szpitala Anna Mucha w ciąży wraca do „M jak miłość” Madzia i Michał – Kto zniszczy ich związek? Madzia w ciąży z… Pawłem! Madzia i Paweł będą razem 