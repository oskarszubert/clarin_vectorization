Małgosia oddycha z ulgą. Okazuje się, że Tomek jest cały i zdrowy. Za radą Barbary prosi męża, by zmienił pracę. Jednak Chodakowski nie chce o tym słyszeć. Już w Warszawie Tomek przyznaje się Marcie, że brał udział w strzelaninie, o której ostatnio było głośno w mediach. Na wypadek, gdyby coś mu się stało, przekazuje szwagierce materiały zapisane na pendrivie. Jerzyk prosi Hankę o pieniądze. Chce wesprzeć finansowo chorą matkę. Maria postanawia wrócić do pracy jako pielęgniarka środowiskowa. Artur dostrzega, że przez problemy rodzinne Michał nie radzi sobie z prowadzeniem przychodni. Proponuje mu swoją pomoc. Sąd przedłuża areszt Grażynie /Bożena Stachura – na zdjęciu/. Piotrek odkrywa, że Mirka bez wiedzy Kuby wykorzystała jego wizerunek na stronie agencji. Uprzedza ją, że może mieć z tego powodu nieprzyjemności. Jednak Kuba nie protestuje – na ogłoszenie odpowiedziało wiele atrakcyjnych dziewczyn. Kinga, aby zeswatać go z Alą, chce przesłać jej dane jako idealnej partnerki, którą wybrano dla niego w agencji. Odcinek 748. (wtorek, 18 maja 2010)  Budzyńska /Maria Rybarczyk – na zdjęciu/ spotyka się z Martą. Zapewnia ją, że Andrzejowi bardzo zależy na podtrzymaniu tej znajomości. Szymon traci jednego ze swoich pacjentów. Marta stara się podnieść go na duchu. Henio zostaje pierwszym klientem agencji matrymonialnej "Teraz Miłość". Mirka bez powodzenia szuka informatyka, który zaprojektuje stronę internetową nowego portalu. Irek robi, co może, by jej pomóc. Kinga z trudem łączy pracę w biurze z opieką nad dzieckiem. Pomoc oferuje jej matka. Filarska tak sprytnie prezentuje Zduńskim swój pomysł, że Piotr jest przekonany, że to on rozwiązał problem żony. Renia mówi Marii, że Dorota i Jacek chcą przyśpieszyć termin ślubu. Podejrzewa, że koleżanka jest w ciąży i stąd ta nagła zmiana planów.   Powiązane notki: Odcinek 745. (poniedziałek, 10 maja 2010) Odcinek 743. (poniedziałek, 3 maja 2010) Odcinek 723. (poniedziałek, 15 lutego 2010) Odcinek 731. (poniedziałek, 15 marca 2010) Odcinek 719. (poniedziałek, 01 lutego 2010) 