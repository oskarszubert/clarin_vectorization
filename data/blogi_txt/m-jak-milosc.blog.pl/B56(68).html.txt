Łukasz spotyka przed blokiem sąsiadkę Ewę, córkę Janki, koleżanki Marty ze studiów. Podczas rozmowy do nastolatków dociera, że znają się… z piaskownicy. Całą sytuację obserwuje Gabi i – ku radości Łukasza – robi się o jego nową znajomą zazdrosna. Nieoczekiwanie Marta prosi syna, by pomógł Ewie w nauce. Łukasz z miejsca się zgadza. Co więcej, rezygnuje z zapłaty za korepetycje. Wojciechowska podejrzewa, że taka bezinteresowna pomoc syna, może nie spodobać się Gabi. Wkrótce dziewczyna spotyka Ewę u Wojciechowskich i wybucha złością. Oliwy do ognia dolewa Janina mówiąc, że zapisała córkę do klasy Łukasza i zamierza wysłać ją na ten sam obóz, na który jedzie Gabi i Łukasz. Lasotówna stawia sprawę jasno: jeśli na obozie będzie Ewa, ona rezygnuje z wyjazdu.  Chodakowscy na dnie Małgosia ze łzami w oczach wyznaje Tomkowi, że stracili wszystkie oszczędności. Leszek, chłopak którego zatrudniła w swojej firmie, "wyczyścił" jej konto firmowe. Mało tego – na jej nazwisko wziął kredyt na 50 tysięcy złotych. Małgosia jest załamana. Ma do siebie żal, że przez swoją naiwność doprowadziła rodzinę do finansowej ruiny. Tomek radzi jej, by skontaktowała się z Budzyńskim i poprosiła go o pomoc. Chcąc poprawić żonie humor, postanawia także zorganizować imprezę. Na uroczysty obiad zaprasza Agnieszkę oraz Sandrę z Szymonem. To jednak tylko pogarsza sprawę. Gośce nie podoba się znajoma męża i wyraźnie okazuje jej swoją niechęć. Między małżonkami wybycha awantura. Chodakowska zapowiada, że zamierza skorzystać z propozycji Grzegorza i przyjąć zlecenie w Rzymie. Zarobione pieniądze przeznaczy na spłatę długów, a szczegóły opieki nad dziećmi omówiła ją z Barbarą.  Wszystkich sympatyków naszej strony zachęcamy do odwiedzenia naszego profilu na Facebooku i dołączenia do naszych fanów  /źródło "Świat Seriali"/ Powiązane notki: Czy Gabi zgłosi się na policję? Tomek zostaje aresztowany! Rozstanie Łukasz ma dwie dziewczyny Seks? Czy oni są na to gotowi? 