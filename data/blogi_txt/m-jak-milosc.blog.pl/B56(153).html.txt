Jest pewna siebie, seksowna i wie, jak manipulować mężczyznami. Dotąd Mirka bez wahania sięgała po "kobiece sztuczki", nawet w pracy. Teraz zapłaci za to wysoką cenę… Co spotka ją w najbliższych odcinkach "M jak miłość"?  Dzień zacznie się miło. Pod drzwiami mieszkania Kwiatkowska znajdzie wiosenny bukiecik z miłosnym listem. - "Wiosna, pora zakochanych… Myślisz, że o tobie zapomniałem? Nigdy… Twój K"   Notka będzie romantyczna… Więc Mirka uzna, że "K" oznacza Krzysztofa. Zirytowana szybko sięgnie po telefon.  - Co ty sobie wyobrażasz, co?!   Zamiast powitania, dziewczyna od razu zacznie awanturę.  - Myślisz, że jak mi rzucisz na wycieraczkę kilka zielonych badyli, to się rozpłaczę ze wzruszenia i znowu będziemy przyjaciółmi?!  - Miło cię słyszeć… Ale nie bardzo wiem, o czym mówisz – w końcu Krzysztof zdoła dojść do głosu. – Nie wysłałem ci żadnych kwiatków…  A Mirka zblednie i zrozumie, że "prezent" był od Karola… Mężczyzny, który prześladuje ją już od kilku miesięcy. Po rozmowie z Krzysztofem Kwiatkowska będzie bliska paniki… Do chwili, gdy odwiedzi ją Irek z siostrą. Podleśny poprosi, by koleżanka przygarnęła na kilka dni Helenę do siebie. A Mirka zgodzi się bez wahania.  - Jestem zabiegana, wracam do domu późno, zmęczona… I nawet nie mam z kim pogadać. Z chomikiem średnio to wychodzi… Miło mi będzie, gdy ktoś przez chwilę ze mną pomieszka!  Kwiatkowska odetchnie z ulgą. Pewna, że gdy będzie miała towarzyszkę, Karol zostawi ją w końcu w spokoju. Jednak szaleniec się nie podda…  Widząc Irka, Karol od razu wybuchnie atakiem zazdrości. Poczeka, aż Mirka wyjdzie na chwilę do sklepu i ruszy jej śladem…  Godzinę później Podleśny zauważy pod blokiem policję. A jeden z sąsiadów przekaże mu tragiczną wiadomość:   - Napadli na kobietę i strasznie ją pobili… Znałem tę dziewczynę z widzenia, mieszka w tej klatce!   Irek od razu pojedzie do szpitala, a tam potwierdzą się jego najgorsze obawy. Mirka ze zmasakrowaną twarzą trafi pod opiekę chirurgów…  Czy policja odnajdzie Karola i szaleniec poniesie w końcu karę? Jak tak brutalny atak wpłynie na życie Mirki? Czy dziewczyna odzyska dawną urodę? Odpowiedź w premierowych odcinkach "M jak miłość"! /źródło AleSeriale.pl/ Zapraszamy na nasz profil na Facebooku Powiązane notki: Brutalny atak Seks w „M jak miłość”! Atak na serwis m-jak-milosc.blog.pl! Czy przepowiednia się spełni? Mirka i Irek znów razem? 