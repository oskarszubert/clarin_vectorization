Piotrek przylatuje na kilka dni do Warszawy. Kinga jest dumna z męża, że tak dobrze sobie radzi z zadaniem powierzonym mu przez Budzyńskiego. Wie, że nowa kancelaria w Berlinie, to dla niego szansa na dynamiczny rozwój kariery. Z drugiej jednak strony nie potrafi przed nim ukryć, że coraz częściej czuje się samotna i zestresowana. W końcu nie wytrzymuje. Podczas jednej z rozmów wyrzuca Piotrkowi, że poświęca jej zbyt mało czasu. Nie interesuje się też Lenką. Bardziej absorbują go nowe znajome poznane na kursie języka niemieckiego i beztroskie życie w Berlinie. Ma pretensje, że po zajęciach zamiast kierować swoje kroki do domu i wieczory spędzać w towarzystwie żony i córeczki, wychodzi do pubu. W tym samym czasie ona pracuje jako wolontariuszka, dba o dom i dziecko. Jej zdanie podziela Paweł. Jemu z kolei nie podoba się, że Piotrek w Oazie zachowuje się jak Casanova. Przypomina mu, że jest żonaty i nie przystoi mu flirtowanie z nastolatkami. W ostrych słowach stawia go do pionu. Na tyle skutecznie, że Piotrek, tuż przed wylotem do Berlina, zostawia żonie list z przeprosinami. Obok listu Kinga znajduje też piekny bukiet. Nie wie, że kwiaty podrzucił jej… ktoś inny!  Czy Łukasz rozstanie się z Gabi? Łukasz całe dnie spędza w szpitalu. Na wszelkie sposoby próbuje poprawić nastrój Ewie. Gabi otwarcie pyta chłopaka, czy z nią zerwie. Wojciechowski zaprzecza. Dodaje jednak, że dopóki Ewa przebywa w szpitalu, będzie ją odwiedzał codziennie. Gabi musi się z tym pogodzić. Któregoś dnia wspólnie pojawiają się w szpitalu. Gabi jest świadkiem czułości, z jaką jej chłopak opiekuje się dziewczyną. Nie jest w stanie biernie się temu przyglądać. Zła na siebie wychodzi. Zaczyna się zastanawiać, czy jej związek z Łukaszem ma przed sobą przyszłość… /źródło "Świat Seriali" Powiązane notki: O krok od tragedii Awantura o Ewę Kinga i Piotrek nie radzą sobie z małą Lenką Tomek zasłania Martę przed strzałem snajpera Rozstanie 