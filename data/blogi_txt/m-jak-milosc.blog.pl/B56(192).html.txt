W 2013 roku Pawła (Rafał Mroczek) i Izę (Sandra Staniszewska) połączy gorący romans. Związek Zduńskiego z ponętną szefową marketingu – jak łatwo się domyślić – nie zyska aprobaty Madzi (Anna Mucha), która wciąż czuje sentyment do Pawła.  Choć zdecydowała się na powrót do Michała (Dariusz Wnuk), nie zazna przy nim szczęścia. Mężczyzna okaże się wyjątkowo podły i kłamliwy. Na boku będzie romansował ze swoją byłą żoną Danutą (Kinga Waligóra). Prędzej czy później jego zdrada wyjdzie na jaw. A wtedy pewna siebie Iza będzie miała się z pyszna. Potrzebująca wsparcia i pocieszenia Madzia znajdzie je u Pawła, a seksowna specjalistka od marketingu zostanie wówczas odstawiona na boczny tor. Iza nie podda się bez walki… W miłosny trójkąt uwikła się także Marek Mostowiak (Kacper Kuszewski). Będzie rozdarty między Anną (Tamara Arciuch) a Ewą (Dominika Kluźniak). W nowym roku definitywnie zakończy żałobę po swojej nieodżałowanej zonie Hance (Małgorzata Kożuchowska) i siłą rozpędu wpadnie do łóżka jej przyrodniej siostry Anny. Nie będzie to bynajmniej jednorazowa przygoda seksualna, a początek szalonego romansu, który potrwa kilka ładnych miesięcy. Przecz jasna, w tajemnicy przed całą rodziną. Jak na ironię, w tym samym czasie wdowiec stopniowo będzie zakochiwał się w Ewie. W marcu 2013 dojdzie między nimi do pierwszego namiętnego pocałunku… /źródło Świat Seriali/  Powiązane notki: Co u Mostowiaków w nowym roku? Podsumowanie roku 2005 Podsumowanie roku 2006 Co nas czeka… Co czeka Olę Malinowską? 