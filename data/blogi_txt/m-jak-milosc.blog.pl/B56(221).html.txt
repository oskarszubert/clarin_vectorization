Holtz nachodzi Budzyńskiego w kancelarii. Przypomina mu o zobowiązaniu wobec Wojdasa i nalega na współpracę. Wobec stanowczej odmowy prawnika, przysięga zemstę. Przy okazji do Andrzeja dociera, że Piotrek jest jego synem. Aby rozwiać swoje wątpliwości, spotyka się z Edytą. Była kochanka stanowczo zaprzecza… Tymczasem Holtz odwiedza Martę. Bez ogródek mówi jej prawdę o Piotrku. Kobieta jest zdruzgotana. Wieczorem nie chce słuchać tłumaczeń męża. Zamyka się w łazience i płacze. Następnego dnia Andrzej pojawia się u matki. Budzyńska tłumaczy, że trzymała całą sprawę w tajemnicy z obawy przed reakcją Marty. Potem prawnik ponownie spotyka się z Holtzem. Tym razem obiecuje, że podejmie się prowadzenia sprawy Wojdasa. Następnie wzywa do do kancelarii Wernera, by oznajmić, że postanowił podjąć współpracę z policją. Kłótnia o Krystynę i Wojciecha Kinga i Mirka pracują nad kolejnym reportażem. Nieoczekiwanie odwiedza ich Magda. Przyjacielska rozmowa w pewnym momencie przeradza się w zażartą kłótnię. Dziewczyny mają odmienne zdanie odnośnie małżeństwa Marszałka z Filarską. Zduńska obawia się, że Wojciech nadal może być agresywny w stosunku do jej mamy, natomiast jej przyjaciółka jest zła na nią, że przekreśla Marszałka za to, czego ostatnio się dopuścił. Obie jednak zgadzają się co do tego, że rodzice powinni się rozwieść, ponieważ tego związku już nic nie uratuje. /źródło Świat Seriali/  Powiązane notki: Mafia Wojdasa upomina się o Andrzeja Budzyńskiego Piotrek wraca do domu! Ojciec Piotrka nie chce go znać! Choroba Marszałka niszczy przyjaźń Madzi i Kingi Łukasz trzyma kciuki za Andrzeja 