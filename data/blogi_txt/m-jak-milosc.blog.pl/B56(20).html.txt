Tym razem to już pewne, że Dominika Ostałowska (36), która w „M jak miłość” od pierwszego odcinka wciela się w postać sędziny Marty Mostowiak, odchodzi ze sztandarowego dla TVP 2 serialu – takie pogłoski od pewnego czasu krążyły w środowisku filmowym. Powodem miał być udział aktorki w konkurencyjnej produkcji telewizyjnej pt. „Regina”, którą od jesieni będzie emitować telewizja TV 4.  Postanowiliśmy sprawdzić tę pogłoskę u źródła. Ilona Łepkowska (53), scenarzystka „M jak miłość”, nie kryła zaskoczenia. – To jakaś bzdura z odejściem Dominiki! – mówi. – Jej udział w serialu sensacyjno-obyczajowym, który nie jest telenowelą, absolutnie w niczym nam nie przeszkadza – zapewnia. Na razie nie pozostaje więc nic innego, jak wierzyć jej na słowo. Agnieszka Fitkau-Perepeczko – Czy jej Simona komuś wadzi? Czy przez zazdrość scenarzystki „M jak miłość” wdowa po Marku Perepeczce straci pracę w serialu? Dotarła do nas pogłoska, iż gwiazda „M jak miłość” Agnieszka Fitkau-Perepeczko może zniknąć z serialu, gdyż kreowana przez nią rola Simony nie przypadła do gustu głównej scenarzystce, Ilonie Łepkowskiej. - Nie spodobało jej się, jak pani Agnieszka działa na młodszych mężczyzn na planie zdjęciowym. Po obejrzeniu jej ujęć z serialowym kochankiem, którego gra Wojtek Medyński, kazała wyrzucić ich namiętne sceny oraz te, w których aktorka wystąpiła w seksownych ciuszkach – mówi nam anonimowo osoba z ekipy produukcyjnej serialu.  Aktorka potwierdziła, że coś wisi w powietrzu. – czuję, że źle dzieje się wokół granej przeze mnie postaci Simony. Ale nawet gdy zniknę z serialu, wierzę, że pozostanę w pamięci widzów – mówi z nadzieją w głosie.  Co na to scenarzystka? – Pani Perepeczko nie ma powodów do niepokoju. Simona nie zniknie z serialu – uspokaja Ilona Łepkowska. /Źródło „Twoje Imperium”/  Powiązane notki: Agnieszka Fitkau-Perepeczko – Cóż to za przystojniak się przysiadł? Zapach czosnku dzieli aktorów „M jak miłość” Dominika Ostałowska i Mariusz Sabiniewicz – To już nie plotki… Dominika Ostałowska na drodze Dominika Ostałowska – Ma już dość 