Zapraszamy na 978. odcinek „M jak miłość”, w którym Klara – nowa „szefowa” Marcina – wpadnie w poważne kłopoty… Dziewczyna, przerażona, poprosi Chodakowskiego o spotkanie. I na powitanie rzuci krótko: – Chyba wpakowałam się na niezłą minę… Klara wyzna Marcinowi, że jej koleżanka została ciężko pobita: psychopata pociął jej twarz żyletką. A chłopak od razu zaproponuje, by na razie – dopóki policja nie złapie bandyty – zamieszkała razem z nim. Pytanie tylko… jak nową lokatorkę powita zazdrosna Kasia? - Myślisz, że nie wiem gdzie pracujesz, czym się zajmujesz? – zdenerwowana dziewczyna postanowi zdemaskować Marcina. - Niby skąd. To plotki jakieś… - No to zdziwisz się. Byłam w tym twoim klubie i wiem, że teraz jesteś ochroniarzem Klary! - No jestem i co z tego? - I co z tego?! To z tego, że przeginasz! Że sprowadzasz ją teraz do nas do domu! Czy ciebie w ogóle interesuje moje zdanie? Ja też tu mieszkam! Więc oświadczam ci, że nie zamierzam mieszkać z prostytutką! – Kasia wybucha i wykrzykuje Marcinowi prawdę prosto w twarz. - Ciiiii! Gwarantuje ci, że nie odczujesz jej obecności! – chłopak stara się załagodzić sytuację, bo widzi Klarę stojącą tuż za Kasią. - Ona albo ja! – rzuca cicho Kasia i odchodzi. /źródło SwiatSeriali.pl/  Powiązane notki: KASIA ma kolejną rywalkę. PROSTYTUTKA KLARA zachwycona Marcinem Z tej mąki nie będzie już chleba Urodziny Kasi Kasia zaatakowana przez zboczeńca Ochroniarz damy do towarzystwa? 