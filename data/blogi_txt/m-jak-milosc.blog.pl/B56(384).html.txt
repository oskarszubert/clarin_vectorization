Dla Lucjana (Witold Pyrkosz) będzie to cios w samo serce: oto na jaw wyjdzie, że jego ukochana córeczka Małgosia (Joanna Koroniewska) jest w ciąży z Michałem (Paweł Okraska). A to oznacza, że urodzi Łagodę! Barbara (Teresa Lipowska) poradzi Tomkowi (Andrzej Młynarczyk), by ułożył sobie życie na nowo, bo jej córka jest egoistką i nie zamierza wracać do Polski. Mostowiakowa obieca też zięciowi, że rodzina poprze go w sprawie opieki nad dziećmi. Tymczasem Chodakowski – leżąc w objęciach Agnieszki (Magdalena Walach) – odbierze wiadomość od Małgosi, w której wiarołomna żona uprzedzi go, że złożyła pozew o rozwód i żąda pełnej opieki nad Zosią (Julia Wróblewska) i Wojtusiem (Franek Korzeniewski). Tomek oceni, że w walce o dzieci nie ma większych szans. Niespodziewanie Michał zaproponuje mu „polubowne” załatwienie sprawy. Łagoda zechce doprowadzić do sytuacji, w której formalnie opieka będzie należała do Małgosi, ale „nieoficjalnie” zgodzi się, by Zosia została w Polsce aż do studiów. Tomek jego ofertę jednak odrzuci… Ku przerażeniu Barbary, Lucek nie będzie chciał przyjąć potomka Łagody do rodziny. Tomek podaruje Agnieszce w prezencie złoty wisiorek. O ciąży Małgosi zarówno Tomek, jak i Mostowiakowie dowiedzą się od Michała… /źródło Swiatseriali.pl/  Powiązane notki: Dramat detektywa Koroniewska urodzi syna! Kinga urodzi chłopca Dramat Ali i Basi. Ala straci mieszkanie i swój sklep Ciąża na 54. rocznicę ślubu Mostowiaków! 