Do sieci  trafił teledysk do piosenki „Wszystkiego na raz” – duetu Natalii  Szroeder i Libera. W klipie zagrali popularni aktorzy: Kasia Cichopek  i Marek Kaliszuk. Natalia Szroeder ma w dorobku wygraną w programie „Szansa na sukces”. Obecnie młoda wokalistka pracuje nad debiutancką płytą. Dla Libera to kolejny duet – nagrywał już m.in. z Sylwią Grzeszczak, Mezo, InoRos czy Mateuszem Mijalem. „Wszystkiego na raz” zapewne także stanie się przebojem – piosenka zadebiutowała na 1. miejscu najczęściej granych nowości w stacjach radiowych. Nakręcony w Bydgoszczy w Leśnym Parku Kultury i Wypoczynku Myślęcinek wideoklip opowiada historię dwójki bogatych ludzi z show-biznesu, którzy w pogoni za karierą zapomnieli o tym, co w życiu najważniejsze. W opuszczonym wesołym miasteczku odnajdują miłość i odkrywają, że prawdziwe szczęście zbudowane jest z maleńkich, codziennych radości. Główne role zagrali Kasia Cichopek i Marek Kaliszuk, którzy niegdyś razem występowali w serialu „M jak miłość”. „Zauroczyłam się Liberem i podoba mi się jego muzyka. Dlatego postanowiłam skorzystać z szansy zagrania w jego teledysku. Potraktowałam to jak kolejne wyzwanie aktorskie” – opowiadała Kasia Cichopek o udziale w klipie. Do ich spotkania z Liberem doszło podczas sylwestrowego koncertu w Polsacie. „Liber mnie oczarował, jest bardzo sympatycznym człowiekiem. Kiedy zaproponował mi występ w jego nowym teledysku, nie mogłam mu odmówić” – tłumaczy aktorka. Liber jest bardzo zadowolony z tej współpracy. „Wpadli na plan w dobrych humorach i w takich samych go opuścili. Miliardy dubli, zmiany scen, padający bez przerwy śnieg i nieprzyjemna temperatura nie przeszkodziły im w pracy, którą zaczęli o 6 rano, a skończyli o 2 w nocy” – opowiada Liber. „Kasię właściwie znam niewiele, poznaliśmy się podczas polsatowskiego sylwestra. Odniosłem wtedy wrażenie, że to bardzo normalna osoba, z dużym dystansem do samej siebie. Jako że rodził się pomysł na klip, spontanicznie zaproponowałem jej udział. Po zdjęciach utwierdziłem się w przekonaniu, że warto oceniać kogoś po rozmowie w cztery oczy, niż sugerować się opiniami wyssanymi z palca, rzucanymi jak tanie mięso plotkożercom” – dodaje. Zobacz teledysk:  /źródło Interia.pl/ Powiązane notki: Wielka wojna o Kasię Cichopek! Kredyty ściągają Kasię Cichopek na ziemię? Katarzyna Cichopek – Kasię w życiu mylą z Kingą Kasia Cichopek pozbędzie się łupieżu Kasia Cichopek urodziła syna! 