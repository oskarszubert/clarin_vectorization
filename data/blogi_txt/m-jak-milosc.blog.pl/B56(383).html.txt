Kasia (Agnieszka Sienkiewicz) i Marcin (Mikołaj Roznerski) z „M jak miłość” rozstali się, bo on zakochał się w Eryce (Marta Juras). W nowych odcinkach „M jak miłość” wiosną 2014 okaże się jednak, że między Kasią a Marcinem jeszcze nie wszystko skończone. Byli kochankowie w czułych objęciach – takie sceny już wkrótce zobaczą widzowie „M jak miłość”. Wszyscy fani Kasi i Marcina z „M jak miłość” na pewno się ucieszą. Gorzej z tymi, którzy kibicują związkowi Chodakowskiego z Eryką. Scenarzyści „M jak miłość” szykują niespodziankę dla widzów – największy podrywacz w „M jak miłość” znów zmieni obiekt swoich westchnień, a miłość od pierwszego wejrzenia do Eryki szybko mu przejdzie. Na oficjalnej stronie „M jak miłość” pojawiła się specjalna walentynkowa galeria z zakochanymi bohaterami serialu. Wśród zdjęć wypatrzyliśmy Marcina z Eryką oraz Marcina z Kasią. Chociaż na fotografii, na której Marcin przytula jakąś dziewczynę jego wybranka jest odwrócona, to mamy pewność, że to właśnie Kasia. Dowód? Charakterstyczna czapka i kurtka Kasi, w której bohaterka już się pojawiała poprzedniej zimy. Poza tym w „Kulisach serialu M jak miłość” Agnieszka Sienkiewicz i Mikołaj Roznerski opowiadali o pracy na planie „M jak miłość” zimą. Ostatnio nagrywali wspólne sceny, które widzowie zobaczą dopiero za kilka miesięcy. Wszystko wskazuje więc na to, że Marcin i Kasia mają jeszcze szansę na szczęśliwy związek. Pytanie tylko co będzie z Eryką? /źródło Superseriale.pl/  Powiązane notki: Kasia i Marcin w czułych uściskach Kasia w ciąży? Marcin będzie ojcem? Kasia i Marcin rozstają przez Erykę Marcin uwiedzie Kasię? Nie będzie ślubu Kasi i Roberta Marcin zazdrosny o Kasię. W końcu zaprasza ją na randkę 