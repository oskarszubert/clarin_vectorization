Właśnie trwają zdjęcia do nowych odcinków "M jak miłość". Serialowych bohaterów czekają zmiany. - W życiu Małgosi i Tomka pojawią się dwie tajemnicze osoby – zdradza Joanna Koroniewska, czyli serialowa Małgosia. – Więcej szczegółów na razie nie zdradzę, mogę tylko ujawnić, że w te role wcielają się bardzo utalentowani aktorzy – dodaje aktorka.   - Kuba przechodzi metamorfozę – mówi z kolei Przemysław Cypryański, który wciela się w Kubę Ziobera. – Dużo się dzieje wokół mojego bohatera, ostatnio więc sporo pracuję na planie serialu.    Aktor cieszy się, ze jego bohater się zmienia. – Ziober ma teraz dobry okres w życiu – uważa. – Sprawy damsko-męskie nie ułożyły się po jego myśli, więc postanawia odpuścić. Spotyka się z pięknymi dziewczynami. Ma świetną pracę. Zaczyna dobrze zarabiać, więc problemy finansowe nie spędzają mu już snu z powiek – mówi. Cypryański podkreśla jednak, że mimo tych zmian, Kuba jest nadal odpowiedzialnym ojcem dla Krzysia. – Zmiany Kuby witam z wielką radością - stwierdza. – Scenarzyści napisali wiele komediowych scen z udziałem mojego bohatera. Jesteśmy na etapie ich nagrywania. Widzowie zobaczą je za kilka miesięcy. I dopiero wtedy naprawdę zauważą, ile zmieniło się u Kuby – dodaje tajemniczo.   Zapytany, czy Kuba ulegnie w końcu urokowi Ali (w tej roli Julia Pietrucha), aktor odpowiada, że nie tylko Ala jest nie zainteresowana. - Wokół kręci się mnóstwo kobiet. A Ala zawsze była dla niego młodszą siostrą jego najlepszego kumpla z liceum. Choć niewątpliwie ciągnie ich do siebie, nie chce narażać przyjacielskich stosunków między nimi – kwituje. Serial "M jak miłość" powróci na antenę po wakacjach. /źródło Onet/   Powiązane notki: Nowy mężczyzna w życiu Małgosi Profil Kuby na zachętę Czy Marzena rozbije związek Kuby? Nowa sympatia Kuby Anna Mucha – Od Kuby do Azji 