/Jan (Bartek Świderski)/ Na rozprawie Paweł zgadza się na przekazanie połowy sumy uzyskanej ze  sprzedaży mieszkania żonie. Jan oświadcza jednak, że małżeństwo  Zduńskich rozpadło się, gdyż Joanna miała z nim romans i sąd orzeka  rozwód z jej winy. Marek chce założyć chłodnię, w której producenci  owoców i warzyw mogliby przechowywać swoje towary. Namawia sadownika Kolędę, by wszedł z nim w spółkę. Kinga przeprowadza wywiad z kierowcą  rajdowym, Kajetanem Kajetanowiczem. Po powrocie do domu Paweł zastaje  pod drzwiami Madzię. Przyjaciółka zwierza się mu, że kolejny jej związek  przechodzi kryzys. Oboje umawiają się, że jeśli po czterdziestce wciąż  będą samotni, to się pobiorą. Marek dowiaduje się, że Ula została  zawieszona w prawach ucznia po imprezie, którą urządziła w bursie. Do mieszkania Kingi i Piotra ktoś wrzuca kamień przez okno z wiadomością do  Elki. Jednak dziewczyny nie ma już na Deszczowej – przeniosła się do  Filarskiego.   Odcinek 927. (wtorek, 11 września 2012)    /Marcin (Mikołaj Roznerski i Weronika (Elżbieta Jędrzejewska)/  Wiktor sugeruje Marcie, że Anię powinien obejrzeć jego kolega – profesor  Kazan. Po badaniu lekarz oznajmia Marcie i Andrzejowi, że dziewczynka  ma guza przysadki mózgowej i konieczna jest operacja. Agnieszka zostawia Izę z opiekunką Nadią. W pracy zwierza się Tomkowi, że nie ma pewności,  czy Ewa wróci po dziewczynkę, ale stara się do niej nie przywiązywać.  By odreagować stres, idzie na kurs tańca. Wieczorem zjawia się u niej  Ewa. Agnieszka zapowiada, że nie odda dziecka, póki kobieta nie udowodni  jej, że nie bierze narkotyków. Mirka, mimo że nie doszła do siebie po  brutalnym napadzie, nie chce skorzystać z pomocy Jankowskiego. Tomek wpada w gniew na widok Marcina całującego rudowłosą kobietę. W pierwszej  chwili sądził, że to Agnieszka. W domu Zosia opowiada Małgosi o  zabawnej pomyłce. Weronika odkrywa, że Marcin nie był jej wierny, i  wyrzuca go z domu. Chłopak znów chce mieszkać u Chodakowskich. Łukasz  przygotowuje się do matury i romansuje z Zuzą.  Powiązane notki: Odcinek 924. (poniedziałek, 3 września 2012) Odcinek 916. (poniedziałek, 14 maja 2012) Odcinek 922. (poniedziałek, 4 czerwca 2012) Odcinek 683. (poniedziałek, 28 września 2009) Odcinek 898. (poniedziałek, 12 marca 2012) 