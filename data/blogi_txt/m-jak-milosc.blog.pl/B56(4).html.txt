Premiera serialu: 2000. 11. 04    Bohaterami serialu są członkowie rodziny Mostowiaków. Autorami cyklu są doświadczeni scenarzyści: Ilona Łepkowska („Klan”, „Na dobre i na złe”) oraz Ryszard Zatorski („Kilerów 2-óch”, „Matki, żony i kochanki”, „Na dobre i na złe”). Dzieje trzypokoleniowej familii stały się dla nich pretekstem do ukazania powikłanych losów kilkorga ludzi o różnych osobowościach i pomysłach na życie, lecz stojących wobec tego samego wyzwania – miłości. Seniorzy rodu Mostowiaków to małżeństwo Barbara (Teresa Lipowska) i Lucjan (Witold Pyrkosz). Mają oni czwórkę dzieci: Marię, Martę, Małgorzatę i Marka. Maria, po mężu Zduńska, jest pielęgniarką w małym, prowincjonalnym miasteczku oraz szczęśliwą żoną i matką bliźniaków. Marta pracuje jako sędzia w Warszawie i samotnie wychowuje siedmioletniego syna. Najmłodsi – Małgosia i Marek mieszkają z rodzicami we wsi Grabina. Marek wprawdzie próbował samodzielności, lecz bez zadowalającyh efektów. Podobnie jak siostra ma jeszcze przed sobą najważniejsze życiowe wybory i dylematy. Ważną postacią w życiu rodziny jest także Zenon Łagoda, grany przez Emila Karewicza dawny znajomy Mostowiaków, który 40 lat spędził w Stanach Zjednoczonych. Na starość zaś, wraz z urodzonym na obczyźnie synem Michałem, powrócił w rodzinne strony. [PAT]  Brak powiązanych notek. 