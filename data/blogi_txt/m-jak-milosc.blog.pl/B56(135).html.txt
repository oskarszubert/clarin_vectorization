Katarzyna Zielińska (33 l.) i Kacper Kuszewski (36 l.) poznali się, a następnie zaprzyjaźnili w "Tańcu z gwiazdami". Aktorzy tak pokochali taniec, że postanowili wykorzystać swoje umiejętności zdobyte w show na deskach teatru. Już 13 kwietnia zobaczymy ich w warszawskiej Romie w spektaklu muzycznym "Berlin, 4.00 rano".  Gwiazda „Barw szczęścia” wpadła na pomysł stworzenia własnego  spektaklu muzycznego, do którego zaprosiła zwycięzcę ostatniej edycji  tanecznego programu.   Dlaczego wybór padł właśnie na Kuszewskiego? – Kacper jest znakomitym aktorem, wspaniałym człowiekiem, więc możliwość współpracy z nim to przede wszystkim zaszczyt, ale też wielka przyjemność – zdradza nam Zielińska. – Ponadto po tym, co Kacper pokazał  nam w „Tańcu z gwiazdami”, wiemy wszyscy, że jest także świetnym tancerzem – dodaje.      W projekcie biorą również udział Anna Głogowska (34 l.) i Rafał Maserak (28 l.). Co aktorzy i tancerze zaprezentują w spektaklu „Berlin, 4.00 rano”? – Będą elementy komiczne, tragiczne i kryminalne. Wykorzystujemy teksty i piosenki największych niemieckich artystów kabaretowych – tłumaczy. – Klimat spektaklu osadzony będzie głównie w Berlinie okresu międzywojnia – dodaje Zielińska.  Aktorzy ciężko trenują, bowiem premiera zaplanowana jest już na 13 kwietnia. – Próby są bardzo intensywne i kreatywne, ale wszyscy robimy to jak na skrzydłach – zapewnia gwiazda.   /źródło "Fakt"/   Zapraszamy na nasz profil na Facebooku      Powiązane notki: Kacper Kuszewski zamierza sprzedać  nagrodę z „Tańca z gwiazdami” Kacper Kuszewski – Nie jestem wyjątkowy Kacper Kuszewski – Teatr swój widzi… Kacper Kuszewski – Jestem bardzo zmęczony Kacper Kuszewski – Z kim znajdzie miłość? 