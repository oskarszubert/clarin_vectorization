Znana z serialu "M jak miłość" Joanna Sydor pojawiła się na salonach w małej czarnej i nowej fryzurze. Czy to znak, że aktorka szuka miłości? Joanna Sydor (35 l.) to piękna kobieta i niezła aktorka. Jednak jakoś nie wiedzie się jej w miłości. Czy szuka nowego uczucia? Kto wie. Sydor samotnie pojawiła się w poniedziałek na pokazie kolekcji Macieja Zienia. W nowej, krótkiej fryzurce prezentowała się rewelacyjnie. A krótka czarna sukienka ładnie opinała jej szczupłą zgrabną sylwetkę. Sydor uśmiechała się i pozowała do zdjęć. Także z Zieniem.    A perypetie miłosne aktorki "M jak miłość" naprawdę są ciekawe. Jakiś czas temu rozwiodła się z mężem, który potem nawet ją oskarżał, że znęcała się nad nim fizycznie. Aktorka stanowczo temu zaprzeczała. I zarazem ułożyła sobie życie na nowo – związała się z Mariuszem Malcem (41 l.), reżyserem serialu "M jak miłość", w którym zresztą grała. Para ma nawet dziecko i niektóre gazety zapowiadały rychły ślub.     Ale zamiast ślubu, nastąpiło rozstanie. A po nim Sydor zaczęła zarzucać innej aktorce serialu – Dominice Ostałowskiej (38 l.) – że rozbiła jej związek Malcem. - Mam za sobą jedno nieudane małżeństwo i chciałam, żeby tym razem było inaczej, żeby nasz Antoś miał normalną, pełną rodzinę – mówiła Sydor w rozmowie z tygodnikiem "Na żywo". – Dominika wiedziała, że jesteśmy razem, mamy dziecko i planujemy ślub. Mówiłam: Dominika, zostaw nas w spokoju, odejdź, daj nam to wszystko na nowo poskładać. Była jednak głucha na moje prośby, Mariusz zresztą też. Jak tylko zorientował się, że już o wszystkim wiem, wprowadził się do niej – dodaje Sydor.     Ostałowska tej sprawy nie komentuje… /źródło eFakt.pl/   Powiązane notki: Joanna Sydor – Pracuje w ciąży Joanna Sydor – Bez męża i bez pracy Joanna Sydor – O jedną ciążę mniej Joanna Sydor w „Pensjonacie Pod Różą” Joanna Sydor ma dziecko z żonatym 