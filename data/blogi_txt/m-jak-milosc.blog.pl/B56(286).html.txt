Joanna Koroniewska będzie gospodynią nowego programu „Pogotowie rachunkowe!”, który jesienią trafi na antenę Jedynki – wynika z informacji portalu Wirtualnemedia.pl. W programie będą brały udział wieloosobowe rodziny, które opowiedzą o swoich problemach finansowych. Joanna Koroniewska oraz zaproszeni do programu fachowi doradcy, a także sąsiedzi oraz dalsza i bliższa rodzina, będą zachęcać bohaterów programu do analizy ich własnych wydatków i do ewentualnej zmiany postępowania. Podzielą się pomysłami na ratowanie budżetów domowych lub budżetów małych firm. Joanna Koroniewska jest znana najbardziej z roli w serialu TVP2 „M jak miłość”. Była też kapitanką drużyny w show Dwójki „Kocham Cię, Polsko!” i prowadziła cykl „Matka czy nastolatka?” w stacji TLC. W 2013 roku aktorka zrezygnowała z pracy w serialu, by oddać się innym zawodowym zajęciom. Na przestrzeni ostatnich lat widzowie mogli oglądać Koroniewską także m.in. w serialach „Niania”, „Hotel52″ oraz „Julia”. /źródło Interia/ Powiązane notki: Joanna Koroniewska zastąpi Marzenę Rogalską w “Kocham Cię, Polsko!” Joanna Koroniewska twarzą reality-show w TLC Biją się o Koroniewską Koroniewska znika z „M jak miłość”! Koroniewska zdana na siebie 