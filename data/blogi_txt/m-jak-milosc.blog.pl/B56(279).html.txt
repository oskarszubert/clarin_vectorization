Rzekoma ciąża Anny (Tamara Arciuch) z „M jak miłość” niszczy związek Marka (Kacper Kuszewski) i Ewy (Dominika Kluźniak). W 1003 odcinku „M jak miłość (emisja we wtorek, 24.09.2013) Ewa Kolęda dowiaduje się, że Mostowiak będzie ojcem dziecka Anny. Zrozpaczona znika w tajemniczych okolicznościach. Poźniej znajduje schronienie w domu ojca. Kiedy Marek w 1004 odcinku „M jak miłość” (emisja w poniedziałek, 20.09.2013) próbuje porozmawiać z ukochaną, Jerzy (Artur Barciś) zamyka mu drzwi przed nosem. Kolędówna nie chce mieć z nim nic wspólnego z synem Lucjana (Witold Pyrkosz) i Barbary (Teresa Lipowska)! Czy Ewa wybaczy Markowi zdradę i kłamstwa? Ewa Kolęda (Dominika Kluźniak) przeżywa prawdziwy dramat, za to Anna (Tamara Arciuch), która twierdzi, że jest w ciąży dopina swego i niszczy związek Marka Mostowiaka (Kacper Kuszewski). Po wysłaniu e-maila ze zdjęciem „dziecka”, Anna zrywa kontakt z Markiem. Tymczasem Ula (Iga Krefft), przejęta wiadomością o „ciąży”, chce pomóc ciotce. Córka Mostowiaka odwiedza Ewę i prosi ją, by przestała spotykać się z jej ojcem! - Ale… dlaczego? Co się stało? - Nie mogę powiedzieć. Widzi pani, jak mama umarła, zajmowała się nami ciocia Ania. Zresztą, nie tylko nami, tatą też… - A więc to o to chodzi… To ona cię tu do mnie przysłała? Twoja ciocia? - Nie. Ona w ogóle nie wie, że tu jestem! Pewnie by się na mnie strasznie wkurzyła. Ale ja musiałam przyjść… Ewa chcąc wyjaśnić całą sprawę kontaktuje się z Anną. - Miałam dziś dość… niezwykłą wizytę. Była u mnie Ula. I z grubsza rzecz biorąc, prosiła, żebym… nie stawała pani i Markowi na drodze do szczęścia. Chciałam zapytać Marka, o co chodzi, ale pomyślałam, że może… powinnam najpierw porozmawiać z panią. - To Marek pani nic nie powiedział? No tak, właściwie mogłam się tego spodziewać… - Nie powiedział? O czym? - Jestem z Markiem w ciąży. Przykro mi, że dowiaduje się pani w ten sposób… Ewa nie może uwierzyć w to, co słyszy. Dzwoni do Marka i prosi go, by więcej nie próbował się z nią skontaktować. Tymczasem Anna spokojnie wraca do Warszawy. Jest przekonana, że ma Marka już tylko dla siebie. Podczas spotkania z byłym kochankiem wymyśla kolejne kłamstwo. - Poroniłam. Cieszysz się, co? Masz problem z głowy! - Jak możesz tak mówić. Boże, Anka, jak możesz?! - To, co się stało… Uważam, że to twoja wina. Nie chciałeś tego dziecka, nie dałeś mi wsparcia i… Nigdy ci tego nie wybaczę… Słyszysz? Nigdy! Kolędówna jest załamana po rozmowie z Anną. Ukrywa się w domu ojca, a kiedy Marek przyjeżdża porozmawiać z ukochaną, Jerzy (Artur Barciś) nie wpuszcza go do domu. – Ewy nie ma… dla pana! /źródło Superseriale.se.pl/  Powiązane notki: Anna będzie w ciąży z Markiem Mostowiakiem? Anna będzie w ciąży z Markiem – złapie Mostowiaka na dziecko? Tomek dowiaduje się, że Małgosia jest z nim w ciąży Kto jest sprawcą tej ciąży? Małgosia jest w ciąży 