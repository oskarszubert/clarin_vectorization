Mnożą się spekulacje, kiedy i w jakich okolicznościach Joanna Koroniewska zniknie z „M jak miłość”. W tej sprawie jest bardzo wiele znaków zapytania… Początek listopada – to wtedy serial „M jak miłość” świętował 12 urodziny. Od początku z produkcją związana jest Joanna Koroniewska. Przez lata skupiała się na grze w serialu. Dopiero 2012 rok stał się dla niej przełomowy. Plotki o jej rozstaniu z prezenterem Polsatu Maciejem Dowborem, udział w programach „Kocham Cię Polsko!” i „Matka czy nastolatka” oraz bycie ambasadorką znanej firmy kosmetycznej – to wszystko sprawiło, że była jedną z gwiazd, o których najczęściej rozpisywały się media. Pod koniec października aktorka wydała szokujące oświadczenie, w którym ogłosiła, że odchodzi z serialu. – Dziękuję (…) kolegom z planu, ekipie oraz producentom, którzy dali mi szanse zagrania Małgosi. Pani Ilonie Łepkowskiej za stworzenie postaci tak innej ode mnie samej – napisała. W tej chwili fanów „M jak miłość” zastanawia, kiedy aktorka zniknie z produkcji i w jakich okolicznościach. - Nie wiadomo jeszcze w jaki sposób potoczy się wątek Małgosi Chodakowskiej po odejściu Joanny Koroniewskiej – powiedziała Karolina Baranowska z MTL Maxfilm. Osoby związane z produkcją w nieoficjalnych rozmowach zdradzają, że scenarzyści wciąż myślą, jak poprowadzić historię. Prawdopodobny jest wariant, w którym Chodakowska wyjedzie z kraju. Ale co ciekawe, nie na zawsze. Po powrocie do Polski w jej roli zobaczylibyśmy… inną aktorkę. Kogo? Czy byłaby to debiutantka czy znana twarz? Niewykluczone jest też to, że Koroniewska podzieli losy Małgorzaty Kożuchowskiej – zostanie uśmiercona. Jak ostatecznie potoczą się losy Małgosi? Wyjaśni się niebawem. Na szczęście serial jest kręcony ze sporym wyprzedzeniem, więc będziemy mogli podziwiać gwiazdę jeszcze przez kilka miesięcy. Mówi się, że nawet do przyszłorocznych wakacji… Co do samej Koroniewskiej, to mówi się, że po jej odejściu z serialu Dwójki „biją się” o nią dwie stacje – Polsat, który widziałby ją w obsadzie „Przyjaciółek” i TVN, który chciałby, aby zagrała w „Lekarzach”. /źródło Interia/ Powiązane notki: „Małgośka to taka puszczalska” Anna Mucha – Wreszcie zniknie z „M jak miłość” Joanna Majstrak – Została aktorą, kiedy pokonała nieśmiałość Koroniewska ma dość „M jak miłość”. Odejdzie? Ostałowska zniknie z serialu? 