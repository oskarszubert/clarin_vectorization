Małgosia stara się wesprzeć Tomka w trudnej dla niego sytuacji. Wie, że nastawienie psychiczne męża mieć ogromny wpływ na jego powrót do pełnej sprawności. Chodakowski ją odtrąca! Udaje się jej jednak namówić go na pierwszy spacer na wózku inwalidzkim. Podczas rozmowy w cztery oczy Tomek zwierza się żonie, że jest sfrustrowany swoim kalectwem. Poza tym martwi się o finanse. Dostrzega też, że Małgosia ma ostatnio nadmiar obowiązków, z czym sobie nie radzi. Po powrocie do domu Chodakowska informuje Zosię, że w tym roku nie wyjedzie na wakacje, ponieważ ich na to nie stać. Miała nadzieję, że rzutem na taśmę zdobędzie pieniądze, ale jej ostatni projekt nadal jest rozgrzebany ze względu na nierzetelnego robotnika… Do Małgosi nieoczekiwanie dzwoni Tomek. Mąż prosi, by natychmiast przyjechała do szpitala. Zdradza, że przed chwilą udało mu się poruszyć palcami jednej nogi! Następnego dnia Marcin doradza Małgosi, by znowu zaczęła o siebie dbać. To na pewno poprawi nastrój Tomka. Stosując się do rad, Chodakowska pojawia się na oddziale w makijażu i seksownej sukience. Po chwili Tomek zaczyna ją całować… Koniec kłopotów Budzyńskiego! Werner nie zgadza się, by Andrzej prowadził sprawę Wojdasa. Przyjmuje jednak do wiadomości, że Budzyński nie ma tu nic do gadania. Z aktami gangstera zapoznaje się też Piotr, który proponuje wujkowi swoją pomoc. Obaj nie mają jednak pojęcia, że adwokat jest szantażowany. Holz mówi mu na osobności, że Andrzej ma robić to, czego Wojdas od niego oczekuje, w przeciwnym wypadku Marcie, Łukaszowi i Ani grozi niebezpieczeńtwo. Bandyta nie cofnie się przed niczym, byle osiągnąć swój cel – jak najszybciej opuścić mury więzenia. Budzyński spisuje testament, kopię wręcza przyjacielowi. Tymczasem otrzymuje telefon z niewiarygodną informacją: Wojdas dosłownie przed chwilą powiesił się w celi więziennej! /źródło Świat Seriali/  Powiązane notki: Tomek sparaliżowany Agnieszka potrzebuje pomocy przyjaciela Dramat detektywa „Mój mąż jest… kochliwy”! Czy ich małżeństwo przetrwa? 