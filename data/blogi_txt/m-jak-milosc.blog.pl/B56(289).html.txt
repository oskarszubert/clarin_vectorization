Marek Mostowiak z serialu „M jak miłość” najprawdopodobniej niebawem stanie na ślubnym kobiercu. Młody wdowiec po okresie zawirowań z kobietami będzie gotowy na poważny związek. Jego wybranką zostanie Ewa Kolęda. W życiu Marka Mostowiaka miało miejsce wiele wydarzeń, które bardzo wpłynęły na jego życie osobiste. Niewątpliwie największym ciosem była śmierć ukochanej żony. Po okresie żałoby wdał się w romans z przyrodnią siostrą Hanki – Anną. Następnie w jego życiu pojawiła się Ewa. Długo nie mógł się zdecydować, którą kobietę wybrać. Teraz już wie, czego chce! Ewa straciła zaufanie do Marka po intrydze Anny związanej z jej rzekomą ciążą. W najbliższych odcinkach sytuacja powoli zacznie się stabilizować. Ukochana znowu spojrzy na Mostowiaka łaskawszym okiem. Wygląda na to, że próby wyswatania swoich rodziców przez małych przyjaciół – Antka i Mateusza wreszcie osiągną pożądany skutek. Nowy związek ojca akceptują również córki Marka – Ula i Natalka. Wspólne życie pary najprawdopodobniej zakończy się ślubem. Jedynym czynnikiem, który zagraża miłości Ewy i Marka jest zemsta Anny. Przyrodnia siostra Hanki jest bardzo zdeterminowana w walce o ukochanego i łatwo nie złoży broni. /źródło Fakt/  Powiązane notki: Marek spędza noc z Ewą Czy Marek rozstanie się z Hanką? Marek Mostowiak w łóżku z Ewą Kolędą Czy Marek zawalczy o serce Kasi? Marek w łóżku z siostrą Hanki! 