Strzelanina w „M jak miłość” w mieszkaniu Budzyńskich to traumatyczne przeżycie dla Marty (Dominika Ostałowska), która strzela do bandyty nasłanego przez Wojdasa (Piotr Rzymyszkiewicz), by bronić Łukasza (Adrian Żuchewicz). Co będzie z Martą po strzelaninie? W 1002 odcinku „M jak miłość” Budzyńska z trudem dochodzi do siebie po ataku bandyty. Jak przeżyty dramat wpłynie na jej rodzinę i dalszą karierę? Napad na Łukasza i walka o życie syna są ciężką próbą dla Marty, która w ostatnim czasie i tak miała wiele trosk związanych z pogróżkami od Wojdasa. W 1002 odcinku „M jak miłość” cztery tygodnie po strzelaninie w mieszkaniu Budzyńskich Marta wciąż jest w szoku. Mimo, że napastnik, który zaatakował ją i Łukasza, uciekł, wciąż nie doszła do siebie. W końcu podejmuje decyzję, która na pewno zaważy o jej zawodowej przyszłości. – Chcę odejść z zawodu. Nie mogę dłużej być sędzią, nie chcę, nie potrafię! – wyznaje Andrzejowi. Prawnik próbuje przekonać żonę, ze nie powinna działać pod wpływem emocji. – Wiem, co czujesz, ile cię to wszystko kosztowało… Potem będziesz tego żałować! A to, co osiągnęłaś przez te wszystkie lata? Twoja ciężka praca, pozycja zawodowa? Marta, nie możesz nagle tego tak po prostu rzucić! Jesteś zbyt dobrym sędzią… Marta obstaje jednak przy swoim. – Tak, byłam. Ale coś się zmieniło. Zawsze chciałam dobrze wykonywać swoją robotę. Ale praca ma sens, jeśli nas buduje, cieszy… Jeśli jesteśmy w tej pracy uczciwi. A ja przekroczyłam granicę, której nie powinnam była przekroczyć. Nie wiem, co się tak naprawdę stało… Czy zraniłam tego człowieka, czy nie. Ale jedno jest pewne: oddałam w jego stronę strzał! Po tym, co się stało, nie mogę sądzić innych ludzi… Nie potrafię! – tłumaczy Budzyńskiemu. W tym czasie Andrzej staje przed Radą Adwokacką i zostaje zawieszony w obowiązkach. Czy strzelanina oznacza koniec kariery Marty i Andrzeja? Czy Budzyńscy będą bezrobotni? /źródło Superseriale.se.pl/  Powiązane notki: Marta strzela do bandyty Wojdasa. Łukasz w śmiertelnym niebezpieczeństwie Marta i Ania uciekają z Warszawy przed Wojdasem Strzelanina u Budzyńskich! Do kogo strzela Marta? Marta przyjmie oświadczyny Marta odchodzi od Andrzeja 