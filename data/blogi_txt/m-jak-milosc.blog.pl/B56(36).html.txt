Julia Wróblewska (11 l.) to jedna z najzdolniejszych dziecięcych aktorek. Rola w serialu "Naznaczony" była jednak dla niej sporym wyzwaniem. Julia Wróblewska gra Natalię Kral, córkę Mileny (Anna Dereszowska) i Tadeusza (Piotr Adamczyk), której cudem udaje się przeżyć sztorm na Bałtyku. Od tej chwili dziewczynka całkowicie się zmienia: traci dziecięcą beztroskę i staje się zamknięta w sobie. – Najtrudniej było mi zagrać radość i płacz w tej samej chwili – przyznaje Julia Wróblewska.   Na szczęście, mimo młodego wieku, dziewczynka ma już spore doświadczenie aktorskie. Zadebiutowała trzy lata temu w filmie „Tylko mnie kochaj”, u boku Maćka Zakościelnego i Agnieszki Grochowskiej. Od roku można ją również oglądać w serialu "M jak miłość". Julia twierdzi, że obowiązki zawodowe nie przeszkadzają jej w zwyczajnym byciu dzieckiem.    – Codziennie szaleje na podwórku z koleżankami. Chodzimy razem na pobliski plac zabaw, jeździmy razem na rolkach, gramy w gumę.   /źródło eFakt.pl/   Powiązane notki: Cudowne dziecko polskiego filmu Ma 11 lat i zarabia 40 000 (miesięcznie) Małgorzata Kożuchowska – Chce adoptować dziecko! Kogo rozkocha Julka? Dereszowska w „M jak miłość” 