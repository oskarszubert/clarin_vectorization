Małgorzata Pieńkowska (47 l.) niedawno ogłosiła, że odchodzi z serialu „M jak miłość”. Jak się dowiedzieliśmy, bardzo stracił na tym Robert Moskwa (47 l.) – który gra serialowego męża aktorki. Dla niego wiąże się to z mniejszą ilością dni zdjęciowych i oczywiście znacznie mniejszą pensją. Zamiast na grubo ponad 20 tysięcy złotych aktor może liczyć na ok. 12 tysięcy na miesiąc. Jak udało nam się dowiedzieć, aktor jak na razie nie zniknie z serialu, lecz będzie pojawiał się w nim dużo rzadziej. Grany przez Moskwę bohater, czyli doktor Artur Rogowski, będzie raz na jakiś czas przylatywał z Norwegii do Grabiny, by zadbać o zdrowie chorego teścia (Witold Pyrkosz, 86 l.). Dodatkowo w Polsce będzie przeprowadzał pewne tajemnicze śledztwo, które najprawdopodobniej będzie dotyczyło jego ukochanej Marii Rogowskiej. Ten nowy układ bardzo odbije się na zawartości portfela aktora. Według informacji Faktu, Moskwa zarabia około 4 tysięcy złotych za dzień zdjęciowy. Dotychczas Moskwa był na planie 6-7 razy w miesiącu, teraz będzie około 3-4. Przez Małgorzatę Pieńkowską zarobi teraz o połowę mniej. I to w najlepszym przypadku. Może zdarzyć się bowiem również i tak, że Moskwa będzie miał jeszcze mniej pracy. Jak udało nam się dowiedzieć, aktor nie jest zadowolony z tego powodu i obawia, że scenarzyści za jakiś czas postanowią na dobre pozbyć się go z popularnej telenoweli. Bolesne… /źródło Fakt/ Powiązane notki: Moskwa wylatuje z ”M jak miłość”? Robert Moskwa z piękną córką Robert Moskwa – Nie jestem gejem! Robert Moskwa w kadrze narodowej! Robert Moskwa – Sprzedałem duszę diabłu 