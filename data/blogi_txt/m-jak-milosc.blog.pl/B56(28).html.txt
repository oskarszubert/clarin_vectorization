Zduńscy są zmęczeni i załamani. Nie tak sobie wyobrażali pierwsze dni debiutu w roli rodziców. Lenka non stop płacze, a oni nic na to nie mogą poradzić. Nie informując siebie nawzajem, zapraszają na Deszczową swoje matki. Filarska i Rogowska uspokajają młodych rodziców i udzielaja im kilku praktycznych rad… Lenkę odwiedzają też rodzice chrzestni. Widząc, w jakim stanie znajdują się Zduńscy, wysyłają ich do kina, by młodzi rodzice trochę się zrelaksowali i podładowali baterie. Oczywiście obiecują, że zajmą się Lenką najlepiej, jak tylko potrafią.W efekcie, tuż po powrocie Kinga i Piotrek zastają Madzię i  Pawła pogrążonych we śnie. Na szczęście Lenka grzecznie poszła w ich ślady… Romantyczny wyjazd Od przyjazdu Madzi do Polski między nią a Pawłem kompletnie się nie układa. Dziewczyna jest rozczarowana zachowaniem Zduńskiego, którego uważa za cynicznego uwodziciela. Chcąc dać Pawłowi jeszcze jedną szansę, proponuje mu wspólny wypad pod Warszawę. Kilka dni spędzonych tylko we dwoje pozwoli im wszystko  sobie wyjaśnić i ocenić, czy mają jakieś perspektywy na wspólne życie. Paweł z radością przystaje na ten pomysł. Jednak w dniu wyjazdu w jego mieszkaniu pojawia się nie tylko Madzia, ale również niespodziewana Majka, by pogadać o swych kontaktach z matką i ojcem oraz… Mirka z prośbą o przenocowanie.Paweł szybko zabiera Madzię do samochodu.  Romantyczny wypad za miasto nie spełnia jednak jego nadziei… Kaśka prosi Hankę o pieniądze na zabieg Zapłakana Kaśka zwierza się Hance, że jest w ciąży z Nowackim! Prosi przyjaciółkę o pożyczkę, którą zamierza przeznaczyć na aborcję. Uważa, że to jedyne rozsądne rozwiązanie. Przecież jeśli Sebastian dowie się prawdy o dziecku,  natychmiast się z nią rozwiedzie. Hanka stara się odwieść Kaśkę od tej dramatycznej decyzji. Myślami jednak jest zupełnie gdzie indziej. Ma problemy nie tylko w pracy z Nowackim, oskarżeniem okradzież, ale również w domu z dziećmi. Mateuszek został okradziony w Krakowie podczas szkolnej wycieczki. Natalka zaczyna popalać papierosy, brakuje pieniędzy na opłacenie dodatkowych zajęc dla Uli, która jest bardzo zdolna… Do tego dochodzą  problemy z jej ojcem. Hanka, pozbawiona wsparcia ze strony Marka, przeżywa kryzys. Lucjan odkrywa, że synowa zbyt często sięga do kieliszka. Senior rodziny Mostowiaków, nie informując Barbary o swoich spostrzeżeniach,  odbywa z Hanką poważną rozmowę… Czy Tomek przyjmie propozycję pracy? Ze względu na to, że Tomek wolno dochodzi do zdrowia, Małgosia proponuje przełożenie ślubu,  na co Tomek się nie zgadza. Nawet jeśli miałby pojechać do USC na wózku inwalidzkim, ślub odbędzie się w Święta! Młodych cieszy też perspektywa spędzenia tygodnia w Paryżu, który zobowiązała się  nowożeńcom  ufundować Marta. Detektyw co prawda dopiero co opuścił szpital, ale już decyduje się na powrót do pracy. Zamierza, mimo sprzeciwu Małgosi, przyjąć ofertę agentów CBŚ i zasilić ich szeregi. Nie kryje, że po wypadku wiele rzeczy zrozumiał. Zmieniło się też jego podejście do  wykonywanego zawodu. Odmawia przyjęcia zlecenia od Łukasza, który chce się dowiedzieć, z kim Gabi go zdradziła. Ta wiedza chłopaka nie uszczęśliwi. Marysia staje twarzą w twarz z Radoszem, którego przedstawia jej zachwycona "byłym uczniem" mężapani Danusia. Maria od razu wychodzi, ale gdy podjeżdża pod dom, Radosz już na nią czeka. Artur zrzuca intruza ze schodów, nie czyniąc mu najmniejszej krzywdy. Gdy więc policja aresztuje go za ciężkie pobicie, nie kryje zdumienia. Widać ktoś inny też miał z Radoszem swoje porachunki… /źródło "Świat Seriali"/ Powiązane notki: Mała zmiana Agnieszka Fitkau-Perepeczko – Wstrzykuję sobie jad kiełbasiany A jednak Lucjan miał rację. Piotrek zostaje milionerem! Julia Wróblewska – Demon nie dziewczynka. Mała diablica Ewelina Serafin De la Cruz – Pojemność mała, ale jazda ostra 