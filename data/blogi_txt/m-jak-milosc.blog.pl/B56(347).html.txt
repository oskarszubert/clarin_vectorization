Wypadek Małgosi z „M jak miłość”. Joanna Koroniewska może mówić o wielkim pechu. Co się stało Koroniewskiej? Kilka tygodni temu gwiazda „M jak miłość”, która rok temu odeszła z serialu, upadła tak nieszczęśliwie, że doznała kontuzji kolana. Od tego czasu Koroniewska porusza się o kulach, ale jej agentka zapewnia, że wywiązuje się ze swoich obowiązków zawodowych. Była Małgosia z „M jak miłość” może jednak liczyć na wsparcie swojego partnera, Macieja Dowbora. Wypadek Joanny Koroniewskiej nie był groźny, ale spowodował uraz kolana i na jakiś czas unieruchomił aktorkę. Do nieszczęścia doszło pod koniec grudnia. Jak podaje tygodnik „Twoje Imperium” Koroniewska przewróciła się, a upadek skutkował bolesną kontuzją – nadwyrężonym więzadłem. Niestety od tego czasu była Małgosia z „M jak miłość” musi poruszać się o kulach. Agentka Joanny Koroniewskiej zapewnia, że noga gwiazdy goi się szybko, ale być może konieczna będzie także rehabilitacja i poruszanie się ze stabilizatorem. – Wszystko powinno być w porządku. Nie jest zagrożone żadne zobowiązanie zawodowe Joanny – zapewniła menadżerka Koroniewskiej. To już drugi wypadek Małgosi z „M jak miłość” w ciągu półtora roku. W lipcu 2012 roku aktorka poślizgnęła się na mokrej posadzce na planie serialu w szpitalu w Grodzisku Mazowieckim i doznała wstrząśnienia mózgu. Tylko cud sprawił, że nie pogruchotała sobie czaszki. Koroniewska przez kilka tygodni chodziła w kołnierzu ortopedycznym. Podobnie jak za pierwszym razem kontuzjowaną Joannę Koroniewską, która porusza się o kulach cały czas wspiera jej ukochany Maciej Dowbor. /źródło Superseriale.se.pl/ Powiązane notki: Joanna Koroniewska miała wypadek na planie „M jak miłość” Ostatni odcinek z Joanną Koroniewską Joanna Koroniewska urodziła! Biją się o Koroniewską Joanna Koroniewska czeka na nowych kochanków 