Niebawem Barbara Kurdej-Szatan przyleci z USA do Polski jako… Małgosia Chodakowska. Oznacza to ni mniej, ni więcej, że sympatyczna blondynka z reklamy jednej z sieci telefoni komórkowej zastąpi Joannę Koroniewską w “Emce”. Sprawdź szczegóły! O tym, że Basia Kurdej-Szatan ma dołączyć do stałej obsady sagi rodu Mostowiaków, plotkuje się już od wielu tygodni. Tyle że Tadeusz Lampka, producent „Emki“, nabrał wody w usta i ani nie zaprzeczał, ani nie potwierdzał tej informacji. I zapewne właśnie dlatego pojawiło się kolejne sensacyjne doniesienie, że aktorka wyleciała z obsady, zanim jeszcze trafiła na plan najpopularniejszej polskiej telenoweli! Mamy oficjalne potwierdzenie! - To prawda, że Barbara Kurdej-Szatan podpisała umowę na rolę w „M jak miłość“ – potwierdza nam oficjalnie Karolina Baranowska z firmy MTL MaxFilmprodukującej sagę rodu Mostowiaków. – Formalnie będzie związana z naszym serialem począwszy od 1 stycznia 2014 roku, na planie jednak po raz pierwszy pojawi się najprawdopodobniej dopiero w lutym. Wszystko wskazuje na to, że odcinki z jej udziałem trafią na antenę telewizyjnej „Dwójki“ we wrześniu 2014 roku, czyli na start ramówki jesiennej. Lecz produkcja nie wyklucza także, że Barbara Kurdej-Szatan wystąpi w ostatnim czerwcowym odcinku. Zależy to od tego, kiedy TVP zdecyduje się zakończyć emisję odcinków wiosennych. Natomiast oczywistą nieprawdą są doniesienia, jakoby aktorka została wyrzucona z „Emki“ za udział w „Pierwszej miłości“. - Z tego, co nam wiadomo, jej rola w „Pierwszej miłości“ będzie epizodyczna – dodaje Karolina Baranowska. – U nas aktorka zastąpi Joannę Koroniewską, która grała Małgosię Chodakowską, wiarołomną żonę Tomka Chodakowskiego (Andrzej Młynarczyk). Tymczasem w 1035. odcinku (emisja 27 stycznia) Tomek  wróci z USA i wyzna swojej przyjaciółce Agnieszce (Magdalena Walach), że definitywnie rozstał się z Małgosią. W tym samym odcinku Małgosia zdobędzie się wreszcie na odwagę i napisze list do swojej siostry Marty (Dominika Ostałowska), w którym poinformuje ją, że zdecydowała się wrócić do swojego pierwszego męża Michała (Paweł Okraska). Jak łatwo się domyślić, rozstanie Małgosi i Tomka będzie ciosem prosto w serce dla Barbary (Teresa Lipowska) i Lucjana (Witold Pyrkosz). Senior Mostowiak osobiście przeprosi zięcia i powie, że wstydzi się za własną córkę. Uczyni to w 1041. odcinku (emisja 17 lutego). Ciekawostką jest to, że Barbarę Kurdej-Szatan zobaczymy w nowej czołówce “M jak miłość”, która będzie emitowana już od lutego 2014 r. W naszej galerii znajdziecie zdjęcia z planu nowej czołówki “Emki” z udziałem Barbary Kurdej-Szatan i Andrzeja Młynarczyka. Czy pasują do siebie jako Małgosia i Tomek?  /źródło Swiatseriali.pl/  Powiązane notki: Kurdej-Szatan zagra Gosię Mostowiak! Tomek zostawia Małgosię dla Agnieszki. Gosia grozi rozwodem Tomek zamieni Małgosię na… Paulinę? Andrzej Budzyński przyłapuje Małgosię z Michałem Łagodą! Kolejna nowa postać 