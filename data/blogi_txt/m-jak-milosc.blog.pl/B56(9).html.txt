W serialu „M jak miłość” pojawił się kolejny cudzoziemiec. Jest Rosjaninem. Jest następnym, po Stefenie Mollerze, cudzoziemcem grającym w serialu „M jak miłość”. Mówi, że trafił świetnie, bo to miłość jest motorem wszystkich jego działań. - W programie „Jestem, jaki jestem” sprawiałeś wrażenie osoby dumnej i pewnej siebie. Na planie serialu „M jak miłość” wydajesz się nieco zagubiony. Która z tych twarzy jest prawdziwa?  - Co prawda nie jestem zodiakalnym Bliźniakiem, ale… mam podwójną osobowość. Ivan spokojny, zrównoważony, zna swoje miejsce w szeregu i nie żąda od życia zbyt wiele. Jest też Ivan artysta – szalony, może zbyt porywczy. I pewnie takiego Ivana poznali widzowie w „Jestem, jaki jestem”. W programie męczyłem się. Ostra rywalizacja, ciągły stres. Straciłem kontrolę nad sytuacją. Nie żałuję, że w nim wystąpiłem, bo co nas nie złamie, wzmocni… - Jak trafiłeś do Polski?  - Przypadkiem. Pochodzę z Rudnogorska, mieściny położonej 300 km od Bajkału. Mama pracuje w hotelu, ojczym jest kierowcą. Chciałem mieć lepsze życie. Ruszyłem w świat. Mieszkałem w Bracku, Irkucku, Moskwie. Do Polski przyjechałem pierwszy raz w 1992 r. Wtedy był tu z pielgrzymką papież. Za namową koleżanki ochrzciłem się.  – Podobno zamierzasz osiedlić się u nas na stałe? - Chciałbym, ale to skomplikowane. Może za dwa lata dostanę kartę stałego pobytu. Lubię moje rodzinne strony, ale w życiu trzeba iść do przodu.  - Masz dziewczynę?  - Tak, ale nie w Polsce. Ma na imię Nastia, mieszka w Irkucku i jest Rosjanką pochodzenia koreańskiego. Zastanawiam się, co z tego wyjdzie. Miłość na odległość to trudna sprawa. /źródło „Super Express”/  Powiązane notki: Ivan Komarenko – Będzie sławny? Nowa gwiazda „M jak Miłość” „M jak Miłość” się zmienia 