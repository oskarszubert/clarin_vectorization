Sandra mówi Szymonowi, że zatrudniła się u znanej kreatorki mody jako krawcowa. Weźmie udział w tworzeniu projektów do najnowszej kolekcji. Ewa /Adrianna Stalewska – na zdjęciu/ chce nauczyć się jazdy na rolkach. Gabi w nadziei, że rywalka przy okazji trochę się poobija, namawia ją, by jeździła po osiedlu. W trakcie treningu Ewa traci równowagę i wpada pod auto Szymona. W szpitalu okazuje się, że doznała poważnych obrażeń kręgosłupa i grozi jej paraliż. Lucjan wraca do Grabiny. Wciąż jednak jest na żonę obrażony i czeka na przeprosiny z jej strony. Irek zwierza się Kubie, że naraził się gangsterom. Nie wie, co robić. Po rozmowie z kolegą Ziober spotyka się z Nataszą. Okazuje się, że dziewczyna jest śledzona. Tuż po jej wyjściu u Kuby pojawia się Igor. Wroński w zamian za zerwanie kontaktów z Nataszą proponuje mu sporą sumę pieniędzy. Ostrzega, że jeśli Kuba nie zgodzi się na jego warunki, będzie musiał go zabić. Kilka godzin później Ziober za pośrednictwem Podleśnego oddaje Wrońskiemu walizkę z pieniędzmi. Odcinek 810. (wtorek, 15 lutego 2011)  Tomek ku niezadowoleniu Zosi spędza z Agnieszką /Magdalena Walach – na zdjęciu/ coraz więcej czasu. Małgosia przeczuwając, że rywalka powoli zajmuje jej miejsce u boku męża, chce wcześniej wrócić do Polski. Tymczasem Olszewska zauważa, że sprawy wymykają się spod kontroli. Prosi Chodakowskiego, by przez pewien czas przestali się widywać. Ewa wciąż nie odzyskała władzy w nogach. Wyniki badań są jednak bardzo optymistyczne – okazuje się, że kręgosłup jednak nie został uszkodzony. Lekarze przypuszczają, że paraliż po kilku dniach powinien ustąpić. Gabi przyznaje się Łukaszowi, że to ona namówiła koleżankę do jazdy na rolkach po ulicy. Chłopak nie chce mieć z nią nic wspólnego. Rosner, ojciec Ewy, odwiedza Gajewskiego w szpitalu. Domaga się od lekarza odszkodowania za leczenie córki. Szymon prosi Andrzeja o pomoc prawną.  Powiązane notki: Odcinek 723. (poniedziałek, 15 lutego 2010) Odcinek 802. (poniedziałek, 17 stycznia 2011) Odcinek 804. (poniedziałek, 23 stycznia 2011) Odcinek 808. (wtorek, 8 lutego 2011) Odcinek 798. (poniedziałek, 3 stycznia 2011) 