(Paulina /Agnieszka Żulewicz/) Po wyjeździe Janki i Eryki w domu Marty nikt nie mieszka. Pewnej nocy Kisielowa zauważa jednak na terenie posesji tajemniczą postać. Informuje o tym Marka. Mateusz i Antek zakochują się w tej samej koleżance z klasy. Żaden z chłopców nie zamierza ustąpić rywalowi. Ich przyjaźń zostaje wystawiona na próbę. Paulina dzwoni do Tomka i próbuje mu wytłumaczyć, czemu zachowuje się tak nieracjonalnie. Chodakowskiego jednak to nie interesuje. Policjant wciąż jest myślami przy Agnieszce. W końcu odwiedza przyjaciółkę w szpitalu i pyta ją wprost, czy nadal go kocha. Chodakowski angażuje się także w pomoc Andrzejowi, który za wszelką cenę stara się udowodnić, że Łukasz nie był sprawcą wypadku. Razem jadą na miejsce tragedii. Tomek zauważa, że w pobliskim sklepie jest monitoring. Ma nadzieję, że wydarzenia, które rozegrały się na drodze z udziałem młodego motocyklisty, zostały nagrane. Film posłuży jako dowód w sądzie. Odcinek 1045. (wtorek, 4 marca 2014)  (Lidka /Maja Ostrowska/) W dniu rozprawy Łukasz wpada w panikę i ucieka autostopem do Gdańska. Lucjan próbuje zmusić chłopaka do powrotu. Dzwoni do wnuka i przekonuje, że nikt z rodziny Mostowiaków nie jest tchórzem. Wkrótce pojawiają się kolejne problemy. Werner, który miał reprezentować w sądzie Łukasza, nagle trafia do szpitala. Jedyną osobą, która może zastąpić doświadczonego adwokata jest Piotrek. Tymczasem Budzyński w ostatniej chwili próbuje znaleźć dowody, które potwierdzą, że Łukasz jest niewinny. Jedzie na spotkanie z Olą, właścicielką sklepu, obok którego doszło do wypadku. Paweł odbiera telefon od Lidki, mistrzyni karate, której ostatnio robił zdjęcia. Dziewczyna jest pod wrażeniem jego fotografii i proponuje Zduńskiemu współpracę. W tym czasie Pawła odwiedza też mała Basia. Dziewczynka przekazuje mu swoje oszczędności i prosi, by kupił jej mamie grzejnik, gdyż w pokoju za sklepem, w którym teraz obie mieszkają, jest bardzo zimno. To będzie prezent urodzinowy.  Powiązane notki: Odcinek 1040. (poniedziałek, 17 lutego 2014) Odcinek 1042. (poniedziałek, 24 lutego 2014) Odcinek 1034. (poniedziałek, 27 stycznia 2014) Odcinek 1038. (poniedziałek, 10 lutego 2014) Odcinek 652. (poniedziałek, 30 marca 2009) 