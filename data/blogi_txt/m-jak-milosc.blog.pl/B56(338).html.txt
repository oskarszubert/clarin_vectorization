Ledwo rozpadnie się małżeństwo Tomka (Andrzej Młynarczyk) z Małgosią (Joanna Koroniewska), Chodakowski wyląduje w łóżku z… Pauliną (Agnieszka Żulewska). Poznaj szczegóły! Przypominamy, że zaraz po swoim powrocie z USA Tomek wyzna Agnieszce (Magdalena Walach), iż definitywnie rozstał się z żoną. Z kolei Marta (Dominika Ostałowska) dostanie od Małgosi list, w którym siostra poinformuje ją, że związała się z Michałem (Paweł Okraska). Oczywiście Budzyńskiego (Krystian  Wieczorek) wcale to nie zaskoczy, bo widział przecież kochanków razem tuż przed ich wylotem do Ameryki. Chodakowski niezwłocznie pojedzie do Grabiny, by powiedzieć o rozwodzie Markowi (Kacper Kuszewski), a później także teściom, Barbarze i Lucjanowi (Teresa Lipowska i Witold Pyrkosz). Przed seniorami wspaniałomyślnie ukryje jednak fakt, że Małgosia go zdradziła. W końcu o rozstaniu rodziców dowie się też Zosia (Julia Wróblewska). To będzie dla niej dramat. Zniknięcie, zwierzenia i… seks Na domiar złego do Tomka dotrze fatalna nowina: Paulina przepadła gdzieś bez wieści, mimo policyjnej ochrony. Najprawdopodobniej uciekła z własnej woli i teraz ukrywa się, by nie brać udziału w procesie. Taką właśnie wersję wydarzeń przyjmie prokurator Agnieszka Olszewska. Chodakowski osobiście odnajdzie Paulinę w domku, który widział kiedyś na jednym z jej starych, wakacyjnych zdjęć. Głowacka wyzna mu, że jest przerażona, dlatego nie zamierza wracać pod opiekę policji ani zeznawać. Po osobistych zwierzeniach niespodziewanie trafią do sypialni. Nastąpi to w 1036. odcinku sagi rodu Mostowiaków (emisja we wtorek 28 stycznia). Jednak przypadkowy seks wcale nie poprawi Tomkowi humoru. Dowód? Kilka godzin później będzie płakał przed domem z bezsilności i samotności… Tymczasem policjant nie będzie wiedział, że Paulina go okłamuje. Dziewczyna ukryje przed nim fakt, że posiada nielegalną broń. Poza tym zaraz po seksie z Tomkiem zadzwoni do kogoś z informacją, że wkrótce wróci do Warszawy i „wszystko idzie zgodnie z planem”. Czyżby zbliżenie z Tomkiem było z góry ukartowane? Inna sprawa, że to nie miało prawa się zdarzyć. Widzowie „Emki” doskonale wiedzą, że do tej pory Chodakowski nie łamał swoich zawodowych zasad. Jedną z nich było bezwzględne zachowanie dystansu wobec osób, którym miał zapewniać ochronę. Po raz pierwszy tę zasadę złamie z bizneswoman Pauliną Głowacką. Czy tłumaczą go zawirowania w życiu prywatnym? /źródło Swiatseriali.pl/  Powiązane notki: Przypadkowy seks w „M jak miłość” Gorący seks u Mostowiaków! „M jak miłość” niczym „Bodyguard” Tomek nie chce znać Agnieszki Cud w Grabinie! Tomek wstanie z wózka! 