Andrzej chce mieć dzieci. Marta wie, że już nie zostanie matką. Czy to oznacza koniec ich związku?   Diagnoza „bezpłodność” wstrząsnęła Martą (Dominika Ostałowska). Czy to ostateczny wyrok? Może trzeba odwiedzić innych specjalistów, spróbować jakiejś terapii? A przede wszystkim, czy powiedzieć o tym Andrzejowi (Krystian Wieczorek)? Marta doskonale wie, że on chce mieć dzieci. Nie wiadomo, co gorsze: wyznanie prawdy czy jej zatajenie.    W lutowych odcinkach zobaczymy, jak zakochani coraz bardziej oddalają się od siebie. Barbara (Teresa Lipowska) doradzi córce, by otwarcie porozmawiała z narzeczonym. To wiąże się z ryzykiem zerwania, ale jeżeli uczucie nie przetrzyma tej próby, to nie warto wiązać się ślubem. Marta uzna, że najpierw musi mieć pewność. Jeżeli leczenie da cień szansy, to je podejmie.    Potem jednak wyjawi swój sekret Andrzejowi. Usłyszy, że jeśli chce odłożyć ślub, może to zrobić, ale wszystko zależy od jej decyzji. Nie na to liczyła. Na domiar złego odkryje, że ukochany, nie pytając jej o zdanie zgodził się na kilkumiesięczny wyjazd służbowy za granicę. Czy to oznacza rozstanie na zawsze?  /źródło SwiatSeriali.pl/  Powiązane notki: Wielka kłótnia w „M jak miłość”. O ślub! Coraz więcej Cichopek w „M jak miłość” „M jak miłość” coraz rzadziej Co dalej w „M jak miłość”? Ślub w pierwszy dzień lata! 