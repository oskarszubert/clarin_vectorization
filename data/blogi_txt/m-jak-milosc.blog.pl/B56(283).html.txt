Tomek dostaje nowe zlecenie. Razem z Maćkiem mają zapewnić bezpieczeństwo młodej bizneswoman Paulinie Głowackiej. Kobieta jest świadkiem koronnym i zeznaje w sprawie przeciwko mafii. Ich pierwsze spotkanie nie wróży dobrej współpracy. Chodakowski, który dzień wcześniej wdał się w ostrą awanturę z Marcinem, jest dla kobiety niemiły i opryskliwy. Paulina już po kilku godzinach spędzonych pod jednym dachem domaga się zmiany ochroniarza. Na szczęście z opresji ratuje go Agnieszka, która prosi przełożonego, by dał policjantowi jeszcze jedną szansę. Tymczasem Głowacka dowiaduje się, że w zamachu bombowym zginęła jej księgowa. Następnie odbiera telefon i anonimowy mężczyzna szepcze jej do ucha, że będzie następna… Nowa praca i powrót podrywacza Andrzej proponuje Marcie, by przejęła jego udziały w kancelarii Wernera. Sam decyduje się rozpocząć pracę u Joli, kuzynki byłego wspólnika. Natomiast Adam postanawia zatrudnić się w charakterze konsultanta partnera życiowego Joli. Wychodzi na jaw, że jest nim Wiktor Żak, dawny znajomy Marty. Potem w kancelarii dochodzi do kłótni między Moniką a Martą o gabinet, który do niedawna zajmował Andrzej. Werner staje po stronie Wojciechowskiej, którą następnie odwiedza Wiktor. Oboje padają sobie w ramiona… Wieczorem Andrzej prosi wspólnika, by kontakty żony z Żakiem ograniczył do minimum, bo nadal jest o nią zazdrosny! /źródło Swiatseriali.pl/  Powiązane notki: Andrzej zdradzi Martę z nową szefową Jolą? Śmierć gangstera i propozycja pracy Nowe twarze u Mostowiaków Marta poznaje prawdę o Piotrku. Wyrzuca Andrzeja z domu Lucjan poznaje rodzinną tajemnicę sprzed lat 