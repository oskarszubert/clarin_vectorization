Był inżynier Mamoń w kultowym filmie REJS, był inżynier Karwowski w serialu CZTERDZIESTOLATEK, teraz mamy inżyniera Marcina Mroczka (30 l.). Okazuje się, że gwiazda serialu M JAK MIŁOŚĆ poszła do pracy. Ulubieniec milionów widzów nie widzi siebie w show-biznesie. Marcin, znany powszechnie jako Paweł Zduński, nie chce być aktorem! Woli pracę inżyniera. - Marcin pracuje w firmie budowlanej, w biurze projektowym – ujawnia „Super Expressowi” osoba pracująca przy produkcji serialu telewizyjnej Dwójki. Marcin Mroczek najwyraźniej rozumie, że bycie gwiazdą jest dochodowe, ale jak wiadomo, nie trwa wiecznie. Dlatego też w 2009 roku obronił pracę dyplomową na Politechnice Warszawskiej i zdobył tytuł inżyniera budowy mostów. Dziś Mroczek może pochwalić się nie tylko dyplomem, ale również stałą posadą. Jak udaje mu się pogodzić grę w serialu z codziennymi biurowymi obowiązkami? - Marcin ma tylko 6-8 dni zdjęciowych w miesiącu, stąd też możliwość podjęcia codziennej pracy od 8 do 16. Grafik zdjęć do serialu układany jest tak, aby Marcin mógł grać po pracy – wyjaśnia nasz informator. A co na to sam Mroczek? - Mam mnóstwo roboty, mam normalną pracę, cieszę się z tego. Nie zdradzę jednak, jaka to dokładnie praca, wolę to zachować dla siebie – mówi Mroczek. Inni znani inżynierowie 1970. Inżynier Mamoń (Zdzisław Maklakiewicz, +50 l.) z filmu „Rejs” 1974-1977. Inżynier Stefan Karwowski (Andrzej Kopiczyński, 78 l.) z serialu „Czterdziestolatek” 1999-2006. Bob Budowniczy – bohater angielskiego serialu dla dzieci /źródło Super Express/  Powiązane notki: Marcin Mroczek podbija Ukrainę Profesor Marcin Mroczek. Aktor został wykładowcą, uczył jak osiągnąć sukces Marcin Mroczek trafił do szpitala Marcin Mroczek – Wygrał, bo skopiował taniec brata Marcin Mroczek nie chce już mieszkać z Rafałem! 