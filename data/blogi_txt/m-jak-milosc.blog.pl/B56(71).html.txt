Już za kilka miesięcy Adrian Żuchewicz, czyli Łukasz Wojciechowski z "M jak miłość", przystąpi do matury. Tym samym stanie przed poważnym życiowym wyborem – co dalej robić ze swoją przyszłością? Czy zdecyduje się na aktorstwo, będące jego pacją? Już od dawna Adrian Żuchewicz marzy o zostaniu aktorem.   - Wydaje mi się, że gdyby moja przygoda z telewizją ograniczałaby się jedynie do występów w serialu, nie odważyłbym się myśleć o aktorstwie jako przyszłym zawodzie dla mnie – twierdzi serialowy Łukasz.    - Mało kto wie, że poza "Emką" brałem udział w międzynarodowych konkursach teatralnych, dubbingowałem oraz grałem na deskach warszawskich teatrów. Dlatego po zdaniu matury w roku 2011 będę próbował iść dalej w kierunku aktorstwa. Reklama      Adrian Żuchewicz obmyślił także wyjście awaryjne – w przypadku, gdyby powinęła mu się noga i nie dostałby się na wymarzone studia.    - Obecnie uczę się w klasie humanistycznej, więc w razie nieprzyjęcia mnie do szkoły teatralnej pewnie pomyślę o studiowaniu na kierunkach humanistycznych – tłumaczy aktor.    - Zastanawiam się nad dziennikarstwem.   Obecnie maturzysta skupia się głównie na nauce. - Udaje mi się pogodzić pracę ze szkołą, ale to nie znaczy, że jestem prymusem – przyznaje szczerze.    - Uczę się w stołecznym liceum Zamoyjskiego. Poziom nauki jest tutaj naprawdę wysoki. Może moje oceny pozostawiają wiele do życzenia, ale z pewnością nie odstaję od reszty klasy.   Czy nastolatek znajduje czas na rozrywki? - Z tym jest wyjątkowo trudno – mówi.    - Ostatnio poszerzono wątek mojego bohatera w "Emce", dlatego mam mnóstwo dni zdjęciowych. Po szkole jadę zwykle na plan, a z planu kompletnie wyczerpany do domu. Gdy widzę swoje łóżko, padam na nie i zasypiam szybko. Ale tak to już ze mną jest, że jak mam dużo zadań do wykonania, to zawsze udaje mi się je wykonać. Mobilizują mnie do działania i znalezienia w sobie dużych pokładów energii.  /źródło SwiatSeriali.pl/  Powiązane notki: Małgorzata Kożuchowska – Wszystko na mnie czeka Co nas czeka… Co nas czeka… Łukasz, wersja druga „M jak Miłość” – co czeka Hankę, Małgosię i resztę 