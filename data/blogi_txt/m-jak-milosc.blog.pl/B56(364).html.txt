Prokurator Agnieszkę Olszewską (Magdalena Walach) przez przypadek dosięgnie kula wymierzona w Tomka Chodakowskiego (Andrzej Młynarczyk)! Mało tego: na łożu śmierci powie mu, że nigdy nie przestała go kochać! W kolejnych odcinkach „Emki” Tomek – wspólnie z Marylą (Izabela Kapiasova) – nadal będzie ochraniał Paulinę (Agnieszka Żulewska), która zrobi wszystko, by tylko jej romans z policjantem wciąż trwał. Tyle że Chodakowski odrzuci awanse bizneswoman. Natomiast pokaże Maryli swoje tajne notatki związane ze sprawą. A Głowacka perfidnie zasymuluje omdlenie – tak, by móc zerknąć na kartkę policjanta. Zdobyte w ten sposób informacje zdradzi komuś przez telefon. Apel o dyskrecję i utrata zaufania Tymczasem Agnieszka przypomni Tomkowi, że powinien zachować dyskrecję w tej sprawie. I doda, że praktycznie wszystkie informacje, które ostatnio przekazała im Paulina, okazały się kompletnie nieprzydatne! Wobec całkowitej utraty zaufania do Głowackiej, Olszewska poleci założenie u niej podsłuchu. A po odsłuchaniu taśm oceni, że Chodakowskiemu i jego rodzinie grozi niebezpieczeństwo. Zosia (Julia Wróblewska) natychmiast dostanie ochronę. Wyznanie miłości na pożegnanie Jeszcze tego samego dnia, gdy Chodakowski będzie wracał z Agnieszką do prokuratury, ktoś podejmie próbę zastrzelenia go. Nastąpi to w 1041. odcinku sagi rodu Mostowiaków (emisja we wtorek 18 lutego). Los zechce, że Olszewska osłoni przyjaciela własnym ciałem i sama zostanie ciężko ranna. W szpitalu będzie walczyła o życie. Tomek odda dla niej krew. Gdy Agnieszka na chwilę odzyska przytomność, pożegna się z nim, wyznając, że wciąż go kocha… Jej słowa usłyszy Marcin (Mikołaj Roznerski), który zjawi się w szpitalu zaalarmowany przez stryja, po czym dyskretnie wycofa się i opuści salę. Niestety, okaże się, że Paulina dała się przekupić mafii i zgodziła się na współpracę w zamian za pieniądze i fałszywe dokumenty.  /źródło Swiatseriali.pl/  Powiązane notki: Agnieszka całuje Tomka Marcin nie może znieść, że jego ojciec też podrywa Agnieszkę Pierwsze sukcesy i zazdrość o Tomka Tomek nie chce znać Agnieszki Agnieszka u psychiatry leczy się z miłości do Tomka 