W najbliższych odcinkach „M jak miłość” Madzia (Anna Mucha) w końcu pozna się na swoim chłopaku, który wciąż nie potrafi uwolnić się od swojej byłej żony. Czy to oznacza, że kobieta porzuci swojego wybranka i ponownie zwiąże się z Pawłem?  W 968. odcinku „M jak miłość” Madzia przyzna się Michałowi do tego, że skrycie pragnie, by jej życie w końcu się ustabilizowało. Wiadomość ta zadziała jednak na jej partnera niczym płachta na byka, gdyż uzna on, że w takimi tekstami partnerka próbuje zaciągnąć go przed ołtarz! Michał zdenerwuje się i postanowi spędzić weekend nad morzem w towarzystwie swojej byłej żony, o czym Madzia, oczywiście, wiedzieć nie będzie. Danka – była Michała odmówi jednak, więc ostatecznie mężczyzna zaproponuje wyjazd Magdzie. W połowie drogi zatrzymają się jednak na parkingu, gdzie dojdzie do karczemnej awantury, w wyniku której Madzia straci apetyt na romantyczny weekend we dwoje i będąc na skraju załamania nerwowego zadzwoni do Pawła, by ten po nią przyjechał. Chwile spędzone ze Zduńskim tak rozochocą Marszałkównę, że postanowi ona wraz Pawłem dołączyć do Michała nad morzem. Jednak tam, czekał będzie na nią kolejny szok! Okaże się bowiem, że na miejscu zastaną Michała i Dankę w miłosnym uścisku. Zduński będzie próbował nie dopuścić do tego, by Madzia zobaczyła amory swojego partnera i jego byłej żony. Niestety, plan ten nie powiedzie się i rozjuszona Madzia ruszy do konfrontacji z Michałem. Czy to oznacza koniec ich związku? /źródło Onet.pl/  Powiązane notki: To już koniec? Madzia i Michał – Kto zniszczy ich związek? Koniec miłości! Koniec miłości Kogo teraz uwiedzie Magda? 