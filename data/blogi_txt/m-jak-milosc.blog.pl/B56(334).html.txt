(Wiktor /Piotr Grabowski/) Wiktor nie zgadza się na odłączenie Karoliny od respiratora. W tym czasie stan Magdy gwałtownie się pogarsza. Lekarze decydują o umieszczeniu kobiety na początku listy oczekujących na przeszczep. Marszałek boi się, że jego ukochana córka nie doczeka operacji. Alicja organizuje przyjęcie urodzinowe dla Basi. Dziewczynka zaprasza na imprezę koleżanki i w drodze wyjątku także Pawła, który ma być jej gościem honorowym. Niestety tym razem Zduński zawodzi zarówno matkę, jak i córkę. Nie zjawia się na zabawie i nawet nie próbuje się wytłumaczyć. Grzegorz traci cierpliwość do Marcina. Syn po raz kolejny nie wywiązał się z obietnicy i tym razem ojciec postanawia go zwolnić. Z kolei Kasia znajduje w komputerze ukochanego ogłoszenie adresowane do nieznajomej dziewczyny poznanej nad rzeką. Tymczasem Marcin znów gości w Lipnicy i próbuje znaleźć Erykę. Nie zdaje sobie sprawy, że podoba się też drugiej z sióstr, Jance. Młoda ekspedientka zamierza go zdobyć. Odcinek 1032. (wtorek, 14 stycznia 2014)  (Marcin /Mikołaj Roznerski/ i Janka /Joanna Osyda/) Świadek, który zeznawał na korzyść Łukasza, zmienia zdanie. Twierdzi, że wypadek spowodował Wojciechowski. W ten sposób chłopak z ofiary zmienia się w podejrzanego i trafia do aresztu. Tymczasem Wiktor podejmuje najtrudniejszą decyzję w swoim życiu – zgadza się na odłączenie córki od respiratora. Paweł, mimo że Piotrek i Kinga mu to odradzają, chce poślubić Magdę. W pośpiechu załatwia formalności związane z organizacją ślubu. Gdy wszystko jest gotowe, Magda dostaje upragnioną wiadomość – lekarze mają dla niej nowe serce. Przed operacją kobieta pisze pożegnalny list i zostawia Zduńskiemu. Marcin odwiedza bliskich w Grabinie. W końcu dowiaduje się, że on i Janka są rodziną. Dziewczyna nadal pilnuje, by nie spotkał się z Eryką. Zabiera chłopaka na romantyczny spacer.  Powiązane notki: Odcinek 1030. (wtorek, 7 stycznia 2014) Odcinek 377. (poniedziałek, 9 stycznia 2006) Odcinek 804. (poniedziałek, 23 stycznia 2011) Odcinek 961. (poniedziałek, 28 stycznia 2013) Odcinek 910. (poniedziałek, 23 kwietnia 2012) 