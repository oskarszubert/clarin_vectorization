Mostowiakowie już od 13 lat goszczą na antenie telewizyjnej Dwójki. Dziś zobaczymy ich po raz tysięczny. Jakie niespodzianki przygotowali dla widzów scenarzyści? Co wydarzy się w jubileuszowym odcinku? Sprawdźcie! Mostowiakowie już od 13 lat goszczą na antenie telewizyjnej Dwójki. Dziś zobaczymy ich po raz tysięczny. Jakie niespodzianki przygotowali dla widzów scenarzyści? Co wydarzy się w jubileuszowym odcinku? Sprawdźcie! „M jak miłość” to historia rodziny Mostowiaków – nestorów roku Barbary i Lucjana oraz ich dzieci i wnucząt. Każdy z bohaterów przeżywa rozterki miłosne, a także tragedie rodzinne. Nie brakuje także chwil szczęścia. Widzowie od 13 lat wzruszają się i śmieją wraz z bohaterami serialu. Postaci w „M jak miłość” zmieniają się, jak w kalejdoskopie, jednak jest grupa aktorów, którzy od samego początku, do dziś, grają w tym serialu. Jednym tchem można wymienić kilkanaście nazwisk m.in. Teresę Lipowską, Witolda Pyrkosza, Dominikę Ostałowską, Katarzynę Cichopek, Kacpra Kuszewskiego, czy Marcina i Rafała Mroczków. Są także aktorzy, którzy pojawiają się i znikają. Do takich należy Anna Mucha, która wciela się w Magdalenę Marszałek – przyjaciółkę bohaterów granych przez Katarzynę Cichopek i braci Mroczków. Mucha dołączyła do serialu dokładnie 10 lat temu. „Wcześniej nie oglądałam +M jak miłość+. Wiedziałam tylko, że to jest serial, w którym grają ‘ci bliźniacy’ (śmiech). Nie do końca też wiedziałam, jak wielką ma popularność. Do dziś przecież oglądają go miliony” – wyznała aktorka w jednym z wywiadów. Serial otrzymał drugą w historii nagrody Platynową Telekamerę. Pierwszą taką statuetkę odebrała w Opolu Małgorzata Niemen. Nagrodę wręczono pośmiertnie legendzie polskiej piosenki Czesławowi Niemenowi. Platynowa Telekamera to wyróżnienie szczególne. Otrzymać je może bowiem artysta lub projekt telewizyjny, który ma na swoim koncie już trzy Telekamery oraz Super Telekamerę. „Jestem bardzo szczęśliwa. Wszyscy mówią, że 13 lat minęło jak z bicza strzelił, a mi się wydaje, że ‘M jak miłość’ było zawsze. Nie wyobrażam sobie, że ktoś powie kiedyś, że to koniec serialu. Myślę, że będzie jeszcze przynajmniej tysiąc odcinków” – mówił wzruszona Teresa Lipowska podczas gali wręczenia nagrody. „M jak miłość” pokazywane jest na antenie TVP2 od 2000 roku. Obecnie serial oglądany jest przez około 7 mln widzów. To jeden z najlepszych wyników na rynku. Pomysłodawcami serialu są scenarzystka Ilona Łepkowska oraz producent Tadeusz Lampka. Tysięczny odcinek wyemitowany zostanie 16 września 2013 roku. Co wydarzy się w jubileuszowym, 1000. odcinku „M jak miłość”? Patrol policji znajduje Jankę przy drodze. Dziewczyna zeznaje, że została brutalnie zgwałcona i pobita! Po napadzie, ciężko pobita, Jane trafia do szpitala i prosi aspiranta Staszka, by skontaktował się w jej imieniu z Lucjanem. A Mostowiak od razu do niej przyjeżdża, by otoczyć krewniaczkę opieką. Paweł – załamany tym, że wcześniej nie odnalazł dziewczyny i nie uchronił przed napadem – przysięga, że znajdzie i ukaże mężczyznę, który ją zgwałcił. Marek decyduje się w końcu na poważny związek z Ewą. Swoją decyzję przypieczętowują w łóżku… Anna robi jednak wszystko, by zatrzymać ukochanego dla siebie – informuje Mostowiaka, że zaszła z nim w ciążę. Marek nie ma pojęcia, że Gruszyńska kłamie… Po zeznaniach Wojdasa, prokuratura zawiadamia Radę Adwokacką, że Budzyński złamał tajemnicę zawodową. Bardziej niż o swoją karierę, Andrzej obawia się jednak o bezpieczeństwo rodziny, której wciąż zagraża mafia. Małgosia dzwoni do Marty, opowiada, jak cudownie czuje się w USA… I wciąż siostrę okłamuje, mówiąc, że pracuje dla Korcza. Budzyński zachowuje dyskrecję i nie zdradza żonie, że na lotnisku widział jej siostrę z Michałem. /źródło Swiaseriali.pl/ Powiązane notki: Koncert 1000 razy M jak miłość Odcinek 1000. (poniedziałek, 16 września 2013) Pojedynek seriali już dziś! Telekamery 2005 już dziś! Już dziś Marta dowie się o zdradzie 