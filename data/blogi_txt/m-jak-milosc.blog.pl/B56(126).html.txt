Zmiany, zmiany, zmiany. W "M jak miłość" nie ma już Hanki Mostowiak, a w jej miejsce pojawili się nowi bohaterowie. Ale producentom serialu to nie wystarczy. Marzą o wielkim nazwisku. Stąd plany, by na ekran w pełnym wymiarze wróciła Anna Mucha (31 l.).    Jak dowiedział się Fakt, jeśli aktorka się zgodzi znów wcielić w rolę Magdy Marszałek, może liczyć na sporą pensję! Według naszych informacji, kierownictwo „M jak miłość” uparło się, by po odejściu Małgorzaty Kożuchowskiej (40 l.) pozyskać do serialu jakieś mocne nazwisko. Nie musieli wcale szukać daleko. Przed laty bohaterka grana przez Annę Muchę cieszyła się wielką sympatią wśród widzów. Dziś aktorka należy do ścisłej czołówki polskich gwiazd, a jej nazwisko to gwarant zainteresowania ze strony fanów i mediów.   Dziś w serialu Mucha pojawia się sporadycznie. W tym roku wystąpiła tylko w jednym odcinku, w poprzednim – w pięciu. Producenci telenoweli TVP 2 marzą, by to zmienić. – Są nawet skłonni zaproponować Ani pensję po Kożuchowskiej, co oznacza, że mogłaby liczyć na 9 tysięcy za jeden dzień zdjęciowy. Jest tylko jeden problem. Ponoć Mucha boi się, że powrót do serialu na stałe bardzo by ją ograniczył – mówi Faktowi informator.   Jak udało nam się dowiedzieć, aktorka cały czas zastanawia się nad powrotem. – Anka nie ma na razie innych propozycji. A do „M jak miłość” wolałaby wracać cyklicznie, na dwa, trzy miesiące. To dałoby jej większą swobodę i z pewnością by jej nie ograniczało i nie pozwoliło utknąć na stałe w serialu – zdradza osoba z otoczenia aktorki.    Jak na razie wiele do myślenia może dać wygląd nowej czołówki „M jak miłość”. Brakuje już w niej postaci zmarłej Hanki Mostowiak, pojawia się za to serialowa Madzia. Wygląda na to, że producenci nie odpuszczą tak łatwo!     /źródło "Fakt"/   Zapraszamy na nasz profil na Facebooku   Powiązane notki: Anna Mucha – Kusi Kubę plecami Anna Mucha wraca do „M jak miłość” Anna Mucha wraca do „M jak miłość”! Główna bohaterka „M jak Miłość” odchodzi! Nie wyobrażam sobie, by ktoś zajął miejsce Małgosi 