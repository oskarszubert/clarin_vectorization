Wielkie zmiany w najchętniej oglądanym polskim serialu! Kolejny aktor może pożegnać się z rolą w „M jak miłość”. Tym razem chodzi o Roberta Moskwę (47 l.). Aktor może stracić pracę przez to, że z produkcji zdecydowała się odejść Małgorzata Pieńkowska (47 l.), grająca w serialu jego żonę. Scenarzyści postanowili wysłać jej bohaterkę za granicę. Czy taki sam los spotka Moskwę? Małgorzata Pieńkowska i Robert Moskwa od kilku lat w serialu TVP 2 grają szczęśliwe i udane małżeństwo.      Jak udało nam się dowiedzieć, scenarzyści, jak i sam Robert Moskwa bardzo zdziwili się, gdy aktorka z dnia na dzień postanowiła zakończyć współpracę z produkcją. Szybko jednak znaleźli wyjście z sytuacji i postanowili, że Marię Rogowską wyślą za granicę. Niestety nie do końca wiedzą jeszcze, co zrobić z Arturem, w którego wciela się Moskwa. Scenarzyści serialu jednak poważnie zastanawiają się nad tym, by i jego bohater opuścił Polskę. Takie rozwiązanie byłoby dla nich najlepszym i najłatwiejszym wyjściem. W końcu bohaterowie Pieńkowskiej i Moskwy mają malutkie dziecko, więc gdyby ich drogi się rozeszły, ich córeczka nie miałaby kontaktu z jednym z rodziców, a twórcy serialu nie chcą, by tak potoczyły się losy rodziny. Produkcja telenoweli jak na razie oficjalnie nie chce nic na ten temat mówić. Dalszych losów Artura nie zna również i sam Moskwa. – Nie zostałem jeszcze poinformowany o tym, co będzie się działo z moim bohaterem. Nie dostałem jeszcze scenariusza – mówi Faktowi aktor.      Robert Moskwa w serialu „M jak miłość” gra od ośmiu lat i oprócz zajęć sportowych – aktor jest też trenerem karate – jest to jego jedyna stała praca. Jak udało nam się dowiedzieć, Moskwa bardzo denerwuje się całą tą sytuacją. Ale nie ma się co dziwić, w końcu z dnia na dzień może zostać bez intratnego zajęcia, a za dzień zdjęciowy zarabia nawet kilka tysięcy złotych. Miejmy nadzieję, że tak się jednak nie stanie. /źródło "Fakt"/   Zapraszamy na nasz profil na Facebooku Powiązane notki: Robert Moskwa z piękną córką Robert Moskwa w kadrze narodowej! Moskwa rzuci aktorstwo dla karate? Robert Moskwa – Jak zrzucić sterczący brzuszek na macie sportowej Robert Moskwa – „M jak miłość” uratowało mi życie 