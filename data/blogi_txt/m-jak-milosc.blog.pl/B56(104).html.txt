To niezwykle ważna wiadomość dla fanów Ani Muchy (31 l.). Aktorka wraca do serialu "M jak miłość", który dał jej wielką popularność. Ani udało się wyprosić powrót do TVP 2 po tym, jak nie wyszła jej przygoda z TVN. Ostatnio Mucha kojarzona była głównie z postacią Moniki w serialu "Prosto w serce". Ciąża aktorki sprawiła jednak, że TVN nie za bardzo widział jej dalszy udział. A i sama produkcja nie wypaliła tak, jak oczekiwano. Nad Anią zawisły więc czarne chmury. Scenarzyści "Prosto w serce" postanowili dokonać kilku zmian. Monika zostanie wysłana poza Warszawę, a jej miejsce zajmie Żaneta, którą zagra młoda absolwentka krakowskiej PWST Katarzyna Dorosińska (22 l.).    - Taka zamiana świadczy o jednym. Mucha nie ma już czego szukać w TVN. Przestała być ich gwiazdą i nie dostanie już raczej jakiejś większej roli. Przynajmniej przez najbliższy rok – mówi osoba pracująca przy produkcji.     Ale Ania nie zamierzała pozostać bezrobotna. Szybko pobiegła do konkurencyjnej Dwójki i po długich rozmowach z Tadeuszem Lampką (60 l.), producentem serialu "M jak miłość", może wrócić na stare śmieci.   Magda zajdzie w ciążę z Pawłem   - Lampka bardzo lubi Muchę i stwierdził, że warto wykorzystać to, że jest w ciąży. Będzie nie tylko znowu występować w serialu, ale też jej nazwisko będzie pojawiało się w czołówce. Ona sama wie, że nie może przepuścić takiej okazji. W końcu stabilna sytuacja finansowa będzie dla niej teraz dosyć ważna – mówi nasz informator.     Jak scenarzyści wykorzystają ciążę Muchy? Madzia Marszałek, w którą się Ania wciela, zajdzie po prostu w ciążę z Pawłem, czyli Rafałem Mroczkiem (29 l.). Zwiastun odcinków z udziałem Muchy ma się pojawić już 5 września.   Historia Magdy w serialu "M jak miłość"   2003  Po 3 latach emisji serialu pojawia się postać Magdy Marszałek, która zostaje potem dziewczyną Pawła Zduńskiego.     2009-2011  Często znika z fabuły, nawet na kilka miesięcy. Serialowa Madzia wdaje się w skomplikowany romans, a następnie wyjeżdża do Afryki…     jesień 2011  Wygląda na to, że aktorka wraca na stałe. Magda Marszałek będzie w ciąży z Pawłem Zduńskim.     Weź udział w naszej ankiecie na Facebooku w której pytamy Czy ciąża sprawi, że Madzia z Pawłem stworzą w końcu związek?    /źródło "Super Express"/   Powiązane notki: Madzia wciąż kocha Pawła Madzia wyląduje w łóżku Pawła Majka i Madzia biją się o Pawła Anna Mucha wraca do „M jak miłość”! Madzia będzie chciała wyjechać z Polski 