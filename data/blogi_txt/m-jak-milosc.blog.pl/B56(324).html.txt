Twórcom “Emki” udało się wyprowadzić wszystkich w pole. By ukryć ciążę Anny Muchy, wymyślili dla granej przez nią Madzi śmiertelną chorobę i położyli ją w szpitalu. Natychmiast pojawiły się plotki o odejściu aktorki z serialu, a słupki oglądalności poszybowały w górę. - Nie powstał i nawet nie był nigdy rozważany pomysł uśmiercenia postaci Magdy Marszałek – tak komentuje plotki Karolina Baranowska, odpowiedzialna za promocję „M jak miłość”. - Anna Mucha jest związana z naszym serialem od wielu lat i pozostanie w obsadzie. Scenarzyści bez problemu poradzili sobie z faktem, że aktorka jest w ciąży, tym bardziej że kolejne odcinki nagrywamy z dużym wyprzedzeniem. Zapewniam, że widzów czeka moc emocji związanych z chorobą bohaterki i dalszymi jej perypetiami. Uczucie wybuchnie na nowo? Gdy tylko Paweł (Rafał Mroczek) dowie się, że Madzia leży w szpitalu, będzie ją regularnie odwiedzał. Zacznie spędzać z nią niemal całe dnie i noce. Tyle że później będzie wracał do Ali (Olga Frycz), swojej nowej ukochanej. Zawadzki (Jacek Lenartowicz) – zupełnie nieświadomy nowego romansu Zduńskiego – przypadkiem wspomni przy Ali, że Magda zawsze będzie miłością Pawła… Zaniepokoi to dziewczynę. Tyle że później Kingą (Katarzyna Cichopek) opowie jej całą historię ich związku i stwierdzi, że w jej ocenie miłość Pawła do Magdy to już przeszłość. Wezmą ślub w szpitalu? Tymczasem stan Marszałkówny nagle zdecydowanie się pogorszy. Lekarz powie, że jej życie może uratować tylko przeszczep. Załamana Madzia pożegna się z przyjaciółmi, a następnie ubłaga Zduńskiego, by pomógł Wojciechowi (Emilian Kamiński) przygotować się na jej śmierć. Paweł oczywiście spełni tę prośbę i zgodzi się pojechać do Milanówka. Zanim to jednak uczyni, znienacka zaproponuje umierającej Madzi małżeństwo i całkiem serio oświadczy się jej w szpitalu, nie wspominając przy tym ani słowem o swoim związku z Alą. Nastąpi to w 1031. odcinku „Emki“ (emisja 13 stycznia). Marszałkówna w pierwszej chwili zaniemówi z wrażenia, a gdy ochłonie, wypowie znamienne słowa: „Teraz mam o co walczyć“… Paweł zrobi wszystko, by jak najszybciej zorganizować ślub w szpitalu. Poprosi Piotrka (Marcin Mroczek), by został jego świadkiem. I właśnie w tym momencie pojawi się wspaniała wiadomość dla chorej: znalazło się serce do przeszczepu! A ojciec Magdy – na wieść  o planowanym ślubie – odda córce obrączki, które nosił razem z pierwszą żoną. Zerwanie z Alą! Tymczasem w 1033. odcinku „Emki” (emisja 20 stycznia) Ala zdecyduje o zakończeniu związku z Pawłem. Zrobi to, gdy tylko dowie się, że jej ukochany działa na dwa fronty. Świadomość tego, że Zduński w tym samym czasie romansował z nią w najlepsze, a Madzi oświadczał się i planował z nią ślub, będzie dla niej ciosem prosto w serce. Ciekawe, jak to zerwanie przyjmie jej córeczka Basia (Gabrysia Raczyńska)?  /źródło Swiatseriali.pl/  Powiązane notki: Anna Mucha wyciągnie z więzienia Mroczka? Anna Mucha i Krzysztof Mucha – Mają sobie jeszcze tyle do powiedzenia… Ślub i ponowne oświadczyny Anna Mucha: W życiu Magdy wiele się wydarzy Anna Mucha w ciąży wraca do „M jak miłość” 