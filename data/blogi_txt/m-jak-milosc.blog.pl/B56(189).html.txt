Ula (Iga Krefft) i kelner Jacek (Janusz Komorowski) zorganizują sobie potajemną randkę w kawiarni Anny (Tamara Arciuch). W środku nocy lokal odwiedzi też… właścicielka! Ochroniarz ściągnie ją, sądząc, że ktoś włamał się do jej lokalu. Ula wyjdzie akurat do toalety, więc złość ciotki skupi się na kelnerze. – Masz pół godziny na zabranie swoich rzeczy! – zażąda wściekła Gruszyńska, która postanowi zwolnić Jacka z pracy. Załamana Ula zdecyduje się na szczerą rozmowę z Markiem (Kacper Kuszewski). – To ja namówiłam Jacka na spotkanie, a potem stchórzyłam. – A teraz on przeze mnie straci pracę, dzięki której opłaca sobie studia… Mostowiak poradzi Uli, by powiedziała ciotce prawdę. A sam pojedzie do Jacka, by go uspokoić, że sprawa się wyjaśniła. Jednocześnie wpadnie na pomysł, żeby zatrudnić chłopaka w swoim sklepie w Grabinie. Czy tak się stanie? Alkohol, rozróba i… przyjazd córek Mirka (Andżelika Piechowiak) odkryje, że jej ojciec (Robert Rozmus) kupił domek letniskowy. Postanowi zaprosić tam na weekend Kingę (Katarzyna Cichopek) i Madzię (Anna Mucha). Ku swojemu zaskoczeniu, na miejscu przyjaciółki zastaną swoich ojców: Filarskiego (Andrzej Precigs), Marszałka (Emilian Kamiński) i Kwiatkowskiego. Na dodatek zjawi się policja. Dlaczego? Agnieszka złamie serce Marcinowi? Myśli Marcina (Mikołaj Roznerski) wciąż będą krążyć wokół Agnieszki (Magdalena Walach). Chodakowski postanowi zaimponować jej sportowym autem Weroniki (Elżbieta Jędrzejewska). Uda mu się namówić znajomą na przejażdżkę za miasto. Zdecyduje się tez wyznać Olszewskiej swoje uczucia. – Od dawna jestem w tobie zakochany – usłyszy Agnieszka, która nie podejmie tematu, ale zgodzi się… spędzić u niego noc. Kiedy Marcin się obudzi, zobaczy list od ukochanej. Przeczyta w nim, że to było nieporozumienie i nie mogą się razem spotykać. Ewa marzy, by być z Markiem! Już wkrótce Ewa (Dominika Kluźniak) uzna, że Marek jest jej przeznaczony. – To moja ostatnia szansa na prawdziwą miłość – zwierzy się swojemu ojcu (Artur Barciś). Kolędzie zrobi się przykro, bo wcześniej podsłucha rozmowę Mostowiaka z Michałem (Paweł Okraska), z której dowie się, że Marek wciąż kocha Hankę. Zrozumie, że córka nie będzie potrafiła zapełnić pustki po śmierci Hanki. /źródło Świat Seriali/  Powiązane notki: Nieudana randka Natalki ze znajomym z Internetu Czy Ewa zastąpi Hankę w sercu Marka? Randka, oświadczyny i bardzo poważna decyzja Marek w łóżku z siostrą Hanki! Randka w ciemno 