Sprawdź, co wydarzy się już jesienią w serialu "M jak miłość". Katarzyna Cichopek podczas konferencji ramówkowej TVP2 zdradziła Plejadzie szczegóły dotyczące życia bohaterów serialu "M jak miłość". Tym razem na próbę zostanie wystawiona miłość Piotra i Kingi Zduńskich. - Kinga będzie miała problemy prywatne, problemy rodzinne. Wystawi swojego męża na próbę – zdradziła podczas rozmowy z dziennikarką Plejady Kasia Cichopek.Chcecie wiedzieć więcej? Zobaczcie materiał WIDEO.  W nowym sezonie, bohaterowie zdradzą widzom kilka mrocznych sekretów…  Już we wrześniu, do obsady dołączy kolejna gwiazda: Krzysztof Stelmaszyk. Artysta zagra słynnego aktora (i uwodziciela) Marka Lewickiego. Filmowy amant zostanie pacjentem przychodni w Gródku. Z kolei w Oazie pojawi się starszy syn szefa – Radek (w tej roli Piotr Trojan, absolwent łódzkiej Filmówki). Kilka lat wcześniej, Zawadzki stracił z nim kontakt. Teraz z przerażeniem odkryje, że chłopak wyrósł na egoistę, kłamcę i oszusta. Czy pomimo tego, zdoła pomóc synowi? W kłopoty wpadnie też serialowy Paweł. Na spacerze w parku przypadkiem zrobi zdjęcie zakochanej pary, zapłaci jednak za to wysoką cenę. Mężczyzna, w którego Zduński "wyceluje" obiektyw aparatu, postanowi dać mu nauczkę. Odnajdzie Pawła i zacznie mu grozić. Tymczasem Ola wyjawi Zduńskiemu swój największy sekret. Kilka lat wcześniej, jej matka została zamordowana przez ojczyma. Mężczyzna uciekł i do dziś ukrywa się przed policją. Zdecydowana na wszystko Ola, by pomścić śmierć matki wynajmie detektywa.   A co w Grabinie? Ciche dni, napięta atmosfera w całej rodzinie – kryzys w małżeństwie Mostowiaków, który dotknie również dzieci. W końcu, Hanka wyprowadzi się do Warszawy. A Natalka, pozbawiona wsparcia mamy ucieknie z domu! Czy rodzice odnajdą zbuntowaną nastolatkę zanim dojdzie do tragedii? Odpowiedź poznamy w najbliższych odcinkach! /źródło Plejada/   Powiązane notki: Strach Małgosi, problemy Hanki i rozterki Pawła Szaleństwa amora w 10. sezonie „M jak miłość” Pierwsze małżeńskie Święta Kożuchowskiej Co dalej w „M jak miłość”? Paweł zamierza rzucić studia 