Agnieszka Olszewska (Magdalena Walach) dochodzi do siebie po rozstaniu z Marcinem Chodakowskim (Mikołaj Roznerski) i eksperymentach z amfetaminą, ale wciąż jest w kiepskiej formie psychicznej. Depresja Agnieszki jest na tyle poważna, że w 1016 odcinku „M jak miłość” korzysta z pomocy psychiatry (Jerzy Mazur). Podczas terapii psychoterapeuta sugeruje jej, że wciąż kocha Tomka (Andrzej Młynarczyk) i dlatego z żadnym facetem nie stworzy trwałego związku. Czy Agnieszka ułoży sobie w końcu życie i znajdzie mężczyznę, przy którym będzie szczęśliwa? A może miłość do Tomka nigdy się nie wypali i Olszewska skorzysta z okazji, że jego małżeństwo z Małgosią (Joanna Koroniewska) przechodzi kryzys? Losy Agnieszki z „M jak miłość” pozostają tajemnicą scenarzystów. Na razie jednak była kochanka Marcina próbuje odzyskać równowagę psychiczną po ostatnich wydarzeniach. W 1016 odcinku „M jak miłość” Agnieszka podczas wizyty u swojego psychoterapeuty, który pomaga jej wyjść z depresji zwierza się mu ze swoich wątpliwości i problemów związanych z życiem uczuciowym. - Z nikim nie byłam umówiona, nikomu nie muszę przygotowywać kolacji, moje osobiste życie nie istnieje – mówi ze smutkiem. Lekarz próbuje uświadomić pacjentce z czego wynikają jej kłopoty. – Na pani własne życzenie, to był pani świadomy wybór. Przynajmniej jeśli chodzi o pani ostatni związek – wyjaśnia. - No właśnie nie wiem czy dobrze zrobiłam, mam coraz więcej wątpliwości – odpowiada Olszewska. - To normalne, że tęskni pani za związkiem, bliskością. Nie będzie się pani normalnie zaangażować, dopóki nie uporządkuje pani swoich emocji związanych z Tomkiem… Dźwięk imienia Chodakowskiego sprawia, że kobieta od razu reaguje. – Ale tam już nie ma żadnych emocji… – zapewnia. - Czy jest pani tego pewna? – dopytuje psychiatra, który podejrzewa, że Agnieszka sama się oszukuje, że już nie kocha Tomka. Później Olszewska spotyka na siłowni Marcina. Krótka rozmowa z byłym kochankiem uświadamia jej jak bardzo go skrzywdziła. Marcin opowiada Olszewskiej o swojej matce, która po latach pojawiła się w jego życiu i jak gdyby nigdy nic udaje, że nic się nie stało. Kiedy chłopak stwierdza, że nie rozumie niektórych kobiet, Agnieszka bierze to bardzo do siebie. W końcu ona też bawiła się jego uczuciami. /źródło Superseriale.se.pl/ Powiązane notki: Agnieszka całuje Tomka Zosia zeswata Tomka z Agnieszką Agnieszka narkomanką! Kradnie amfetaminę policji Problemy małżeńskie Małgosi i Tomka Agnieszka Fitkau-Perepeczko – Cóż to za przystojniak się przysiadł? 