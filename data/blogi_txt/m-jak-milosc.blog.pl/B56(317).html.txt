Ula (Iga Krefft) z „M jak miłość” zaczyna sprawiać ciotce kłopoty. W 1025 odcinku ”M jak miłość” Anna (Tamara Arciuch) mówi Markowi (Kacper Kuszewski) o problemach z nastolatką. Ula pije, i to dość często. W knajpie, którą prowadzi Anna jej siostrzenica często bywa i częstuje się alkoholem. Czy Ula wpadnie w alkoholowy nałóg jak kiedyś Hanka (Małgorzata Kożuchowska). W 1025 odcinku ”M jak miłość” Marek odbywa poważną rozmowę z córką. Sytuacja nie wygląda najlepiej. Anna przestaje sobie radzić z przebojową nastolatką. Ula zaczyna pić. Przychodzi do domu pod wpływem alkoholu i nie widzi w tym żadnego problemu. Co zrobi Anna? Czy uda jej się przemówić Uli do rozsądku? Po późnym powrocie Uli z imprezy Anna w swojej kawiarni rozmawia z barmanem, od którego siostrzenica dość często wyciąga alkohol. Chłopak nie zaprzecza, że Ula chętnie częstowała się drinkami, ale przysięga, że to się więcej nie powtórzy. - Jeszcze raz dasz jej drinka to wylecisz z pracy! – krzyczy oburzona Anna. - Mówiła, że ma od pani zielone światło – tłumaczy się chłopak. – Co miałem zrobić? - Jak to co? Pogonić smarkulę! Niepełnoletnim alkoholu nie sprzedajemy. Moja siostrzenica nie stanowi tu żadnego wyjątku. Wręcz przeciwnie! Czy to jest jasne? Nagle w drzwiach staje Ula. - Dobrze, że jesteś. Chciałam porozmawiać o wczorajszym wieczorze o ile w ogóle go pamiętasz… – mówi ciotka. - Bez przesady, wypiłam jednego drinka i piwo. Nie byłam aż tak pijana. Anna jest załamana. Niby to nic wielkiego ale jeśli zacznie się to powtarzać będzie znacznie gorzej. Hanka, matka Uli (Małgorzata Kożuchowska) też miała kiedyś problem z alkoholem. Dzięki bliskim udało się jej z tego wyjść. Anna postanawia niezwłocznie poinformować Marka o zachowaniu Uli. Dziewczyna mieszka przecież z nią i Marek nie ma pojęcia co dzieje się z jego córką. Ula chciała przenieść się do Warszawy, by wyrwać się z Grabiny. Ale taka swoboda to już przesada. Czy adoptowana córka Marka i Hanki wpadnie w nałóg? Zdradziła Tomka!  Michał przyjeżdża na kilka dni do Polski, spotyka się z Markiem na kawie… A kuzyn zauważa przypadkiem zdjęcie na jego tablecie, na którym widać Małgosię. Mostowiak milczy – ale jest w szoku. A godzinę później, wzburzony, o wszystkim opowiada Ewie. Zapraszamy na 1025. odcinek „M jak miłość”, a w nim… - Małgosia w objęciach Michała! Masz pojęcie?! Myślałem, że mnie tam krew zaleje! Zostawiła męża, dziecko… I dla kogo, dla takiego szmaciarza?! Cała rodzina Łagodów była taka! Jaki ojciec, taki syn! – Marek, zdenerwowany, podnosi głos. Jednak ukochana robi wszystko, by go uspokoić… Reklama - To są na razie tylko twoje domysły… - Co, uważasz, że nieuzasadnione?! - Nie wiem… Ale zastanawiam się… Może oni się tam spotkali przez przypadek? - Tak, i z tej radości od razu zaczęli się całować! - Po pierwsze: się nie całowali, tylko mówiłeś, że się obejmowali. A po drugie… To mogło być zdjęcie sprzed lat, jak jeszcze byli małżeństwem! - A skąd się na nim wziął Wojtek? I dlaczego Michał miał to zdjęcie na tapecie? Nie, Ewa, nie przekonasz mnie! - Wcale cię nie przekonuję, tylko… Sama nie mogę w to uwierzyć. Może to jakieś nieporozumienie, pomyłka, zbieg okoliczności? - Daj spokój! Mnie się to od początku wydawało podejrzane, że Gośka tyle czasu siedzi w Stanach i bez przerwy zmienia wersję wydarzeń. Kłamie jak najęta: kolejne zlecenia, kolejni klienci… A biedny Tomek łyka to wszystko, wierzy w każdą bzdurę! – w głosie Mostowiaka słychać gniew i żal. – Rany boskie, co ta Gośka wyprawia?! A Ewa zadaje tylko jedno pytanie: - I co ty teraz zrobisz? /źródło Swiatseriali.pl, Superseriale.se.pl/  Powiązane notki: Kwaśniakowa wychodzi za mąż! Zdrada w „M jak miłość”? Czy wybaczy Małgosi? Tomek ma dosyć Małgosi Paweł wychodzi z więzienia dzięki Jance! 