Ufna i wspierająca – taka dotąd opinia krążyła wśród znajomych o Małgorzacie Pieńkowskiej (48 l.), serialowej Marysi Rogowskiej z „M jak miłość. Ostatnio aktorka jednak ostrożniej podchodzi do swoich przyjaźni… 48-letnia ulubienica serialowej publiczności lada dzień wraca do dwójkowego tasiemca. Gdy w 2012 roku, po jedenastu latach, odchodziła z popularnej „emki”, tłumacząc „pojawieniem się innych kuszących propozycji”, nie sądziła, że jeszcze dopadnie ją zła passa. A jednak… Spektakl „Więzi rodzinne”, w który zaangażowała wszystkie oszczędności, choć artystycznie znakomity, nie przyniósł znaczących profitów, a wręcz przeciwnie – pochłonął ogromne kwoty. „Nawet nie myślałam, że tak dużo! (…) Załamałam się. Daj Bóg, żeby zwróciło się po osiemdziesiątym przedstawieniu. Ale bardzo chciałam zrobić ten spektakl. Wzięłam więc kredyt i dokładam z bieżących pieniędzy” – wyznała aktorka w wywiadzie. Ostatnio Małgorzatę Pieńkowska spotkał kolejny zawód. Okazało się bowiem, że koleżanka, której podżyrowała kredyt, przestała go spłacać. „Znają się od lat, ufała jej. Niestety, przyjaciółka przestała spłacać raty i teraz musi to za nią robić Małgosia” – zdradza tygodnikowi „Na Żywo” znajoma aktorki. Pieńkowska pozostała więc z dwoma kredytami. W tej sytuacji powrót do „M jak miłość” był konieczny. Miejmy nadzieję, że scenarzyści nie wymyślili dla niej żadnej śmierci w kartonach… /źródło Pomponik.pl/  Powiązane notki: Małgorzata Pieńkowska wróci do „M jak miłość”? Zakochana Małgorzata Pieńkowska Małgorzata Pieńkowska – Zwalczyła chorobę i zrzuciła perukę Małgorzata Pieńkowska nie ma łatwego życia – winko i papieros nie pomagają Małgorzata Pieńkowska odchodzi z „M jak miłość” 