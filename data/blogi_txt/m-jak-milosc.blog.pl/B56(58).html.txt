Ekipa "M jak miłość" zamiast odpoczywać, spędza lato pracowicie. Na cztery dni przeniosła się do Kołobrzegu, gdzie bohaterowie serialu odpoczywają na wakacjach. - Trafiliśmy na idealną, słoneczną pogodę. Kolejne sceny kręciliśmy na plaży, w porcie, przy molo, na promenadzie i koło pięknej latarni morskiej – zdradziła na łamach "Tele Tygodnia" Andżelika Piechowiak, czyli serialowa Mirka.  Wakacyjne odcinki obejrzymy dopiero we wrześniu, ale już teraz możemy zdradzić co się wydarzy! Mirka wybierze się nad morze z Kingą (Katarzyna Cichopek). Dziewczyny marzą o typowo babskim wypadzie. Chcą odpocząć od swoich partnerów.     Jednak ci, kierowani zazdrością, dołączą do kobiet.  - Panowie na plaży spotkają Cygankę, która za wszelką cenę będzie chciała przepowiedzieć im przyszłość – zdradza Karolina Baranowska z produkcji serialu.   Kobieta oświadczy, że jeden z nich znajdzie w Kołobrzegu miłość swojego życia.  Czyżby miała nią być poznana przez Kubę (Przemysław Cypryański) piękna Natasza (Olga Serebryakova)? Przekonamy się już po wakacjach! /źródło Onet/   Powiązane notki: Rogowski spotyka się z Radoszem Będzie samobójstwo z miłości? Szaleństwa amora w 10. sezonie „M jak miłość” Odcinek 273. (wtorek, 7 grudnia 2004) Ślub i wesele pełne niespodzianek 