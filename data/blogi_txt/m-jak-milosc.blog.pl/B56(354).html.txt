Los sprawi, że akurat w dniu, w którym Marek (Kacper Kuszewski) zaproponuje Ewie (Dominika Kluźniak) wspólne mieszkanie, Anna (Tamara Arciuch) spadnie z konia i będzie potrzebowała pomocy. Efekt? We trójkę zamieszkają pod jednym dachem!  Z każdym dniem Marek i Ewa będą stawali się sobie coraz bliżsi. Mostowiak wyzna ukochanej, że czasem chciałby ją mieć tylko dla siebie. W odpowiedzi Szeflerowa zorganizuje im romantyczny wypad do pensjonatu, tym razem bez dzieci. Niestety, wyjazd nie dojdzie do skutku, bo gdy para zacznie się do niego szykować, zadzwoni Ula (Iga Krefft) z informacją, że Anna spadła z konia i trafiła do szpitala. Nastolatka poprosi, by ojciec do niej przyjechał. A on oczywiście spełni jej prośbę. Pod jednym dachem Okaże się, że w wyniku wypadku Anna ma pęknięte żebra i skręcenie stawu skokowego. Dosłownie wszystko ją boli i jest właściwie unieruchomiona. Ula nie poradzi sobie z opieką nad ciotką, w związku z czym Marek postanowi sprowadzić Gruszyńską do Grabiny. Wcześniej Mostowiak zaproponuje Ewie, by również zamieszkała w jego domu, przynajmniej na weekendy. Zrobi to oczywiście za zgodą swoich rodziców, Barbary (Teresa Lipowska) i Lucjana (Witold Pyrkosz), a także syna Mateusza (Krystian Domagała). O dziwo, obie panie przyjmą ofertę Mostowiaka. Tym sposobem Marek w 1038. odcinku sagi rodu Mostowiaków (emisja we wtorek 4 lutego) zamieszka z Ewą i Anną pod jednym dachem w Grabinie. Umówią się na zawieszenie broni Jak Ewa i Anna będą funkcjonować na wspólnej przestrzeni? Wbrew obawom seniorów rodu Mostowiaków, fantastycznie! Umówią się nawet na zawieszenie broni. Gruszyńska poprosi nawet rywalkę, by ta zaopiekowała się Ulą w Warszawie. Szeflerowa oczywiście weźmie to na swoje barki. Lecz gdy odwiedzi nastolatkę, trafi na huczną imprezę, którą Ula urządzi w domu pod nieobecność Anny. Dziewczyna uda niewiniątko i przekona Ewę, by o niczym nie mówiła ani jej ciotce, ani ojcu… Jednak po wyjściu Szeflerowej od razu zrzuci maskę. Nowej partnerki Marka po prostu nie znosi. Chciałaby, by ojciec związał się z Anną… /źródło Swiatseriali.pl/  Powiązane notki: Koszmar Barbary Mostowiak. Zniszczony dom w Grabinie Marek Mostowiak w łóżku z Ewą Kolędą Anna kompletnie się załamuje Mateusz Mostowiak z pistoletem Janki. Strzelanina w Grabinie? Marek w łóżku z siostrą Hanki! 