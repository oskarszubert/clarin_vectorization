No to się Joanna Koroniewska (35 l.) przeliczyła! Aktorka rok temu zdecydowała rozstać się z serialem „M jak miłość”, dzięki któremu zdobyła wielką popularność. Po nowym roku postać granej dotychczas przez gwiazdę Małgosi Mostowiak ponownie pojawi się na planie. Jak jednak dowiedział się Fakt, nie zagra jej już Koroniewska! Choćby nawet bardzo chciała. Rozstając się z „M jak miłość”, Koroniewska liczyła, że jej kariera mocno rozkwitnie. Niestety przez ten czas jej gwiazda jakby na przekór przygasła. Aktorki nie ma już teraz nigdzie na ekranie. W związku z tym nie byłoby niczym dziwnym, gdyby zatęskniła za swoim dawnym pracodawcą. Koroniewska nie ma jednak co liczyć na powrót do najpopularniejszego serialu! Początkowo scenarzyści planowali uśmiercić jej postać jak słynną Hankę Mostowiak (Małgorzata Kożuchowska, 42 l.), ale to już nieaktualne. – Małgosia Mostowiak wróci na ekrany pod koniec tego sezonu, czyli przed wakacjami. Ale na pewno nie będzie jej już grała Joanna Koroniewska – mówi Faktowi osoba z biura serialu. Na razie nie wiadomo, która aktorka wcieli się w tę rolę. Casting na nową Małgosię zostanie zorganizowany w grudniu, gdyż dopiero niedawno zapadła decyzja o przywróceniu jej do serialu. Tylko co teraz pocznie Koroniewska? /źródło Fakt/  Powiązane notki: Błagała o śmierć. Co się stanie z Małgosią? Koroniewska będzie dekoratorem wnętrz? Małgosia jest w ciąży Małgosia jedzie do Rzymu Nowa postać w „M jak miłość” 