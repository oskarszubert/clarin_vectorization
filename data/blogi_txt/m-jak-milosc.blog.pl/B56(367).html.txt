Zapewne nie na taki prezent czekali Barbara (Teresa Lipowska) i Lucjan (Witold Pyrkosz), seniorzy rodu Mostowiaków, z okazji 54. rocznicy swojego ślubu. Oto zaskoczy ich informacja o ciąży nastoletniej wnuczki Natalki (Marcjanna Lelek)! Poznaj szczegóły! A miało być tak pięknie… Tuż przed jubileuszem Mostowiaków odwiedzi ksiądz proboszcz (Maciej Damięcki) i przypadkiem wygada się przed Lucjanem i Barbarą, że rodzina szykuje dla nich przyjęcie-niespodziankę z okazji rocznicy 54 ślubu. Cała familia w Grabinie Seniorzy będą przeszczęśliwi, że w Grabinie spotka się w końcu niemal cały „klan”. Przy suto zastawionym stole w 1046. odcinku “Emki” (emisja w poniedziałek 10 marca) zasiądą: Marta (Dominika Ostałowska) z rodziną, Tomek (Andrzej Młynarczyk) z Marcinem (Mikołaj Roznerski) i Zosią (Julia Wróblewska), Paweł (Rafał Mroczek) z Basią (Gabrysia Raczyńska), Anna (Tamara Arciuch), Natalka i Ula (Iga Krefft). Nie obejdzie się jednak bez zgrzytów. Młody Chodakowski, widząc niezadowolenie Janki (Joanna Osyda), od razu wróci do stolicy. Z kolei Ewa (Dominika Kluźniak) rozczaruje Marka (Kacper Kuszewski), bo też będzie musiała wyjechać do Warszawy – na uroczystą kolację z okazji otrzymania grantu. Na dodatek z przystojnym szefem (Mariusz Zaniewski)… Od szaleńczej miłości do nieplanowanej ciąży Niespodziewanie Natalka zdobędzie się na szczerość i wyzna ojcu, że jest szaleńczo zakochana. A chwilę później poinformuje Annę, że zaszła w ciążę. Efekt będzie piorunujący – Gruszyńska z wrażenia upuści jubileuszowy tort. Niestety, Natalka nie zechce jednak zdradzić, kim jest ojciec jej dziecka… Za to będzie się obawiała, że zostanie karnie wyrzucona ze szkoły. Marek przeżyje istny horror. Koniecznie zechce dowiedzieć się, z kim jego córka się spotyka i kto ją skrzywdził. Bez skutku. Anna też nie zdoła wyciągnąć od siostrzenicy sekretu. Dopiero Ewa po swoim powrocie namówi Natalkę na zwierzenia. I to właśnie ona uzyska informację, że nastolatka wdała się w romans z nauczycielem Rafałem Wiśniewskim (Michał Rolnicki), który na dodatek ma żonę… Wściekły Marek zapowie, że zabije belfra… /źródło Swiatseriali.pl/  Powiązane notki: Krewna Mostowiaków jest oszustką? Janka Buford szpieguje Mostowiaków w Grabinie Kinga straci dziecko Piotrka? Ciąża Kingi zagrożona Marcin uwiedzie Kasię? Nie będzie ślubu Kasi i Roberta Barbara wyrzuca Jane Buford z domu Mostowiaków! 