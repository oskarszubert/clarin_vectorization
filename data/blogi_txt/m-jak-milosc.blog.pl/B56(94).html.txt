Kilka tygodni temu Małgorzata Kożuchowska poinformowała fanów "M jak miłość" o swojej decyzji dotyczącej odejścia z serialu. Dla widzów produkcji rozstanie z tak ważną postacią jak grana przez aktorkę Hanka Mostowiak było wręcz czymś niewyobrażalnym. Małgorzata Kożuchowska w wywiadzie na dwutygodnika "Party" zdradza kulisy swojego odejścia z serialu. Dlaczego nagle postanowiła wywrócić swoje życie do góry nogami? - Dochodziły do mnie opinie, że jestem skostniałą ciociunią. A to nieprawda. Nikt nie wie, że chodzę z mężem na mecze piłki nożnej, uwielbiam słuchać Duffy czy Jaya-Z. Ostatnio byłam też didżejką w klubie – mówi aktorka. - Nie przypuszczałam, że to będzie takie trudne! Ale nauczyłam się i zagrałam! To wszystko to też jestem ja. A przez ostatnie 11 lat dla wielu byłam tylko Hanką Mostowiak i choć robiłam wiele innych rzeczy, jestem przecież aktorką Teatru Narodowego, to powszechnie kojarzyłam się z tą jedną rolą. Gwiazda dodała wzburzona: - A przecież jak się spotykam ze znajomymi, to oni mnie nie pytają, co słychać w "M jak miłość". Jestem po prostu Gośka! - Przyjaciele od lat mi mówili: "Szkoda cię. Jesteś świetną aktorką, zaryzykuj, otwórz się, daj się poznać z innej strony" – wyznała Kożuchowska. - I mieli rację. Warto było, nawet za cenę krzywdzących i kłamliwych publikacji na mój temat, które ukazały się tuż po ogłoszeniu decyzji o odejściu z serialu. Nie żałuję. Znów jestem wolna – wyznała Kożuchowska. Teraz Kożuchowska gra wzorową mamę w nowym serialu "rodzinka.pl". Dlaczego zdecydowała się przyjąć tę rolę? Czy nie jest aby bardzo podobna do postaci Hanki Mostowiak? - Miałam różne propozycje, ale tęskniłam za komedią. Chciałam zagrać coś lekkiego, gdzie mogę znów pokazać temperament, być zabawna, uśmiechnięta. Kożuchowska dodała jeszcze stanowczo: - W "rodzince.pl" wcale nie jestem idealną matką. Trudno stworzyć perfekcyjny dom, bo ludzie przecież nie są idealni. Nasz dom w serialu tez taki nie jest. Patrzymy na wady bohaterów z sympatią, kibicujemy im i wybaczamy błędy, bo w życiu sami też je przecież popełniamy. Kożuchowska na dobre zadomowiła się już w serialu "rodzinka.pl". Jednak póki co wciąż możemy oglądać ją w "M jak miłość". Jak scenarzyści zamierzają pozbyć się Hanki Mostowiak? Scenarzyści i producenci serialu „M jak Miłość” od jakiegoś czasu głowili się jak poradzić sobie z odejściem kluczowej dla fabuły telenoweli postaci granej przez Kożuchowską. W grę wchodziło kilka rozwiązań. Jednak zastąpienie Małgorzaty inną aktorką bądź wysłanie jej postaci "na długi urlop" nie wydawało się osobom kreującym akcję najpopularniejszego polskiego serialu dość przekonujące. Okazuje się, że jedynym i najlepszym rozwiązaniem będzie uśmiercenie Hanki!  Nie wiadomo jednak jeszcze, czy umrze ona na skutek nagłej choroby czy też nieszczęśliwego wypadku. Póki co pewnym jest, że po jej śmierci, w życiu jej męża Marka Mostowiaka pojawi się nowa kobieta. Kto tym razem zawładnie jego sercem? I kto – co bardzo ważne – tak jak Kożuchowska mógłby podbić miliony serc telewidzów? /AleSeriale.pl/  Powiązane notki: Hanka odejdzie od Marka Hanka w depresji Hanka odejdzie od Marka Hanka się rozwiedzie? Główna bohaterka „M jak Miłość” odchodzi! 