Łukasz nie chce trafić do więzienia i postanawia ukryć się na wsi – w pustym domu, który należy do Marty. Sąsiedzi jednak są czujni. I Kisielowa od razu donosi Markowi o „dzikim lokatorze”… - W nocy światełko widziałam, jakby latarki, a dziś rano ktoś otworzył okno! A przecież Eryka wyniosła się do Warszawy i nikt już tam nie mieszka? Zapraszamy na 1044. odcinek „M jak miłość”, a w nim… Mostowiak szybko jedzie na miejsce i przyłapuje „intruza” w domu… A Łukasz nawet nie próbuje się bronić. - Wiem, że to szczeniackie, ale się boję… Cholernie się boję, że mnie zapuszkują! - Jak się nie stawisz na rozprawie, zapuszkują cię na pewno. - A może przełożą sprawę i potem, za jakiś czas, już nie będzie takiego ciśnienia? - Tymczasem będziesz tu siedział po ciemku i gotował posiłki w świetle latarki? Łukasz, sorry, ale zdrowo ci odwaliło… Bredzisz jak połamany! - Czyli wydasz mnie, tak? - Nie. Potrzebujesz trochę czasu, żeby się do tego wszystkiego jakoś przygotować. Ale decyzja może być tylko jedna – Marek posyła chłopakowi ciężkie spojrzenie. – I myślę, że ty o tym wiesz doskonale… Jak zachowa się Łukasz? Czy ruszy dalej w Polskę, straci kontakt z rodziną i zaryzykuje, że policja wyśle za nim list gończy? Emisja odcinka numer 1044 w przyszłym tygodniu, zobacz koniecznie! /źródło Swiatseriali.pl/  Powiązane notki: Łukasz ucieka przed więzieniem Anna truje się lekami Zakochany czy… naiwny? 