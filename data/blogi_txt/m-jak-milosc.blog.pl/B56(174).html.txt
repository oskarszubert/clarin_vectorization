Anna Mucha niebawem zagra w spektaklu teatralnym „Single i remiksy”. W  wywiadzie, który udzieliła PAP.Life opowiedziała o nowej roli oraz o  powrocie do serialu „M jak miłość”. - Najnowsza sztuka, w której zagrasz,  to „Single i remiksy” – przedstawienie dotyczące pracy w korporacji.  Dlaczego bierzesz w nim udział?  Anna Mucha:  – Do współpracy namówili mnie producenci, czyli Zdzisław Marcinkowski i  Mariola Berg. Jednak najważniejszy był dla mnie tekst Marcina  Szczygielskiego. „Single i remiksy” to farsa, spektakl słodko-gorzki. Z  jednej strony mamy nadzieję, że widzowie będą się dobrze bawić, a z drugiej, że wyjdą z refleksją, że korporacja nie zawsze jest wymarzonym  miejscem pracy, jedynym celem… Warto czasem spojrzeć na swoje życie z  boku. - Uważasz, że w tej sztuce jest dużo prawdy na temat korporacji?  - Myślę, że tak. Wszyscy mamy znajomych, którzy pracują w korporacjach i  znamy wiele historii, które nam opowiadali. Nasza branża jest dość specyficzna, jednak jestem w stanie wyobrazić sobie pewne stosunki,  zależności, strach, emocje, które towarzyszą pracy w korporacji. Nie  zapominajmy jednak, że jest to farsa. - Po wielu latach wróciłaś do serialu „M jak miłość”. Cieszysz się z tej decyzji?  - Na blogu, który prowadzę www.anna- mucha.bloog.pl, spotykam się z  ogromnymi wyrazami sympatii. Ludzie cieszą się, że w serialu znów  pojawiła się Magda. To miłe, gdy wiesz, że oglądają cię ludzie, którzy  lubią twoją postać. Rozmawiałam ze scenarzystką Aliną Puchałą i wiem, że będę miała sporo do grania. Wiem też, że w życiu Magdy wiele się wydarzy… - Jesteś bardzo aktywna na blogu. Dlaczego tak bardzo angażujesz się w aktualizację tej strony?  - Blog daje mi szansę spotkania z ludźmi i ich poglądami. Wiele osób  pisze, że odkąd go czytają, zmieniły o mnie zdanie. Mam nadzieję, że  dzięki temu internauci mogą zobaczyć we mnie prawdziwego człowieka, a nie telewizyjną postać. Myślę, że to jest wspólna przygoda, którą  tworzymy. /źródło Onet.pl/  Powiązane notki: Anna Mucha – Wygrała z „Faktem” Anna Mucha wraca do pracy Anna Mucha – Ale z Nią jazda! Anna Mucha wraca do „M jak miłość” Anna Mucha zdradziła jak dba o figurę 