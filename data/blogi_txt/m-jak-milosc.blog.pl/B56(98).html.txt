Zła passa Kasi Cichopek (29 l.) trwa, ale aktorka nie załamuje rąk. Prowadzi rozmowy z TVN, ale również bierze pod uwagę wyjazd z Polski! Miałaby towarzyszyć mężowi, który dostał półroczną propozycję prowadzenia kursów tańca towarzyskiego w Londynie. Kasia prowadzi właśnie rozmowy z TVN. Ponoć jej transfer do konkurencji jest już przesądzony. Czyżby to oznaczało koniec programu "Sexy mama", który Cichopek prowadzi w Polsat Cafe?   - Na razie los programu jest niepewny. Wciąż nie padły decyzje o kontynuacji formatu – zdradza pracownik Polsatu na łamach tygodnika "Takie jest życie".     - Prawda jest taka, że program miał strasznie niską oglądalność. Kasia dostawała takie sygnały i stacja naciskała, żeby coś z tym zrobiła. A co ona mogła zrobić? Gdyby "Sexy mamę" puszczali w głównym Polsacie, to trafiłaby do większej widowni – mówi przyjaciółka gwiazdy na łamach tego samego tygodnika.     Ponoć Kasia nie może liczyć już na łaski Niny Terentiew, bowiem dyrektor programowa Polsatu od jakiegoś czasu ma nową ulubienicę – Paulinę Sykut.     - I dobrze, że Kasią zainteresowała się inna stacja. Po tym jak nie poprowadziła festiwalu Top Trendy, chociaż robiła to co roku, nie powinna mieć żadnych skrupułów wobec Niny. Zresztą, jak widać, ona ma teraz inną pupilkę. Najpierw dała jej posadę w "Must be the music", którą wcześniej miała obiecaną Kasia, a później wcisnęła ją na Top Trendy. To już naprawdę przegięcie, bo swego czasu Kasia wszystko poświęciła dla Polsatu! – stwierdza oburzona znajoma Cichopek.  Okazuje się, że na początek TVN zaproponował Kasi cykl programów na temat wychowywania dzieci w "Dzień Dobry TVN". Jednak aktorka nie czeka z założonymi rękami i jak donosi "Takie jest życie", gwiazda rozważa czy nie wyjechać ze swoim mężem za granicę! - Marcin dostał półroczną propozycję prowadzenia kursów tańca towarzyskiego w Londynie. Ta opcja podreperowałaby ich nadszarpnięty budżet, ale on postanowił, że nie pojedzie bez Kasi – zdradza znajomy Hakiela.  Czyżby to oznaczało, że Kasia nie wróci już po wakacjach na plan "M jak miłość"? - Kasia rozmawiała już z producentami "M jak miłość" na temat ewentualnej półrocznej przerwy w serialu. Oczywiście produkcja nie ma nic przeciwko. Kasia gra już w serialu 11 lat i trudno, aby ciągle skupiała się tylko na Kindze Zduńskiej. I nikt nie ma o to do niej żadnych pretensji – mówi osoba z produkcji serialu. /źródło Super Seriale/  Powiązane notki: Kasia Cichopek zagra w nowym serialu? Kasia Cichopek została sprzątaczką Kasia Cichopek w „Playboyu”? Kasia Cichopek – Wspomnienie z sylwestra Kasia Cichopek pozbędzie się łupieżu 