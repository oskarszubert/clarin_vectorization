Madzia Marszałek znowu będzie częstym gościem w życiu bohaterów „M jak miłość”. Grająca ją Anna Mucha, choć jest bardzo zajętą mamą małej Stefanii, wróciła na plan. Wakacje za nami. Już w pierwszych wrześniowych odcinkach do „M jak miłość” wraca… Magda. Jakie okoliczności będą temu powrotowi towarzyszyć? - Widzowie teoretycznie wiedzieli,  co się działo w jej życiu, kiedy   nie pojawiała się na ekranie  – była w Sudanie na misji, późnej  także  na Ukrainie. Teraz  wraca, ale – po pierwsze  – z tajemnicą, za  którą  kryje się postać  grana przez Dariusza Wnuka. Po drugie  – w momencie,  który jest  wyjątkowy i dosyć trudny dla  serialowego Pawła, czyli  Rafała  Mroczka. Chyba mogę już  zdradzić, że jego spokój jest  zagrożony. Czy to prawda, że Magda zamieszka z nimi – tak, jak to bywało w studenckich czasach? - Nie z nimi (śmiech)! Rzeczywiście,  Magda nie ma teraz gdzie   mieszkać. Mogłaby, oczywiście,  wprowadzić się do ojca, ale to już  nie  jest to samo. Zostanie więc przygarnięta przez Pawła, do jego   mieszkania. Na razie, nie mogę  powiedzieć nic więcej. Pewnie pojawią się więc jakieś poważne konflikty? - Naturalnie,   bo przecież chodzi o to, żeby widzowie oglądali  ten serial  i przeżywali emocje  razem z jego bohaterami. Ponieważ  jednak sytuacja  Magdy  nie jest oczywista, a Paweł też  całkiem sporo przeżył, nie  będzie  to powrót z ”happy endem”.  Reszta to oczywiście tajemnica! Porozmawiajmy zatem o teatrze, bo tam wraca Pani dzięki spektaklowi „Single i remiksy”. Premiera już w październiku, w warszawskim Teatrze Capitol. Czy podczas pracy nad komedią Marcina Szczygielskiego przypomniało się Pani życie singielki z wieczornymi wyjściami? - Zaskoczę panią – ciągle utrzymuję dawne przyjaźnie. Wieczory   często spędzamy z dzieckiem i ze znajomymi. Wprawdzie w tej  chwili  wyglądają już trochę inaczej,  ale wciąż zdarza nam się  jeść razem  kolację lub… oglądać  filmy. Zgoda – w domu, a nie w kinie, ale nadal pielęgnujemy  stare przyjaźnie. Ale pewnie coś z dawnego życia Pani wspomina? - Najważniejszym momentem  mojego „singlostwa” był wyjazd  do Nowego  Jorku. Czerpałam z tego miasta garściami. Bardzo  lubiłam podróżować  samotnie,  ponieważ wtedy mogłam skoncentrować  się na tym, co się  dzieje w zasięgu wzroku i uważnie  to obserwować. Kiedy podróżuje  się  z kimś, to – nawet nieświadomie  – człowiek koncentruje się na  drugiej  osobie. Zastanawia się,  czy jej się coś podoba, czy nie.  Ja ciągle lubię swoją samotność.  Cieszę się, że trafiłam na ludzi, którzy to  szanują.    /źródło SwiatSeriali.pl/  Powiązane notki: Pieńkowska lubi swoją rolę Uwielbia samotność Lipowska nie lubi amatorów Lekarstwo na samotność Krystian Wieczorek – Lubi dzieci, ale cudze 