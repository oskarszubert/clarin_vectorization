Przyjaźń Pawła Zduńskiego (Rafał Mroczek) z małą Basią może się dla niego źle skończyć. Zduński zostanie uznany za pedofila! W ostatnim odcinku przed wakacjami Pawła Zduńskiego (Rafał Mroczek) odwiedziła kilkuletnia przyjaciółka – Basia. Dziewczynka oświadczyła Zduńskiemu, że uciekła z domu i chce z nim zamieszkać. Rezolutna dziewczyna zdobyła sympatię Pawła i zaprzyjaźniła się z nim. Jednak przyjaźń dorosłego mężczyzny z kilkuletnią dziewczynką wzbudza wątpliwości. Ciocia dziewczynki Olga (Marta Ścisłowicz) podejrzewa Zduńskiego o pedofilię. Również mama Basi, Ala (Olga Frycz) którą poznamy po wakacjach będzie obawiała się, że jej córce grozi niebezpieczeństwo. - Ala dowiaduje się, że między jej córką a Pawłem, dla mojej bohaterki to jest nieznana postać, jest jakaś dziwna relacja. Ala pomimo tego, że jest taka zimna i może się wydawać nieodpowiedzialna za swoje dziecko, podejrzewa, że pomiędzy Pawłem a jej córką doszło do czegoś najgorszego. Ona myśli, że jest jakimś zboczeńcem, że wykorzystuje tę małą dziewczynkę i wpada w szał! – zdradza zachowanie swojej postaci Olga Frycz w portalu swiatseriali.pl. Z kolei zachowanie serialowej Basi, Rafał Mroczek opisuje tymi słowami: - Mała jest pozostawiona samej sobie. Nie ma żadnej opieki, porusza się po ulicach Warszawy bez dorosłego opiekuna, co może budzić pewne domysły, wątpliwości. Gdzie są jej rodzice?! Czy zaniepokojona mama Basi poda Zduńskiego do sądu? O tym przekonamy się już po wakacjach. /źródło Fakt/  Powiązane notki: Olga Frycz jako nowa miłość Pawła Zduńskiego? Sklonowany Paweł Zduński? Zduński kontra gangsterzy Zduński wystąpi o rozwód! Iza ma męża i dziecko 