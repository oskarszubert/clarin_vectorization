Janina Nowicka (Ewa Wencel, 50 l.) z „M jak miłość” nareszcie okaże się prawdziwą kobietą z charakterem.   Postanowi przeprowadzić się do ukochanego Teodora, mimo że ten nie ma jeszcze rozwodu. A to będzie cios w samo serce dla jej córki Ewy (Dominika Figurska, 27 l.). I to nie dlatego, że tak drży o matkę i boi się, że Teodor ją skrzywdzi. Ewa myślała, że jej matka będzie do końca życia darmową niańką dla jej córeczki. A tu okazuje się, że Janina chce żyć własnym życiem, a nie tylko bez przerwy się poświęcać.   Szykuje się więc poważne starcie matki i córki. Czy Janina ulegnie swojej latorośli, okaże się w grudniu. Już po małżeństwie Małgosi i Stefana    Tylko patrzeć, jak Małgosia i Stefan (Joanna Koroniewska, 27 l. i Steffen Moller, 36 l.) z „M jak miłość” przestaną być małżeństwem.   To nie był dobry związek. Stefan był miły, ale Małgosia się przy nim nudziła. I przestało jej na mężu zależeć. Także dlatego, że okazał się beznadziejny w łóżku. Ale co jednemu się nie podoba, innemu może przypaść do gustu.   Innego zdania o Stefanie jest Elka (Monika Obara, 25 l.). Zakochana w swym szefie na zabój, marzy, by zostać jego żoną. Czy jej się uda, przekonamy się niebawem. /źródło „Fakt”/  Powiązane notki: Weronika Rosati – O Niej marzą mężczyźni Dominika Figurska – Będzie druga córka Ilona Łepkowska – Mama wygląda jak własna córka Małgorzata Kożuchowska – Chce adoptować dziecko! Weronika Rosati – Będę córką mafioso 