Krwawa bójka w „M jak miłość”! Michał (Paweł Okraska) z „M jak miłość” działa na Tomka (Andrzej Młynarczyk) jak na byka płachta. Nie ma się co jednak dziwić – Łagoda odebrał mu Małgosię (Joanna Koroniewska), uwiódł ją i omotał tak bardzo, że Chodakowska jest pod jego całkowitym wpływem. W 1039 odcinku „M jak miłość” podczas kolejnej wizyty Michała w Polsce Tomkowi puszczą nerwy. Rzuca się na kochanka Małgosi i dotkliwie go bije. Rozstanie Małgosi i Tomka staje się faktem kiedy w 1035 odcinku „M jak miłość” Chodakowski wraca z USA i informuje rodzinę Mostowiaków, że on i Gosia nie są już razem. Zdradzony mąż nie ujawnia jednak Lucjonowi (Witold Pyrkosz) i Barbarze (Teresa Lipowska) dlaczego rozstał się z ich córką. Chce im bowiem zaoszczędzić cierpienia. Nie wspomina o romansie Małgosi i Michała i o tym, że Łagoda chce go odizolować od syna Wojtusia (Franek Korzeniewski). Prawda o zdradzie Gosi bardzo szybko wychodzi jednak na jaw. W 1039 odcinku „M jak miłość” Michał przyjeżdża do Grabiny w imieniu córki bezczelnie żąda od Mostowiaków, by jej nie odtrącali. Barbara i Lucjan nie wierzą własnym uszom. Po tym co zrobiła ich ukochana „Myszka” nie są w stanie jej wybaczyć, a tym bardziej zaakceptować jej związku z Michałem. Tomek bije Michała Łagodę w hotelu Lucjan wyrzuca Łagodę z domu, a Barbara wykrzykuje mu prosto w twarz, by nigdy więcej nie pojawiał się w Grabinie, bo nie jest tu mile widziany. Tuż po wizycie byłego zięcia Mostowiaka jedzie do Tomka. Jak podaje „Świat Seriali” chce go zapewnić o swoim wsparciu. Przy okazji wspomina o wizycie Michała. Tomek nie panuje nad nerwami. Nie może znieść myśli, że kochanek Małgosi ośmielił się przekroczyć próg jej rodzinnego domu w Grabinie i jeszcze nękał jego teściów. Wściekły Chodakowski zjawia się w hotelu, w którym Łagoda wynajął pokój i rzuca się na niego z pięściami. Bójka Tomka z Michałem ma tak dramatyczny przebieg, że zalany krwią Łagoda pada na podłogę przy okazji rozbijając stolik. – Zabrałeś mi rodzinę, a teraz nękasz starszych ludzi? Powinienem cię zabić! – rzuca wściekły Tomek. /źródło Superseriale.se.pl/  Powiązane notki: Zosia zeswata Tomka z Agnieszką Małgosia z Michałem pławi się w luksusach w domu Michała w USA Andrzej Budzyński przyłapuje Małgosię z Michałem Łagodą! Agnieszka całuje Tomka Problemy małżeńskie Małgosi i Tomka 