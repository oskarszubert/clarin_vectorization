Agnieszka bawi się uczuciami Marcina – pewna, że chłopak spełni każde jej życzenie… Jednak wkrótce może tego pożałować. Bo chętnych na zajęcie jej miejsca nie brakuje!  Wszystko zaczęło się od „niewinnego” kłamstwa Agnieszki. Olszewska, zamiast iść z ukochanym do kina, wybrała wizytę u…Tomka! Chodakowskiemu powiedziała, że ma spotkanie służbowe. Tymczasem, ku uciesze Tomka, na kolację zaprosiła ją Zosia. Pech chciał, że nastolatka zadzwoniła również do Marcina…  Spotkanie Olszewskiej i młodego Chodakowskiego zakończyło się niezręczną sytuacją. Chłopak niemal wybiegł z mieszkania Tomka. Kilka minut później, z kolacji zrezygnowała też Agnieszka. Mało brakowało, a rozwścieczony Marcin wróciłby do mieszkania i skutecznie wyperswadował wujkowi spotkania z Agnieszką… Na szczęście, Chodakowski jednak się opamiętał.  Co wydarzy się w kolejnym odcinku? Załamany Marcin wróci samotnie do domu… A Olszewska w końcu zrozumie, jak wiele ich związek dla niej znaczył. I już kilka godzin później zadzwoni, by się z kochankiem pogodzić. – Marcin, wiesz, chyba… tęsknię za tobą. Nagle okazało się, że moje mieszkanie i… nie tylko jest bez ciebie strasznie puste. Zadzwoń…  Co na to Chodakowski? Zmęczony kłamstwami, uzna romans z Agnieszką za skończony. I o swojej decyzji powie Kasi. – Może czas na zmiany? Zmienię numer i parę innych rzeczy w swoim życiu… Nie chcę już tracić energii na przegrane sprawy. – Co masz na myśli? – W skrócie? Nie będę zabiegać o kogoś, kto ma mnie gdzieś! A dziewczyna zbierze się na odwagę i…  …wyzna przyjacielowi miłość! – Wiesz, że ja cię okłamałam? – Tak? Kiedy i w jakiej sprawie? – Nadal cię kocham i nigdy nie przestanę… Po chwili, przyjdzie też czas na pocałunki. Jednak Marcin nagle się zawaha… A wtedy inicjatywę znów przejmie Kasia: – Proszę cię… Nie robimy niczego złego… Ja tego chcę, chcę być z tobą! A potem niech się dzieje, co chce!  Tymczasem kilka godzin później, do drzwi zapuka… Agnieszka! Skruszona – i gotowa na wszystko, by odzyskać ukochanego. Jak zareaguje, widząc Marcina z Kasią? Ciekawych zapraszamy przed telewizory… Na kolejny tydzień z „M jak miłość”! /źródło Swiatseriali.pl/  Powiązane notki: Tomek nie chce znać Agnieszki Marcin nie może znieść, że jego ojciec też podrywa Agnieszkę Przyjaciel Marcina zakochuje się w Kasi Marcin zazdrosny o Kasię. W końcu zaprasza ją na randkę Gorący seks u Mostowiaków! 