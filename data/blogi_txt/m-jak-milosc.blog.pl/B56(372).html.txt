Napad na Andrzeja Budzyńskiego (Krystian Wieczorek) z „M jak miłość”, który prowadzi prywatne śledztwo w sprawie wypadku Łukasza (Adrian Żuchewicz) i próbuje udowodnić jego niewinność. W 1040 odcinku „M jak miłość” Andrzej zostaje zaatakowany przez dwóch bandytów. Kim są napastnicy, którzy biją Budzyńskiego? To zbiry nasłane przez Krupskiego. Biznesmen, a zarazem ojciec sprawcy wypadku przekupuje świadków, by ocalić syna przed więzieniem. Łukaszowi, na którym ciążą zarzuty spowodowania wypadku ze skutkiem śmiertelnym grozi maksymalny wymiar kary. Opinia biegłych, zeznania świadków tragedii oraz policyjne ekspertyzy z miejsca wypadku wskazują, że to Łukasz zawinił, a nie kierowca samochodu, który uderzył w jego motocykl. W 1040 odcinku „M jak miłość” Andrzej, by ratować pasierba, próbuje zmusić świadków wypadku, by wyznali prawdę. Kim jest Krupski z „M jak miłość”? Prawnik spotyka się także z Krupskim – biznesmenem, który ich przekupił. Ten zaczyna mu grozić… Budzyński nagrywa jego pogróżki na telefon komórkowy. Kiedy wieczorem wraca do domu napada na niego dwóch zbirów. Bandyci biją go i kradną mu komórkę. - Emocje biorą górę. Andrzej przede wszystkim jest ojcem, mimo że przyszywanym to jednak ojcem. Po drugiej stronie ma przeciwnika godnego siebie. Krupski ma wielkie wpływy, wielkie pieniądze i wielką determinację – zdradził w „Kulisach serialu M jak miłość” Krystian Wieczorek, czyli serialowy Budzyński. Prawnik ukrywa wszystkie swoje działania przed Martą (Dominika Ostałowska). Kobieta martwi się o Andrzeja, boi się, żeby nie przekroczył jakiejś granicy, ale on nie o wszystkim mówi żonie. - Budzyński i Krupski to faceci, którzy są zdeterminowani, walczą o swoje dzieci, działają na granicy prawa albo poza granicami tego prawa. To jest rozgrywka na śmierć i życie. To są młodzi ludzie, takie traumy mogą zaważyć na całej ich przyszłości – dodał serialowy Andrzej. /źródło Superseriale.pl/  Powiązane notki: Marta odchodzi od Andrzeja Marta poznaje prawdę o Piotrku. Wyrzuca Andrzeja z domu NOWE MIESZKANIE Marty i Andrzeja Mafia Wojdasa upomina się o Andrzeja Budzyńskiego Pojednanie Marty i Andrzeja 