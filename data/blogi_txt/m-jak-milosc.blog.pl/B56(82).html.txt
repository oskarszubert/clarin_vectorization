Między Tomkiem Chodakowskim (Andrzej Młynarczyk) a prokurator Agnieszką Olszewską (Magda Walach) robi się niebezpiecznie gorąco. Na szczęście Małgosia (Joanna Koroniewska) wyczuje pismo nosem i zdecyduje się na wcześniejszy powrót do domu. Przypomnijmy, że odkąd Małgosia Chodakowska wyjechała do pracy w Rzymie i Tomek został słomianym wdowcem, gliniarz spędza mnóstwo czasu w towarzystwie swojej byłej miłości Agnieszki. Pani prokurator zaskarbiła sobie nawet sympatię Zosi (Julia Wróblewska).   Odruchowy pocałunek   Tomek będzie zwierzał się Agnieszce zarówno ze swoich problemów małżeńskich, jak i rozterek związanych z pracą. Wkrótce bowiem po raz kolejny zostanie poturbowany podczas akcji, dlatego zacznie głośno zastanawiać się nad zmianą roboty.  - Bo jeśli cokolwiek mi się stanie, najbardziej ucierpią na tym dzieci – oznajmi Olszewskiej w 810. odcinku "M jak miłość" (emisja we wtorek 15 lutego).  Po tym wyznaniu Agnieszka odruchowo pocałuje Tomka. Zaskoczony Chodakowski uzna ten incydent za wypadek przy pracy.   - To się nie może nigdy więcej powtórzyć! – powie Olszewskiej.    Zbyt intymne relacje   Na domiar złego pocałunek Tomka i Agnieszki zza drzwi łazienki zobaczy… Zosia. I natychmiast przestanie lubić nową ciocię! Co więcej, poinformuje ją o tym osobiście, gdy pani prokurator zaprosi przyjaciół na obiad i na chwilę zostaną same. Olszewska zawstydzi się i dla dobra małej postanowi usunąć się w cień.   - Będzie lepiej, jak na jakiś czas przestaniemy się spotykać – poinformuje Tomka.    - Nasze relacje stały się zbyt intymne, a tak być nie powinno. Tymczasem Małgosia, która instynktownie wyczuje, że w jej rodzinie nie dzieje się dobrze, postanowi zrobić bliskim niespodziankę i nieoczekiwanie wróci wcześniej do Polski. Akurat zepsuje się winda i wszyscy spotkają się na klatce schodowej. Radości nie będzie końca…   Czy Tomek przestanie widywać się z Agnieszką?   /źródło SwiatSeriali.pl/   Powiązane notki: Małgosia wraca na stałe do Polski Małgosia mówi Tomkowi tak! Małgosia zastaje w domu obcą dziewczynkę… Lucjan wraca do domu Agnieszka całuje Tomka 