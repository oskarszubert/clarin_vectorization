Anna Gzyra, czyli Sylwia Okońska z „M jak miłość”, jest szczęśliwie zakochana! Aktorka, która nigdy dotąd nie pokazywała się publicznie w towarzystwie ukochanego, wreszcie zdecydowała się przedstawić go znajomym! Anna Gzyra od ponad dwóch lat samotnie wychowuje córeczkę. Z ojcem dziewczynki aktorka rozstała się zaraz po urodzeniu Helenki. Ania przez pewien czas bała się angażować w kolejny związek, cały swój czas poświęcała córce, która – o czym wielokrotnie mówiła w wywiadach – stała się najważniejszą dla niej osobą na świecie. - Teraz jestem nastawiona na córkę, pokazuję jej świat, uczę ją wszystkiego. Inne sprawy odeszły na drugi plan, zmieniły się moje priorytety. Tworzymy z Heleną zespół i razem pędzimy przez życie. Jest fantastyczną dziewczyną! – wyznała niedawno Anna Gzyra. Do niedawna nawet najbliżsi znajomi Ani nie wiedzieli, że pół roku temu w jej życiu pojawił się mężczyzna, który sprawił, iż znowu uwierzyła w miłość i w to, że może stworzyć z kimś szczęśliwy związek. Kuba, bo tak ma na imię ukochany Anny Gzyry, nie jest w żaden sposób związany z show biznesem, z czego aktorka jest bardzo zadowolona. Długo ukrywała go przed światem, nie chciała, by stanął u jej boku przed obiektywami fotoreporterów, ale w końcu chyba uznała, że łączy ją z Kubą prawdziwe i naprawdę wielkie uczucie, bo postanowiła wreszcie wybrać się na jedną z imprez w jego towarzystwie. Pytana jednak o swego partnera, nie chciała na razie nic o nim powiedzieć. Ania i Kuba byli w niedzielny wieczór gośćmi Fundacji Herosi, która w jednym z warszawskich hoteli zorganizowała charytatywny pokaz mody z udziałem swoich podopiecznych połączony z wernisażem zdjęć Anny Powierzy „Poza ciszą”. /źródło SwiatSeriali.pl/  Powiązane notki: Anna Gzyra – Seriale to nie wszystko Anna Gzyra – Miłość to praca Anna Gzyra w sesji studyjnej Anna Mucha – Znów bajeruje Kubę Anna Dereszowska zmęczyła sobą widzów 