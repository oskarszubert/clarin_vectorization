(Anna /Tamara Arciuch/) Marta wypytuje Andrzeja o jego powiązania z Holtzem. Budzyński nie chce jej niczego zdradzać i wyjaśnia, że nie może wtajemniczać jej w sprawy zawodowe. Po rozmowie z żoną prawnik spotyka się z Edytą. Prosi, by powiedziała Piotrkowi prawdę. Edyta nie zgadza się na to przez wzgląd na Janusza, który zapowiedział niedawno, że nadal chce być ojcem dla chłopca. Po powrocie do domu Andrzej zastaje spakowane walizki. Zmęczona tajemnicami Marta daje mu czas na uporządkowanie swoich spraw. W kancelarii Budzyński spotyka się z Holtzem. Gdy nadarza się okazja, przegląda pliki w laptopie adwokata. Anna wyznaje Markowi, że pragnie mieć z nim dziecko. Mimo że Mostowiak wyraźnie daje jej do zrozumienia, że nie ma o tym mowy, kobieta chce omówić tę kwestię ze swoim ginekologiem. Marek odrzuca zaproszenie na kolację od Anny i spędza wieczór z Ewą. W końcu mają okazję, by otwarcie porozmawiać o swoich uczuciach. Kinga i Magda nadal kłócą się o rodziców. Bracia Zduńscy proponują przyjaciółkom wspólny wyjazd do Grabiny, w nadziei, że tam się pogodzą. Iza dowiaduje się, że Paweł był żonaty. Uprzedza go, że ona także ma swoje tajemnice. Teresa ponownie spotyka się z Arturem, by pomówić o jego nowym szefie. Prosi lekarza o pomoc przy wyborze nowego auta. Odcinek 980. (wtorek, 2 kwietnia 2013)  (Kwaśniakowa /Viola Arlak/) Marek zabiera Ewę do opery. Po spektaklu obserwuje ich Anna, która dowiedziała się od Mateusza, dokąd się wybrali. Klara sugeruje Kasi, że za bardzo narzuca się Marcinowi i radzi jej, jak zdobyć chłopaka. Zwierza się dziewczynie, że boi się o swoje życie, gdyż kolejna jej koleżanka została napadnięta. Kasia mówi, że była w podobnej sytuacji. Marcin wyrzuca bez czytania list z Austrii, kiedy zauważa, że jest od matki i wychodzi na spotkanie z nieznajomą, która zostawiła mu wiadomość w klubie. Do Grabiny przyjeżdżają bracia Zduńscy z Kingą i Magdą. W czasie wspólnych porządków w domu i ogrodzie przyjaciółki w końcu przepraszają się wzajemnie. Kwaśniakowa wypytuje Barbarę o Kolędę, który wcześniej zaoferował jej w sklepie drobną pomoc. Sprzedawczyni uważa, że spełnił się horoskop przepowiadający jej odmianę losu za sprawą mężczyzny. Mecenas Grabowski przekazuje Jance dobre wiadomości. Uważa, że wygrają proces. Dokumenty potwierdzają, że dziewczyna jest wnuczką siostry Lucjana, uznanej za zmarłą w czasie wojny i może dochodzić swoich praw do majątku Mostowiaków. Niebawem Janka zjawia się w Grabinie. Przed domem Mostowiaków natyka się na Pawła, Piotra, Kingę i Magdę. Udaje przed nimi, że źle się poczuła i daje się zaprosić do środka. Powiązane notki: Odcinek 977. (poniedziałek, 25 marca 2013) Odcinek 973. (poniedziałek, 11 marca 2013) Odcinek 823. (poniedziałek, 4 kwietnia 2011) Odcinek 969. (poniedziałek, 25 lutego 2013) Odcinek 967. (poniedziałek, 18 lutego 2013) 