Kacper Kuszewski, czyli Marek Mostowiak z "M jak miłość", jest coraz bliższy zdobycia samochodu i Kryształowej Kuli 13. edycji "Tańca z gwiazdami". W 9. odcinku znów był najlepszy! Katarzyna Zielińska, czyli Marta Walawska z "Barw szczęścia", musiała zadowolić się trzecim miejscem.  Kacper Kuszewski i Anna Głogowska brawurowo zatańczyli rumbę do piosenki Britney Spears "Baby One More Time".   - To był najtrudniejszy układ wieczoru. Gratuluję wam tego pokazu – powiedział Piotr Galiński podsumowując występ Kacpra i Ani.     Niemal stuprocentowo pewni zwycięzcy programu dostali od jurorów 36 punktów i w ich rankingu zajęli bezapelacyjnie pierwsze miejsce. Widzowie nieco surowiej ocenili taniec Kacpra. 19,82% wszystkich smsów wystarczyło jednak, by gwiazdor serialu "M jak miłość" stanął na najwyższym podium.     Mniej punktów od jurorów i mniej smsów dostali Kasia Zielińska i Rafał Maserak, którzy zatańczyli sambę do przeboju Shakiry "Hips Don’t Lie".     - Masz bardzo sztywne plecy, ale zatańczyłaś bardzo dobrze. Wszystko wykonałaś prawidłowo – stwierdziła Iwona Pavlović i jako jedyna dała Kasi dziesiątkę.     W rankingu widzów Zielińska i Maserak byli czwartą parą wieczoru. W ogólnym podsumowaniu zajęli trzecie miejsce.     Najmniej głosów telewidzowie oddali wczoraj na Katarzynę Pakosińską i Stefano Terrazzino, czyli Cezarego Bończę-Dworeckiego z "Linii życia". Choć ich pasodoble w rytm hitu Lady Gagi "Paparazzi" jurorzy ocenili dość wysoko, widzowie zdecydowali, że to właśnie ta para musiała pożegnać się z programem.     Na parkiecie "Tańca z gwiazdami" zostało już tylko 5 par. Za tydzień każda z nich zatańczy po dwa układy. Zwycięzcę 13. edycji show poznamy w ostatnią niedzielę listopada.  /źródło SwiatSeriali.pl/ Zapraszamy na nasz profil na Facebooku  Powiązane notki: Cichopek zbiorowo omamia Mucha zatańczy w „Tańcu z Gwiazdami”! Nie wyobrażam sobie, by ktoś zajął miejsce Małgosi Kacper Kuszewski – Teatr swój widzi… Marcin Mroczek – Wygrał, bo skopiował taniec brata 