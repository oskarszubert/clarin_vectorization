Po powrocie ze spa, Małgosia ma wielkie plany. Chce, by razem z Tomkiem kupili własny dom lub zmienili mieszkanie – oczywiście na większe. A jej mąż łapie się za głowę. - Mamy dwójkę dzieci i gnieździmy się w betonowej klitce, w bloku… Tu nie ma nawet porządnego placu zabaw! – Małgosia, pełna determinacji, spogląda na ukochanego. – Dorastałam w Grabinie, pamiętam jak wyglądało tam dzieciństwo. Nieograniczona przestrzeń, łąki, ucieczki do lasu, wieczory w ogrodzie… Uwierz mi, Tomek, różnica jest zasadnicza!    - Ale do czego ty mnie przekonujesz? Wiadomo, że super jest dorastać na  wsi, nie musisz mi tego tłumaczyć! Ale nie możemy przecież rzucić pracy i przenieść się do Grabiny…  - Są inne fajne miejscowości pod Warszawą. Konstancin, Komorów… Małgosia się nie poddaje – a Tomek z trudem ukrywa rozdrażnienie. Zwłaszcza, że całą rozmowę słyszy córka.  - Zosik, idź do swojego pokoju i się rozpakuj, co? - Będziecie się kłócić? - Nie twoja sprawa!  Chodakowski czeka, aż mała zniknie za drzwiami i - zirytowany – odwraca się do żony:  - Po co opowiadasz takie bzdury przy Zosi?! Jeszcze gotowa w to uwierzyć!  - Dlaczego od razu bzdury? - Konstancin? Komorów? Wiesz, ile kosztują domy w tamtych okolicach?!     - Wiem. Tak się składa, że kręciliśmy tam z Arturem parę odcinków programu… - I co, uważasz, że mnie, z moją pensją policjanta, stać na taki dom?!  - To jest kwestia priorytetów. I aspiracji. Zawód zawsze można zmienić… - Gosiu, przepraszam – Tomek od razu żonie przerywa. – Nie chcę tego słuchać!  Jaki kłótnia będzie miała finał? I co okaże się dla Małgosi ważniejsze:  miłość… czy pieniądze?  Emisja odcinka numer 894 już w poniedziałek, 27 lutego.  /źródło SwiatSeriali.pl/  Zapraszamy na nasz profil na Facebooku  Powiązane notki: Awantura o Ewę „Mój mąż jest… kochliwy”! Michał Chorosiński i Dominika Figurska – Ściany wyburzone, dzieci urządzone! Awantura o obsadę „M jak miłość” Kryzys u Zduńskich! Awantura po ślubie 