Hanka Mostowiak (Małgorzata Kożuchowska) umrze w wieku niespełna 36 lat. Zostawi pogrążonego w rozpaczy męża Marka oraz trójkę dzieci: Mateuszka, Natalię i Ulę. Nie bez kozery w serialowym światku mówi się, że nic tak nie ożywi telenoweli jak… nieboszczyk. Zdradzamy, że ostatecznie producenci i scenarzyści serialu zdecydowali się na ostre cięcie – Hanka zniknie z życia Mostowiaków na zawsze! Na ekranie będzie można nawet zobaczyć okazały nagrobek, jakim upamiętnią ją pogrążeni w wielkiej rozpaczy najbliżsi. To będzie historyczny i bardzo emocjonujący moment. Widzowie już teraz powinni zaopatrzyć się w zapas chusteczek, bo zapewne poleją się łzy. Jednocześnie słupki oglądalności poszybują w górę, gdyż cała Polska będzie chciała zobaczyć, jak umiera Hanka Mostowiak.  Zdradzamy, że odejście Hanki będzie nagłe i niespodziewanie. Ona jednak – jakby przeczuwając złośliwość losu – uporządkuje przed śmiercią wszystkie swoje sprawy. Przede wszystkim pogodzi się z mężem Markiem (Kacper Kuszewski), puszczając w niepamięć jego skok w bok z Grażyną (Bożena Stachura). Ich małżeństwo – jak na ironię – będzie przeżywało swoje najlepsze chwile. Mostowiak dostanie w pracy podwyżkę i podaruje żonie piękny naszyjnik – kamień księżycowy. Będą szczęśliwi, jak nigdy wcześniej.  Hanka przeprowadzi też ważną i mądrą rozmowę z dziećmi – Mateuszkiem (Krystian Domagała), Natalią (Marcjanna Lelek) i Ulą (Iga Kreft). Zapewni ich o swojej wielkiej miłości, a także poprosi, by nie lekceważyli sobie szkoły i nauki. – Tego, co macie w głowie, nikt wam nigdy nie odbierze – powie im. – Zapamiętajcie to sobie na całe życie!  Z siostrą Anną (Tamara Arciuch) Mostowiakowa odwiedzi grób rodziców w Suwałkach. Przy mogile Marii i Władysława Walisiaków Hanka ostatecznie upora się z mroczną przeszłością. Niestety, gdy będą wracały do Warszawy, dojdzie do wypadku. Żeby nie potrącić małej dziewczynki, Mostowiakowa o mały włos nie wjedzie w drzewo. I choć pierwsze obrażenia na pozór nie będą wyglądały groźnie, wkrótce potem Hanka umrze… /źródło SwiatSeriali.pl/ Zapraszamy na nasz profil na Facebooku!   Powiązane notki: Ewa Gorzelak – Żegnaj Gabrysiu, witaj Doroto! Hanka w depresji Żegnaj, Grabino! Powolna śmierć w „M jak miłość” Cała prawda o Annie 