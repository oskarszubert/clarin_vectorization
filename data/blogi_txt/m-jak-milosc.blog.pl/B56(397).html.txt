Małgorzata Pieńkowska wróciła do „M jak miłość”. Kiedy widzowie zobaczą powrót Marysi Rogowskiej z Norwegii? Maria wraca do Polski w nowych odcinkach „M jak miłość” w maju 2014 i niczym anioł stróż swoich synów zjawia się na Deszczowej akurat w momencie gdy Kinga (Katarzyna Cichopek) zaczyna rodzić. Marysia ratuje życie dziecka Kingi i Piotrka (Marcin Mroczek). Na początku tego roku Małgorzata Pieńkowska, po ponad dwuletniej przerwie, znów dołączyła do obsady „M jak miłość”, a grana przez nią Marysia już wkrótce wróci z Norwegii. Niestety powrót Marii do Polski jest związany z jej chorobą psychiczną. Marysia cierpi na depresję i nie radzi sobie zupełnie ze swoimi problemami. - Bardzo się cieszę, że wróciłam w miejsce, które dobrze znałam. Wróciłam z nową energią, z nowymi pomysłami. Bardzo proszę trzymać kciuki za całą serialową rodzinę, za moje dzieci, wnuki. Marysia trochę się zmieniła, jej życie też się zmieni. Mam nadzieję, że będzie mnóstwo zaskoczeń. Jak czytałam pierwszy scenariusz, to muszę przyznać, że zaczyna się z dużym przytupem – zapowiedziała aktorka. Marysia przyjeżdża do Polski w chwili gdy dzieci najbardziej jej potrzebują. Kinga zaczyna rodzić, a silne bóle porodowe dopadają ją w domu w Deszczowej. - Powrót Marii jest ogromnym wydarzeniem, chyba nie można sobie życzyć tego powrotu w lepszym momencie. To chyba instynkt matki sprawił, że wtedy kiedy Kinga i Piotrek potrzebowali jej najbardziej ona zjawia się niczym anioł – zdradził tajemniczo serialowy Piotrek Zduński, czyli Marcin Mroczek. - Maria spada Kindze z nieba. Jej wyjście na Deszczowa jest absolutnie fenomenalne. To co zrobiła było niesamowite. Wykazała się niebywałą odwagą, wiedzą medyczną, opanowaniem i spokojem. Takie wydarzenia łączą ludzi i Kinga będzie dozgonnie wdzięczna Marii za wszystko, co dla niej zrobiła – wyjaśniła Katarzyna Cichopek. Wkrótce potem Marysia odwiedza Pawła (Rafał Mroczek) w „Bistro za Rogiem” i na okazję poznać Alę (Olga Frycz). Zduński nie ma wątpliwości, że mama zaakceptuje jego nową dziewczynę. Nie myli się. Obie panie od razu przypadają sobie do gustu. Ale radość z powrotu Marysi z Norwegii nie jest pełna, bo Rogowska zmaga się z poważną chorobą. Cierpi na depresję i zażywa leki, które mają jej pomóc osiągnąć równowagę psychiczną. Poza tym jest postawiona w niezręcznej sytucji w obliczu romansu swojego brata. Jako siostra Michała Łagody (Paweł Okraska) próbuje załagodzić spór w rodzinie i nakłonić rodziców, by wybaczyli Małgosi (Barbara Kurdej-Szatan) porzucenie rodziny i wszystkie kłamstwa. - Dla Marysi powrót do Polski to jest zaczynanie życia od nowa, co nigdy nie jest łatwe. Co ją skłoniło do powrotu? Tęsknota za rodziną… Jednego jestem pewna – w Norwegii czuła się osamotniona – powiedziała Pieńkowska. Piotrek i Paweł zaniepokojeni stanem Marysi stają na wysokości zadania. Biorą odpowiedzialność za swoją mamę i próbują pomóc jej w walce z chorobą. Marysia jest w tak trudnej sytuacji, przeżywa chwile załamania i zwątpienia, że przyjmuje pomoc synów. /źródło Superseriale.pl/  Powiązane notki: Marysia chora na depresję Chora na depresję Marysia wraca do Polski Małgorzata Pieńkowska wróci do „M jak miłość”? Marysia wyjedzie do Norwegii! Kinga straci dziecko Piotrka? Ciąża Kingi zagrożona 