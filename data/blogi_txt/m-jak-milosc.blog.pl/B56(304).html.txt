Marek Mostowiak (Kacper Kuszewski) i Ewa Kolęda (Dominika Kluźniak) z „M jak miłość” świata poza sobą nie widzą. Zakochany wdowiec coraz częściej utwierdza się w przekonaniu, że to właśnie Ewa może zastąpić u jego boku Hankę, bo jak żadna inna kobieta nadaje się na jego żonę. W 1019 odcinku „M jak miłość” Mostowiak zaczyna poważnie myśleć o ślubie z Ewą. Ula (Iga Krefft) daje mu bowiem swoje błogosławieństwo. Czyżby u Mostowiaków szykował się drugi ślub Marka? Związek Marka i Ewy ostatnio rozwija się w bardzo szybkim tempie i wydaje się, że Anna (Tamara Arciuch) nie jest już w stanie zniszczyć tej miłości. Mostowiak spędza z ukochaną każdą wolną chwilę. Chociaż jest pochłonięty zawodowymi obowiązkami, bo zamierza otworzyć nową chłodnię oraz kupić od Kwaśniakowej (Violetta Arlak) sklep w Lipnicy, to zawsze znajduje czas dla Ewy. Zakochani cieszą się swoimi szczęściem, ale niestety chwile radości przeplatają się z problemami z dziećmi. Mateusz (Krystian Domagała) i Antek (Jakub Jankiewicz) wagarują, łobuzują i sprawiają rodzicom coraz więcej kłopotów. Sytuację ratuje tylko Ula, która po miesiącach cichej walki z kochanką ojca w końcu odpuszcza. W 1019 odcinku „M jak miłość” Ula daje Markowi i Ewie swoje błogosławieństwo. Tym samym przekonuje Marka, że akceptuje Ewę jako swoją macochę. – Masz tato prawo do własnych wyborów. Odtąd obiecuję je szanować – wyznaje Ula. Dla Mostowiaka wyznanie córki ma ogromne znaczenie. W końcu ma poczucie, że wszystkie jego dzieci akceptują jego wybrankę i przyjmą Ewę do rodziny. Marek zaczyna myśleć o oświadczynach. Kilka dni później, w 1022 odcinku „M jak miłość”, odwiedza Annę, by powiedzieć byłej kochance, że żeni się z Ewą. Jak Anna przyjmie wiadomość o ślubie Marka? /źródło Superseriale.se.pl/  Powiązane notki: Andrzej Budzyński kusi Marka Mostowiaka Ewa Kolęda nie będzie matką Mateusza. Syn Marka nie chce Ewy Czy Ewa zastąpi Hankę w sercu Marka? Czy Ewa nie ma szans u Marka? Walka o serce Marka trwa! 