Nowoczesny apartamentowiec na warszawskim Ursynowie, salon z kuchnią, sypialnia i pokój dla dzieci… Tak wygląda nowe, skromne mieszkanie Małgorzaty Kożuchowskiej (39 l.), a właściwie Hanki Mostowiak z serialu "M jak miłość". Tam właśnie uciekła przed niewiernym mężem. Czyżby Małgorzacie Kożuchowskiej zamarzyło się mieszkanie w zwykłym bloku? Nie do końca. Decyzję o przeprowadzce z domu w Grabinie podjęła grana przez aktorkę bohaterka, czyli Hanka Mostowiak. Kobieta nie może pogodzić się ze zdradą męża Marka (Kacper Kuszewski, 34 l.). Postanawia wynieść się i zacząć nowe życie. Jej sąsiadkami będą szwagierki – Marta (Dominika Ostałowska 39 l.) i Małgosia (Joanna Koroniewska, 32 l.), a mieszkanie wyremontuje… sam Marek. Mieszkanie, które "gra" w serialu, mieści się na warszawskim Ursynowie przy ulicy Roentgena. Urządziła je Anna Rzadkowska, specjalistka od wyglądu wielu serialowych mieszkań.  - Mieszkanie Hanki było puste, trzeba było całe je zaaranżować. Na razie mieszka w nim sama, więc nie przygotowywaliśmy jeszcze pokoju dla dzieci. Jest urządzone skromnie, a kolejne rzeczy będą się dopiero w nim pojawiać – mówi Rzadkowska i dodaje, że większość rzeczy została kupiona w hipermarketach.   Na razie do nowego lokum Hanki przewieziono przetwory – dar od teściowej Barbary Mostowiak (Teresa Lipowska, 73 l.).  Czy nowe miejsce pomoże w ratowaniu małżeństwa Hanki? Dowiemy się niedługo w kolejnych odcinkach "M jak miłość". /źródło "Super Express"/ Powiązane notki: Co Elka ukrywa przed mężem? Patrz Kuba, uciekła ci Mucha! Hanka odejdzie od Marka Ostatni odcinek przed wakacjami M jak MIŁOŚĆ: ostatnie zdjęcia przed wakacjami 