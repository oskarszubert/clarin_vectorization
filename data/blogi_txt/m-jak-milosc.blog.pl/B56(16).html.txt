Leszek ma drugą rodzinę. Grzegorz wraca do USA. Marcin prosi Kubę o pomoc.   Ewa jest coraz bardziej rozgoryczona. Leszka prawie nigdy nie ma w domu, a ona czuje, że ją okłamuje. Nie jest więc zaskoczona listem, w którym anonimowy nadawca donosi, że jej mąż ma kochankę. To dlatego ją odpycha i z nią nie sypia! Żąda wyjaśnień, ale Leszek bagatelizuje sprawę. Ten anonim to na pewno dzieło jakiejś wiejskiej ekspedientki, której awans odrzucił. Zapewnia Ewę, że ją kocha i daje w prezencie sweterek, który widziała w jego rzeczach, zręcznie wyjaśniając, dlaczego otrzymuje go dopiero teraz. Ewa chce mu wierzyć, ale Janinie i Cholakowej to wszystko wydaje się podejrzane. Jadą do miejscowości, z której wysłano anonim i docierają do Anny, pracownicy hurtowni. Obserwują jej dom. Długo nie czekają. W zasięgu ich wzroku pojawia się Leszek i blondynka z dzieckiem na ręku. Miła, szczęśliwa rodzina…  Niszcząca siła plotki   Marek znów szaleje z zazdrości, gdy dowiaduje się, że na wycieczce szkolnej Hance towarzyszył Mariusz, a nie jedna z nauczycielek. Wyjaśnienie, że koleżanka się rozchorowała, i goracy pocałunek łagodzą sytuację. Ale… Po okolicy rozchodzą się plotki, że żona sołtysa ma romans z dyrektorem szkoły, a markotna Natalka pyta Hankę, czy to prawda, że całowała się z panem Mariuszem, bo dzieci gadają… Barbara i Simona ruszają na zwiady. Wieś aż huczy – Mostowiakowa spała z dyrektorem w jednym pokoju! Hanka potwierdza. Pokój był zarezerwowany dla niej i koleżanki i żadnego wolnego w hotelu już nie było. Mariusz spał na podłodze… Simona radzi, żeby nie mówić o tym Markowi, ona uciszy plotki tak, żeby nic do niego nie dotarło. Stawia karty Lęborkowi, który rozsiewa te rewelacje, i skutecznie go zastrasza. Wieści o romansie dotarły już jednak do szkoły i przetwórni. Hanka jest załamana, Mariusz deklaruje, że sam wszystko wytłumaczy Markowi. Ale uprzedza go Grażyna. Gdy Marek nie chce się z nią spotkać, wpada do pubu i z satysfakcją donosi, że żona go zdradza! Grażyna daje się namówić Peterowi na kolację. Podpytuje o składowane, pilnie strzeżone chemikalia. On zapewnia, że to zwykłe konserwanty. Sebastian zaś zdradza Kaśce, że w magazynach przechowuje się zalutowane beczki z obcymi napisami.  Prezent na pożegnanie   Grzegorz wychodzi za szpitala. Zamierza wyjechać do Stanów i namawia Małgosię, by mu towarzyszyła. Gosia odmawia. Nie mogłaby rozstać się z rodziną. Zamieszka z Martą, która musi zostać w Polsce bo deweloper budujący osiedle domków nagle zniknął. Będzie się starała odzyskać choć część pieniędzy. Grzegorz pomaga w przeprowadzce. Jako pożegnalny prezent Gosia otrzymuje firmę sprowadzającą japońskie kosmetyki. Jedyny idealny facet, jakiego spotkała. Niestety, gej…  Badania wykazują, że Teresa choruje na gruźlicę. Gotowa jest zerwać z Pawłem, ale Marysia skutecznie wybija jej ten pomysł z głowy. Będą razem walczyć o zdrowie. Madzia znajduje lekarstwo na swoje miłosne niepowodzenia. Wyjedzie do Afganistanu z Polską Akcją Humanitarną. Kubie też się nie wiedze w miłości. Marzena źle odbiera każdy jego najczulszy gest. Za to ze Sławkiem coraz trudniej jej się rozstać. Marcin zastaje ich razem w domu. Wyrzuca chłopaka i prosi Kubę o pomoc. Tłumaczy, dlaczego musi być wobec siostry tak surowy… /źródło „Świat Seriali”/ Powiązane notki: Co ukrywa Leszek? Odcinek 374. (wtorek, 27 grudnia 2005) Odcinek 415. (poniedziałek, 22 maja 2006) Gosia rozstanie się ze Stefanem, a Norbert oświadczy się Marcie Sekretny wyjazd we dwoje 