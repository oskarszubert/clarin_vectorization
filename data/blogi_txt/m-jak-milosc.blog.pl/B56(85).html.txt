Niebawem Grażyna (Bożena Stachura) odzyska wolność! Z rąk porywacza uwolni ją Michał (Paweł Okraska) i Paweł (Rafał Mroczek). Zanim to jednak nastąpi, zmuszą Ewelinę (Maja Bohosiewicz) do wyznania całej prawdy. Okaże się, że bandyta o ksywce Zyga, który pomógł Walczakowej zorganizować porwanie, włamał się do jej mieszkania i zabrał Grażynę do siebie. Przyciśnięta do muru kryminalistka poda Michałowi adres wspólnika. Łagoda nie będzie chciał czekać na przyjazd policji. W efekcie zostanie postrzelony w mieszkaniu Zygi, a bandycie uda się zbiec przez okno. Antyterroryści pojawią się nieco za późno. Po odbiciu z rąk porywaczy wyczerpana Grażyna oraz ranny Michał trafią do szpitala. Ostatecznie Łagoda wycofa z sądu pozew rozwodowy. Niestety, Grażynę czekają problemy w pracy. Personel przychodni zapowie, że nie chce z nia dalej pracować… Będą razem! Sebastian Kociołek (Piotr Miazga) pójdzie w ślady Hanki Mostowiak (Małgorzata Kożuchowska) i też postanowi wybaczyć swojej żonie (Ewelina Serafin) zdradę. Ostatecznie dojdzie do wniosku, że kocha ją na tyle mocno, by raz na zawsze zapomnieć o jej skoku w bok z dyrektorem Nowackim (Michał Lesień). Tym sposobem miłość przezwycięży ich małżeński kryzys! Urodziny Lenki bez tatusia Piotrek Zduński (Marcin Mroczek), który aktualnie pracuje w Berlinie, zapomni o urodzinach swojej córeczki Lenki (Marysia Głowacka)! Nic więc dziwnego, że rozgoryczona Kinga (Katarzyna Cichopek) poskarży się jego bratu Pawłowi (Rafał Mroczek) na beztroskiego męża. Efekt? Paweł zadzwoni do Piotrka z awanturą. Niestety, jego interwencja nie przyniesie spodziewanych rezultatów. Dlatego Paweł postanowi wziąć sprawy w swoje ręce. Razem z Kuba (Przemysław Cypryński) i przebranym za wielkiego zająca Irkiem (Maciej Jachowski) pojawią się na uroczystości dziewczynki. Przyniosą Lence prezent kupiony "w imieniu" Piotrka, choć on w rzeczywistości nie będzie miał z tym nic wspólnego. Będą mieli tylko nadzieję, że Kinga się nie zorientuje… Miałeś z nią romans? Po powrocie z Rzymu Małgosia (Joanna Koroniewska) zapyta swojego męża Tomka (Andrzej Młynarczyk), czy jest zakochany w Agnieszce (Magdalena Walach) i czy ma z nią romans. Chodakowski wszystkiemu zaprzeczy. Chwilę później dostanie od Olszewskiej sms-a z wyznaniem miłości. A Małgosia przypadkiem go odbierze… /źródło "Świat Seriali"/ Powiązane notki: Grażyna będzie chciała się zabić Hanka spotka się z Grażyną Grażyna trafi do aresztu Marek zamierza rozstać się z Grażyną Grażyna w rękach szantażysty! 