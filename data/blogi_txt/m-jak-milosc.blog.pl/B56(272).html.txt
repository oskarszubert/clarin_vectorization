Janka wyjdzie w końcu ze szpitala, zatrzyma się u Mostowiaków i w Grabinie spróbuje zaleczyć bolesne rany… Nie tylko na ciele, ale też na duszy. A Paweł przysięgnie dziewczynę chronić – i ukarać bandytę, który ją zgwałcił. – Janka, ja tego drania odnajdę. Odnajdę i oddam go w ręce policji. Obiecuję ci to, słowo! Staszek, jako doświadczony policjant, spróbuje Zduńskiego powstrzymać.  Jednak chłopak od razu zacznie śledztwo. Na początek: sprawdzi okoliczne parkingi dla TIR-ów, szukając świadków i robiąc zdjęcia podejrzanym kierowcom. A Darek – mężczyzna, który zaatakował Jankę – szybko zorientuje się, że Paweł stanowi dla niego zagrożenie… I sam weźmie go „na celownik”.  Śledząc Zduńskiego, bandyta trafi aż do Warszawy, do bistro Za Rogiem. Czy w ten sposób odnajdzie również Jankę – i znów dziewczynę zaatakuje?  Trudne chwile czekają też Marka i Ewę. Mostowiak – po tym, jak dowiedział się o rzekomej „ciąży” Anny – od razu zmieni swoje zachowanie. A Ewa to wyczuje… I zacznie się niepokoić. – Tylko nie myśl, że jestem jakaś przewrażliwiona, ale czy od wczoraj… Czy od wczoraj coś się między nami zmieniło? Błagam cię, powiedz coś, bo zaraz tu umrę ze strachu!  Tymczasem Marek, zdenerwowany, zażąda od Anny dowodów: – Musimy jak najszybciej pójść do lekarza, jeszcze dzisiaj. I w tej sprawie nie ustąpię! Jednak Gruszyńska go przechytrzy. Na kilka dni wyjedzie z domu – i wmówi kochankowi, że trafiła do szpitala, bo jej ciąża jest zagrożona.  A później posunie się krok dalej – i w mailu prześle Markowi zdjęcie usg ich przyszłego „dziecka”… Nieświadoma, że z komputera ojca korzysta także Ula i że to właśnie ona odbierze jej wiadomość. Czy nastolatka zorientuje się, że „ciąża” jest zwykłym oszustwem? A jeśli tak… czy o wszystkim opowie ojcu – ryzykując, że Marek zabroni jej mieszkać w Warszawie z Anną?  Prawdziwy dramat czeka jednak Andrzeja i Martę. Mimo gróźb mafii, rodzina Budzyńskiego wciąż będzie bez ochrony. Prawnik, zdenerwowany, kolejny raz odwiedzi komendę… A policjant, który zajmuje się sprawą, okaże się bezradny. – Robimy, co w naszej mocy, ale wie pan, jak jest… Prowadzimy równocześnie wiele spraw, mamy braki kadrowe… – Pan wybaczy, ale to mnie nie interesuje! Dostałem sms-a z ostrzeżeniem, wcześniej grożono mojej rodzinie i waszym obowiązkiem jest zapewnić nam ochronę!  Tymczasem do mieszkania Marty zakradnie się zamaskowany bandyta… I zaatakuje Łukasza! A Wojciechowska – przerażona – sięgnie po broń, którą jej mąż trzymał dotąd w sejfie… – Zostaw go, bo będę strzelać!  Czy Marta ochroni syna – i odbierze napastnikowi życie? A może… zabłąkana kula dosięgnie właśnie Łukasza? Ciekawych zapraszamy na premierowe odcinki „M jak miłość”! /źródło Swiatseriali.pl/ Powiązane notki: Brutalny atak Brutalny atak na Mirkę! Norbert zostawi Martę i dziecko Łukasz ma dość! Budzyński zdradzi Martę? 