Wydawca: Czarne      Data wydania: 1 października 2013 Liczba stron: 136   Oprawa: miękka ze skrzydełkami      Cena det: 29,99 zł   Tytuł recenzji: Powroty    Takie pisanie, takie książki są nam bardzo potrzebne. Żyjemy w czasach  wykorzenienia totalnego, a może i fatalnego zarazem. Pamięć się skraca. Miejsca umierają. Wędrowanie nie pozwala już przypomnieć sobie punktu, z  którego się wyruszyło. Andrzej Muszyński udowadnia w swych dziewięciu  opowiadaniach, że bez pamięci o miejscach nie jest się sobą do końca.  Jeden z jego bohaterów, i on sam zapewne, to taki współczesny Noe z  arką, która kryje w sobie czas miniony i czas niezmienny, na zawsze.  „Miedza” jest nie tyle intymnym świadectwem własnej tożsamości, co  przede wszystkim opowieścią o przywiązaniu i bliskości z miejscem. Jeśli  przycupnie się na miedzy, tej swojej miedzy, oglądanie spektaklu  umierania świata nie będzie napawać lękiem. Umiera bowiem to, czemu  umrzeć pozwolimy. Muszyński odważnie podkreśla, iż bez korzeni nie  istniejemy, oddając nam książkę przepełnioną nie tylko tęsknotami, ale  przede wszystkim mądrością bycia sobą. Prowincjonalnym i związanym z  prowincją na zawsze.    Całość tekstu na stronie artPapieru 