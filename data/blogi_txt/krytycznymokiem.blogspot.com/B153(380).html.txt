"Najnowsza powieść Majgull Axelsson może rozczarować,  ale chyba tylko tych, którzy znają jej dotychczasową twórczość. Autorka bowiem ani formalnie, ani tematycznie nie prezentuje niczego nowego. W  kwestii formy „Lód i woda, woda i lód” charakteryzuje monumentalnie rozbudowana, wielowątkowa fabuła, narracja w kilku przestrzeniach czasowych, charakterystyczny styl łączący dziennikarską  dokładność z psychologiczną głębią wyraźnie zarysowanych bohaterek (o  kobiety głównie chodzi). Tematycznie szwedzka pisarka powraca do  opisywanych już w poprzednich książkach problemów – złożonych relacji  między siostrami z „Kwietniowej czarownicy” czy trudności, jakie czekają  w życiu dorosłe kobiety pozbawione matczynej troskliwości w dzieciństwie (jeden z wątków „Drogi do piekła”). Nie jest bynajmniej moim zamiarem krytyka „Lodu i wody, wody i lodu”, bo każda publikacja Axelsson warta jest uwagi. Rozczarować  może tylko fakt, iż pisarka podąża już utartymi ścieżkami, że literacko  nie jest zdolna do wyjścia ponad jakość, którą latami stworzyła i że  tym razem napisała opowieść zdecydowanie mniej poruszającą, chociaż  wzbudza ciekawość miejscem, w jakim rozpoczynają się zdarzenia."Wydawnictwo W.A.B., 2010Całość tekstu na stronie GpunktKUP KSIĄŻKĘ 