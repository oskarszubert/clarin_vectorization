"(...) to kolejny dowód na to, że poetce trudno jest mierzyć się z prozą, bo  przecież wcale prozy jako takiej nie pisze. Bargielska podejmuje  wędrówkę twórczą, stylistyczną, lingwistyczną. Robi to samo, co Anna  Janko. Obie poszukują siebie gdzieś z dala od tego, co jest ich  immanentną częścią. Siłę metafory i wizji przekształcają w moc  prozatorskiego obrazka. Można pisać o miłości – jak czyni to Janko.  Można pisać o jej niezrozumieniu, o bliskości śmierci, o tajemniczych pragnieniach i o świecie, który składa się z rozsypanych puzzli, jakie  nazywane są nieśmiało w narracji wykraczającej poza opanowany i oswojony  przez Justynę Bargielską warsztat. Warto więc przeczytać „Małe lisy” i  znaleźć tam coś nowego. A nawet jeśli widać, że sporo spraw autorka już  przeanalizowała, nie można mieć do niej pretensji; wszak cudownie i  niepowtarzalnie monotematyczna w swoim pisarstwie może być w  dzisiejszych czasach chyba tylko Herta Müller."    Całość tekstu na stronie "artPapieru"     Wydawnictwo Czarne, 2013 