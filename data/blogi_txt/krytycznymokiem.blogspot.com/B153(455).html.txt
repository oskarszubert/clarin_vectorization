"Najnowszą powieść Grażyny Plebanek definiuje się już etykietą „literatura  erotyczna”. Myślę, że bliżej tej powieści do bulwarowej  obyczajówki, a sama fabuła nuży już od pierwszych stron. I na nic  autorska zdolność dostrzegania emocjonalnych i uczuciowych niuansów, na  nic pragnienie stworzenia historii o męsko-damskich dylematach  dotyczących społecznych i rodzinnych ról. Na nic wszelkie autorskie  zabiegi mające na celu udowodnienie, że to książka tak prawdziwa jak  pot, sperma i inne wydzieliny lejące się w niej strumieniami. Jeżeli  celem Plebanek było wywołanie na twarzy czytelnika rumieńców, mogą to być jedynie rumieńce zażenowania, bo po naprawdę dobrej „Przystupie”,  autorka oddaje do naszych rąk książkę przeciętną i niestety bez wyrazu."Wydawnictwo W.A.B., 2010Całość tekstu na stronie G-Punkt 