Wydawca: Wydawnictwo Literackie   Data wydania: 6 czerwca 2013 Liczba stron: 209   Tłumacz: Magdalena Kamińska-Maurugeon Oprawa: miękka       Cena det: 34,90 zł       Tytuł recenzji: Bo nasze myśli nie są rzeczywistością?       Świat przedstawiony tej powieści rozstraja się, niebezpiecznie załamuje;  pojawiają się w nim coraz to nowe niespójności, coraz trudniejsze pytania, na które brak odpowiedzi. Do czego doprowadzi sytuacja kwestionowania normy i oczywistości oraz co się stanie, kiedy wszystko,  co normatywne, stanie się nieopisywalne i niewyrażalne w słowach? Tu  pojawia się problem interpretacyjny, bo „Wąsy” przypominają chwilami  poetykę marzenia sennego, a właściwie koszmaru, z jakiego nie można się  wybudzić. W tej poetyce autor pisze o sprawach wyraźnie przebadanych  przez psychologię, psychiatrę, a zwłaszcza psychoanalizę. To kwestie oparte na dowodach, badaniach naukowych, analizie konkretnych przypadków  zachowań. A zachowania głównego bohatera debiutanckiej powieści  Emmanuela Carrère’a same w sobie mogłyby być początkiem pasjonującej  powieści o cierpieniu. Zbyt niejasna, zbyt delikatnie nakreślona jest tu  granica między tym, co rzeczywiste i możliwe do przeżycia, a rojeniami,  które z rzeczywistym przeżywaniem opresyjnego świata wokół niewiele mają tu do czynienia. Stąd też moje wahanie, by nazwać „Wąsy” książką  naprawdę dobrą. Autor niewątpliwie umiał wykorzystać prosty pomysł na  zawikłaną fabułę, której końca nie możemy przewidzieć. Tyle tylko, iż ta  narracja opowiadająca przecież o procesie autodestrukcji jest  autodestrukcyjna dla siebie samej. Pisanie autora to trochę taki wąż,  który zjada swój ogon. Mocne, wyraziste i skłania do wytężonej uwagi,  ale… czy faktycznie nie prezentuje się lepiej jako scenariusz do filmowego thrillera, na co sam autor wpadł być może po dwudziestu  latach? Na co wpadł wydawca, proponując nam teraz tę książkę – trudno mi  powiedzieć…                 Całość tekstu na stronie artPapieru 