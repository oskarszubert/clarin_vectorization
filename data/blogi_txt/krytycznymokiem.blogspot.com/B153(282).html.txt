"Müller nie może pisać, nie skupiając się na języku. Nie można także  czytać dramatycznej opowieści Leopolda, nie mając w pamięci słów, które  pojawiają się na wstępie tej mrocznej narracji: „Noszę cichy bagaż. Tak  głęboko i tak długo opakowywałem się w milczenie, że nigdy nie będę mógł  rozpakować się w słowach. Kiedy mówię, opakowuję się jedynie inaczej”.  Ta książka daje świadectwo niemocy słów wobec niewyobrażalnego okrucieństwa, jakim było zamknięcie w obozie pracy i odbieranie człowieczeństwu jego godności. Leopold opowiada, ale jednocześnie w  swych opowieściach coraz silniej się zamyka. Język, jakim się posługuje,  nieśmiało próbuje opisać dramat jego egzystencji. Ale jest to  jednocześnie język, który jest kodem, którego słowa cofają się przed  sobą i utrudniają dotarcie do prawdy o tym, kim jest teraz człowiek,  którego pięć lat egzystencji obozowej było czasem, w jakim musiał…  opakować siebie samego i w tym opakowaniu ukrywać swe prawdziwe myśli i uczucia. Müller podejmuje próbę opowiadania o świecie, w którym życie  staje się zupełnie inaczej pojmowane, gdy poczuje się bliskość śmierci,  gdy istota ludzka stanie się ledwie kośćmi i skórą, gdzie bliskość można  odnaleźć tylko przy aniele głodu i gdzie „szczęścia-za-dużo-o-łut” może  przynieść dramatyczny koniec tego życia."Wydawnictwo Czarne, 2010Całość tekstu na stronie artPAPIERUKUP KSIĄŻKĘ 