Wydawca: Wydawnictwo Literackie  Przybliżona data wydania: 6 czerwca 2013  Liczba stron: 469  Oprawa: twarda    Tytuł recenzji: Wieloznaczności    „Ości” koncentrują się na wyjątkowo wyrazistych bohaterach, którym  paradoksalnie daleko do wyrazistości, gdy mówią o emocjach albo  informują o braku/nadmiarze pragnień i doznań. Świetnie zarysowani i do ostatniej strony nieprzewidywalni, wikłają się w zależności, które ich  samych przerastają, dając mimo wszystko poczucie spełnienia. Bohaterowie  Karpowicza swą tożsamość (pierwsza istotna „ość”) konstytuują  na przeżyciach związanych z bliskością albo jej brakiem. Tym samym  uzupełniają wiedzę o sobie albo wkraczając w nowe relacje z drugą osobą,  albo też wycofując się z nich. Oba procesy są nie tyle żmudne i skomplikowane, co przede wszystkim fantazyjnie przedstawione w tej  prozie, gdzie tożsamość rodzić się będzie ze sprzeczności, a osobowość określać będą zależności  w relacjach. Wspominając o czterech istotnych „ościach”, pora  przedstawić bohaterów tragikomedii, uwikłanych w język i z językowym  ograniczeniem starających się nazwać, określić, przedstawić,  zinterpretować. Innych i świat, ale przede wszystkim siebie.    Całość tekstu na stronie artPapieru 