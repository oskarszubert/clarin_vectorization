Wydawca: Smak Słowa      Data wydania: 18 czerwca 2013 Liczba stron: 547    Tłumacz: Izabela Szybilska-Fiedorowicz Oprawa: miękka      Cena det: 39,90 zł     Tytuł recenzji: Mekka obnażona    Bo Alem przede wszystkim chce snuć opowieści. Chwilami mamy przesyt tych  narracji. Momentami wszystko, co ma się ze sobą łączyć, wydaje się  nazbyt egzaltowane, zaś napięcie stopniowo zanika, kiedy stajemy oko w  oko z kolejnymi przypowieściami i historiami, których wzajemne związki  nie są łatwe do zinterpretowania. Poza opowieściami istotne są przedmioty. Tajemniczy amulet oraz klucz. Ludzkie namiętności, jakich  nie sposób ogarnąć. Takie, które nie dały się upływowi czasu. Wszystkie  lęki, nadzieje, tęsknoty i pragnienia skryte pod subtelną powłoką  narracji z pogranicza baśni. Baśniowo jednak u Alem nie jest. Łączące  się historie, uzupełniające nawzajem, a czasami wyprzedzające fakty,  tworzą formalnie książkę o dość skomplikowanej strukturze. Raja Alem  opowiada o Mekce takiej, jaka była, i o ludziach, którzy tworzyli jej klimat, sami spalając się w namiętnościach. Tak, w mieście pozornie zeń  wyzutym, w mieście pielgrzymów, modlitw i tajemnego mistycyzmu, przeżywa  się zwykłe ludzkie słabości z siłą, która niejednokrotnie prowadzi do  tragedii. Bo przecież w tej powieści nie chodzi tylko o nagie zwłoki.  One są symbolem okrucieństwa i poniżenia, jakiego doznają przede  wszystkim kobiety, ale też mężczyźni, zagubieni w świecie, gdzie czują się panami wszystkiego, nie panując przede wszystkim nad swoimi żądzami,  kompleksami, potrzebami ducha i ciała.    Całość tekstu na stronie artPapieru 