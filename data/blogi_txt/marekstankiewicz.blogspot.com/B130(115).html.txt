Czyli o czym warto pamiętać w 2011 r. i później też ;)   Stało się jasnym, że futuryzm mediowy jest najważniejszym z trendów - niezależnie od czasu i miejsca wychodzenie poza schemat, odkładanie na bok tradycji i przeszłości zdominowało nasze życie. Niestety gdy tylko zatrzymamy się na chwilę, przerwiemy ten szaleńczy pęd porównywalny do ucieczki przed bykami wąskimi uliczkami Pampeluny, by spojrzeć co dzieje się wokół nas, nagle okazuje się że otaczają nas wróżbici.  Wiem, że pojawiła się pewna niezgodność - pisałem niedawno, że wszyscy jesteśmy saperami (The Boom Era), uważam jednak, że obie te pozycje w znacznym stopniu się łączą.  Drodzy Państwo - świat nam się zmienił. Jednak nie na przestrzeni 50'ciu lat. Nie 20'stu. Od wczoraj nam się zmienił, a jutro też będzie inny. Technologia nigdy nie rozwijała się tak szybko, a jej dostępność osiąga szczytowy poziom. Dziś nie mówimy o ekskluzywności gdy ktoś ma w ręku smartfon, gdy ktoś swój telewizor może podłączyć do sieci, czy gdy okazuje się że mamy coś więcej w portfolio kanałów niż tvp1 tvp2, tvn i polsat.     Świat nam się zmienia - Deloitte mówi, że śmierć PC'tów to stwierdzenie przesadzone (mamy już doświadczenie w uśmiercaniu - zabiliśmy już prasę przecież :P, która btw. ma się całkiem dobrze), ale urządzenia mobilne bardzo szybko zwiększają swoje udziały w rynku i warto ten trend mieć na oku, bo znacząco powinien on wpływać na planowane przez nas strategie  Świat nam się zmienia i warto być na bieżąco. Korzystamy, wykorzystując nasze przenośne urządzenia z serwisów społecznościowych. 2011 rok nadal będzie przyjazny dla wszystkich, którzy na fali Facebook'a będą chcieli budować swoją eksperckość. Czy to źle? Nie. Wręcz odwrotnie. Uczmy się nadal, a może w końcu będziemy wiedzieli do czego to narzędzie służy. Kilka haseł z teraźniejszości i przyszłości Rozdawnictwo Wiele mówiło się o akcjach maxwell house czy axe (click) i warto wspomnieć o nich raz jeszcze. Wszystko wskazuje na to, że rozdawanie gadżetów, smyczy, kubków czy innych pierdół będzie nadal istotnym sposobem na pozyskiwanie userów na naszych stronach czy fan page'ach. Myślę, że w 2011 zobaczymy jeszcze kilka takich akcji. Nie krytykuję ich - wierzę, że ktoś tym razem zrobi to z pomysłem, a nie po prostu rozda kolejną partię towaru w zamian za nic nie znaczący klik.  Wielkomiejscy konsumenci Społeczeństwo nam się zmieniło. Jesteśmy lepiej wykształceni, lepiej zarabiamy i interesujemy się także tym, co dzieje się poza granicami naszego jakże pięknego kraju. Marketerzy powinni rozumieć zmieniający się rynek i lepiej przygotowywać działania marketingowe o oparciu o nasze potrzeby. Ważne, by nie zaniedbać obserwacji i być na bieżąco, bo konsument jest zorientowany w świecie i wymaga indywidualnego podejścia - takiego, które zainteresuje go na tyle by chciał wykonać szeroko rozumianą "akcję".  Szaleństwo promocji  Zakupy grupowe z hukiem weszły na nasz rynek i tutaj trend nadal będzie wzrostowy. Szczególnie, że Google też ma się wziąć za tą działkę. Dziś dzięki technologii dostarczamy konsumentowi informacje o promocji i zniżkach bezpośrednio na telefon komórkowy więc spodziewam się też akcji związanych z mobilnymi kuponami oraz targetowanych promocji - łącznie ze zniżkami dla wybranych grup konsumentów (jak np.: Burger King dla Klientów Real'a).  Graj o sprzedaż Razem z dynamicznym rozwojem sieci społecznościowej będą rozwijały się także gry dostępne na tych platformach. Spodziewam się udziału dużych brandów w tego typu aktywnościach, sponsorowania dóbr wirtualnych, czy też po prostu akcji brandingowych. Myślę, że równocześnie z tym trendem może rozwijać się potrzeba tworzenia skojarzeń produkt - obraz, jednak nie poprzez logo, a bardziej awatar i spodziewam się że takie dedykowane awatary mogą powstawać - może nie na naszym rodzimym rynku, ale mimo wszystko.     iHealth  Razem z dynamicznym rozwojem konsumenta pojawia się coraz to bardziej wyraźnie zaznaczona dbałość o zdrowie. Działania społeczne, produkty zdrowotne, a nawet aplikacje dzięki którym będziemy mogli np.: zapamiętać nazwy leków, przypomnieć sobie o wizycie u lekarza, czy sprawdzić działanie środków OTC z pewnością znajdą dla siebie miejsce.  Oglądaj nie gadaj Niezmiennie będziemy się spodziewać w Polsce boom'u wideo. Nie jest to prześmiewcza wypowiedź. Uważam, że zgodnie ze zdaniem, że "lepiej nam się ogląda niż czyta" będziemy coraz więcej tego typu produktów konsumować. Wydawcy zaoferują nam lepsze treści, a to będzie za sobą ciągnęło nowe możliwości dla marek.  Jakość nie ilość Z uwagi na dynamiczny rozwój sieci, ale też coraz łatwiejszy dostęp do technologii - dziś każdy może generować treści. Sukcesem na rynku będzie obranie kierunku na tworzenie treści jakościowych. One mimo mniejszej oglądalności niż śmieszne produkcje użytkowników na youtube.com będą tworzyły środowisko komunikacyjne dla brandów. Będą pozwalały budować emocje i budowały lojalność. ... i mam nadzieję, nie będą powstawały już takie produkcje reklamowe:   Badania, badanka Choć chciałbym by było inaczej, to czuję że nie będzie. Obym się mylił. 2011 rok prócz skoncentrowania na treściach jakościowych, będzie też rokiem badań. Niby dobrze, ale niestety coraz więcej podmiotów, coraz więcej nieczytelnych metodologii - coraz więcej mydlenia oczu. Panele, które nie wskazują nic zupełnie, pytania ankietowe, które są tak skonstruowane by uzyskać odpowiedzi, których się oczekuje i co najgorsze - źle dobrane narzędzia, źle dobrane wskaźniki i źle źle źle rozumiane nazewnictwo - wszystkie te elementy będą generowały mnóstwo niezrozumień. Ekspert podsumuje Rok 2011 będzie też rokiem "wymiataczy" i nie chodzi mi tu o nową produkcję telewizji TVN. Znowu wypłynie kilku śmiałków, którzy chcąc przebić się wśród tłumu będą głosili ambitnie swe bardziej lub mniej prawdziwe teorie. Powstanie jeszcze kilka agencji - od social, od social gaming, a także tych interactive, a razem z nimi powstanie też przekonanie, że naprawdę znamy się na tym, co robimy. Część tych agencji i ekspertów zniknie z dniem wyciągnięcia prezentów z pod choinki, ale mimo wszystko gwiazdy sezonu, tak samo w branży jak i na youtube muszą się pojawić.  Świat nam się zmienia drodzy Państwo. Zmienia się konsument. Zmienia się struktura kanałów komunikacji. Mobilność i powszechność determinują nowe sposoby konsumpcji mediów. Z jednej strony powinniśmy się wszyscy cieszyć tym, jak szybko świat się rozwija, a my razem z nim, ale z drugiej strony to, co jest naszym udziałem to czas wielkich wyzwań. Wymagający konsument oczekuje personalizowanej komunikacji, produktu z którym będzie mógł się identyfikować, dostosowania ceny do zasobności portfela,  produktu spozycjonowanego w odpowiedni sposób. Segmentacja przez emocje - to pojęcie rozwinę niebawem. Dedykowane działania tworzone do kanałów w których są prowadzone, znajomość zachowań i potrzeb i zaufanie do "prawdziwych ekspertów" to z pewnością te elementy, które ułatwią nam życie... 