Kobieta czy mężczyzna - czyli dwa słowa o tym jak szukamy informacji o kosmetykach w sieci      Niedawno miałem przyjemność pisać o tym gdzie konsument poszukuje kompleksowej informacji na temat produktów - 70% ankietowanych odpowiedziało wtedy, że miejscem tym są strony internetowe producenta. Zastanowiło mnie to bardzo, bo nie ukrywam - spodziewałem się innych wyników.  Zacząłem więc szukać informacji i proszę o wybaczenie, ale nie pamiętam jak, skąd, od kogo pozyskałem kilka ciekawych wykresów, a co za tym idzie narodziło się w mojej głowie kilka ciekawych wniosków.  Po pierwsze przepraszam za stereotypowe podejście. Wydawało mi się że informacji o tym, jak dbać o skórę, jak dobierać kosmetyki, czy może jak dieta wpływa na skórę, włosy i paznokcie poszukują głównie kobiety. No i niby nie myliłem się - kobiety tych informacji poszukują, ale procent badanych mężczyzn, którzy wskazali te zainteresowania jest imponujący - Panowie dobrze to o nas świadczy! Dbamy o siebie! Brawo! Po drugie, ciekawostka, prawie taki sam wynik wśród badanych kobiet i mężczyzn osiągnięty został w kategorii chirurgia plastyczna.      Domyślam się że te 13% mężczyzn zainteresowanych tematem wyjaśniającym tajniki zrobienia ładnego makijażu to panowie, którzy po prostu lubią oglądać instruktażowe wideo, na którym piękna kobieta nakłada make'up - ale mimo wszystko, jak widać wiele tematów związanych urodą i dbaniem o wygląd jest bardzo popularnych wśród mężczyzn. Mężczyźni, częściej niż kobiety by zdobyć informację o kosmetykach odwołują się do takich źródeł jak: Internet, znajomi i rodzina, czy reklama. Kobiety wolą posiłkować się wiedzą z czasopism, ulotek, czy też bezpośrednio specjalistów. Co ciekawe (biorąc pod uwagę nasze poprzednie dyskusje) tylko 3% kobiet uważa ambasadora / ambasadorkę marki (znaną osobę) jako ciekawe źródło informacji.  Co ciekawe badani, a dokładniej 1/3 z nich powiedziała, że nie dokonuje zakupów kosmetyków w sieci obawiając się podróbek, ale jednocześnie 81% osób uważa Internet za doskonałe miejsce by dowiadywać się o nowościach kosmetycznych i uważa także to źródło za miejsce, w którym te informacje będą opisane najszerzej. Zainteresowanie to potwierdzają poprzez ilość odwiedzin na stronach o kosmetykach - 26% osób odwiedza site'y o tej tematyce kilka razy w tygodniu. Czy najważniejsza jest cena? Z pewnością jest ważna (65% osób wskazuje właśnie koszt zakupu jako informację jakiej poszukuje), najważniejsze są jednak dla nas opisy produktów, czy opinie innych użytkowników (71%) - co ciekawe "tylko" 41% osób poszukuje informacji o nowościach. Mężczyźni przeważają w grupie osób poszukujących informacji o perfumach (64%) i dezodorantach (52%), kobiety natomiast wertują strony producentów w poszukiwaniu informacji o kosmetykach do pielęgnacji twarzy (62%), kosmetyce kolorowa kat."make'up" (56%) oraz o kosmetykach do pielęgnacji ciała (55%) Prawdopodobnie ze względów estetycznych badani ocenili jako wzbudzających zainteresowanie reklamy perfum, produktów do pielęgnacji zębów, czy kosmetyków do ciała - najgorzej w tym zestawieniu wypadły produkty do higieny intymnej, tylko 3% badanych oceniło je jako ciekawe, produktów do demakijażu (3%) i co może wydać się ciekawe kosmetyków do pielęgnacji słonecznej (4%)  Na kosmetyki nie wydajemy bardzo dużo - w Internecie 60% badanych, którzy kupili produkty kosmetyczne za jego pośrednictwem w ciągu ostatnich miesięcy wydało na ten cel ponad 100 zł - odpowiadając jednocześnie na pytanie "jakiego typu kupiłeś / kupiłaś kosmetyki przez internet?" że były to perfumy (60%)  Na koniec dla rozluźnienia i głównie do Panów - dobrze że dbamy o siebie i równie często jak kobiety poszukujemy informacji o kosmetykach oraz sposobach pielęgnacji ciała. Niezależnie od tego czy wyniki tak wskazują ponieważ szukamy kosmetyków dla nas, czy dla naszych ukochanych kobiet wykresy te są z pewnością ciekawym źródłem wiedzy, z którego łatwo wysnuć wnioski dotyczące naszych działań - jeśli jesteśmy producentem kosmetyków. Prowadź intuicyjny i jednocześnie rozbudowany site z informacjami o produktach, pamiętaj, by ulotka informacyjna zaspakajała potrzebę wiedzy każdej nawet najbardziej wymagającej konsumentki, łącz obraz z dobrze prowadzoną narracją, bo historia najlepiej sprzedaje produkt, komunikuj się w naturalnym środowisku konsumenta (w serwisach treściowych) pozostawiając już jemu wybór, czy przedstawionym przez Ciebie materiałem, quizem czy grą chce dzielić się ze znajomymi z serwisów społecznościowych.  a co z nami? mężczyznami? Nie martwmy się że kobiety już wszystko mają i same wszystko sobie znajdą i kupią. W raporcie "kobieta w e-sklepie" przygotowanym przez ceneo znalazłem ciekawy slajd odpowiadający na pytanie, którym chciałbym zakończyć dzisiejszy wpis: "O czym marzą kobiety?" ;) PS. Wykres poniżej - co ciekawe polecam zwrócić uwagę że pytanie brzmiało - jakiego wymarzonego prezentu jeszcze nie otrzymałaś od mężczyzny - wskazuje że najczęściej dajemy kobietom: pluszaki, kwiaty i wibratory ... 