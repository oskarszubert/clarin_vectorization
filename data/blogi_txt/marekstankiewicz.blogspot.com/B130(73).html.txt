Czyli jak strzelić sobie w kolano, tak by bolało...     Nie wiem sam czy się cieszyć, czy płakać. Dzięki takim wymiataczom zawsze będzie temat do opisania, a i w googlach będzie łatwiej się przebić.  Nie będę pisał dużo ... więcej informacji znajdziecie w sieci ... warto jednak temat podjąć ...  O czym mowa? ... o ataku na kawał historii      W tle mur służewiecki, czyli warszawska wizytówka kultury hip-hopowej....    Jak komunikować się z grupą celową ...?  Z murem postanowiła zrobić coś marka znana z doskonałych spotów, a jednocześnie marka utożsamiająca się z tą kulturą ....    Mogło być z tego coś pięknego ... Wyobrażam sobie "Adidas Originals Graffiti Jam" gdzie przedstawiciele street art'u przygotowują na murze prace na jakiś temat, w tle słychać klasyki polskiej sceny - wspaniały byłby to pomysł ...  Jednak Adidas postanowił zagrać inaczej. Postanowił pod nadzorem firmy ochroniarskiej mur odgrodzić, graffiti zamalować, po czy umieścić tam swoją reklamę.  Nie mam zielonego pojęcia jak ktoś mógł wpaść na taki pomysł, nawet nie wiem jak to wytłumaczyć.   Warszawa nie mogła zareagować inaczej ... powstał profil Adisucks który w tej chwili ma około 22 500 fanów (mówię około, ponieważ liczba osób klikających "lubię to" na tej stronie rośnie z minuty na minutę) - z tej także strony pochodzi powyższe zdjęcie. To nie wszystko - zareagowali także reprezentanci kultury hip hop - cytat like page dj 600v"Z naszej strony zawiesiliśmy współpracę z firmą Adidas przy cyklu imprez Super Mc oraz Dancehall Originals, które mimo to odbędą się z tygodniowym opóźnieniem pod innym szyldem."  Co na to wszystko Adidas?  Oni nie wiedzieli ... oni biedni są .... teraz przemyślą swoje decyzje .... "Jesteśmy firmą, która na bieżąco śledzi opinie i działa w sposób odpowiedzialny, więc podjęliśmy decyzję o wstrzymaniu prac nad projektem, aby z rozwagą zweryfikować podjęte działania oraz dalsze kroki."   hmm ... chyba trochę późno ...  Z tego co wiem duża część muru już została zamalowana, ludzie są wściekli, a tłumaczenie się w tej chwili jest co najmniej słabe.  Tyle mówi się o komunikacji z grupą celową, tyle się mówi o badaniu opinii .... ehhh   Ja proszę jedynie by zastanowić się i brać ten case pod uwagę ... nim zaczniecie planować aktywności w social ... by na poważnie brać badania grupy do której chce się komunikować ...  Wnioski: 1. Mierz siły na zamiary - social media potrafią obrócić się przeciw Tobie, szczególnie jak wpadasz na tak durny pomysł - to nie kilku gówniarzy, którzy coś tam sobie piszą na facebook'u 2. Jeśli chcesz by marka była utożsamiana z jakąś grupą to choćby trochę spróbuj ich poznać, zanim strzelisz sobie w kolano 3. Analizuj propozycje, które wysyła Ci agencja / dom mediowy, a nie ślepo "klep" kolejny koncept, który teoretycznie wydaje się być fajny 4. Szanuj ludzi i ich opinie jeśli chcesz by szanowali Twoją markę Jak poradzić sobie z tą sytuacją teraz?  Gdybym był przedstawicielem firmy Adidas: 1. Wydałbym oficjalne oświadczenie wyjaśniające jak doszło do sytuacji, gdzie popełniłem błąd, aha właśnie do popełnienia tego błędu bym się przyznał.  2. Zatrzymałbym całkowicie prace i spotkał się z przedstawicielami kultury hip hop by przedstawić bądź omówić z nimi kolejne kroki. 3. Zaproponował w ramach skruchy Adidas Originals Graffiti Jam (na zniszczonym już murze), zaprosił znanych przedstawicieli street art, wykonawców (także zagranicznych) zorganizował event na służewcu - np.: darmowe koncerty, którym towarzyszyłby jam na zadany temat, a którego pełne koszty (farby, końcówki, szablony) ponosi Adidas.  4. Spotkał się i poważnie porozmawiał z tymi, którzy zaproponowali mi tą cudowną akcję. 5. Wydał oficjalne oświadczenie podsumowujące działania. Czasem zastanawiam się kto siedzi po drugiej stronie komputera akceptując takie kwiatki ... 