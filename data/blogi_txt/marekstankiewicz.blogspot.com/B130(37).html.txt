Czyli dwa słowa o tym, że content, który is king czasem może być jedynie paziem ...    Zaczęło się.  Szukając odpowiedzi na pytanie: "Jak opanować świat?" Bądź też: "Jaki będzie najbardziej nośny temat AD 2011?", niektórzy przypomnieli sobie o maksymie "content is king"   Gwiazdy bez pomysłu - e-gwiazdy z przypadku ...    Kilka filmików, które w sieci spowodowały ogromny szum, a także momentalnie sprowokowały internautów do stworzenia tysiąca kopii. Zastanawiałem się od którego powinienem zacząć - odpowiedź przyszła sama - od tego, którego oryginał było najtrudniej znaleźć ;) oto krótka przygoda kaskadera z holiłudu:  Nie da się ukryć, że postać już kultowa, a powiedzonko "jestem hardcorem" można było słyszeć w wielu miejscach i środowiskach. Przeróbek są setki jeśli nie tysiące - łącznie z takimi, w których sławny tekst podkładany jest pod fragmenty filmów.      Kolejnym ciekawym przykładem - gwiazdą chwili jest "ale urwał, ale to było dobre". Podobnie jak w przypadku poprzedniej produkcji tutaj film, także stał się bardzo szybko popularny, a powiedzenie weszło odważę się powiedzieć "nam" w krew.  Oto jak urwał:  Można dla głosu Pana Sprawozdawcy film ten oglądać setki razy, podobnie jak niektóre przeróbki tego kręconego telefonem komórkowym materiału. Bohaterem tysięcy przeróbek, ale może już nie tak popularnym wśród nas była historia kamieniarza, który udał się na mecz piłkarski i nie był zachwycony z tego co zastał na boisku: Rzeczywiście piłka nożna budzi w nas różne emocje i nie ma się temu co dziwić.   Dlaczego mówię o tych filmikach w kontekście tematu "content is king"? Z prostej przyczyny - ostatnio marketerzy chyba mimo wszystko zatracili się trochę w tym, jak powinno się przygotowywać komunikację marketingową.   Te trzy przykłady, które podałem wyżej nie stanowiły części komunikacji żadnego brandu ... nie wiem czemu przecież to idealny materiał: a) Jestem Hardcorem - Firma czyszcząca elewacje (jesteśmy hardcore'ami - wyczyścimy każdą elewację)  b) Ale urwał - Ubezpieczenia samochodowe (urwałeś? z nami nie przepłacisz! Ale to było dobre!) c) Daj kamienia - Narzędzia (Kamienia? Kamień Ci nie potrzebny kiedy masz narzędzia od x)   Jednak niestety nie ... nie oglądamy jeszcze takich spotów ... ale może wszystko przed nami. Wszystko przed nami ponieważ....  Pojawił się Forfiter:   Forfiter to przykład filmiku, który mnie śmieszy. Oglądałem go chyba kilkadziesiąt razy. Przeróbek i tekstów z tego wideo mamy milion. Mamy też jednak coś wiecej. Mamy koszulki, naklejki, eventy - czyli mamy biznes. Doskonały pomysł - świetnie podchwycona idea - brawo Rubiko, brawo za adopcję krokodyla brawo za to, że część kasy z koszulek idzie na czikena. Podoba mi się ten pomysł....    Czy każda gwiazda jest komunikacyjnym strzałem w 10'tkę?   No nie jest. Wspomniana agencja Rubiko - chwalona jako "mistrz wykorzystania social media", "mistrz wykorzystania chwili" - ma na swojej stronie mechanizm "polub nas na facebooku" - ile osób kliknęło już w ten piękny niebieski przycisk? Strzelajcie. No? Nie - nie tak dużo. Otóż kliknęło osób szesnaście. Tia. to by było na tyle...   Co dalej z forfiterem? Krokodyl, albo jak kto woli predator został wykorzystany w reklamie telewizji kablowej, której nazwy nie wymienię:  I tak oto stał się częścią komunikacji.   Zanim jednak powiem, co o tym myślę podniosę jeszcze jeden przykład. Postać o której pisał ostatnio na swoim blogu Jacek Gadzinowski. Przyznam, że próbowałem się od autora dowiedzieć kilku rzeczy na social media forum (w serwisie facebook), jednak odpowiedzi nie udało mi się uzyskać. Mówimy o Panu, który nazywa się Robert Burneika.   Jeśli nie wiecie jeszcze o kim mówię - to może powie Wam więcej określenie Hardcore'owy Koksu.  Pan Robert jest (o czym nie każdy wie) - utytułowanym zawodnikiem, co można zobaczyć klikając tutaj Zobaczmy jednak sam materiał:   Ten młody człowiek o przesympatycznej aparycji wspomina podczas filmików o suplementach, które wykorzystuje podczas treningu. Istnieje także strona suple.tv, której częścią jest sklep internetowy.  Jacek Gadzinowski pisze o tym wideo jako o wspaniałym przykładzie marketingu w oparciu o kontent. Możemy przeczytać o kilkuset % wzroście sprzedaży, o wzroście świadomości i innych niesamowitych sytuacjach.  Czy myśmy się nie zapędzili trochę?   Wydaje mi się, że jednak przeceniamy możliwości tak samo predatora forfitera jak i Pana Roberta. Napisałem "wydaje mi się" - bo nie mam oczywiście podstaw innych niż intuicja i doświadczenie, by skwitować te działania fiaskiem.   Zanim ktoś nabije mnie na pal, powiesi lub spali na stosie może powinniśmy sobie odpowiedzieć na następujące pytania:   a) Czy istnieją dane wskazujące jednoznacznie, że wykorzystanie krokodyla oraz tekstu z filmiku o Forfiterze wpłynęło na sprzedaż usług telewizji kablowej lub może na zwiększenie świadomości tej marki? b) Czy istnieje badanie wskazujące jak zmieniła się sprzedaż wybranych artykułów (suplementów) po zaangażowaniu Pana Roberta? c) Czy istnieją dane wskazujące bezpośrednio postać Pana Roberta czy wideo w którym występuje jako narzędzie dzięki któremu świadomość omawianych produktów wzrosła?   Bo jeśli takich twardych, powtarzam twardych danych nie ma i trzeba wierzyć na słowo, że tak jest - to chyba nie wypada mi powiedzieć, że mnie to przekonuje - bo nie. Przykro mi.   Czy myśmy się trochę nie zapędzili? Ten King Kong Content może być wytłumaczeniem na każdy filmik, który pojawi się na youtube, a który w sposób bardziej lub mniej żenujący zostanie wykorzystany w komunikacji marketingowej?  Content is king!!!   Pewnie, że jest! Nie dajmy się jednak zwariować - nie każdy jest królem, niestety czasem można trafić na pazia - szkoda więc byśmy niszczyli komunikację wykorzystując go jako jej element.  Content is king, ale pod warunkiem, a nawet kilkoma. Już nie mówię o wszystkich aspektach związanych z zarządzaniem treściami, z wyszukiwarkami, ale mości panowie i szanowne panie dobra treść to treść jakościowa i taką właśnie możemy wykorzystywać tworząc naszą komunikację.  Badajmy to jak postrzegają nasze produkty konsumenci - badajmy to przed rozpoczęciem działań, w ich trakcie i po ich zakończeniu. Badajmy wpływ poszczególnych kreacji na to jak marka performuje w wybranym medium, bo content jest king, a jaki król taka komunikacja  ... poza tym ... szkoda by cele, które mieliśmy zrealizować dzięki naszym nowatorskim i szałowym działaniom znalazły się tam gdzie król chodzi piechotą ..... 