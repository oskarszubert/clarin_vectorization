czyli krótko o tym jak przegrywać, by nie ponosić klęski Tweet  Ja dziś z nią (porażką) siadam, obok niej tak dokładnie i rozmawiamy o życiu, o pracy, o projektach ...  Obserwując poważne błędy Adidasa, Reserved, obserwując też te mniejsze, które pojawiają się, by chwilę później zostać sprawnie usunięte - dochodzę do wniosku, że każdemu z nas porażka się przyda. Któż z nas kiedyś nie poległ?  Ninja ponosi porażkę - dobry prawdziwy ninja ponosi ją często, ale nie poddaje się - wstaje i walczy ponownie. Wyciąga wnioski, by nie popełniać tych samych błędów. Uczy się działając, a nie teoretyzując.  Ocena jakości Podstawowym elementem, który trzeba przeanalizować by stać się wojownikiem jest poziom wiedzy. Oczywiście każdy z nas uważa, że jest wybitnym specjalistą w jakiejś dziedzinie, ale zanim zaczniemy stawiać sobie pomniki za życia zadbajmy by nie wyglądały tak, jak ten na murze służewieckim rzeczonego Adidasa ...  Może to wyda się dziwne, ale wiemy mniej o Internecie niż nam się wydaje   Jak stać się Ninja w weekend?   To wie tylko Carmen Luiza Delgado...., ale mówiąc szczerze nikt nie ma patentu na sukces - nawet ona, bo ostatni projekt Netii nie spotkał się z zainteresowaniem Internautów ...  5 podstawowych zasad Ninja  1. Poznaj swoje możliwości, swoją siłę, sprawność, znajomość technik 2. Analizuj działania wroga, zmiany w miejscu gdzie dojdzie do ataku, czynniki, które mogą wpłynąć na wyniki 3. Bierz udział w walce dopiero po przeprowadzeniu realnej oceny swoich szans 4. Korzystaj z rad mędrców, ucz się słuchać, by rozumieć i mówić, by chciano Cię słuchać i rozumiano to, co próbujesz przekazać 5. Pamiętaj, że nie zawsze będziesz wygrywać - po porażce podnieś się i zastanów co ją spowodowało, by wykluczyć te elementy przy kolejnej okazji.  Wannabe - życie ... Zajmuję się w tej chwili analizą wiedzy kilku podmiotów działających w biznesie Internetowym. By to zrobić dobrze, musiałem zastanowić się na jakim etapie jestem, czy potrafię przekazać wiedzę, którą posiadam i jak te informacje ułożyć w sposób, który będzie użyteczny dla osób, z którymi się spotykam. Wniosek. Dobrze rozmawiać z kimś kto zna swój poziom, nie zawyża go i nie próbuje przekonać mnie do rzeczy, które nie mają nic wspólnego z rzeczywistością. Miło mi, że trafiam do tej pory na ludzi, którzy chcą się uczyć, w których widać zapał i którzy potrafią powiedzieć "nie wiem".  Najciężej rozmawia się z tymi, którzy myślą, że by być ninja wystarczy kupić nowe, piękne i błyszczące Nunchaku.  5 kolejnych zasad prawdziwego Ninja 1. Jeśli przygotowujesz się do działania, zaangażuj jak najwięcej wartościowych osób w swój projekt - posiądziesz ich wiedzę, a i więcej jednostek zadba by nie ponieść porażki2. Przygotuj się do porażki - ponieważ prędzej czy później ją poniesiesz. Zanim to się jednak stanie, czyli przed zaangażowaniem się w jakieś działanie postaraj się przewidzieć konsekwencje porażki. 3. Gdy zwyciężasz - zanim wzniesiesz kielich, krok po kroku sprawdź co przyniosło Ci sukces - mądry Ninja wie dlaczego wygrywa, tak samo jak wie dlaczego przegrał.4. Nigdy nie zaniedbuj treningów. Siła, sprawność, znajomość technik i wiedza wymagają systematyczności. 5. Nigdy nie działaj pod wpływem emocji, nie podążaj ścieżką która jest najczęściej uczęszczana, nie kopiuj strategii na ślepo - takie działania zwiększają prawdopodobieństwo klęski.  Jeśli analizujesz ... nawet gdy ponosisz porażkę zwyciężasz ...  jeśli "czujesz" i na tej podstawie działasz ...       Tweet 