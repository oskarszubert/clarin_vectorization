Enter Nowhere (2011)  Mówiąc wprost: Dokładnie czegoś takiego jak ten film spodziewałam się po okrzyczanym "Cabin in the woods".  Jak już wspominałam, "Dom w głębi lasu" okazał się szmirą na której wielu się poznało. Zaś "Enter Nowhere", o którym pierwszy raz usłyszałam w momencie rozpoczęcia seansu z nim i okazał się...No, właśnie? Trójka nieznajomych z różnych stron USA ląduje w środku lasu. Nie mogąc znaleźć drogi powrotnej tam skąd przybyli znajdują schronienie w opuszczonej chacie. Nie mają telefonu, sprawnego radia, jedzenia, picia. Mają za to dużo tajemnic do rozwikłania.  Nie jest to horror przerażacz, raczej mystery horror albo atmospheric horror. Nie przerazi, lecz zaskoczy. Początek nie jest niczym specjalnym jednak film powoli się rozkręca, napięcie rośnie, niewiadomych coraz więcej. Właśnie za to należą się twórcom największe brawa, za to sprawne stopniowanie.  To naprawdę przyniosło efekt bo śledziłam fabułę z rosnącym zainteresowaniem.  Jeśli chodzi o formę to jest minimalistyczna, wszytko się rozgrywa na kilku dziesięciu metrach kwadratowych. Żadnych efektów, żadnej krwawej łaźni. Aktorstwo ujdzie, mogli by natomiast bardziej popracować nad dialogami, bo momentami są w irytujący sposób idiotyczne. Ah, i to piękne przesłanie płynące z filmu. Bardzo optymistyczne jak na dramat/horror, ale wcale mi to nie przeszkadzało. Moja ocena: Straszność: 4 Fabuła:10 Klimat:10 Aktorstwo:6 Dialogi:4 Zdjęcia:6 "To coś":10 Oryginalność:10 Zaskoczenie:9 Zabawa:10 79/100 