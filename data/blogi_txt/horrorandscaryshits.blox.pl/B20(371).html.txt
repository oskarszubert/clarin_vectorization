Xmas tale/ Świąteczna opowieść (2005)  Pięcioro dzieci w czasie przerwy świątecznej znajduje w lesie kobietę przebraną w strój świętego mikołaja. Kobieta nieźle się potłukła wpadając do głębokiego dołu. Nie ma szans żeby wydostała się stamtąd sama. Gdy dzieci dowiedzą się kim jest owa Pani Mikołaj, postanawiają wykorzystać jej położenie do swoich niecnych celi.  Fracisco Plaza to przede wszystkim współtwórca serii "Rec". Tak jak inni bardziej znani reżyserzy Hiszpańscy został zaproszony do współpracy przy "Filmach, które nie dadzą Ci zasnąć".  "Xmas tale" to już piąty, czyli przedostatni film w tej serii. I chyba najsłabszy. Oglądając go nie skojarzyłam nazwiska Plaza, więc moje uprzedzenie do "Rec'a" nie ma tu nic do rzeczy. Obraz jest po prostu przeciętny.  Horrory z dziecięcymi bohaterami zazwyczaj są bardzo interesujące. Mogą z młodych bohaterów zrobić małe potworki, albo niewinne ofiary. Grupa przyjaciół z "Opowieści świątecznej" należy jednocześnie do obydwu kategorii. Dzieci zamiast pomóc Rebece, wyciągnąć ją z dziury, postanawiają ją szantażować. Ale Rebeka także nie jest święta. Zbiegła przestępczyni powinna zostać oddana w ręce sprawiedliwości. Ale tego dzieci też nie zrobią. W końcu sam muszą rozprawić się z Mikołajką.  Nasi mali bohaterzy to żadni wykolejeńcy z marginesu społecznego. Ot dzieciaki lubiące jeździć na rowerach i oglądać filmy. Tak filmy... To właśnie fascynacja tworami pop kultury w największym stopniu determinuje zachowania bohaterów. Jeden z chłopców fascynuje się "Karate kid'em"  i nie odpuści okazji do rozegrania w realu ulubionej sceny z filmu. Lata '80 w których osadzona jest fabuła opowieści to też dobry czas dla horrorów, dlatego też w filmie zostały wykorzystane fragmenty "Zombieinvasion", który to film również zainspirował bohaterów do realizacji niecodziennych pomysłów. Ciekawą sprawą jest, że w filmie możemy zobaczyć mała bohaterkę "Labiryntu fauna", która wciela się w postać Moni.  Konstrukcja fabuły jest poprawna, ale jakoś temat mnie nie urzekł. Moja ocena: Straszność:5 Klimat:5 Fabuła:7 Zabawa:5 Zdjęcia:7 Aktorstwo:7 Oryginalność:6 To coś:6 Zaskoczenie:6 Dialogi:5 59/100 