Body of water/Syvälle salattu (2011)  Polacy jeszcze nie zmajstrowali swojej wersji tytułu. Film ten oglądałam stosunkowo niedawno, ale nie pamiętam go zbyt dobrze- a to już źle o nim świadczy.  Jest to produkcja fińska, więc spodziewałam się nastoju w stylu "Sauny", ale mamy tu już co innego. Fabuła też jakaś taka... amerykańska.  Julia wraz z synkiem postanawia pomieszkać w swojej rodzinnej okolicy, nieopodal malowniczego jeziora. Ma tam pozałatwiać swoje sprawy zawodowe i przy okazji zafundować dzieciakowi fajne wakacje. Praca jednak pochłania ją zbyt bardzo w dodatku powracają dziwne i nie jasne wspomnienia z dzieciństwa. Wydaje się, że nikt nie jest chętny by pomóc jej rozwikłać tajemnice z przeszłości, w dodatku Julia zaczyna przeczuwać iż jej synkowi grozi niebezpieczeństwo. Koś tu coś ewidentnie knuje..  Jedynym wyraźnie narzucającym się plusem tego filmu jest wplątanie w jego fabułę baśni/legendy.  Owa baśń staje się nośnikiem całej historii i motorem napędowym dalszych wydarzeń.  Mamy tu też całkiem sprawnie poprowadzony motyw psychologiczny, motyw wypartych wspomnień. Wszytko to prowadzi nas do finału, który może zaskoczyć. Moja ocena: 6/10 