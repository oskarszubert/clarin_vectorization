Jug face (2013)  Nastoletnia Ada mieszka w małej osadzie w lesie. Jej mieszkańcy wyznają kult dziury w ziemi, której składają ofiary z ludzi typowane przez 'garncarza'. Garncarz do którego przemawia dziura ma za zadanie ulepić dzban z wizerunkiem osadnika, którego życzy sobie uśmiercić dziura. Wszytko po to, żeby łaskawa dziura dawała mieszkańcom łaskę zdrowia. Pewnego dnia garncarz lepi dzban z twarzą Ady.  Dziwny jest ten film, delikatnie ujmując. Nie chodzi mi tu o jakąś szczególnie pomysłową formę przekazu lecz o sam pomysł na fabułę. Mamy tu prawie cały wachlarz zachowań małych sodomicznych społeczności. Przede wszystkim dziwne wierzenia, które wydaje się nie są jakąś ułudą bo gdy tylko ktoś spróbuje oszukać dziurę trup ścieli się gęsto.   Początkowo sądziłam że będzie tu motyw podobny temu z "Osady" gdzie finalnie okaże się, że wszytko jest wyssane z palca i służy jakimś ludzkim celom. Nic z tych rzeczy. Fabuła od początku do końca zmierza w jednoznacznym kierunku. Wątek paranormalny jest tu dominujący, ale nie zabraknie miejsca na małe i duże ludzkie dramaty, przymusowe małżeństwa, kazirodztwo etc. Ogólnie mówiąc cały pomysł jest zacny, ale coś tu nie styka do końca, przez co film wlecze się niemiłosiernie i nie daje pełnej radości z seansu. Jak na film produkcji amerykańskiej jest dość stonowany i nie celuje w przerażaniu czy szokowaniu. Groza jakaś tam jest, ale bardziej czai się za drzewami niż wyskakuje na drogę. Aktorstwo całkiem dobre, ale bez szału.  Moja ocena: Straszność:4 Fabuła:6 Napięcie:3 Zaskoczenie:3 Zabawa:4 Walory techniczne:7 Oryginalność:7 To coś:6 Aktorstwo:6 klimat:6 52/100 Sceny brutalne:4/10 