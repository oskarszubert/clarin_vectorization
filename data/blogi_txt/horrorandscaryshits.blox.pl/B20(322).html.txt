REC 3 Geneza (2012)  Po seansie tego zacnego dzieła możemy dowiedzieć się iż zombie bywają bardzo romantyczni i całują niezwykle namiętnie... Wypada jednak  zacząć od tego, że jest to trzecia odsłona nie lubianej przeze mnie serii. Obejrzałam ten film z poczucia obowiązku - w końcu trzeba o nim napisać - i jestem mile zaskoczona. Po pierwsze- film nie ma nic wspólnego z poprzednimi częściami, po drugie to, co z nim zrobili zapowiada rychły koniec z "REC'ami" :) Akcja filmu dzieje się na weselu pięknej, młodej pary. Wszystko zaczyna się od wujka - tu mamy coś oryginalnego- pijany zombie wujek. Od momentu jego pojawienia się wiedziałam, że będę świadkiem czegoś .... zabawnego. Oczywiście mamy też  grubą zobie babę - nawiązanie do jedynki:  Już w pierwszych minutach filmu pożegnaliśmy się z kręceniem obrazu z ręki. Pan młody dzielnie zajebał kopa w kamerę i od tej pory nie ujrzeliśmy więcej trzęsącego się obrazu, który w dwóch poprzednich częściach doprowadzał mnie do nerwicy. W tym momencie wyrwało mi się radosne "Dziękuję!!!", co spotkałoby się zapewne z wielkim oburzeniem fanów tej serii, którzy jak czytałam ich "ochy i achy" zachwycają się tym sposobem kręcenia.   Strasznych scen w filmie jak na lekarstwo, a jak już pojawiło się coś, co mogło by kogoś może przestraszyć od razu zabarwiane było pokaźną dozą humoru. Ktoś ewidentnie postarał się aby uśmiercić ten film jako horror. Cały pomysł na film był jedną wielką groteską.   Nie bardzo mogę się zdecydować, czy film ten był bardziej żałosny, czy zabawny... Moja ocena: Straszność: 0 Klimat:0 Dialogi:7 (tak, za to że były powalająco groteskowe) zdjęcia: 5 (bo taka miła odmiana po trzęsącym się obrazie) aktorstwo:1 (za wujka) oryginalność: 1 (może w tym szaleństwie jest metoda?) zaskoczenie: 5 zabawa: 7 :D Fabuła:0 To coś: 1 27/100 