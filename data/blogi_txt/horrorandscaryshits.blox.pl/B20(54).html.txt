Ofiara losu- Camilla Lackberg  Przyszedł czas na czwartą z serii powieść pani Lackberg. Przechodzę do tej recenzji z niezadowoleniem, bo zmuszona jestem przedstawić zdecydowanie najsłabszą z jej powieści.  Szwedzka pisarka goniona terminami co roku publikowała nową książkę o mieszkańcach Fjallbacki. Policjant Patrick Hedstrom, jego współpracownicy z komisariatu i żona Erika znowu stają przed wyzwaniem wyłonienia z pośród prawych mieszkańców mieściny ludzi występnych i zamieszanych w kolejną zagadkę kryminalną.  Już było tak dobrze... (mam na myśli "Kamieniarza")  a tu nagle opowieść o miałkich uczestnikach reality show, mało przekonująca konstrukcja wątku morderstw- modus operandi na poziomie gimnazjalisty i jeszcze na dokładkę ślub głównej bohaterki.... Aż chce się krzyknąć: olaboga.  Złapałam bakcyla i sięgam po kolejne książki tej pisarki, ale tym razem nie mogę jej darować takiego cofnięcia się w rozwoju...  Widać, że Lackberg pisała to z "batem nad głową", wcale nie miała chęci tworzyć kolejnej mrocznej historii- wystarczy spojrzeć na  zatrważającą  ilość stron powieści, które zamiast budować napięcie wokół wątku kryminalnego opisują przygotowania do ślubu: diety, marudzenia z powodu diet, nowe diety, mniej skuteczne diety, diety zakończone sukcesem. Do tego rozwlekłe dyskusje z teściową i próby pocieszenia nieudacznej siostry, która znowu została skrzywdzona.  Szwecka produkcja telewizyjna  będąca ekranizacją powieści trochę uratowała sytuację zmieniając w dość znacznym stopniu fabułę. Niemniej jednak "zmęczyłam" tą powieść- nie przeczytałam. Do ostatniej chwili miałam nadzieję na jakiś efektowny zwrot akcji, ale niestety Lackberg nie podjęła wysiłku. Moja ocena: 3/10 