Imprint/ Piętno (2006)- Masters of horror sezon 1 odc. 3 "Piętno" to jeden z oryginalniejszych filmów w serii "Mistrzowie horroru". Jego reżyserem jest Japończyk Takashi Mike, znany fanom horrorów min. z "Nieodebranego połączenia". Film opowiada historię amerykańskiego dziennikarza, który powraca po latach do Japonii aby odnaleźć swoją ukochaną Komomo.   Przeszukuje burdele aż trafia do przybytku, gdzie jego ukochana dokonała żywota. Poznaje historię innej kurtyzany. Brutalną, krwawą i okrutną historię jej życia.  wielopłaszczyznowy scenariusz powstał na podstawie powieści Shimako Iwan, która w barwny i nieco obsceniczny sposób ujawnia ciemne strony ludzkiej natury a także wstydliwe aspekty życia japońskiego społeczeństwa przełomu wieków- jak sprzedawanie dzieci do burdeli, nielegalne aborcje, kazirodztwo...  Historia okaleczonej kurtyzany którą spotyka Amerykanin jest tak nieprawdopodobna, że bardziej przypomina opiumowy sen niż rzeczywistość. Film jest gwarantem mocnych wrażeń w nieco baśniowej i kolorowej  oprawie. Jest w tym jakiś absurd i powaga jednocześnie. Polecam fanom nietypowych obrazów. Moja ocena: Straszność: 8 Fabuła:8 Klimat:9 Zaskoczenie:8 Zabawa:7 Dialogi:5 Aktorstwo:6 Oryginalność: 8 To coś: 7 Zdjęcia:10 76/100 