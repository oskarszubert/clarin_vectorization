Witchboard/ Diabelska plansza (1986)  Na przyjęcie organizowane przez Lindę i jej narzeczonego, jeden z gości- ex chłopak Lindy przynosi tabliczkę Quija. Mężczyzna twierdzi, że za jej pomocą porozumiewa się ze zmarłym chłopcem o imieniu David. Linda entuzjastycznie podchodzi do pomysłu rozmowy z Davidem. Nawiązują z nim kontakt. Przez kilka następnych dni Linda nie rozstaje się z tabliczką zostawioną przez gościa i wciąż rozmawia z duchem.  "Diabelska plansza" to godny reprezentant straszaków z lat '80. Podobnie jak w przypadku większości filmów z tamtych czasów trzeba po prostu lubić tamtą estetykę i sposób w jaki robiło się filmy. Inaczej nie macie czego w tym filmie szukać.  Mocną stroną produkcji jest przede wszystkim fabuła. Mimo iż motyw tabliczki Quija jest bardzo popularny to znajdzie się tu miejsce na drobne niespodzianki i zwrot akcji.  Jak na horror z wątkiem paranormalnym mamy tu sporo dość brutalnych scen jak medium nadziane na płot:)  Film jest debiutem reżyserski Kevina Tenney'ego, który nakręcił między innymi "Noc demonów" oraz kontynuację "Diabelskiej planszy". Nie można powiedzieć, że jest to produkcja nowatorska czy oryginalna, ale doskonale wpisuje się w ramy gatunku i spodoba się każdemu kto lubi kino grozy z lat 80. Moja ocena: Straszność:7 Fabuła:8 Klimat:8 Zdjęcia:6 Zaskoczenie:6 Zabawa:7 Aktorstwo:6 Dialogi:6 Oryginalność:6 To coś:7 67/100 