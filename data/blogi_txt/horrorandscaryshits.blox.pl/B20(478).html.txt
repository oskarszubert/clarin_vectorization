Eddie - The Sleepwalking Cannibal/Eddie - kanibal lunatyk (2012) Koprodukcja Duńsko- Kanadyjska klasyfikowana jako horror komedia. W rzeczywistości filmowi daleko jest zarówno do pierwszego, jak i do drugiego gatunku.  Historia malarza mającego problemy z twórczością. Lars, bo tak ma na imię ów artysta plastyk spotyka na swojej drodze tytułowego Eddiego. W wyniku splotu kilku zdarzeń zmuszony jest przyjąć gościa pod swój dach. Eddie to opóźniony w rozwoju mężczyzna, który chodzi przez sen. Jego nocne eskapady często kończą się morderstwami- mało tego Eddie lubi nocne "podjadanie", co więcej- najchętniej podjada ludzkie mięso:) Lars zmuszony do "sprzątania" po swoim podopiecznym odkrywa coś niezwykłego: Widok rozszarpanych flaków inspiruje go to twórczo jak nic do tej pory. Co więc począć? Pozbyć się kłopotliwego Eddiego czy korzystać z dobrodziejstwa jakim poniekąd stał się dla twórczości Larsa.  Dziwny jest ten film- o tak powiem. Nie pojawiają się w nim żadne jakoś wybitnie zabawne momenty. Nie ma w nim nic szczególnego, ale patrząc na samo połączenie filmowych zagadnień może wywołać lekki uśmieszek. Postaci Larsa i Eddiego tworzą ciekawy, pocieszny duet, do tego dochodzą, może nie diabelnie śmieszne, ale jednak śmieszne dialogi. Horroru w tym jak na lekarstwo, chyba, że ktoś jest nadwrażliwy na widok krwi:) Wszystko co mogło być w filmie straszne jest w najlepszym przypadku zabawne. Można obejrzeć, z nudów się nie przyśnie bo film jest krótki. Moja ocena: Straszność:3 Fabuła:5 Klimat:3 Zabawa:7 Aktorstwo:6 Dialogi:8 Oryginalność:5 Zaskoczenie:3 Zdjęcia:6 To coś:4 50/100 