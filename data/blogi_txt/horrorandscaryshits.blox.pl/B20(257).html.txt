Haunting in Salem/ Klątwa z Salem (2011)  Rodzina Downsonów, przeprowadza się do uroczego wszystkim fanom horrorów znanego miasteczka w stanie Massachusetts- Salem. Znanego z tego że odbywały się tam na dość dużą skale procesy o czary w wyniku których skazano na śmierć nie jedną niewiastę oskarżoną o konszachty z diabłem. Downsonów spotyka wielkie szczęście zamieszkania w jednym z najstarszych domów w stanach, niegdyś zamieszkałych przez sędziów a później przez szeryfów miasta. To na terenie tej uroczej posiadłości dochodziło do krwawych kaźni, a zwłoki osądzonych i skazanych zakopywano w obecnym ogrodzie:) "Klątwa z Salem" to produkcja Asylum. Dość żałosna próba podrobienia historii domu "Amityville", wykorzystująca podręcznikowe horrorowe chwyty w dość opłakany sposób. Zacznijmy od naszych bohaterów, rodzinki: Matka wygląda na dwa lata starszą od swojej córki.  Ojciec zapewne żyjący w konflikcie z fryzjerem - nie mogłam wprost na niego patrzeć, dodatkowo obdarzony urodą, którą docenić mogła by tylko jego własna matka, to ofiara PTSD . Na koniec  płaczliwy  syn.   Cała tak ekipa będzie nas ubawiać po pachy przez półtorej godziny. Zarówno rzeczeni Dwonsonowie jak i cała reszta obsady przerażają drętwotą i sztucznością gry aktorskiej.  Scenariusz - już pomijając błędy i luki -  jest naiwny, przygłupi i tendencyjny. Na fabułę składają się wszystkie typowe dla horroru o nawiedzonym domu sceny i wątki z tym, że sto razy gorzej przedstawione i zagrane.   Zdjęcia i montaż poniżej poziomu słabego studenta pierwszego roku szkoły filmowej.  Dialogi- kpina, muzyka taka sobie.  W czasie seansu byłam tak otępiała tym co widzę, że zaskoczyło mnie najbardziej oczywiste z oczywistych rozwiązań zagadki nawiedzonego domu- oto co taki poziom filmowy robi z mózgiem widza:)    Z trudem bo z trudem da się to jednak oglądać. Moja ocena: Straszność:4 Fabuła:5 Klimat:4 Zaskoczenie:6 Zabawa:5 Oryginalność:1 To coś:2 Zdjęcia:4 Aktorstwo:4 Dialogi:2 37/100 