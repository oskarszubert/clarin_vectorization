Etnolog w mieście grzechu - Mariusz Czubaj  Mariusz Czubaj jest jednym z czołowych pisarzy literatury kryminalnej w Polsce. Z wykształcenia jest antropologiem kultury. Z połączenia tych dwóch życiowych pasji autora zrodził się pomysł napisana książki, która jest swoistym przewodnikiem po najciemniejszych zakamarkach kryminalnych opowieści, jednocześnie analizującą kulturowe uwarunkowania rządzące światem przedstawionym w powieściach z gatunku.  Gdy tylko swoim bystrym okiem wypatrzyłam  ten tytuł wiedziałam, że muszę tę książkę przeczytać, niezależnie od tego, czy kryminał jest moim ulubionym gatunkiem literackim czy też nie. Przyznam - nie jest, wolę thrillery, czy horrory, powieści psychologiczne itp. Ale kryminał jako gatunek zawsze wydawał mi się niepotrzebnie spłycany przez  co odbierany jest jako gatunek rozrywkowy. Diabeł jednak zawsze tkwi w szczegółach i to co może wydawać się tylko czystą rozrywką może skrywać w sobie ważne informacje o świecie i ludziach. Tak jak w przypadku horrorów, które bazując na ludzkich lękach wyciągają z nas to, co ukryte, często w sposób bezlitosny. Pierwsze stronice pracy Czubaja były dla mnie szokiem i nosiły znamiona męki. Nie rozumiałam połowy używanych przez autora terminów a i część przeczytanych przez niego fragmentów - ważnych fragmentów książek - które czytałam już dawno ogarnęły mroki nie pamięci. Z czasem gdy już oswoiłam się, przyzwyczaiłam do analizowania przypisów - licznych przypisów - szło już gładko, a ja poczułam się "wciągnięta".  Książka Czubaja to kompendium wiedzy dla czytelnika kryminałów, a także dla osób, które chciały by bliżej poznać tło i okoliczności tworzenia takiego dzieła. Czubaj z maniakalną dokładnością rozpisuje, analizuje, szereguje techniki pisarskie autorów kryminałów, przywołując często dzieła zapomniane takie jak np. "Kobieta w bieli" Collinsa, którą swoją drogą nie dawno skończyłam czytać. Nie bazuje tylko na wielkich znanych nazwiskach klasyków, ale schodzi też na niższe pułapy sfery popkultury, książek, które obecnie goszczą na listach bestselerów i są znane każdemu - chociażby ze słyszenia. Doszukuje się w pozornie prostych i nieznaczących wiele dla fabuły powieści poszczególnych fragmentach   znamion uwarunkowań kulturowych i sprytnie przemycanych społecznych zachowań typowych dla danych w powieści czasów, czy też miejsca akcji. "Etnolog w mieście grzechu" to książka dla osób, które chcą wiedzieć więcej o świecie kryminałów. Jeżeli nie odstraszy Was nieco "wykładowa" forma książki, to nie będziecie rozczarowani. Moja ocena:8/10   Za książkę dziękuję wydawnictwu Oficynka: 