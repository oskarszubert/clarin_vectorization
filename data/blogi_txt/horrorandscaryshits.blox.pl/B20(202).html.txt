Dark Tourist/ Mroczny turysta (2012)  Jim to samotnik. Lubi pracować na nocną zmianę jako stróż, czytać i oglądać dokumenty o seryjnych mordercach, a także odwiedzać miejsca, gdzie wspomniani okrutnicy dopuszczali się swoich zbrodni.  Tym razem Jim wybiera się w podróż do Nowego Orleanu by podążać śladami swojego nowego obiektu fascynacji, Carla Marznapa, sadysty i podpalacza, którego pierwszymi ofiarami byli jego właśni rodzice.  Thriller "Mroczny turysta" nie doczekał się owacji na stojąca, wręcz przeciwnie. Dlaczego?  Nie jest to typowy obraz traktujący o seryjnym zabójcy. Historię Carla poznajemy wraz z Jimem, Jimem, który nie jest detektywem, prawnikiem, ojcem ofiary, lecz kimś stojącym po stronie mordercy. Tak można stwierdzić? Chyba można.  Jim coraz mocniej ulega fascynaci historią życia Carla. Rozumie go. Z dnia na dzień dostrzega coraz więcej analogi pomiędzy życiem własnym, a mordercy.  Nie jest to jednak powiedziane w sposób dosłowny. Tak naprawdę w pewnym momencie można stracić rozeznanie, czy opowieść nadal dotyczy Carla, czy teraz jest to historia Jima?  Jim ma halucynacje w których widuje Marznapa i prowadzi z nim rozmowy. Coraz bardziej mu odbija, czego skutek możemy chyba przewidzieć. To dobrze zrobiony, bardzo dobrze zagrany film, który jednak wymaga pewnego skupienia i spojrzenia ponad standard. Moja ocena: Straszność:6 Fabuła:7 Klimat:6 Napięcie:7 Zabawa:7 Walory techniczne:7 Zaskoczenie:7 Oryginalność:8 To coś:7 Aktorstwo:8 64/100 W skali brutalności: 3/10 