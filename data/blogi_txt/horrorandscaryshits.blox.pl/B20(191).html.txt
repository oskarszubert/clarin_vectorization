Cube (1997)  Grupa ludzi budzi się w tajemniczym pomieszczeniu. Z tego miejsca mogą wyruszyć dalej w sześciu równych kierunkach, bowiem na każdej ze ścian, podłodze oraz suficie znajdują się drzwi prowadzące do następnego bliźniaczo podobnego pokoju. Każdy z nich marzy tylko o tym by się stamtąd wydostać. Wskazane by było współpracować, ale jak, skoro każda z  osób skrajnie się różni się od reszty i ma własny, inny od pozostałych pomysł na przetrwanie.  Wśród bohaterów możemy spotkać Ren'a słynnego zbiega, który niczym Hudini potrafi pokonać każde zabezpieczenie i ... zniknąć. Czarnoskórego policjanta Qentina, który szybko pragnie przejąć dowodzenie nad grupą, lekarkę Halloway, studentkę nauk ścisłych Leven, cynika Wortha i wreszcie, autystycznego chłopaka, Kazana.   Wydostanie się z tego przedziwnego miejsca nie jest wcale proste, bo na każdym kroku czyhają na naszych bohaterów zasadzki. Muszą oni znaleźć sposób jak rozpoznać "bezpieczne" pokoje i poruszać się tylko po nich aż do wyjścia, które swoja drogą nie wiadomo czy istnieje:) W tym zadaniu pomogą im indywidualne umiejętności, żadne z nich nie znalazło się tam bez powodu.   Trylogia "Cube" to- można rzec- początek wszelkich filmów z cyklu: grupa ludzi w zamkniętym pomieszczeniu. Na "Cube" w dużym stopniu bazuje okrzyczana "Piła" i niekończąca się ilość filmów naśladujących tą koncepcję.  Film Vincenzo Natali to jednak nie torture porn, a thriller Sci fi, choć nie zabraknie w nim scen mocno ocierających się o brutalność. Ważniejsza niż epatowanie przemocą jest warstwa psychologiczna wydarzeń. Gdyby nie nawał emocji jakie kierują postępowaniem bohaterów, nie doszło by do wielu tragedii.  Najważniejsze w tym filmie jest znalezienie wyjścia  z sytuacji, z której pozornie nie ma wyjścia.  Napięcie towarzyszące widzowi przez cały seans to elementy z gatunku thriller, Sci-fi to cała oprawa obrazu. Nikt nie odleci w kosmos, nie spotkamy tu żadnych alienów. To nowoczesna technologia decyduje o tym, że jest to film fantastyczno- naukowy. Istnienie takiego miejsca jak Cube nie jest znowuż tak nieprawdopodobne, więc film może się spodobać równie dobrze osobom omijających filmy sci-fi - jak ja. Moja ocena: Straszność:7 Fabuła:8 Klimat:6 Zaskoczenie:7 Zabawa:8 Dialogi:7 Zdjęcia:7 Aktorstwo:7 Oryginalność:7 To coś:8 72/100 