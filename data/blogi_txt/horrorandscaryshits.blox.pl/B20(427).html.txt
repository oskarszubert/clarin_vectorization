The Shining/ Lśnienie (1980) vs The Shining/ Lśnienie [1997) Niepokorny mistrz Slanley Kubric dokopał Kingowi tą ekranizacją. Dokopał sowicie i z impetem darując sobie dłużyzny jakie zafundował nam pisarz w swoim dziele, zmieniając niektóre wątki i dodając co nieco od siebie. Cieszę się, że to zrobił bo dzięki temu mamy do czynienia z jednym z najlepszych horrorów wszechczasów. Takie jest moje zdanie.  Jack, aspirujący pisarz i dość nieprzyjemny typ z problemem alkoholowym, wraz z żoną o paszczy chomika i dość zakręconym synkiem wprowadza się na 5 miesięcy do pięknego hotelu w górach gdzie ma sprawować fuchę zimowego stróża. W roli głównej mamy niesamowitego Jacka Nicolsona, który sprawił iż ten film, rzecz jasna mający wiele innych zalet, jeszcze bardziej zapada w pamięć.  Kubrick zadbał o wszystko. Mocne, krwawe sceny grozy, klaustrofobiczny, przytłaczający klimat  wpędzają widza w ostrą paranoję. Jest to jeden z tych nielicznych horrorów, które NAPRAWDĘ przerażają. Grozę budzą zarówno pojedyńcze sceny jak i cała wizja twórcy. Wszytko w tym filmie jest na swoim miejscu. Fabuła jest spójna i trzyma w napięciu, rozwija sie powoli ale nie sukcesywnie, aż następuje wspaniały finał.    Dodatkowym atutem, dla mojej osobistej uciechy jest fakt iż akcja rozgrywa się w czasie zimy, Nicolson w swoim morderczym szale gania ofiary po śniegu. Perspektywa tego ze mogłabym zmarznąć przeraża mnie bardziej niż wizja ognia piekielnego, więc wszytkie horrory "na śniegu" są stworzone dla mnie:)  Nicolson jest świetnym aktorem, a do tej roli wydawał się być wręcz stworzony:) Kreacja żony- chomika, jest jakby przeciwwagą do jego postaci. Razem tworzą wspaniały duet choć ci którzy dali biednemu chomikowi złota malinę, najwyraźniej nie podłapali koncepcji mistrza Kubricka.  Tak czy inaczej mamy tu do czynienia z produkcja perfekcyjną w każdym calu. Jakby komuś było mało, dodam jeszcze iż muzykę robił nasz rodzimy mistrz Penderecki i odwalił kawał dobrej roboty. Moja ocena: 10/10   Teraz przed Państwem tragedia w trzech odcinkach... Tak zasadniczo to obejrzałam ten film, a raczej przebrnęłam przez niego tylko dla przyzwoitości. Żeby sprawdzić czego takiego dokonał King jako producent i scenarzysta. Z focha, przerostu ambicji i manii wielkości nie powstaje nic dobrego. A niewątpliwie te czynniki kierowały Kingiem gdy postanowił "poprawić" Kubricka.Film składa się z 3 odcinków po półtorej godziny. Moim skromnym zdaniem spokojnie można było sobie darować pierwszą część, w której absolutnie nic się nie wydarza. King uraczył widza mnóstwem bezsensownych dialogów, jeśli faktycznie kurczowo trzymał się wersji książkowej, to jest to dość słaba książka. Niektóre sa naprawdę niepotrzebne. W jednej rozmowie którą można by skrócić spokojnie o 3/4 mistrz horroru powtarza po trzy razy te same zdania, parafrazując je na różne sposoby. Scenariusz jest nadziany błędami że aż momentami nie chce się tego słuchać, jeśli chodzi o zdjęcia, aktorstwo i efekty to też nie pokazano nam nic godnego uwagi. Produkcja nieudana i niepotrzebna. King bardzo podpadł u mnie robiąc to co zrobił. Moja ocena: 3/10 