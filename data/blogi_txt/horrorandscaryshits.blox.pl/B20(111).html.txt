The girl next door/ Dziewczyna z sąsiedztwa (2007)  Pamiętam mój seans z tym filmem jak dziś... Ani wcześniej ani później żaden film, z żadnego gatunku nie zrobił na mnie takiego wrażenia jak dziewczyna z sąsiedztwa, na podstawie powieści Jacka Ketchama, inspirowanej prawdziwymi wydarzeniami.  Jest rok 1958, Indiana, USA. Sylvia Likens wraz z siostrą  trafia do domu swojej ciotki Ruth która ma sprawować nad nimi opiekę pod nieobecność ich rodziców. Ciotka wydaje się być sympatyczna i wyzwolona. Popija piwko wraz ze swoimi synami i ich kolegami. Kreacja Ruth jest niezrównana, z pod maski sympatii wydziera się szaleństwo, najpierw widoczne są tylko jego małe iskierki. Z czasem wybucha z tego oszalały pożar... Wybuch ten doszczętnie spalił moją duszę. Na stosie zapłonęła moja wiara w ludzi. Nie jestem jakoś przesadnie wrażliwa, o ile na ekranie nie pojawia się zabiedzony kotek czy też inne pokrzywdzone i nieme stworzenie boże. Jako przyszła pani seksuolog wiele czytam o wszelkich formach wynaturzeń psychicznych i seksualnych. Jednak... to co zobaczyłam ...   "Dziewczyna z sąsiedztwa to studium sadyzmu. Sadyzmu wykonywanego na dziecku przez dzieci! Historia ta daje wiele do myślenia. Jak daleko może posunąć się człowiek jeśli na moment zawiesić pojęcie kary i winy. Co może zrobić grupa nieletnich wiedziona przewodnictwem chorej psychicznie kobiety? I wreszcie, jak kobieta może uczynić drugiej kobiecie, jeszcze dziecku TAK OKROPNE rzeczy? Wszytko co rozegrało się w ciemnej piwnicy domu Ruth przekroczyło wszelkie możliwe granice pojmowania zła. Ta kobieta, doprawdy była antychrystem. Perfidia z jaką prowadziła swoją psychopatyczna grę z udziałem chłopców i Sylvii wprawił mnie w osłupienie. Manson by się nie powstydził tak brawurowego kierownictwa nad własną trzódką,   Tym czasem oddalam się w poszukiwaniu stabilności psychicznej, którą utraciłam oglądając ten obraz. Film dostaje maksymalną ocenę (100/100). Przysięgam, więcej go nie obejrzę. 