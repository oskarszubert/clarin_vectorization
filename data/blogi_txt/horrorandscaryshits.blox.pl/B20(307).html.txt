Quella villa accanto al cimitero/ Dom przy cmentarzu (1981) "Dom przy cmentarzu" w porównaniu z "Siedem bram piekieł" inną produkcją słynnego mistrza zrobiła na mnie marne wrażenie. Zdecydowanie mniej Fulciego we Fulcim:)  Profesor Boyle wraz z żoną i synkiem przeprowadza się do domu na przedmieściach by tam kontynuować badania swojego zmarłego kolegi. Oczywiście ich wiejski domek okazuje się miejscem kaźni, a zło kryje się - rzecz jasna - w piwnicy...   Ilość makabry i pięknego gore jest zdecydowanie mniejsza niż w "Siedmiu bramach piekieł", co mnie rozczarowało. Bo to Fulci. Fulci to gore i tyle w tym temacie. Aktorstwo i sposób prowadzenia kamery jest identyczny jak we wcześniej wspomnianym dziele. W roli żony profesora znowu mamy MacColl, którą widzieliśmy w roli Lizy. Postarzyli ją  nieco bidulkę i jej twarz nie jest już głównym celem zbliżonych ujęć.Wygryzła ją wcielająca się w postać niani młoda dziewczyna przypominająca jedną z lasek Charlesa Mansona. Fabuła nie jest mocną stroną tego filmu. W tym przypadku przeszkadzały mi dłużyzny i schematyczność. Za pewne zwróciłam na to bardziej uwagę, bo brakowało mi tu typowych dla Fulci obrzydliwości. A to spory cios dla filmowca, którego wizytówką jest właśnie gore. Moja ocena: Straszność: 6 Fabuła:4 Klimat:6 Aktorstwo:5 Zdjęcia:7 Zabawa:5 To "coś":5 Zaskoczenie:3 Oryginalność:5 Dialogi:4 50/100 