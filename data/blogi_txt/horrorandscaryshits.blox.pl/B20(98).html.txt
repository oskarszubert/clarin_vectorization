Phenomena  (1985)  Dario Argento w moich oczach jest fenomenem w świeci grozy. W przeciwieństwie do rodaka Fulci, o którym pisałam wcześniej nie lubuje się aż tak w klimacie gore. Wysyp trupów i flaków na metr kwadratowy jest nieporównywalnie mniejszy. Jego groza jest bardziej subtelna, choć nie brakuje tu elementów gore, to jednak nie one określają ten film. Fabuła filmu wypielęgnowana bardziej niż efekty. "Phenomena" to historia Jennifer, córki znanego aktora, która zostaje wysłana do szwajcarskiej szkoły z internatem. Pech chce, że w okolicy akurat grasuje seryjny morderca, który lubi uprowadzać młode, ładne panienki.   Już w pierwszych scenach mamy popis mordu oczami Dario.  W roli tytułowej Phenomeny mamy śliczną, młodą i niewinną jak stokrotka Jennifer Connely.   Fenomen tej dziewczyny polega na niezwykłej zdolności władzy nad owadami. Co w połączeniu z przypadłością lunatyzmu budzi niepokój dyrektorki internatu i drwiny ze strony szkolnych koleżanek. Jennifer odnajduje przyjaciela w osobie kalekiego profesora etymologii, który w przeciwieństwie do reszty osób z jej otoczenia nie widzi w niej Belzebuba, ćpunki, ani schizofreniczki. Kiedy uprowadzona zostaje współlokatorka Jennifer dziewczyna wraz z profesorem obmyśla patent na namierzenie psychopaty. Oczywiście pomaga jej w tym nadprzyrodzone zdolności.   "Phenomena" jest jednym z najwyżej oceniany filmów reżysera. Przysłużył się temu zapewne solidny scenariusz, dobry pomysł na realizację, aktorstwo Jenifer Connely i świetna muzyka. Oczywiście nie brak w nim scen powodujących drwiący uśmieszek- jak małpa z brzytwą- ale taki już urok starszych produkcji. Nie jest to film, który spodoba się każdemu.  Moja ocena: Straszność: 8 Fabuła:9 Klimat:9 Aktorstwo:8 Dialogi: 7 Zdjęcia:6 Zaskoczenie:5 "To coś":7 Oryginalność:7 Zabawa:7 73/100 