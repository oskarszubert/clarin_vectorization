The sixth sense/ Szósty zmysł (1999)  Ostatnio często myślałam o tym filmie z powodu pacjenta, z którym ostatnio miałam do czynienia. Młody chłopak twierdził, że rozmawia z duchami dziewczyn, które zaginęły w niewyjaśnionych okolicznościach w jego okolicy. Jako, że duchy są teraz bardziej nowoczesne Pacjent D. twierdził, że rozmawia z nimi na NK i przez sms'y:) Poszedł z tym na policję, zainteresował się nim nawet pierwszy detektyw RP, ale niestety, proszę Państwa, ze swoimi zeznaniami D. trafił z prokuratury prosto na odział psychiatryczny:) "Szósty zmysł" to jeden z najlepszych filmów grozy wszech czasów.Z tym chyba zgodzi się każdy.Łączy w sobie elementy mrocznego thrillera, chwytającego za serce dramatu i ghost story.  Film rozpoczyna się od sceny, w której Malcolm Crowe (w tej roli Bruce Willis) specjalizujący się w psychiatrii dziecięcej zostaje zaatakowany w swoim domu przez byłego pacjenta.Szok jakiego doznaje w wyniku postrzału sprawia iż odsuwa się od żony i zaczyna doszukiwać się błędów w postawionej przed laty diagnozie.  "- Był sobie Malcolm, który pracował z dziećmi. Bardzo kochał tą pracę, lecz pewnego dnia odkrył, że wobec jednego ze swoich pacjentów popełnił błąd. Nie potrafił mu pomóc.Nie może przestać o tym myśleć. Od tamtej pory wszystko się zmieniło (...) Aż pewnego dnia Malcolm poznał małego chłopczyka, na prawdę fajnego chłopca. Bardzo podobnego do tamtego z przeszłości, więc postanowił pomóc temu chłopcu, bo czuje że jeżeli zdoła mu pomóc będzie tak jakby pomagał i tamtemu chłopcu. - Jak ta bajka się kończy? -Nie wiem. -Zdradzę Ci teraz tajemnicę (..)"  W tym momencie następuje scena, której nie da się zapomnieć. Mały Haley Joel Osment zagrał w tym momencie tak fenomenalnie, że autentycznie dostaje dreszczy jak go słyszę, jak na niego patrzę. "-(...) Widzę nieżywych ludzi(...) Chodzą jak normalni ludzie, nie widzą się nawzajem. Widzą tylko to co chcą widzieć. Nie wiedzą, że umarli. - Często ich widujesz? - Cały czas." Cole, nowy pacjent Malcolma to cichy, nieśmiały chłopiec nie radzący sobie w kontaktach społecznych, mający problemy w szkole i objawy zaburzeń lękowych. Początkowo Malcolm szuka przyczyn problemów chłopca w kłopotach rodzinnych. Jednak wszystko się zmienia, gdy ten wyjawia psychiatrze swoja straszną tajemnicę. "Szósty zmysł" to opowieść o śmierci. O tym co dzieje się z człowiekiem, który odchodzi ze świata żywych do świata umarłych.  Te dwa światy przenikają się. Żywi i umarli spotykają się  już tu na ziemi, nie "na końcu wieczności".  Duchy przychodzą do Cola, aby ten pomógł im w zrobieniu tego czego nie zdołali dokonać za życia: Kyra, duch młodej dziewczyny przychodzi do niego by ten ostrzegł jej  ojca i siostrę  przed macochą, babcia Cola przychodzi do niego z wiadomością dla matki, etc. Wyda się, że w życiu Cola więcej jest umarłych niż żywych...  Film uwieńczony jest też fenomenalnym zakończeniem, które zaskoczy najbardziej wymagającego w tej kwestii widza. Jeśli ktoś jeszcze nie oglądał, powinien jak najszybciej to nadrobić:) Moja ocena: 10!/10 