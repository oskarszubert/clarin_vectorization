Försvunnen/ Zaginiona (2011)  Malin aby ogarnąć się po rodzinnej tragedii zapragnęła zmiany w swoim życiu. Zamierza zwiać od nadopiekuńczych rodziców na północ Szwecji gdzie planuje znaleźć spokój i ukojenie. Podróżując autem napotyka kierowce, który usilnie stara się do niej zbliżyć. Zagaduje, chce być pomocny, gdy to nie skutkuje, sam zaczyna symulować sytuacje, w których to Malin ma mu udzielić pomocy. Dziewczyna zaczyna czuć się zagrożona. Przed nią jeszcze długa droga a podejrzany dziad nie daje za wygraną, ewidentnie ją śledzi co jakiś czas pojawiając się w polu widzenia. Jeden głupi błąd i Malin wpadnie w jego sidła.  Szwedzki thriller był jednym z tych filmów obejrzanych od niechcenia. Nie oczekiwałam wiele. Chciałam dostać nie nużącą historię i popatrzeć na skandynawską florę. Film wzbił się nico ponad te oczekiwania. Załamałam się nieco gdy Malin została w końcu schwytana. Pomyślałam sobie- teraz będą jakieś niewybredne torturki, może gwałcik, jakaś piwniczka...   Ku mojej uciesze film nie brnął w tym kierunku cały czas utrzymując konwencje filmu "w drodze". Malin pomimo iż raz dała się złapać nie zamierza drug raz popełnić tego błędu. Dzięki temu napięcie w filmie i prędkość rozwoju akcji nie słabnie ani na moment. Malin walczy jak lwica. Postać pana psychopaty tez jest dość interesująca. Dość, bo mam duże wymagania w tej dziedzinie. Cała historia trąci trochę banałem ale nie przeszkadza to w dość przyjemnym seansie. Odtwórczyni roli Malin znamy z Szwedzkiej ekranizacji trylogii "Milenium "i na tym znane twarze się kończą. Co do kreacji tej postaci najbliższe podobieństwo widziałam z główną bohaterką filmu Eden Lake. Filmu jednak nie należy porównywać. Obraz jest debiutem reżysera i scenarzysty. Raczej mi nie zapadnie w pamięć na dłużej, ale seans z nim nie był czasem bezsensownie straconym. Moja ocena: Straszność:7 Fabuła:6 Klimat:6 Aktorstwo:6 Zdjęcia:8 Zabawa:7 Dialogi:6 Zaskoczenie:4 Oryginalność:4 To coś:6 60/100 