Mortuary/Kostnica (2005)  Oglądając "Kostnicę" ciężko jest dać wiarę iż mamy do czynienia z tworem tego samego twórcy któremu zawdzięczamy "Ducha" i "Teksańską masakrę". Film jest po prostu niewiarygodnie słaby... Wdowa wraz z dwójką dzieci, nastolatkiem i małą różową dzieweczką wprowadza się do domu pogrzebowego gdzie ma mieszkać i pracować. Dom to ruina a podwórko to cmentarz.   Mamuśka z zapałem bierze się do pracy, jej synek zaprzyjaźnia się z miejscowymi małolatami a córunia radośnie bawi się w otoczeniu nagrobków. Wszytko to trąci jakąś groteską. Chyba pan Hopper od początku przeczuwał, że "nic z tego nie będzie" więc postawił na sporą ilość elementów komediowych. Napięcie z filmie jest zerowe, jedyny fragment, który miał zamiar wzbudzić w widzu grozę to opowieść małoletniej koleżanki syna pani grabarz o poprzednim właścicielu domu pogrzebowego. Dziewczyna opowiada o zmutowanym mieszkańcu krypty z wielkim przejęciem w efekcie czego jeden ze słuchaczy spada z krzesła. Mocne, nie?  Oczywiście w dalszej części spotykamy owego Mutaka, który zamiast atakować ludzi woli zajadać cukierki. Pojawia się też wiele nielogicznych, niespójnych i w ogóle niewyjaśnionych scen z udziałem zombie i  jakiś dziwnych wodorostów rosnących w domu. Całość nie tworzy praktycznie żadnego klimatu. Oczywiście można sobie pozwolić na seans z "Kostnicą". Nie będzie to doświadczenie bolesne, ale wątpię żeby kogokolwiek zachwyciło.  Moja ocena: Straszność:3 Fabuła:5 Klimat:3 Zaskoczenie:1 Zabawa:7 Oryginalność: 3 "To coś":3 Aktorstwo:3 Dialogi:4 Zdjęcia:5 37/100 