Dziewczyna z sąsiedztwa - Jack Ketchum  "Dziewczyna z sąsiedztwa jest prawdziwa w sposób w jaki większość uznanej literatury nigdy nie będzie" Tak we wstępie do powieści pisze Stephen King.I ma  rację...  "Dziewczyna z sąsiedztwa jest osadzona w realiach ameryki lat 50. Ketchum z własnym sobie talentem obnaża typowe dla tamtych czasów społeczne zachowania, idee i przede wszystkim lęki. Jak Nabokov w "Lolicie", najpierw prezentuje nam sielskość i niewinność, aż do eskalacji po to tylko by z większym impetem ją zdeptać. Poznajemy narratora, Davida, dorosłego mężczyznę niegdyś chłopca jakich tysiące wyrosło na amerykańskich przedmieściach. Dowiadujemy się, że David skrywa w sobie straszną tajemnicę.Jest ona na tyle przerażająca, że bohater z trudem o niej pisze.Opowieść snuje bardzo powoli, zależy mu na zrozumieniu ze strony czytelnika. Zależy mu też na zrozumieniu samego siebie. Książka jest rodzajem autoterapii. Czy ktoś będzie w stanie go zrozumieć, po tym co przeczyta? Czy David dowie się dlaczego postąpił w taki, a nie inny sposób? Droga do poznania Davida jest bolesna i wyboista. Ja osobiście nie pojęłam jak mogło dojść do czegoś takiego.Może nigdy nie miałam możliwości sprawdzić granic tego co dozwolone? Może gdyby w moim sąsiedztwie mieszkała szalona Ruth trzymająca w piwnicy swoją siostrzenicę, ja też chodziła bym do jej domu wiedziona palącym pragnieniem zbadania granic, swoich i "dziewczyny". Wcześniej pisałam tu o ekranizacji tej książki. Z zaskoczeniem stwierdzam, że była ona niezwykle wierna.Zarówno książka jak i film jest kierowany do osób o mocnych nerwach. Dziewczyna z sąsiedztwa to studium szaleństwa i agresji w najbrutalniejszej znanej mi formie.  Co jest najbardziej zaskakujące? Nie ma w tym krzty przesady. Ani na moment opisywane wydarzenia nie wydają się czytelnikowi absurdalne, czy niewiarygodne.I to jest właśnie najstraszniejsze. Moja ocena:10/10 Recenzja bierze udział w wyzwaniu klasyka horroru. 