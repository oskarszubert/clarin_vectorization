247 F  Dobrałam się do tego filmu z czystej ciekawości. Nigdy nie oglądałam Gruzińskiego horroru, więc ciekawa byłam, co w tym temacie mają do zaproponowania. Niestety, Gruzji się tam nie dopatrzyłam... Cały film zdobiony jest na modę amerykańską. Typowy survival horror, tudzież mocniejszy thriller z udziałem kiepskich aktorów, wygłaszających bzdurne teksty i nie posługujących się logiką w swoich poczynaniach. Ale przyznać muszę, uśmiałam się:)  Jenna, wkurzająca po urazowa dziewoja zostaje zaproszona przez starą przyjaciółkę Rene na miły wypadzik do chatki na  wsi. Głównym celem wyprawy jest jakaś wiejska przytupaja, na którą - szybko można się zorientować- bohaterzy nie dotrą. Rene, jej zapijaczony chłoptaś Michael, jego kumpel próbujący wyrwać Jenne- Ian i sama Jenna odnajdują uciechę w siedzeniu w saunie. Przez połowę filmu słuchamy ich bzdurnych wywodów, obserwujemy rozwijającą się w Jennie pourazową psychozę, pijackie ekscesy Michaela i intelektualne popisy Iana.  Wszystko to sprawiło, że w pewnym momencie zapomniałam już po co ten film oglądam. Na szczęście, w niemal ostatniej chwili, nim zdążyłam film wyłączyć coś zaczęło się dziać! I tu, przyznam, jest całkiem przyzwoicie.  Nasi bohaterowie w wyniku dobrze znanego fatalnego splotu nieszczęśliwych zdarzeń zostają uwięzieni w saunie. Ich próby wydostania się stamtąd przyniosą widzowi sporo zabawy i nawet rzekłabym- wprowadzą śladową ilość napięcia. Szczególnie ciekawie robi się pod koniec, gdy bohaterowie są już krańcowo wymęczeni i osiągają szczyty absurdu. Długi wstęp i możliwość bliższego poznania bohaterów paradoksalnie przyniosło skutek odwrotny od zamierzonego- zamiast im kibicować w walce o przetrwanie złośliwie się z nich nabijałam i tylko czekałam aż któreś z nich "pierdolnie" (to słowo kluczowe:)  Z braku laku, można obejrzeć. Ot czysta rozrywka raczej niższych lotów, choć doceniam pomysł z sauną- oryginalny:) Moja ocena: Straszność: 6 Fabuła:5 Klimat:5 Zdjęcia:6 Zabawa:7 Zaskoczenie:5 Oryginalność:7 Aktorstwo:4 Dialogi:5 To :coś:5 56/100 