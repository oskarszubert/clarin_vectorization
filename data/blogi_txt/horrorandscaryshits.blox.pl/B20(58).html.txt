The Pledge/ Obietnica (2001)  "Obietnica" na długo utkwiła mi w pamięci. Doskonale pamiętałam muzykę z tego filmu, poszczególne ujęcia i smutne przesłanie z niego płynące. Nie pamiętałam jednak tytułu:) A to dobre... W końcu udało mi się trafić w dziesiątkę, film został wytropiony i ponownie i obejrzany. Nawet kilka razy pod rząd:)  Nawet jeśli kogoś zupełnie nie interesuje tematyka seryjnych morderców, warto ten film obejrzeć dla samej uciechy estetycznej. Za muzykę, która mnie dosłownie uwiodła i opętała odpowiadał Hans Zimmer, którego wręcz obłąkańczo uwielbiam. Nie mniejszy zachwyt wzbudziły zdjęcia i ich montaż. Scenariusz, który zawdzięczamy parze polskich scenarzystów powstał na podstawie powieści Fredrich'a Durrenmatt'a, którą z kolei zainspirował inny film: "W biały dzień".  "Obietnicę" reżyserował Sean Peen, który udowodnił, że w roli reżysera jest wręcz fenomenalny (jeśli ktoś oglądał jego bardziej znany film "Wszystko za życie" wie o czym mówię).  Wszystkie te elementy tworzą idealną symbiozę. Poszczególne takty muzyki są idealnie wręcz dopasowane do obrazów i dialogów.  Wszytko to sprawia, że klimat filmu jest jedyny i niepowtarzalny. Pod .względem technicznym nie mogłoby być lepiej.   Co się tyczy fabuły, tu od początku do końca mamy do czynienia z psychologicznym thrillerem, który mocno ściska za jaja. Jack Nicolson wciela się w postać emerytowanego detektywa, który nie potrafi odpuścić. Tuż przez zakończeniem kariery uczestniczył w śledztwie w sprawie morderstwa małej dziewczynki. Obiecał jej matce, że złapie potwora, który zamordował jej córeczkę. Domniemany sprawca został ujęty, "przyznał się" i popełnił samobójstwo. Jerry Black jednak nigdy  nie wierzył w jego winę. Zeznanie zostało wymuszone i zmanipulowane. Upośledzony Indianin tak na prawdę nie zdawał sobie sprawy z tego o co jest oskarżany. Współpracownicy Jerrego namawiają go by wreszcie zaczął cieszyć się zasłużona emeryturą. On jednak nie potrafi odpuścić. Grzebie w papierach dotyczących śledztwa, wyszukuje podobne sprawy. Wszystko to jeszcze bardziej  wciąga go.   W końcu postanawia przeprowadzić się w okolicę, w której z dużym prawdopodobieństwem ponownie uderzy morderca. Wykorzystuje znajomość z kelnerką ,aby użyć jej córki jako przynęty. Jego postawa nie jest jednoznaczna. Widzimy, że Jerry darzy uczuciem zarówno dziewczynkę jak i jej matkę jednak z drugiej strony bezwzględne wystawia małą mordercy. W tym momencie liczy się tylko znalezienie sprawcy. Chętnie zwieńczyła bym tą recenzję potężnym spoilerem, który ostatecznie potwierdził by jak przewrotna i błyskotliwa jest to historia. Nie zrobię tego, liczę że moje achy i ochy skłonią do obejrzenia tego filmu. Moja ocena: Straszność: 6 Fabuła:10 Klimat:10 Aktorstwo:10 Zdjęcia:10 Dialogi:10 To "coś": 10 Zaskoczenie:10! Zabawa:10 Oryginalność:10 96/100 