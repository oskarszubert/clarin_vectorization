Astronautus Wife/ Żona astronauty (1999)  Jillian, to szczęśliwa żona cenionego astronauty, Spencera. Patrzy na niego z podziwem i zawsze niecierpliwie wypatruje jego powrotu z gwiezdnych przestworzy. Jej postawa wiernej Penelopy zostaje wystawiona na próbę, gdy jej mąż pewnego dnia powraca odmieniony. W kosmosie zdarzył się wypadek, a mąż Jillian i jego współpracownik padli jego ofiarami.  Żona astronauty to dość niestandardowy thriller sci-fi. Nie znajdziemy tu wymyślnych efektów specjalnych, a zdarzenia rozgrywające się w kosmosie są tylko punktem wyjścia dla właściwej fabuły. Sporo filmowych wątków pokrywa się ze słynnym horrorem Romana Polańskiego "Dziecko Rosemary".  Jilian podobnie jak Rosemary zachodzi w ciąże, a jej małżonek przechodzi gwałtowną przemianę.   W końcu gdy kobietę odwiedza były pracownik Nasa, ta zaczyna nabierać pewności, że dzieje się coś złego. Coś, czego do końca nie jest w stanie zrozumieć. Sprawa była by prosta gdyby nie fakt, że ów pracownik zachowuje się jak wariat, wymyśla niestworzoną historię na temat tego jak obca forma życia zagnieździła się w Spencerze.   Zaś sama Jillian także nie należy do osób do końca zdrowych, bowiem w przeszłości była pacjentką szpitala psychiatrycznego.  Nasza bohaterka oraz widz muszą zdecydować co jest prawdą. Czy Spencer faktycznie nie jet już człowiekiem, a dzieci, które począł z żoną mogą stanowić zagrożenie dla ludzi? Kiedy Julian nabiera już pewności że jej mąż zginął w kosmosie, a jego miejsce zajęło coś, pozostaje jeszcze jeden dylemat moralny:  Kim są dzieci w jej brzuchu? Jedynym śladem po jej ukochanym księciu, czy owocem stosunku z kosmitą?  Na koniec filmu uzyskujemy wszystkie konieczne odpowiedzi, mimo to nadal, jeśli by się uprzeć, można interpretować go dwojako: Najeźdźcy z kosmosu i choroba psychiczna. To dodaje całości smaku. Podsumowując, bardzo dobry film. Dość skromny w formie, z dobrym aktorstwem - młody Depp śliczna Chalize Theron - zrobiony na bazie pomysły, prostego i odjechanego jednocześnie. Moja ocena: Straszność:5 Napięcie:7 Klimat:7 Fabuła:9 Walory techniczne: 7 Aktorstwo: 8 Zabawa: 9 Oryginalność:6 To coś:7 Zaskoczenie:7 72/100 W skali brutalności: 1/100 