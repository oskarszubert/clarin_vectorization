Tales of Terror/ Opowieści niesamowite (1962)  Roger Corman słynie z miłości do literatury i swoich ekranizacji opowiadań Poego. Ostatnio miałam okazję zapoznać się z jego horrorową nowelą filmową "Opowieści niesamowite". Obraz składa się z trzech opowieści, ich pierwowzory możemy znaleźć w opowiadaniach Edgara Allana Poego. Pierwszy film to adaptacja "Morrelli". Młoda dziewczyna przybywa z daleka do domu swojego ojca, który porzucił ją w dzieciństwie winiąc ją za śmierć żony. Pan Locke to ucieleśnienie rozpaczy. Po ponad 20 latach nadal nie pozbierał się do kupy po tragedii jaką była śmierć ukochanej. Dużo popija, trzyma w sypialni trupa małżonki. Jego córce udaje się nieco skruszyć lód jego serca, jednak mściwy duch jej matki szybko wkracza do akcji.   Pierwsze skrzypce w tym filmie gra Vincent Price, chyba ulubiony aktor Cormana, gdyż obsadził go w swoich filmach wielokrotnie.  W tejże noweli filmowej spotkamy Price'a w każdej odsłonie. Drugi film to adaptacja "Czarnego kota". Moim zdaniem najbardziej udany film z "Opowieści niesamowitych" i generalnie jedno z moich ulubionych opowiadań Poego: Podstarzały pijak o dźwięcznym imieniu Montresor (genialna rola Petera Lorre) boryka się z wieloma problemami. Niewdzięczna małżonka Annabel nie chce oddawać mu pieniędzy na przepicie, w dodatku zaczyna spotykać się pod jego nosem z pewnym dostojnym degustatorem win, do tego ten kot, ten wkuriwający kot, który ostateczni przysłuży się do upadku Montresora  i jego klęski.  - Opowieść bardzo żartobliwa, ale także mroczna i intrygująca. Ostatni z filmów  to ekranizacja "Prawdziwego opisu przypadku Pana Waldemara", umierającego człowieka, który w seansach mesmerycznych szuka ratunku przed bólem. Usłużny hipnotyzer, w zamian za drobną przysługę -udział w eksperymencie- oferuje mu "znieczulanie". Waldemar bardzo kiepsko wyjdzie na tym interesie... Twórczość Poego to niezmiennie miłość i śmierć. Zawsze przewija się tu oszalały z miłości i tęsknoty nieszczęśnik, zjawiskowo piękna- często martwa kobieta i sporo alkoholu:) Dla fanów wybujałej i mrocznej wyobraźni Poego i humoru Cormana. Moja ocena: Morella: 6/10 Czarny kot :9/10 Prawdziwy opis przypadku Pana Waldemara: 6/10 7/10 