Horror Express/ Pociąg grozy (1972)  Strzałem w dziesiątkę jest umieszczanie akcji horroru w pociągu. Daje to możliwość połączenia wielu ciekawych wątków, wprowadzenia barwnych postaci, które na co dzień nie miały by szansy się spotkać. Dodatkowo dochodzi do tego jeszcze klaustrofobiczny klimat w wagonach podróżnych.  Akcja "Horror Express" dzieje się w pociągu kolei transsyberyjskiej. Widz ma, więc okazję oglądać piękne barokowe wnętrza wagonów. Perspektywa tak długiej podróży i izolacji jest świetnym punktem wyjściowym dla fabuły horroru. Wraz z niczego nieświadomymi pasażerami pociągiem przewożona jest skamielina znaleziona w lodowcu w Himalajach przez brytyjskiego naukowca.Pokaźna skrzynia budzi duże zainteresowanie wśród podróżnych. Interesuje się nią między innymi polska hrabina, fanatyczny mnich i inspektor policji. Pomysł na film wydaje mi się niebywale nowatorski. Postać początkowo wydającego się  brakującym ogniwem ewolucji stworka, staje się pretekstem do egzystencjalnych rozważań. Każdy z bohaterów film ma swój ogląda na sytuację i każdy widzi w dziwnej kreaturze co innego (np. szalony mnich uznaje go za wcielenie szatana).   Film jest pełen ciekawych zwrotów akcji i nie powinien nikogo znudzić. Jest to jednak obraz dość stary i kręcony małym budżetem, więc sporo będzie w nim mankamentów realizacyjnych szczególnie jeśli chodzi o efekty specjalne. Mnie osobiści rozczulają takie "niedopracowane potworki" i film oceniam jako wart uwagi. Moja ocena: Straszność:6 Fabuła:7 Klimat:7 Aktorstwo:7 Dialogi:6 Zdjęcia:6 Zaskoczenie:8 Zabawa:6 Oryginalność:8 To coś:6 67/100 