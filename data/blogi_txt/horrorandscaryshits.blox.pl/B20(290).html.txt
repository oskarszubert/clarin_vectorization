Acolytes/ Akolici (2008)  Akolita z definicji jest amatorem. To człowiek aspirujący do zostania "Kimś". To ktoś kto dopiero się uczy. "Akolici" to horror Australijski. Doświadczenie  z twórczością Australijczyków nakazywałoby spodziewać się czegoś bardzo brutalnego, krwawego, ale nie tym razem. Mark przyjaźni się z Chalsey  i jej chłopakiem Jamesem. Pewnego dnia po szkole szwendając się po pobliskim lesie napotyka mężczyznę, który ni mniej ni więcej zakopuje czyjeś zwłoki. Mark wraz z przyjaciółmi postanawia sprawdzić kto leży w leśnym grobie.   Okazuje się, że została tam pochowana naga kobieta. Nastolatki łączą to z zaginięciami w okolicy. Początkowo chcą anonimowo zgłosić znalezisko na policji, ale w końcu zmieniają zdanie i nieśmiały Mark wpada na pomysł wyśledzenia mordercy kobiety. Wie jakim samochodem jeździ mężczyzna, wie, że mieszka gdzieś w okolicy. Nic prostszego.  Dzieciaki nie chcą jednak znaleźć mężczyzny by oddać go w ręce wymiaru sprawiedliwości tylko po to, by użyć go do pozbycia się pewnego oprycha, który kilka lat temu zgwałcił Jamesa i Marka, gdy ci byli bezbronnymi dzieciakami.Kłopot w tym, że Pan Morderca wcale nie ma ochoty poddać się szantażowi trójki wyrostków. W miarę rozwoju akcji okazuje się, że jedno z nastolatków wydaje się być na jak najlepszej drodze do przerośnięcia mistrza.   Film zapowiadał się na typowy teen horrorek. Obawiałam się, że będzie to coś w stylu "Grabarza" jednak już po pierwszych minutach filmu zorientujemy się, że nie jest to film tak prosty jak amerykańska produkcja. Tło wydarzeń, charakterystyka bohaterów, klimat, znacznie przerasta to, co można nazwać banałem. To zapewne ma wpływ na marną ocenę na FB. Zawsze jest to kwestia oczekiwań widza. Jeśli ktoś szuka historii o bananowych dzieciach, którzy spotykają Pana morderce, który przez pozostałą część filmu będzie ich ścigał z łopatą, będzie pisk, cyki i miłosne wyznania to raczej nie zainteresują go Akolici. Moja ocena: Straszność:7 Fabuła:9 Klimat:7 Zdjęcia:7 Aktorstwo:7 Zabawa:7 Dialogi:6 Zaskoczenie:8 To coś:7 Oryginalność:7 72/100 