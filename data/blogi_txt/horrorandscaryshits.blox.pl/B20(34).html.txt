The Sight/ Dar widzenia (2000)  Amerykański architekt Michael przybywa do Wielkiej Brytanii, żeby zająć się odnową jednego z tamtejszych hoteli. Okazuje się, że cel jego podróży jest zupełnie inny. Tajemnicza staruszka, która umiera na jego oczach zostawia mu wiadomość dotyczącą jego prawdziwego przeznaczenia. Owym przeznaczeniem jest kontaktowanie się z "drugą stroną" i pomoc zmarłym niemogącym zaznać spokoju a także tym, którzy muszą załatwić coś w świecie żywych.  Na pewno nie jednego z Was zaskoczy fakt iż reżyserem i scenarzystą obrazu jest Paul Anderson przodujący w filmach akcji, czy horrorach gdzie wiele się dzieje i nie koniecznie stawia się tam na klimat.  Twórca serii "Resident Evil" jeszcze zanim "dobrze się rozkręcił" zrobił thriller będący typowym ghost story z zagadką kryminalną. W światowym kinie mamy wręcz przesyt tego rodzaju obrazów. Duchy przychodzą do żywych, wybrańców, i oczekują od nich interwencji w sprawach morderców. Nie trzeba daleko się rozglądać, żeby spotkać bliźniaczo podobną fabułę.  "Dar widzenia" nie jest zbyt oryginalny. Nie znaczy to, że oglądając go widz będzie się nudził, co to to nie. Zagadka kryminalna jest nieźle skonstruowana, śledztwo połączonych sił żywych i umarłych przedstawione jest przyzwoicie.   Niestety na dalszy plan schodzą tu typowe dla ghost story pokazy zjawisk paranormalnych. Początki są niezłe, choćby scena w parku kiedy Michael zaczepia bawiące się tam dzieci by upewnić się, że tylko on widzi siedzącą obok niego staruszkę w szpitalnej pidżamie. Czy też fragment z pogrzebu jednej ofiar seryjnego gdzie duch malej dziewczynki wesoło bryka po trumnie pokazuje języka księdzu. Niestety z czasem zarówno Michael jak i widz oswaja się z obecnością wszechobecnych duchów, które niczym nie wyróżniają się na tle świata żywych i nie potrafią wystraszyć. Pozostaje skupić się na zagadce kryminalnej. Seans z filmem nie będzie jakimś porażającym doświadczeniem, ale jeśli nie wymagacie szczególnej oryginalności i nie przeszkadza Wam przejażdżka po schematach to film powinien się spodobać. Moja ocena: Straszność:7 Fabuła:7 Klimat:8 Zaskoczenie:5 Zabawa:7 Aktorstwo:7 Zdjęcia:7 Dialogi:6 Oryginalność:4 To coś:6 64/100 