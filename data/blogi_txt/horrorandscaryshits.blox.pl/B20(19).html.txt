Primal/ Instynkt drapieżcy (2010)  Grupa znajomych wybiera się na kemping na australijskim odludziu. Nie jadą tam jednak imprezować - przynajmniej niektórzy -  tylko zbierać materiały do doktoratu. Nie wiem, co dokładnie mieli tam zbadać, ale duże zainteresowanie wzbudziły w towarzystwie ścienne malowidła w jaskini. Ekipa jak na poważnych naukowców przystało obfotografowała rysunki natomiast przeszła do porządku dziennego nad zmutowanych królikiem z mega zębiskami:) Przesłanek co do tego, że coś jest nie tak z miejscową fauną i florą jest znacznie więcej jednak wszystkie zostają przez bohaterów zignorowane i dopiero tragiczna w skutkach kąpiel w miejscowych wodach sprawia, że zaczynają coś chwytać.  "Primal" to klasycznie głupi survival horror, połączony poniekąd z animal atack. Bohaterzy muszą stoczyć krwawą walkę z osobą, która niegdyś była im bliska,  teraz jednak zmieniła się w krwiożerczego stwora.  Początek filmu nasunął mi myśl, że będzie to obraz w stylu "Ruins", ale gdzie tam, zupełnie nie ta półka. Muzyka, zdjęcia, sceny gore- jak najbardziej na plus, ale niestety scenariusz jest już po prostu głupi, bohaterzy zachowują się idiotycznie, a sam wątek przewodni jest zbyt absurdalny żeby można było mówić o jakimkolwiek realizmie sytuacyjnym.   Im dalej w las tym gorzej, a finałowe sceny przedstawiają już tak niestworzone wydarzenia, że mogą opaść ręce.  Z nudów, można obejrzeć, ale nie jest to horror, który bym komuś mogła polecić. Tępo akcji jest na tyle szybkie, że mimo wszytko z rozbiegu można cały film obejrzeć:) Moja ocena: Straszność:7 Fabuła:4 Klimat:5 Zabawa:5 Zaskoczenie:3 Zdjęcia:7 Aktorstwo:4 To coś:2 Oryginalność:6 Dialogi:4 47/100 