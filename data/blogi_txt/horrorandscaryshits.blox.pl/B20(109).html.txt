3 A.M. (2012)  Nowy tajlandzki straszak przygotowany został pod formułę 3D. W polskich kinach pewnie go nie zobaczymy, ale czy w związku z tym wiele tracimy? "3 A.M" czyli trzecia nad ranem składa się z trzech krótkich noweli filmowych bazujących na tym, co Azjaci lubią najbardziej: Czyli bladolice zjawy i upiorna elektronika. Wszystkie filmy łączy rzeczona 'godzina duchów'. Pierwszy obraz opowiada o młodej dziewczynie, która pracuje w zakładzie perukarskim swoich rodziców. Dziewczę poświęca się robieniu peruk z naturalnych włosów a tym czasem jej siostrula radośnie swawoli ze znajomymi na tarasie domu. Tejże właśnie nocy do akcji wkracza duch. Of course bladolicy i czarnowłosy. Komuś przydarzy się krzywda.  Drugi obraz opowiada o młodym pielęgniarzu, który porzuca pracę w szpitalu by zając się przygotowywaniem zwłok do pochówku. Pierwsze zlecenie dotyczy niedoszłej pary młodej której tuż przed ślubem przydarzył się wypadek.  To co miało być wypadkiem okazuje się krwawym mordem, a pod wpływem niezwykłej urody panny młodej chłopakowi trochę 'odbija'. Pojawia się tu wątek nie tylko mściwych duchów, ale i nekrofilii.  Ostatni obraz jest zdecydowanie najsłabszy i szczere, to trochę mi się na nim przysnęło. Akcja rozgrywa się w biurowcu gdzie zło postanawia zaatakować pracowników przy użyciu technologii komputerowej.  W ostatnich latach widać tendencję do tworzenia filmów składających się z kilku krótszych obrazów. Mamy dwie części "VHS", mamy "Alfabet śmierci".  Nic w tym jednak nowatorskiego. Bo tego rodzaju pomysł na horror jest stary jak świat, wystarczy przypomnieć sobie "Gabinet grozy dr. Zgrozy" czy "Torture garden".  Tamte obrazy nie zaskakiwały pomysłową treścią. Odwoływały się raczej do tego co już znane i sprawdzone. Tak też jest w przypadku "3 A.M."- nie ma tu miejsca na niespodzianki. Moja ocena: "Peruka":5/10 "Zwłoki panny młodej":6/10 "OR+....": 4/10 5/10  W Skali brutalności:3/10 UWAGA: Przez tydzień nie pojawi się  żaden wpis, bo wypuszczam się na wakacje. 