American Horror story (2011) sezon 1  Stary wiktoriański dom zamieszkują nowi lokatorzy. Mamuśka z traumą po poronieniu, która czuje się już stara, mężulek, błyskotliwy narcystyczny psychoterapeuta seksoholik, który wali żonkę w rogi z kim się da, córeczka która lubi przerywać ciągłość swojej tkanki łącznej i biały piesek. Czy można sobie wyobrazić bardziej banalne motywy składające się na film o nawiedzonym domu?  Nie wydaje mi się. Czy to sprawia, że serial ten nie będzie miał fanów. Absolutnie.  Jestem świeżo po obejrzeniu pierwszego sezonu i czekam na więcej. Nie wiem, może pociąga mnie banał, dlatego przymykam oko na liczne przesadyzmy i niedociągnięcia jakie można zauważyć w tymże serialu.Historia jest bardzo prosta, ale nie mniej wciągająca. Ma swój specyficzny klimat, ciekawe wątki, na które składają się znane fanom horrorów historie amerykańskich zbrodni i morderstw.  Po za "Opowieściami z krypty" jest to jedyny serial z gatunku grozy jaki z przyjemnością oglądałam. Robiłam podejścia do "Walking dead" ale obejrzałam pierwsze 5 odcinków i dałam sobie spokój.  "American horror story" wciągnął mnie i w ciągu dwóch dni obejrzałam wszystkie dostępne odcinki.  Dom morderstw skrywa wiele tajemnic, na pewno nie znudzi widza. Polecam. W następnym sezonie, wg. zapowiedzi twórców mamy się spodziewać nowej rodzinki, nowego nawiedzonego domu i nowych horror story. Moja ocena: Straszność: 9 Fabuła:9 Nastrój:9 Zdjęcia:9 aktorstwo:7 "To coś": 8 Oryginalność:7 Zaskoczenie:8 Dialogi:8 Zabawa:9 83/100 