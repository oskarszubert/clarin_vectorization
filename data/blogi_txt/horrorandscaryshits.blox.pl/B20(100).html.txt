Devil's Rejects/ Bękarty diabła (2005)  Kolejna produkcja Rob'a Zombiego stanowi kontynuacją losów mieszkańców farmy zwanej "Domem tysiąca trupów".  Film jest utrzymany mniej więcej w tej samej estetyce co poprzednik, jednak tu bardziej skupiamy się na losach morderców niż ich ofiar.    W "Domu tysiąca trupów" poznaliśmy ich jako nieobliczalnych czubków, tutaj konwencja nieco się zmienia. Dowiadujemy się że mordercy to też ludzie:) Za co najbardziej cenię tę produkcję? Za to, że Rob przekonał mnie abym zaczęła współczuć oprawcom. Dokładnie.  Role się odwracają. Czujni stróże prawa postanawiają zainterweniować i powiesić  wesołą rodzinkę za dupsko. Trup nie ścieli się równie gęsto jak w "Domu 1000 trupów", jednak w drodze ku wolności Baby, Otis i kapitan Spaulding zmuszeni są zlikwidować kilka napotkanych osób. Nie szczędzą sobie przy ty zabawy. Jest krwawo i wesoło. Finał jest jednak bardzo smutny:(  Do myślenia daje fakt iż osoby, które wydają się być pozbawione jakichkolwiek zasad moralnych potrafią się o siebie nawzajem troszczyć i wspólnie walczyć o przetrwanie.  Jestem poruszona.  Film urzekł mnie  też doskonałą oprawą muzyczną. Kawałki takie jak Free bird, Seed of memory czy to by treated right są na wysokiej pozycji mojej osobistej listy przebojów. W filmie nie zabraknie również czarnego humoru podobnemu temu co zaserwowano na w "Domu 1000 trupów" W porównaniu z jedynką film jest bardziej przemyślany, ale też mnie teatralny i efekciarski. Oczywiście, ode mnie dostaje 10/10  bez zbędnych ceregieli. Dla mnie "Bękarty diabła"  zawsze będą moimi ulubionymi mordercami:) 