American Mary (2012)  Mary Mason to wyjątkowo uzdolniona studentka medycyny nękana kłopotami finansowymi. Aby wreszcie położyć temu kres Mary postanawia poszukać zarobku w klubie ze striptizem. Billy jego właściciel znajduje dla niej jednak inne powołanie niż kręcenie tyłkiem. Przyszła Pani chirurg będzie musiała sprawdzić swoje rzeźnickie umiejętności i posklejać klienta, który za bardzo się zagalopował podcasz zabawy w stylu sado-maso. To zdarzenie sprawia, że Mary zostaje rozsławiona jako chirurg amator nie bojąca się żadnych wyzwań, z czasem napędza jej to coraz dziwniejszą klientelę, a pewnego dnia pomoże jej w zemście za doznaną krzywdę.  Horror siostrzanego duetu Jen   Sylvia Soska to film - zmyłka. Tytuł "American Mary" zasugerował naiwnej mnie, że będę mieć do czynienia z jakiś opętańczym horrorem, w którym finalnie objawi się amerykańska Maryja dziewica - tak, szalony pomysł, ale oczywiście przed obejrzeniem filmu nie wysiliłam się by przeczytać jego opis:) Początek filmu z kolei zasugerował mi, że będę światkiem ostrej rzezi. Zachowanie Mary jest momentami trochę groteskowe, jeżeli dodać do tego fascynację chirurgią dałam się ponieść skojarzeniu z "Excision", a tu znowu wtopa, bo "American Mary" mimo iż porusza temat nieco ekstremalnych zabiegów chirurgicznych nie zalewa widza wiadrami krwi, ani znowuż nie szokuje... tak bardzo. Niby idzie w stronę estetyki torture porn, ale jest to raczej jakaś boczna ścieżka biegnąc obok szlaku tego podgatunku. Horror jest w pokręcony sposób zabawny. Postać Mary przesiąknięta jest autoironią. Robi to co robi, ale w ten sposób nie zyskuje miana ani postaci pozytywnej ani negatywnej. Przynajmniej ja miałam takie odczucie. Aktorska kreacji Katharine Isabelle jest bardzo udana i sprytnie... zszyta. Aktorkę tą widzowie mogą pamiętać z roli wilkołaczycy Ginger z teen horroru "Zdjęcia Ginger" Wrócę jeszcze do tych zmyłek. Te przykłady, które podałam wcześniej opierają się na moich osobistych odczuciach, są jednak w filmie obiektywnie istniejące elementy, które cechuje właśnie przewrotność. Sama postać Mary i jej metamorfoza. Dziewczynę czekała świetlana przyszłość jako lekarza jednak ta po traumatycznym przeżyciu spełza do podziemia by działaś w świecie freeków poddającym się najbardziej odjechanym zabiegom, jako Krwawa Mary. Ta sama przewrotność tyczy się innych postaci. Dziwaki i freek'i okazują się być w gruncie rzeczy bardzo fajnymi ludźmi, to ci pozornie normalnie okazują się prawdziwym sukinsynami. Tak sobie teraz myślę, że może film jest jakimś ukłonem w stronę "American Psycho"? Tam też wszytko było na opak. Moja ocena: Straszność:6 Fabuła:7 Klimat:8 Zabawa:7 Zdjęcia:9 Zaskoczenie:6 Aktorstwo:8 Dialogi:7 Oryginalność:7 To coś:7 72/100 