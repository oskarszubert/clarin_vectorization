Crush/ Zauroczenie (2012)  Bess to wycofana z życia towarzyskiego nastolatka. Ubiera się na czarno i nosi koszmarną grzywkę, jej zachowanie dodatkowo odstrasza od niej rówieśników. Skrycie kocha się w gwieździe szkolnej drużyny, jasnowłosnym Scott'cie. Pisze do niego liście, grzebie w jego śmieciach, obserwuje gdy chłopak biega. Byłby to zapewne dość klasyczny przypadek pierwszego zauroczenie gdyby nie fakt, że wszystkie inne panny z otoczenia chłopaka powinny czuć się zagrożone, szczególnie radosna jak barbie Jules.  Ktoś prześladuje Scotta i z dnia na dzień robi się coraz bardziej niebezpiecznie. "Zauroczenie" to kolejny teen thriller rozgrywający się w świecie nastolatek i opowiadających o ich problemach. Za scenariusz odpowiada z resztą ta sama osoba, której zawdzięczamy "Współlokatorkę", oraz odpowiadająca za produkcję "Domu na końcu ulicy". Fabuła nie jest zbyt odkrywcza. Podobne akcje mieliśmy w "Wielbicielce", "Porzuconej", czy "Zauroczeniu" z 1993 roku. Film ogląda się przyjemnie, ale nie ma tu miejsca na wzwyżki adrenaliny, czy choćby cień strachu. Kilka nieudanych zamachów na życie potencjalnych dziewczyn Scotta i jego samego to trochę za mało.  Film zaczyna się obiecująco, bo oto widzimy na oko dziesięcioletnią dziewczynkę, która zrzuca z dachu kolegę, bo ten całował się z jej koleżanką. Podobnie jak w "Porzuconej" Scott nie jest pierwszą ofiarą szalonej wielbicielki.  Pod koniec następuje ciekawy zwrot akcji, więc radzę nie oglądać trailera i omijać niektóre plakaty filmowe, bo stanowią potężny spoiler. Całość ok, bez żadnych rewelacji, można obejrzeć, można olać. Moja ocena: Straszność:2 Napięcie:5 Klimat:6 Fabuła:6 Walory techniczne:7 Zabawa:7 Oryginalność:2 To coś:5 Aktorstwo:6 Zaskoczenie:7 53/100 W skali brutalności:1/10 