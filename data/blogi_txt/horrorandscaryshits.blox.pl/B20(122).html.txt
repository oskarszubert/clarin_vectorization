El Orfanato/ Sierociniec (2007)  Hiszpanie mają nosa do ważkich horror'owych tematów. Dzieci pozbawione rodzicielskiego ciepła, surowi wychowawcy, wielkie zabytkowe budynki- wystarczająco przygnębiające. Jeśli dodamy do tego jeszcze jakieś niewyjaśnione zgody czy zaginięcia- przepis na klimatyczny, mroczny film grozy gotowy. Nie od dziś wiadomo że symfonie grozy buduje się z taktów wypróbowanych melodii. Tak też się dzieje w przypadku sierocińca. Filmu bardzo udanego. Krytyka piała nad nim z zachwytu. Na plakacie bezczelnie napisano że "lepszy" od "Innych"... no, co kto lubi...  Laura wychowanka sierocińca powraca do krainy dzieciństwa po latach by tam, w mrocznych murach przytułku dla sierot otworzyć coś w rodzaju rodzinnego domu dziecka, dla maluchów wymagających specjalnej opieki. Ma względnie udane małżeństwo, spełnia się też jako matka adoptowanego Simona. Wszystko zdaje się zmierzać do szczęśliwego finału gdy niespodziewanie w dniu wielkiego otwarcia "nowego sierocińca" synek laury znika. Kobieta bezskutecznie poszukuje go przez następne dziewięć miesięcy. W między czasie odkrywa szczelnie ukrytą pod tapetą tajemnicę. Warto by ją przybliżyć, jednak tego nie zrobię bo jest szansa, że ktoś tego okrzyczanego filmu jeszcze nie oglądał.  Z sierocińca mogłoby wyniknąć dobre ghost story, tajemnicze i klimatyczne gdyby nie usilne starania twórców by wcisnąć film w jakieś przesadnie melodramatyczne ramki.  Jeżeli w historii jest coś PORUSZAJĄCEGO, to poruszy, a jeśli nie to po cóż na siłę wyciskać z widza łzy? Nie mniej, jak wspomniałam na początku, "Sierociniec" to kawał dobrego horroru, mimo iż nic oryginalnego tu nie znajdziemy. Wolałam go po krytykować, bo po co komu kolejne AH i OH.   Cenię sobie badzo Guliermo del Toro, ale bardziej zachwycił mnie jego "Kręgosłup diabła". Moja ocena: Straszność:9 Fabuła:8 Klimat:10 Aktorstwo:8 Dialogi:8 Zdjęcia:8 To "coś":6 Oryginalność:5 Zabawa:7 Zaskoczenie:8 77/100 