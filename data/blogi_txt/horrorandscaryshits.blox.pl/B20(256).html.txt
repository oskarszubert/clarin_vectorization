Solstice/ Przesilenie (2008)  Megan pół roku temu straciła siostrę bliźniaczkę Sophie, która z nieznanych nikomu przyczyn popełniła samobójstwo. Mimo żałoby postanawia wraz z przyjaciółmi wyjechać na ich tradycyjny co roczny wypad do domu nad jeziorem by tam uroczyście świętować noc letniego przesilenia. Tam przyjdzie jej odkryć tajemnicę jaką skrywała Sophie, tajemnicę, która popchnęła ją do samobójstwa. "Przesilenie" to amerykański remake koprodukcji Danii i Szwecji "Noc świętojańska". Reżyserem remake jest Daniel Myrick jeden z twórców "Blair witch project". Z osławionym paradokumentem ten film nie ma jednak nic wspólnego. No, może po za tłem, sporo akcji z "Przesilenia" rozgrywa się właśnie w lesie. Horror porusza temat nadnaturalnej więzi pomiędzy bliźniętami. Megan wyczuwa "obecność" Sophie mimo, że tej nie ma już na świecie. Drugim istotnym wątkiem jest kwestia domniemanej aktywności duchów w noc świętojańską, kiedy to zmarli mogą kontaktować się z żywymi.   Film jest jednak mało przekonujący i pozbawiony klimatu. Niby rozwiązanie zagadki może kogoś zaskoczyć. Niby. Ale nie uświadczmy tu niczego po za dobrze znanymi schematami: Żałoba, mściwy duch, próby ukrycia tajemnicy, finalne jej odkrycie, kara dla winnych.  Aktorstwo marniutkie. Nie wiem czemu główną rolę powierzono miałkiej jak zawsze Elizabeth Harnois skoro do dyspozycji mieli Amandę Seyfried, którą obsadzili w  mało znaczącej roli koleżanki głównej bohaterki. Pff...    Po twórcy "Blair witch project" spodziewałam się jednak czegoś bardziej pomysłowego niż sztampowy teen horrorek. Ciekawa jestem oryginalnej wersji filmu czyli "Nocy świętojańskiej". Trzeba obczaić. Moja ocena: Straszność:6 Fabuła:5 Klimat:4 Zabawa:5 Zaskoczenie:6 Zdjęcia:7 Oryginalność:3 To coś:4 Dialogi:4 Aktorstwo:5 49/100 