Adivina quién soy/ Przyjaciel (2006)  Kolejny, już bodajże czwarty, wspomniany przeze mnie film z serii "Filmy, które nie pozwolą ci zasnąć". Tym razem 70 minut swojego czasu poświęciłam Eriuqe Ubizu. Jest znanym w Hiszpanii reżyserem, ale słynie raczej z filmów z innych gatunków niż horror. Choć oczywiście błysnął swego czasu jako współscenarzysta "Dziewiątych wrót". "Przyjaciel" opowiada historię 10 letniej Estrelli. Dziewczynka jest samotnie wychowywana przez matkę, która większość czasu spędza w pracy. W tym czasie jej córka siedzi zakopana w książkach, albo ogląda ulubione horrory. Estrella wyróżnia się inteligencją i wyobraźnią. Ta ostatnia cecha pozwala jej na stworzenie wymyślonych - jakby się wydawało- przyjaciół.  Jednym z towarzyszy Estrelli jest Thomas Hewitt uzbrojony w piłę mechaniczną. Dziewczynka spotyka się też z tajemniczym, ubranym w skórzany płaszcz wampirem. Groza w filmie opiera się na surrealizmie. Postaci ze starych horrorów ożywają i zaczynają działać w świecie realnym, gdy Estrella potrzebuje ich pomocy. Nie jest to typowy straszny film, raczej nikogo nie przerazi, ale to nie znaczy, że nie zainteresuje widza. Jest to film o samotności dziecka, które bratnią dusze znajduje w filmowym mordercy z piłą. Wydawało mi się, że mała oglądając ostatnie sceny z "Teksańskiej masakry piłą mechaniczną" ma łzy w oczach- tak jej żal Thomasa.  W czasie krótkiego seansu nastąpią dwa znaczące zwroty akcji, które całkowicie odwrócą sytuację.  Film pokazuje ogrom dziecięcej wyobraźni tak dużej jak samotność tego dziecka. Moja ocena: Straszność:5 Fabuła:8 Klimat:7 Zaskoczenie:8 Zdjęcia:7 Dialogi:6 Aktorstwo:6 Zabawa:6 Oryginalność:7 To coś:7 67/100 