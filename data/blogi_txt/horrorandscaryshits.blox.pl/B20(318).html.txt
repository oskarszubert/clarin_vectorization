Interview with the vampire/ Wywiad z wampirem (1994) Ekranizacja powieści Anne Rice jest już wręcz dziełem kultowym. Reżyserem obrazu jest Neil Jordan, zaś za scenariusz odpowiadała autorka powieści.  W dobie wypaczonej wizji wampiryzmu z jaką mamy do czynienia w sadze "Zmierzch" warto pamiętać jak wyglądał wampiryzm literaturze zanim zmierzch ogarnął świat. "Wywiad z wampirem" to jeden z moich ulubionych filmów. Ale nie dlatego, że jest straszny... Bo nie jest. Jest po prostu...piękny:) Opowiada historię "narodzin" wampira Louisa. Młodzieńca, który po śmierci ukochanej robi wszystko by zejść z tego świata. Zamiast śmierci dostaje nieśmiertelność, gdy spotyka na swojej drodze Lestata.  Relacja między tymi dwiema wampirami jest bardzo skomplikowana. Mamy tu podtekst seksualny, ale i coś więcej. Lestat jest bowiem ogarnięty pragnieniem posiadania drugiej osoby. Louis, młody wampir, którego ktoś musi wprowadzić w ten mroczny świat jest łatwą ofiarą.  Louis szuka odpowiedzi na dręczące go pytania ad. swojego pochodzenia, jednocześnie starając się za wszelka cenę być bardziej ludzki niż Lestat. Nie uważa wampiryzmu za coś wyjątkowego i wspaniałego.   W większości horrorów ot tej tematyce wampiry są po prostu jednoznacznie złe. Są mordercami, piekielnikami i nie interesuje ich nic z wyjątkiem żłopania krwi. Anne Rice przedstawia nam sugestywny świat wampira, który nie tylko ma swojej zasady, ale także potrafi kochać tak jak ludzie. A nawet mocniej. "Wywiad z wampirem" to bardzo ludzki obraz wampiryzmu. W końcu każdy wampir był kiedyś człowiekiem, więc czemu pod wpływem ukąszenia i głód krwi miałby zmienić się o 180 stopni?  Wywiad z wampirem to historia o wielkich namiętnościach, dokonywaniu wyborów moralnych, przeciwstawianiu się z góry ustalonym zasadom i okrutnej samotności, która jest wieczna i nieśmiertelna. Szkoda, że profani tacy jak Susan Mayer dopuścili się i wciąż dopuszczają wypaczenia tej mistrzowskiej wizji. Doskonałe zdjęcia i scenografia doskonale oddają nastrój epoki "młodości" Louisa. Godne uwagi są także kreacje bohaterów filmu. Melancholijny Pitt, narcystyczny Cruise,i niesforna Dunst. Moja ocena: Straszność:5 Fabuła:9 Klimat:9 Zdjęcia:9 Zaskoczenie:4 Zabawa:8 Dialogi:7 Oryginalność:7 To coś:8 Aktorstwo:9 75/100 