Poison Ivy/ Trujący bluszcz ( 1992)  Cooper to zakompleksiona nastolatka opływająca w luksusy w domu rodzinnym, jednocześnie gardząca swoimi rodzicami. Dziwnym zrządzeniem losu nieśmiała dziewczyna zaprzyjaźnia się z przebojową, żeby nie powiedzieć wulgarną Ivy - swoją drogą to nawet nie jest jej imię. Ivy zagarnia dla siebie całą przestrzeń życiową Cooper powoli niszcząc to co posiada dziewczyna.   "Trujący bluszcz" to jeden z filmów mojego dzieciństwa. Jeden z niezaprzeczalnie ulubionych, który do tej pory oglądam z dużą przyjemnością. Opowiada historię dość patologiczną, nie unika trudnych tematów. Nie zabraknie tu scen erotycznych rozgrywających się między wyzwoloną nastolatką i dużo starszym facetem. Nie zabraknie też morderstwa i intryg snutych przez zmysłową i bezlitosną femme fatale.   W roli Ivy mamy Drew Barrymore, którą swego czasu wręcz uwielbiałam - między innymi za rolę Ivy. Cała obsada filmu jest z resztą z wysokiej półki choć nie są to twarze bardzo opatrzone.  Jeśli chodzi o kwestie techniczne to uwagę bardzo przykuwa muzyka filmowa jednocześnie zmysłowo i mająca w sobie nieznaną groźbę.  Najmocniejszym punktem produkcji jest oczywiście fabuła. Historia toksycznej relacji między Ivy, a Cooper i jej rodziną, których dziewczyna oplata niczym bluszcz i zatruwa swoim jadem.   Thriller doczekał się dwóch kontynuacji. Oglądałam pierwszą z nich, ale nie zrobiła na mnie wrażenia, trzecią sobie odpuściłam, ale być może kiedyś na nią zerknę. Moja ocena: Straszność/ Napięcie: 8 Fabuła:9 Klimat:8 Zaskoczenie:7 Zabawa:10 Aktorstwo:9 Zdjęcia:9 Oryginalność:8 To coś:10 Dialogi:9 87/100 