Riding the bullet/ Jazda na kuli (2004)  "Większość pisarzy więcej pije niż pisze". Owszem Stephen King również miewał problemy z alkoholem, ale gdyby ilość wypitych trunków przekraczała ilość napisanych stron, z uwagi na to iż jest bardzo płodnym pisarzem, prawdopodobnie zszedłby już dawno na marskość wątroby:)  Tworząc "Jazdę na kuli", która stała się podstawą do powstania wyżej wymienionego filmu zapewne pił sporo,a  może i się naspawał...  Bardzo łatwo poznać, które dzieło powstało pod wpływem a które na detoksie. Bez wątpienia takim trzeźwym dziełem była "Desperacja". Dużo nudnych,miałkich postaci, mało grozy, dużo boga, stanowczo za dużo boga... W przypadku "Jazdy na kuli" mamy do czynienia z bardzo nie trzeźwą wizją. Stephen, jak już wspomniałam w innym wpisie, lubi bawić się w psychologa. Myślę, że tworząc poszczególne postaci projektuje na nie swoje problemy, rozterki etc.    Allan- bohater jazdy, ostro schizuje. Chłopak owładnięty jest lękiem przed śmiercią, przy jednoczesnej fascynacji nią. Podróżując stopem do rodzinnego miasta, gdzie ma odwiedzić przebywającą w szpitalu matkę, zostaje zmuszony do konfrontacji ze swoim strachem.  W filmie mamy do czynienia z ciekawym wątkiem wyboru pomiędzy śmiercią swoją a śmiercią kogoś nam bliskiego. King nie boi się trudnych pytań i decyzji.Może dlatego tak skutecznie przeraża? Rzuca nas w paszczę naszych lęków, (będących jednocześnie jego lękami).  Postanowiłam zmienić nieco kryterium oceniania horrorów, gdyż głupio wychodzi, gdy dwa filmy, które są od siebie zupełnie różne maja taką samą ocenę. Ta więc teraz oceniać będę w oparciu o 10 elementów: Straszność, bardzo po polsku mi się to napisało...,Fabuła/historia/scenariusz, Zdjęcia, Aktorstwo, Dialogi, Oryginalność/pomysł, Zaskoczenie, Nastrój/klimat, Zabawa i  To "coś". W skali od 1 do 10. Moja ocena: Straszność: 6 Fabuła:7 Zdjęcia: 5 aktorstwo: 4 dialogi:6 oryginalność:8 zaskoczenie:4 nastrój: 7 zabawa: 5 "to coś":6 58/100 