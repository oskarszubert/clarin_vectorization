Darkness/Ciemność (2002)  Film anglojęzyczny, jednak wpływ hiszpanów jest bardzo  w nim widoczny. Produkcje międzynarodowe mają to do siebie, że - o ile nastąpi dobre porozumienie, to każdy ma szanse dodać od siebie coś ciekawego.  W tym filmie chyba jednak zabrakło porozumienia.Postawiono na klimat, który wyszedł im doskonale, ale jest tyle luk w scenariuszu, że to bardzo rzuca się w oczy i psuje całość. "Darkness" to historia amerykańskiej rodzinki, która z nieznanych przyczyn postanawia przeprowadzić się do Hiszpanii.  Rodzinka jest dość problematyczna, bo tatuś choruje na dość zagadkowe schorzenie, które powoduje między innymi ataki furii. Nie zraża to jednak hardej mamuśki, która wydaje się niczym nie przejmować. Ani dziwnym zachowaniem teścia, ani coraz częstszymi atakami męża, ani nawet fizycznymi obrażeniami jakich od momentu przeprowadzki doznaje jej mały synuś.    Córeczka ( w tej roli Anna Paqin, do której miałam wielki sentyment od czasów "Fortepianu") też jest trochę zdziwaczała. Większość scen z jej udziałem to snucie się po domu z ponura miną, branie kąpieli, albo suszenie włosów. Ta rola ewindentnie nie miała potencjału. Dużym plusem jest historia domu, w którym owa rodzinka mieszka. Mamy tutaj fajny element zaskoczenia, jednak znowuż luki w scenariuszu sprawiają iż odczuwamy dotkliwy brak...  Największym atutem jest nastrój w jaki wprowadza nas film. Wszystko kręci się wokół ciemności i faktycznie, oglądając ten horror mamy wrażenie, że ta ciemność przekrada się do nas. To zasługa dobrego montażu, ciekawych ujęć i tła opowieści.   Moja ocena: Straszność: 8 Klimat:10 Fabuła:7 Dialogi:4 Zabawa: 7 Zdjęcia:10 Aktorstwo:7 "To coś":7 Zaskoczenie:10 Oryginalność:6 76/100 