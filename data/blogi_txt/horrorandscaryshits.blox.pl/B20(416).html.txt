Martin (1977)  Teraz coś dla podniesienia morali fanów horrorów...  Martin to 17 letni chłopaczek z problemami adaptacyjnymi. Chcąc, być może nieświadomie, przydać niezwykłości swojemu smutnemu losowi ucieka się do fascynacji wampiryzmem. Teraz chłopiec ma zamieszkać ze swoim wujem. Już w drodze do niego poznajemy naturę Martina.   Chłopaczek lubi gwałcić śpiące kobiety i pić ich krew. Nie wiemy od jak dawana to robi, wiemy że doskonali swój zbrodniczy warsztat. Postać martina to doprawdy przerażająca kreacja.  Wytrawny, wyrafinowany morderca z tym czymś w oczach. Obok grozy wzbudza tez współczucie, taki bidulek, jakby trochę opóźniony.   Kolejny aktorski majstersztyk to wuj Cuda, ekscentryczny staruszek, który widzi w Martinie demona. Demona Nosferatu który odradza się w członkach jego rodziny w każdym pokoleniu. Oczywiście dziadzina nie wie co wyprawia Martin, rozwiesza za to wianuszki czosnku i próbuje go poddać egzorcyzmom. Ech i to jego złowieszcze: Nosferatu, Nosferatu !! Klasa!   Chłopak ewidentnie ma nie po kolei, ale czy to ma związek z nosferatu:) W głowie chłopca bez przerwy odtwarza się film, w którym jest wampirem. Zabija swoją ofiarę i jest ścigany przez ludzi chcących go poskromić.  W tych momentach ma my zaserwowane świetne czarno- białe zdjęcia jak z filmu o Draculi.Czy jego wizja jest tylko odjechaną fazą? Czy może faktycznie grozi mu kołek? Obejrzyjcie, warto popatrzeć na wytrawną grozę z wątkiem wampirycznym i psychologicznym. Moja ocena: Straszność: 10 Fabuła:9 Aktorstwo:10 Dialogi: 7 Zabawa: 9 Klimat:9 "To coś":10 Oryginalność:10 Zdjęcia:10 Zaskoczenie:10 94/100 