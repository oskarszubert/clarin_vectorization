Scary movie 5/ Straszny film 5 (2013)  Jody i Dan przeprowadzają się do nowego domu wraz z trójką dzieci jego zaginionego brata. W domu zaczynają się dziać dziwne, niepokojące rzeczy. Młodzi rejestrują to niezliczoną ilością kamer zamontowanych w domu. - Tak z grubsza wygląda fabuła nowego strasznego filmu.  We wstępie mamy jeszcze scenkę z udziałem Charliego Sheena i Lindsay Lohan, niby to nawiązanie do "Paranormal Activity". Już ten wstępniak pokazał widzowi, że nic z tego nie będzie... Główna oś fabuły to parodia "Mamy". Dwie zdziczałe dziewuszki, popieprzony duch Mamy, a... i niemowlę - to już ukłon w stronę "Paranormal activity 2". Tak wiec można rzec, że dominują te dwie produkcje. To one są obśmiewane. Pojawia się również "Dom w głębi lasu", "Czarny łabądz", "Incepcja", "Geneza planety małp" i "Evil dead"- te fragmenty poświęcone remakowi dzieła Raimi są jednymi z nielicznych zabawnych scen w tym filmie.  Podeszłam do nowej odsłony serii na tyle optymistycznie na ile było to możliwe.   Od początku nie podobało mi się, że mamy tu nowego reżysera, pocieszyło mnie natomiast nazwisko scenarzysty znanego z takich parodii jak "Czy leci z nami pilot".  Ze starej obsady ocalało ledwie dwóch aktorów. Najbardziej bolało, że zabrakło Anny Faris i Reginy Hall, którą nieudacznie próbowała naśladować Erica Ash.  Ashley Tisdale w roli Jody radziła sobie jako- tako, ale to nie Cindy, która samą swoją twarzą budziła głupkowaty uśmiech. Machalik'a i CJ'a ("Straszny film 3 i 4)  zastąpiono dwoma drętwymi duetem, którym może z raz udało się mnie rozbawić.  Jestem niezadowolona, bo dobre momenty można policzyć na palcach jednej ręki. Wątki poboczne jak opętana służąca, czy mormoni w "Domu w głębi lasu" uratowały nieco sytuacje, ale niestety główna "nabijka" była mniej niż średnia. Słabo to wyszło... Liczyłam, że okaże się lepszy niż tegoroczna parodia Wayans "Haunted house", ale nic z tego.  Moja ocena: 5+/10 