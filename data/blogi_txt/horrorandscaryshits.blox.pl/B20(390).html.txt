The woman in black/ Kobieta w czerni (1989) vs The woman in black/ Kobieta w czerni (2012)   Myśląc o prawdziwie gotyckim horrorze od razu na myśl przychodzi mi "Kobieta w czerni".  Po raz pierwszy zobaczymy żałobną historię w produkcji telewizyjnej z roku 1989. Logika, statystyka i doświadczenie nakazywało by sądzisz iż film, który nigdy nie trafił do kin jest na pewno gorszy od rozreklamowanego potencjalnego kinowego hitu z gwiazdorską obsadą... Nic bardziej mylnego.. Jak już zapewne wspominałam Brytyjczycy mają niebywałą smykałkę do kręcenia filmów kostiumowych. Zwłaszcza tych z gatunku horroru. "Kobieta w czerni" to prawdziwa perełka. Nastrojowa, trochę nawet romantyczna, czy też post romantyczna opowieść o duchu żałobnicy pojawiającej się w pobliżu opuszczonej posiadłości.   Wśród wiktoriańskiego pejzażu wyłania się z mgły by przestraszyć młodego prawnika, który przybywa w to zapomniane miejsce by zając się dokumentami pozostawionymi przez zmarłą właścicielkę domostwa.  Otuleni mgłą już od pierwszych filmowych scen zatapiamy się w niepowtarzalnym klimacie filmu. Jeszcze bardziej nastrojowo robi się gdy wraz z głównym bohaterem przestępujemy próg wiktoriańskiej willi, w której aż gęsto od tajemnic.... Nie wiem co też strzeliło do głowy Jamesowi Watkinsowi, żeby kalać tak wspaniałe dzieło remakiem...  Pocieszające jest to, że nie wyszedł mu znowuż taki zły film. W postać prawnika wcielił Daniela Radcliffe'a, naszego już posuniętego w latach Harrego Pottera. Chłopak spisał się całkiem dobrze, widać iż z całych sił starał się odciąć od bajkowego wizerunku małego czarodzieja. Godne pochwały są również zdjęcia. Ujęcia w granacie, czerni i szarości przydają filmowi klimatu.  Zasadnicza zmiana nastąpiła w konstrukcji głównej postaci. W oryginale młody prawnik jest szczęśliwym mężem i ojcem, tutaj jest chmurnym wdowcem samotnie wychowującym dziecko.To zapewne zasadniczo wpłynęło na jego poczynania w filmie. W pierwowzorze bohater chce przede wszystkim uciec przed wredną kobietą w czerni, tu prawnik poniekąd utożsamia się z nią i chce jej pomóc zaznać spokoju- robi się trochę śmiesznie. Reżyser moim zdaniem  za bardzo popłynął i działania młodzieńca przypomina trochę wyciąganie ze studni Samary Morgan... Rozszerzył też "pole działalności" kobiety w czerni. Teraz żałobnica nie tylko chodzi i strasznie wygląda...Moim zdaniem- zbytek.   Nie potrzebne były też te wszystkie efekty- jeśli tak je można nazwać, kobieta w czerni straszyła tylko samą swoja postacią i tak było dobrze, po cóż ma jeszcze odpalać pozytywki i uprowadzać psa? Zakończenie nowszej produkcji było zaskakująco dobre. Sądziłam, że tutaj też będzie kombinowanie, ale jednak reżyser zachował się na poziomie i nie zrobił widzowi krzywdy. Było porównywalnie dobre jak w pierwowzorze. Jeżeli ktoś ma ochotę na wysokiej klasy grozę z pięknymi nastrojowymi zdjęciami to polecam Jeden i drugi:)  Moja ocena: Kobieta w czerni 1989: 9 Kobieta w czerni 2012: 7 