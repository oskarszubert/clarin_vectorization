La cara oculta (2011)  W  języku polskim, tytuł oznacza tyle co "ciemna strona". Film jest produkcją hiszpańsko kolumbijską, więc nie jest to żadnym zaskoczeniem, że mamy do czynienia z czymś naprawdę godnym uwagi:)  Nie bardzo mogę przybliżyć, fabułę nie rzucając spoilerami. Nie polecam nawet oglądania trailera- bo popsuje cały element zaskoczenia, a film na prawdę stworzony jest po to by zaskakiwać.    Mamy w nim tyle błędnych tropów, że cały ogląd na rozgrywającą się na ekranie sytuacje zmieni nam się w czasie seansu z trzysta razy. Od klasycznego dreszczowca po ghost story. W napięciu będziemy trwać do ostatniej chwili. Świetny pomysł, doskonała realizacja.  Film możemy odbierać bardzo osobiście, utożsamiać się z bohaterami, dokonywać oceny ich moralnych wyborów, dzielić ich dylematy. Tak było bynajmniej w moim przypadku.  Polecam, polecam i jeszcze raz polecam! Gwarantuje, że z taką historią nie mieliście jeszcze do czynienia.    Moja ocena: Straszność:9 Fabuła:10 Klimat:9 Zdjęcia:9 Zaskoczenie:10 Zabawa:8 Dialogi:8 Aktorstwo:8 Oryginalność:10 To coś:10 91/100 