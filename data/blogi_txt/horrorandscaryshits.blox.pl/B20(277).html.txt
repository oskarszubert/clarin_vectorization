Omega Man/ Człowiek Omega (1971)  "Jestem legendą" Mathesona jest jedną z najchętniej ekranizowanych powieści w obrębie gatunku grozo-podobnego (thriller sci-fi). Ja osobiście oglądałam tylko dwie. Tą, o której będzie dziś i "Jestem legendą" z 2007 roku. Jeśli chodzi o ekranizacje to najbardziej ciekawi mnie wersja z Vincentem Price'm z 1964 roku. Wypadałoby też zapoznać się z wersją papierową tej historii, ale póki co jeszcze jej nie upolowałam.  Bohaterem "Człowieka Omegi" Borisa Segala z 1971 roku jest naukowiec lekarz Robert Neville, który w świecie po wybuchu epidemii wiedzie samotne życie w swoim pilnie strzeżonym domu. Mężczyzna żyje w permanentnym poczuciu zagrożenia, gdyż każdej nocy może paść ofiarą czegoś w rodzaju sekty zarażonych, których organizmy przeszły coś na kształt mutacji.   Jeśli pamiętacie "Jestem legendą" z 2007 wiecie, że w tej wersji filmu ludzie ci przypominali nieco inteligentniejszą i szybszą wersję zombie. Tu prezentują się bardziej ludzko. Rozmawiają, knują, palą książki i wszytko to co może kojarzyć się z haniebną ich zdaniem przeszłością ludzkości.  Nie ma psa, nad którym mogłabym się użalić, szybko pojawia się za to kobieta. Lisa wypisz wymaluj wygląda jak żeńska wersja Winnfield'a z "Pulp Fiction".    Nie będę nikogo zachęcać do obejrzenia tego filmu. Fabuła, dialogi i nawet aktorstwo było w miarę okej. Niestety film pogrążyła muzyka. Tak niedopasowanej muzyki filmowej dawno nie spotkałam. Jakieś hity disco, czy coś w tym rodzaju. Nie wiem do prawdy co to było.  Drugą sprawą jest sposób przestawiania scen pościgów i ucieczek - istne kino akcji w całej swojej naiwności i przesadzie. Jakaś pomyłka i masakra. Mimo iż pomysł z fanatyczną sektą Matthiasa podobał mi się bardziej niż kolejna odsłona zombizmu, to niestety nie zamaskowało to niesmaku jaki wzbudziła we mnie realizacja całego pomysłu. Moja ocena: Straszność:4 Fabuła:7 Klimat:5 Zabawa:5 Aktorstwo:6 Walory techniczne:4 Zaskoczenie:4 Oryginalność:6 To coś:4 Napięcie:4 50/100 W skali brutalności:1/10 