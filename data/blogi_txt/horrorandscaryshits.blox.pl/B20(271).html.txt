I know what you did in last summer/ Koszmar minionego lata (1997)   I still know what you did in las summer/Koszmar nastepnego lata (1998)   Myślę, że każdy zna ten film. Ale czy każdy lubi? Ja fanką nie jestem. Żaden ze mnie krytyk, ale części składowe tego filmu przyprawiają mnie o ból brzucha. Zacznijmy od historii: Czworo maturzystów wracając z imprezy potrąca na drodze but. Ups... to było w strasznym filmie... Potrąca człowieka. Żeby nie zniszczyć sobie świetlanej przyszłości postanawiają sprawę przemilczeć. Zwłoki, które nie do końca są jeszcze zwłokami. wrzucają do zatoczki ,licząc na współpracę z rekinami. Następnego lata final girl czyli..., jak ona miała? Nie ważne, Jeniffer Love Hewitt dostaje list o treści: I know what you did in last summer. Młodzi jednoczą się w procesie prowadzenia śledztwa. Muszą dotrzeć do nadawcy anonimu.     Tym czasem, borem lasem, nieznany sprawca przerzedza ich szeregi, bo co tu dużo mówić- sprawiedliwości musi stać się zadość. W "Koszmarze minionego lata" mamy- po za beznadziejnym aktorstwem- szczególnie w przypadku final girl- durne dialogi i wiele absurdalnych scen. Pojawiają się-  o dziwo-  dwa interesujące zwroty akcji, które niestety rozpływają się w oparach absurdu i nudy.  Mogę z pełną odpowiedzialnością powiedzieć, że to nic, w porównaniu z tym co serwuje "Koszmar następnego lata"...  Jeżeli wiesz, jakie miasto jest stolicą Brazylii- wierzę, że większość amerykańskiej i pewnie nie tylko, młodzieży nie wie nawet gdzie leży Brazylia- to jedyny element zaskoczenia w filmie masz już z głowy.  W drugiej części mamy tę samą bryndzę co w pierwszej z tym, że do kwadratu. Jeszcze słabsza i bardziej irytująca Love Hewitt, jeszcze durniejsze rozmówki bohaterów, jeszcze mniej przekonujący scenariusz i oprawa zasługująca na tytuł nieporozumienia roku. Dwójka jest chyba parodią jedynki. Nie wiem, może zamysł twórców do mnie nie dotarł.  Co gorsza istnieje jeszcze jedna część zacnego tworu, bodajże z roku 2005 o zaskakującym tytule "koszmar kolejnego lata" - widać rybak miał dużą rodzinę... Moja ocena: Koszmar minionego lata:3/10 Koszmar następnego lata:2/10 