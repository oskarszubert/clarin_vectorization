La habitación del niño/Pokój dziecięcy (2006)  Dość ambitna produkcja telewizyjna na pierwszy rzut oka wydaje się najzwyklejszym ghost story.  Młode małżeństwo  z niemowlęciem wprowadza się do starego domu w ekskluzywnej dzielnicy. Jeszcze nie wiedzą jak złą sławą cieszy się ów dom- sprzedawany pięciokrotnie przez ostanie trzy lata.  Pewnej nocy dzięki zestawowi do monitorowania dziecka "Baby online" Juan zauważa dziwnego mężczyznę, który pojawia się w pokoju dziecięcym tuż przy łóżeczku jego synka. Juan wpada w popłoch. Próbuje przekonać żonę, że mają w domu jakiegoś nieproszonego gościa. Złodzieja lub co gorsza ducha.   Nasz bohater mocno zafiksowuje się w okół tematu duchów. Szukając wytłumaczenia na to, co dzieje się w jego domu natrafia na teorie związaną z fizyka kwantową.  "Pokój dziecięcy" jest filmem z hiszpańskiej serii "Películas para no dormir"- Sześciu filmów, które nie dadzą ci zasnąć. W ramach owej serii obejrzałam do tej pory jeszcze "To let/ Apartament" i przypadł mi do gustu jako dzieło oryginalne i mocno pokręcone. Ta seria to coś w rodzaju hiszpańskiej odpowiedzi na "Mistrzów horroru". Filmy mało znane aczkolwiek jak najbardziej godne uwagi.    "Pokój dziecięcy" to nastrojowy horror zahaczający także o konwencję paranoid thriller, bowiem nasz bohater, Juan, niczym zaszczute zwierzę walczy sam z tym, co niezbadane jednocześnie próbując przekonać do swoich racji małżonkę. Ostatecznie sam gubi się w zakamarkach tajemnic. Chcąc uciec wpada w pułapkę. Polecam jak najbardziej, nie tylko fanom hiszpańskich horrorów, ale także tym, którzy lubią niekonwencjonalne rozwiązania. (Osobiście dość szybko domyśliłam się co jest grane w "Pokoju dziecięcym", ale wcale nie popsuło mi to seansu). Moja ocena: Straszność: 7 Fabuła: 8 Klimat:8 Aktorstwo:6 Zdjęcia:7 Dialogi:7 Oryginalność:6 To coś:8 Zaskoczenie:6 Zabawa:7 70/100 