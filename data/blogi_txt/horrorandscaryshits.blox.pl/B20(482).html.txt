Doo Gae-eui Dal/ Dwa księżyce (2012)  Dawno już nie oglądałam nic z azjatyckiego kina grozy. Nie dlatego, że nie lubię. Lubię, swego czasu nawet bardzo, ale jakoś -  takoś ostatnimi czasy nic ciekawego nie wyprodukowali, albo też - nic co zwróciło by moją uwagę.  "Dwa księżyce" to skośny horror prosto z Korei Południowej. Tytuł od razu skojarzył mi się z książką Murakamiego "1Q84"- bardzo dobrą z resztą dlatego się nim zainteresowałam. Wszystko zaczyna się od tajemnicy... Z nieznanych przyczyn trójka osób budzi się w starej szopie w środku lasu. Jest wśród nich młoda, dość irytująca licealistka, dwudziestoośmioletni bezrobotny koleś i pisarka horrorów- w tym samym wieku.  Kiedy już ucichną piski przerażenia nasi bohaterowie podejmują próbę wydostania się najpierw z szopy, a później z lasu. Okazuje się , że nic z tego. Z szopy wydostali się bez problemu, gorzej z lasem- mamy tu motyw znany z "Enter Nowhere" czy "House hunting"- gdziekolwiek pójdziesz, wrócisz w to samo miejsce. Udają się więc do przyległego do szopy domu i tam postanawiają zostać aż przyjdzie pomoc, lub też dojdą do rozwikłania tajemniczych zdarzeń.  Film celuje przede wszystkim klimatem. Ciemny las, dwa księżyce unoszące się na niebie- zwiastujące podobno połączenie się dwóch światów. Stary dom i dziwne odgłosy z niego dochodzące.   Z każdym krokiem zbliżamy się do rozwiązania tajemnicy, które cóż... na kolana mnie nie powaliło, z racji wtórności tego pomysłu. Obraz zasługuje na pochwałę za muzykę, zdjęcia i aktorstwo.  Reżyserem obrazu jest Dong-bin- Kim znany z "Red eye" czy "Ringu".  Najbardziej podała mi się ta część filmu, w której jeszcze nic nie było wiadomo, gdy już poznany wszystkie sekrety zrobi się trochę nudnawo- pozostaje tylko czekać końca. Moja ocena: Straszność:8 Fabuła:7 Klimat:9 Zaskoczenie:7 Zdjęcia:9 Zabawa:7 Oryginalność:5 To coś:8 Aktorstwo:9 Dialogi:7 76/100 