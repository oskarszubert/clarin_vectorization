An American Haunting/Demon historia prawdziwa (2005)  Gdyby ktoś spytał mnie o mój ulubiony film z motywem opętania przez demona, bez wahania podała bym tytuł "Demon historia prawdziwa". Nie zamierzam, of course, nikogo przekonywać do jego wyższości nad np."Egzorcyzmami Emily Rose", bo to tylko i wyłącznie kwestia gustu.  Nie będę się też targować, czy w rzeczywiści film jest oparty na faktach, czy też nie. Zdaje sobie sprawę, że istnieją jakieś dokumenty, które to potwierdzają. Wynika z nich ze demon grasował w domu Bell'ów od 1817 do 1820 roku, później w 1927 i w kolejnym pokoleniu w 1935 roku. To już kwestia tego, w co kto wierzy, dla mnie autentyczność tej historii ma znaczenie drugorzędne- w końcu oceniam film, nie samo zdarzenie. John Bell wraz z żoną, dwiema córkami i synem mieszka w posiadłości gdzieś w stanie Tennesse. Ich spokój zostaje zakłócony przez dziwną siłę, która nocami znęca się nad najstarszą córką, Betsy. Winą za te zdarzenia szybko zostaje obarczona Kate Bates, kobieta z którą skonfliktowana jest  rodzina Bell'ów. Mieszkańcy uważają, że jest czarownicą i rzuciła klątwę na Johna i Betsy.  Tak to już bywa- jeśli ktoś ma niezdrowy zmysł obserwacji i umie wyciągać odważne wnioski od razu posądzany jest o konszachty z diabłem... SPOILER: Moim skromnym zdaniem Bates mówiąc: Mrok ogarnie ciebie i ukochana córunie mówiła właśnie o gwałcie na Betsy, widać zauważyła, że miłość tatusia do córeczki jest podszyta jakąś patologią. KONIEC SPOILERA.  Sposób w jaki prezentowana jest historia opętania Betsy nie jest jakiś szczególnie oryginalny. Prosta konstrukcja fabularna nie sprawi widzowi zbyt wiele kłopotów z ogarnięciem wydarzeń.  O mojej sympatii do tego filmu zapewne przesadził fakt iż lubię horrory kostiumowe. One nigdy nie zawodzą mnie jeśli chodzi o klimat historii. Podobały mi się również ujęcia, pokazane z perspektywy demona, który sunie po domu Bell'ów. A także,a może przede wszystkim, nowatorki pomysł na przyczynę samego opętania. Przekonał mnie on dużo bardziej niż historia Emilly Rose, która zdecydowanie jest skierowana do ludzi wierzących. Tu obeszli się bez księży i Maryi Dziewicy objawiającej się opętanej.  Do wielu osób to nie trafia, wielu osób to nie przekonuje i jestem w stanie to zrozumieć. Nieco trudniej mi pojąc jak można nie zauważyć związku pomiędzy wydarzeniami i oskarżać "Demona..." o brak logiki. Może film nie zbudził we mnie przerażenia, ale nastrój budowany przy użyciu zdjęć w ciemnej tonacji barw i muzyka sprzyja ogólnemu klimatowi grozy. Moja ocena: Straszność:7 Fabuła:9 Klimat:9 Zabawa:7 Zaskoczenie:7 Oryginalność:6 To "coś":9 Dialogi:7 Aktorstwo:8 Zdjęcia:8 77/100 