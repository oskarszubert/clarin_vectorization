Boogeyman/ Licho (2012)  Isaack i Jacob to dwaj bracia wychowywani przez ojca policjanta. Pewnego dnia podczas gry w piłkę kolega chłopców wrzuca dla zabawy telefon Jacoba do starego domu zamieszkałego przez dziwaka Skinnera. Jacob udaje się do tegoż domostwa i szukając telefonu otwiera drzwi na strychu- jedne z tych drzwi, które nigdy nie powinny zostać otwarte. W ten sposób uwalnia stwora, którego pochodzenie sięga czasów biblijnych...  Jest to produkcja dla TV reżysera takich "hitów" jak "Dom z kości" czy "Goblin". Ogólne wrażenia po filmie raczej marne. Historia bardzo naiwna siląca się na głębię dzięki wątkom biblijnych braci Kaina i Abla. Niestety mielizny fabularne są zbyt rozległe aby tą głębie wydobyć i w efekcie mamy przegadany, moralizujący bełkot zamiast horroru.  O aktorstwie się wypowiadać nie będę, bo nawet najlepszy aktor nie uratuje filmu jeśli jego postać jest mdła i przygłupia - jak było w przypadku policjanta. Reszta bohaterów też, cóż - sami ostatni sprawiedliwi, każdy chce się poświecić dla każdego. Wszystkich ich zbiorowo wysłać do Watykanu i kanonizować. Radziłabym omijać szerokim łukiem.  Moja ocena: Straszność: 4 Fabuła:4 Klimat:3 Zabawa:4 Zaskoczenie:4 Zdjęcia:5 Oryginalność:5 To coś:2 Aktorstwo:4 Dialogi:2 41/100 