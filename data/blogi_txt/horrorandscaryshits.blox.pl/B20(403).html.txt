Perfect host (2010)  Ranny włamywacz John Taylor błąka się po przedmieściach szukając schronienia. W końcu trafia pod dom Waricka Wilsona, sprawdza jego pocztę i wpada na pomysł by podszyć się pod znajomego jego przyjaciółki, który właśnie wrócił z Australii.  Tym sposobem zostaje ugoszczony w domu gospodarza, który właśnie przygotowuje się do przyjęcia ze znajomymi.  "Gospodarz idealny" to thriller niskobudżetowy. Jak już nie raz dane mi było się przekonać, obrazy niskobudżetowe mogą zaskoczyć doskonałą jakością.  Taki też jest "Gospodarz idealny". Przyglądając się zdjęciom, muzyce, czy aktorstwu, nie przyjdzie nam do głowy, że to produkcja amatorska.   Fabuła wykorzystuje ciekawe pokręcone chwyty.  Mamy więc psychopatę, człowieka obłąkanego, którego urojenia będziemy śledzić przez większość filmu. Dla kontrastu tuż obok mamy obraz normalności, czyli jak to wszystko w rzeczywistości wygląda. Takie zestawienie nie raz przyczynia się tu do rozbawienia widza. Jest to, rzecz jasna, mocno czarny humor:) Doskonale spisuje się aktorski duet David Hyde Pierce i Clayne Crawford. W zasadzie, o tym filmie nie da się powiedzieć złego słowa. Jest bardzo mocno pokręcony, pomysłowy i oryginalny.  Przy tak zmieniającej kierunek opowieści ciężko napisać mi coś bardziej konkretnego nie psując potencjalnym widzom niespodzianki.  Mogę jedynie polecić, ze szczerego serca.  Jest to film, który przypadnie do gustu osobom lubiącym tematykę seryjnych morderców, wybitnie czarny humor i mocne zwroty akcji. Moja ocena: Straszność: 8 Fabuła:10 Klimat:8 Zabawa:10 Zdjęcia:9 Aktorstwo:9 Dialogi:9 Oryginalność:9 To "coś":8 Zaskoczenie:9 89/100 