Salinui chueok/ Zagadka zbrodni (2003)  W latach osiemdziesiątych dwudziestego wieku koreańskie organy ścigania po raz pierwszy spotkały się z seryjnym zabójcom.  Podobnie jak w przypadku rosyjskiego mordercy Czikatiło miejscowe władze zupełnie były przygotowane na taką sytuację. Na miejsce swojej działalności morderca wybrał małą mieścinę, za przeciwników mając komisarzy, których można policzyć na palcach jednej ręki i przyjezdnego inspektora z Seulu.   Joon -ho Bong stworzył na prostym i utartym schemacie ciekawe i nietuzinkowe dzieło. Do oklepanego tematu, czyli próba schwycenia nieuchwytnego dorzucił absurdalny humor sytuacyjny, odrobinę groteski i satyry społecznej. Postaci policjantów momentami mogą przyprawić widza o wybuch śmiechu, chwilami przerazić brutalnością i zasmucić beznadziejnością swojego położenia.  Nie wiem na ile projekt filmowy Bong odzwierciedla faktyczny obraz tamtego śledztwa, ale wszytko wygląda bardzo rzetelnie i osobiście nie było mi trudno uwierzyć w to co widzę.  Historia jest jednocześnie podręcznikowa i nietypowa. Fabuła nie skupia się tu na mrożącym krew w żyłach portrecie psychologicznym mordercy, czy też próbach stworzenia takowego, lecz właśnie na śledztwie. zbliżamy się do rozwikłania tajemnicy zbrodni, ilość tropów do podjęcia jest bardzo duża, czy ostatecznie morderca zostanie schwytany? To zachowam dla siebie:)   Bardzo solidny film z ciekawie przedstawioną historią. Dla tych, którzy już widzieli i szukają podobnych dzieł: Inny równie dobry koreański thriller  o podobnej tematyce to "Ujrzałem diabła" z 2010 roku. Moja ocena: Straszność:7 Fabuła:9 Klimat:8 Zaskoczenie:10 Zabawa:10 Dialogi:9 Aktorstwo:9 Zdjęcia:9 Oryginalność:8 To coś:9 88/100 