From time to time/ Od czasu do czasu (2009)  Ciężko ten film nazwać horrorem, jest to natomiast, podobnie jak "Dom zagubionych dusz"  nastrojowa historia o duchach. Z resztą jedną z głównych ról w obydwu filmach gra ta sama aktorka.    Trafia na moją osobistą listę, bo mimo wszystko zrobił na mnie bardzo pozytywne wrażenie. Uwielbiam klimat starych domów. Portrety przodków na ścianach, tajemnicze przejścia, zabytkowe meble pamiętające czasy kilku pokoleń wstecz. Wierzcie mi, jak się mieszka w bloku jeszcze bardziej docenia się takie miejsca. Film przenosi nas w czasy tuż przed zakończeniem drugiej wojny światowej, lecz historia domu którą serwują nam autorzy sięga jeszcze dalej. Poznajemy smutne tajemnice, rodzinne dramaty i tradycje. Na wycieczkę w przeszłość zaprasza nas grupka duchów, przodków młodego chłopca- głównego bohatera filmu.  Wystraszyć, nie wystraszy, ale dla wielbicieli nastrojowych opowieści o duchach jest prawdziwym skarbem. Film nie trafił i chyba już nie trafi do polskich kin, do obejrzenia w necie:) Moja ocena: 8/10 