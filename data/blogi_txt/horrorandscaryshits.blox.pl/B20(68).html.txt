Shadow/ Cień (2009)  "Cień"- włoska produkcja, która długo czekała bym ją w końcu obejrzała. Jakiś debil napisał kiedyś gdzieś, że klimat jak z piły albo "Hostelu", co miało najpewniej widzów zachęcić, w moim przypadku odniosło skutek odwrotny. Oczywiście opinie owego człeka należy zignorować, bo z "Piłą" i "Hostelem" ów film łączy tylko kilka drastycznych scen. Horroru jednak nie zakwalifikowałam bym na tej podstawie do podgatunku Torture porn czy gore. "Cień" to mystery horror z kilkoma porządnie krwawymi wstawkami   Jakby się uprzeć to można go nazwać survival horrorem. Główny zamysł filmu NIE MA NIC WSPÓLNEGO  z bezsensowym epatowaniem przemocą. Więc proszę się nie dać zmylić.  David to eks żołnierz, który aby zapomnieć o demonach wojny udaje się na lekko survivalowy wypadzik w góry. Tam napotyka śliczną Angeline, której pomaga odeprzeć atak dwóch wykolejonych typów, którzy przybyli w góry na polowanie. Typy ciągną się za parą jak smród po gaciach. W końcu wszyscy i myśliwi i "zwierzyna" uzyskują status ofiar wobec nieznanej siły grasującej w pięknych górach. Ujmująca jest kolorystyka zdjęć w filmie. Piękne kadry prezentujące okazałe dzikie tereny. Dziwna mgła pojawiająca się znikąd. Nieco brudny i przede wszystkim duszny klimat. To największe plusy filmu. Minusami są właśnie wcześniej wspomniane tortury. Miałam wrażenie, że te fragmenty pojawiły się zupełnie bez sensu i bez celu. Film zmienia kierunek nie bardzo wiadomo po co. Sprawa staje się jasna, gdy poznamy zaskakujące zakończenie filmu. Moja ocena: Straszność:7 Klimat:9 Fabuła:6 Aktorstwo:7 Zdjęcia:9 Dialogi:6 Oryginalność:6 Zaskoczenie:7 Zabawa:6 To coś:6 69/100 