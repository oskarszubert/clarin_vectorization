Dictado (2012)  Już nie od dziś wiemy, że Hiszpanie potrafią zrobić dobry, klimatyczny horror (pomijając serię "REC"). Wczoraj miałam przyjemność obejrzeć kolejną sprawną produkcję w ich wykonaniu.  "Dictado" to historia o tym, co w nas zostaje. Jak pisał Nabokov w "Lolicie"- a mistrz ma zawsze rację- To co przydarza się latem 14letniemu chłopcu, może zaważyć na całym jego życiu.   Daniel i Marc bohaterzy "Dictado" również mieli w życiu pewien epizod, który między innymi doprowadził do samobójstwa jednego z nich. Byli małymi chłopcami którzy zrobili bardzo złą rzecz.  Wiadomo iż dzieci pojmują zło inaczej, ale te dzieci kiedyś dorosną,  wspomnienie zła zostanie, a jego pojmowanie diametralnie się zmieni...  Jak sobie poradzić z poczuciem winy, gdy mamy nieodparte wrażenie, że przeszłość do nas wraca? O tym właśnie opowiada ten film.    Moja ocena: Straszność: 4 Fabuła:10 Zabawa:6 Zdjęcia: 10 Aktorstwo:8 Klimat:10 Dialogi: 5 Oryginalność:7 "To coś":8 zaskoczenie:5 73/100 