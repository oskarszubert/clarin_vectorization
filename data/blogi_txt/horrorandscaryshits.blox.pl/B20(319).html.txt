Pin/Manekin (1988)  '88 to bardzo dobry rocznik:)  Miałam taki okres, że kompulsyjnie poszukiwałam starych filmów z gatunku horror. (Podobny epizod miałam z kinem azjatyckim). Pin jest owocem takich właśnie poszukiwań.  "Pin" jest produkcją kanadyjską i opowiada o dwójce dzieci, Leonie i Ursuli. Dzieciaki są wychowywane w bardzo "sterylnych" warunkach. Posągowi rodzicie niezbyt wylewnie okazują dzieciom uczucia. Tatuś do porozumiewania się z dziećmi często używa manekina mężczyzny, który stoi w jego gabinecie lekarskim. Tak, tatuś był brzuchomówcą. Ursula i Leon są zafascynowani manekinem, który objaśnia im świat i odpowiada na wszystkie pytania.  Z biegiem lat Ursula wyrasta z fascynacji Pinem, ale nie Leon. Leon, bardzo perseweratywny, młody mężczyzna zrobi wszystko, żeby Pin nadal był ich przyjacielem. Żeby tworzyli szczęśliwą, popieprzoną rodzinkę.  Lubię tego typu odjechane historie.  W tym szaleństwie jest metoda na zrobienie dobrego filmu:)  Ja bym jeszcze pociągnęła watek kazirodczy, bo jakiś niedosyt w związku z tym mam. Moja ocena: Straszność:8 Zabawa:7 Fabuła:9 Oryginalność:10 Zaskoczenie:8 Aktorstwo:7 dialogi:6 Zdjęcia:6 "To coś":7 zaskoczenie:7 75/100 