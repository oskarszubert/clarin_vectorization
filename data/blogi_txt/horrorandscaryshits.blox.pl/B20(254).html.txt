No one lives (2012)  Thriller "No one lives" to nowy twór reżysera "Nocnego pociągu z mięsem". Para zakochanych, posunięty już nieco w latach mężczyzna i jego młodziutka ukochana przemierzają amerykańskie bezdroża, żeby dotrzeć do swojego nowego domu. W przydrożnym barze trafiają na ekipę drobnych rzezimieszków, szukających zaczepki. Przestępcy obierają ich sobie na cel napadu rabunkowego. Doprowadzają do wypadku i uprowadzają parę, żeby wyłudzić od więcej kasy.   W zasadzie, mogłabym Wam darować ten opis, bo nic w tym filmie nie jest takie jak się początkowo wydaje. Chwyt ten pojawia się w kinie coraz częściej, jednak cieszę się że jeszcze coś potraf człowieka zaskoczyć:) Ciężko mi cokolwiek sensownego napisać, żeby nie rzucić od razu spoilerem:) Ryuhei Kitamura, japoński reżyser, dał się poznać jako twórca przede wszystkim horrorów krwawych. O ile jego "Nocny pociąg z mięsem" pod względem fabuły nie był jakimś majstersztykiem to tu, w przypadku "No one lives" nakombinował się dużo bardziej.  Natomiast pod względem brutalności "No one lives" zdecydowanie mu ustępuje. Jest to obraz przede wszystkim przodujący w napięciu, skupiający się na relacji uprowadzony porywacz. Prezentowana tu sytuacja trochę skojarzyła mi się z "Taśmy z Pougkeepsie", choć obraz słynnego syndromu sztokholmskiego jest tu przedstawiony w dużo mniej brutalny sposób. Pamiętajmy, że nie jest to jednak horror, lecz thriller to też w inny sposób stara się grać na emocjach.  Jeśli chodzi o aktorstwo to jest dość słabo. Pierwszy psychol spisuje się całkiem nieźle jednak jego ofiara to już niestety drewno, odtwórczynie jej roli znamy z nowego "Silent hill".  Mimo wszytko myślę, że warto na ten film zerknąć chociażby z uwagi na twist fabularny. Moja ocena: Straszność:6 Fabuła:8 Klimat:6 Zdjęcia:7 Zabawa:6 Aktorstwo:5 Zaskoczenie:9 Oryginalność:8 To coś:6 Dialogi:4 65/100 