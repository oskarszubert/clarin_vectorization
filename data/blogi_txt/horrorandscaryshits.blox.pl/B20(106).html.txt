Box of shadows/ Po drugiej stronie trumny (2011)  Studencik dorabiający sobie w czymś na kształt firmy sprzątającej dostaje od klientki zlecenie by pozbył się z jej piwnicy rzeczy jej zmarłego małżonka. Chłopak niebyt gorliwie wykonuje to zadanie, bowiem jeden z creepy fantów jakie gromadził dziadzia wydaje mu się niezwykle interesujący. Z pomocą kalekiego współlokatora i kolegi pracującego w bibliotece odkrywa tajemnice "Ghostmaker" średniowiecznej konstrukcji na kształt trumny, która funduje niesamowite przeżycia każdemu kto zechce się w niej ułożyć i posłuchać wmontowanej tam pozytywki.  Twórca obrazu Mauro Borrelli słynie z raczej kiepskiej jakości horrorów niskobudżetowych. Taki też jest jego nowy film. Początek filmu zapowiada się interesująco. Ciekawa jest historia średniowiecznego konstruktora, który stworzywszy niezwykłą trumnę zapłonął na stosie. Trumna i jej właściwości stanowią fajny punk wyjścia dla fabuły niestety scenariusz poszedł w bardzo złym kierunku. Zamiast opowieści grozy o nieuchronności śmierci mamy kiepski teen horror, ze słodko pierdzącymi miłosnymi wątkami pchającymi się na pierwszy plan.   Aktorstwo jest żałosne, scenariusz ostatecznie okazuje się być o dupę potłuc, a zastosowane efekty raczej średniej jakości. Całość mniej niż średnia. Jeszcze jeden plusik mogę dodać za muzykę i to tyle. Moja ocena: Straszność: 4 Fabuła:5 Napięcie:4 Klimat:6 Zaskoczenie:4 Zabawa:5 Walory techniczne:6 Aktorstwo:3 Oryginalność:6 To coś:4 47/100 W skali brutalności:1/10 