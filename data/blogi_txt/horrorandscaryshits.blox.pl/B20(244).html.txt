Vertige/Lęk wysokości (2009)  Francuzi specjalizujący się w klimacie gore i torture porn tym razem wzięli się za survival horror. W kwestii prezentowania walki o przetrwanie na łonie natury zdaje swój egzamin, ale czy jest wystarczająco straszny jak na horror? Tu bym się zastanowiła.. MOŻLIWY SPOILER: Temat polowań na ludzi, mutantów żyjących w leśnych głuszach i na pustynnych równinach był już eksploatowany z każdej strony, więc trudno tu o zaskoczenie i tym "Vertige" się nie popisał. KONIEC SPOILERA W pierwszej części filmu, gdy jeszcze nie wiemy, co kryje się na zamkniętym dla turystów górskim szlaku w Chorwacji, jest naprawdę dobrze.  Podziwiamy piękne widoki, obserwujemy zupełnie ludzkie zmagania bohaterów z naturą i  poznajemy bohaterów. Czarną owcą w gronie znajomych jest nieco przewrażliwiony na punkcie swojego związku z dziewczyną, Lorc. Chcąc pokazać się w gronie nowych znajomych pomimo lęku wysokości wyprawia się z nimi wysoko w góry. Jest też sprawca większości nieszczęść jakie spotykają bohaterów:) Swoim panikowaniem, histerią i przewrażliwieniem bardzo przypomina mi pewnego kolegę:)    W drugiej części filmu nasi bohaterzy zmagają się już nie tylko z trudnościami  górskiej wyprawy. Tu jest trochę gorzej. Jednak całość trzyma poziom, nie nuży widza zanadto i utrzymuje napięcie. Moja ocena: Straszność:7 Fabuła:7 Klimat:8 Zdjęcia:10 Aktorstwo:7 Dialogi:7 Zabawa:6 "To coś":5 Oryginalność:6 Zaskoczenie:4 67/100 