Gray man/ Siwowłosy (2007)  Bardzo liczyłam, że w końcu trafię na jakąś dobrą produkcję o Albercie Fish'u. Czy "Siwowłosy" zasłużył na to miano? Niestety nie bardzo. Produkcja z 2007 roku skupia się na śledztwie w związku z porwaniem Grace Budd. Albert Fish podający się za Franka Howarda zjawił się pewnego dnia w domu 9-letniej Grace by zatrudnić na swojej zmyślone farmie jej starszego brata. Przy okazji wykazał się niebywałą hojnością i zabrał siostrę przyszłego pracownika na urodzinowej przyjęcie swojej równie zmyślonej siostrzenicy. Słuch o małej Grace zaginął.  Początek produkcji pokazujący domniemania na temat podłoża sadomasochistycznych zaburzeń Fish'a wzbudził we mnie optymizm. Niestety niewiele ponad to dowiadujemy się o Fish'u. Wiemy, że był dobrym ojcem dla szóstki swoich pociech, że opuściła go żona, że był bardzo religijny i siedział za wysyłanie do ludzi obscenicznych i obraźliwych listów. Pojawia się krótka informacja na temat igieł, które lubił sobie wbijać tu i ówdzie.  Niestety twórcy nawet nie spróbowali przeanalizować tego, co Fish robił zanim zabił Grace.  A przecież Fish zabił przynajmniej piętnaścioro dzieci i okaleczył ponad setkę innych. Wizja tego, że zostanie stracony na krześle elektrycznym napawała go wielką radością, toteż nie krył się z tym, że zabijał i zjadał wielokrotnie.  Od strony wizualnej i technicznej film wypada bardzo dobrze.     Patrick Bauchau wcielający się postać Fish'a był bardzo przekonujący. To czego mi w tym filmie zabrakło to wyobraźni twórców. Chciałam filmu, który z impetem i bez znieczulenia ukaże zbrodnie chyba najbardziej wykolejonego z wykolejonych. Pokaże w pełnej klasie jego schizę i brutalność. Zamiast tego mamy przebierkę na skróty, która mówi mniej niż strona na wikipedii. A szkoda, bo postać Fish'a ma potencjał.   Film mogę spokojnie polecić, bo na pewno wiele osób zadowoli, ale ja osobiście oczekiwałam więcej.Jak to ja:) Moja ocena: Straszność:4 Fabuła:7 Klimat:6 Zaskoczenie:5 Zabawa:8 Zdjęcia:8 Aktorstwo:9 Dialogi:7 Oryginalność:7 To coś:7 68/100 