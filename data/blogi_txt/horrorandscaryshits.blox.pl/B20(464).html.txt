Crush/ Zauroczenie (1993)  Dziennikarz Nick wynajmuje domek gościnny u rodziny Forresterów. Jego uwagę zwraca ich czternastoletnia córka, Adrian. Dziewczyna jest nad wiek 'rozwinięta' zarówno fizycznie jak i intelektualnie. Facet zaprzyjaźnia się z podlotkiem, jednak z jej strony chodzi o coś więcej.  "Crush" to jeden z moich ulubionych filmów. Podobnie jak "Trujący bluszcz" porusza wątek zdeprawowanej gówniary, która niszczy życie 'obiektu' swego zainteresowania.  Oglądając "Zauroczenie" nie mogłam oprzeć się wrażeniu, że film bardzo stara się naśladować historię z "Lolity", oczywiście nie ma co tych dwóch opowieści porównywać, bo poziom jest 'nieporównywalny':), ale niektóre z  filmowych scen łudząco przypominają opisane przez autora książki.  Autor scenariusza i reżyser obrazu Alan Shapiro, w swoim obrazie użył autentycznej historii, która mu się przydarzyła. Kręcąc film napytał sobie biedy i został pozwany przez Darian/ Adrian, to też w wersji dvd filmu zmieniono jej imię, w wersji tv nadal Darian jest Darian. W "Crush" nie ma nic strasznego, czy 'gorszącego'. Piętnastoletnia Alicia Silversone wygląda bardzo niewinnie w porównaniu z Drew w "Trującym bluszczu".  Stara się uwodzić Nicka, później, wzgardzona, postanawia go zniszczyć i o tym traktuje ten film. Jego poetyka jest nieco 'płytka', nie mniej jednak wykreowana przez Alicie smarkula jest dość interesującą antybohaterką. Może zaimponować swoją determinacją i przebiegłością mimo często prezentowanych dziecięcych zagrywek. Osobiście mam do tego obrazu sentyment, więc będę go jak najbardziej polecać. Moja ocena: Straszność:5 Fabuła:9 Klimat:8 Napięcie:8 Zabawa:9 Walory techniczne:7 Aktorstwo:9 Oryginalność:6 To coś:9 Zaskoczenie:6 76/100 W skali brutalności:1/10 