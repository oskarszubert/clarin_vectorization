Abecadło mordercy/ Alphabet killer (2008)  Thriller ukazujących historię 'alfabetycznego mordercy' grasującego w Stanach Zjednoczonych powstał dzięki współpracy reżysera "Drogi bez powrotu" i scenarzysty "Strychu".  Megan Paige to młoda zdolna policjantka, która osiąga niezwykle dobre wyniki w pracy. Gdy rozpoczyna badanie sprawy morderstwa małej dziewczynki nieoczekiwanie dla niej samej ponosi klęskę. Morderca zabija kolejną ofiarę, a Megan zamiast skupiać się na faktach zaczyna odpływać gdzieś w zaświaty, gdzie spotyka duchy zamordowanych dzieci.   Szybko zostaje zdiagnozowana i odstawiona na oddział psychiatryczny. Po dwóch latach leczenie wraca do pracy. Czy tym razem uda jej się złapać zabójcę?  Ciężko jest powiedzieć na ile twórcy filmu trzymali się faktów, a na ile poniosła ich wyobraźnia. Autentyczna sprawa mordercy ze stanu Nowy Jork nigdy nie została rozwikłana.  Twórcy mieli do dyspozycji naciągane hipotezy i widmowe podejrzenia. Na tej bazie ułożyli całkiem zgrabną historię, która miała prawo się wydarzyć.  Morderca o ciekawym modus operandi, do którego można dorobić odjechaną interpretację to zawsze dobry temat na thriller. Zabójca dziewczynek z Rochester wybiera ofiary na podstawie inicjałów. Inicjał imienia ma być tą sama literą co inicjał nazwiska.  Pod względem fabuły typowego filmu o seryjnym mordercy ten obraz poniekąd się wyróżnia. Sprawa znajduje rozwiązanie - w pewnym tylko sensie, zakładając, że damy wiarę policjantce z afektywną dwubiegunowa. która gada z duchami.   Kwestia konstrukcji postaci głównej bohaterki nie jest już tak oryginalna. Podobną sytuację mieliśmy w "Obietnicy". Jednak odtwórczyni tej roli, Eliza Dushku spisała się świetnie. Jej postać wymagała dużego zaangażowania i pokazania całego wachlarzu różnych emocji, granicząc of course z szaleństwem.  Ostania sceny mimo łudzącego podobieństwa do "Obietnicy" robią duże wrażenie. Muzyka dobrze buduje klimat. Całość całkiem dobra, ale raczej nie należy się tu spodziewać szczególnych fajerwerek. Moja ocena: Straszność:7 Fabuła:7 Napięcie:7 Klimat:7 Zabawa:7 Zaskoczenie:8 Walory techniczne:7 Aktorstwo:7 Oryginalność:6 To coś:6 69/100 W skali brutalności:  2/10 