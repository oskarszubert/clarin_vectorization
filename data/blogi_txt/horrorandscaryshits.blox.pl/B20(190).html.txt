Conjuring/ Obcność (2013)  Rodzina Perron przeprowadza się do nowego domu. Nowy dom jest dość zapuszczony, pełny tajemniczych schowków i zabytkowych przedmiotów. Liczna chalastra zaczyna czuć się nieswojo w tym miejscu. W nocy słychać dziwne odgłosy, coś śmierdzi padliną, jedna z córek jest przekonana, że w nocy coś chwyta ją za nogę, druga zaczyna intensywnie lunatykować, etc.  W nowym obrazie Jamesa Wan'a nie zabraknie żadnego z typowych zagrywek ghost story. Po za wcześniej wymienionymi przymiotami mamy tu także: Śmierć psa, martwe ptaki, wisielców, klątwę czarownicy, nawiedzoną lalkę, nawiedzoną pozytywkę, dziecko zaprzyjaźniające się z duchem, starą szafę, próby uchwycenia duchów na nagraniu z kamery i na zdjęciu i oczywiście egzorcyzmy.  Czytając komentarze w sieci na temat tego filmu nabrałam na niego chęci mimo iż na początku byłam sceptyczna. Jeżeli co drugi komentarz do filmu krzyczy, że to film na równi z "Egzorcystą" a w najgorszym przypadku porównywany do "Egzorcyzmów Emily Rose" to człowieka może zmylić... "Egzorcysty" of course się nie spodziewałam, nie liczyłam, że wyjdę blada z seansu jak zapowiadali Ci, którzy na filmie już byli, ale liczyłam na całkiem dobry straszak.  A co tu tak szczerze mówiąc mamy? Trzy niezłe sceny, aczkolwiek mało oryginalne. Wszytko co widzimy na ekranie już gdzieś było. A to w "Amityville", a to znowuż w "Egzorcyzmach... tej czy tamtej". Można spokojnie przewidzieć następną scenę. W dodatku pierwsza połowa filmu jest po prostu nudna.  Jams Wan zrobił film bazujący na klasycznym ujęciu tematu nawiedzonego domu i nawet nie próbował wprowadzać do tego tematu niczego nowatorskiego. Wszystko jest takie... podręcznikowe. Mimo iż te elementy w innych obrazach się sprawdzały to tu wrzucone bez najmniejszego wysiłku do jednego worka nie zdały egzaminu z grozy.   Kiepsko spisali się również aktorzy. W roli matki, czyli Carolym Perron mamy Lili Taylor, która w każdym filmie wygląda jak menelka na głodzie  a jej ekspresja ogranicza się do grymasu strapienia na twarzy. Ojciec, Roger przemyka gdzieś praktycznie niezauważalny i gdybym teraz miała powiedzieć jak wyglądał, czy jak się zachowywał to nie byłabym w stanie. Dzieciaków mają co niemiara. Taki tłok sprawił, że żadne z nich nie miało szansy zwrócić mojej uwagi. Sytuację ratują postaci 'łowców duchów' to jest Lorraine i Ed Warren czyli Vera Famiga i Patrick Willson. Stworzyli bardzo fajny duet.  Podobało mi się to, że akcja filmu osadzona jest w latach '70, taki ukłon w stronę klasyki. Zdjęcia przeciętne, muzyka? - nie zauważyłam. Podsumowując, jest bardzo, bardzo przeciętnie. Moja ocena: Straszność:7 Fabuła:6 Klimat:6 Zaskoczenie:3 Zabawa:6 Aktorstwo:6 Dialogi:5 Zdjęcia:7 Oryginalność:5 To coś:5 56/100 