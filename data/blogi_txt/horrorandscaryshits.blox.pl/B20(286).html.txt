Paranormal Activity 4 (2012)  Przyszedł czas na recenzję najnowszej części serii "Paranormal activity". Zaczynając seans miałam tylko nadzieję, że motyw z trzeciej części, który całkowicie zaprzeczył fabułom dwóch pierwszych odsłon  serii, pójdzie w niepamięć i twórcy wrócą na "właściwy tor". Tak też w pewnym sensie się stało. Historia przedstawiona w PA 4 dzieje się około 6 lat po wydarzeniach z domu Katie. Akcja przenosi się do innego stanu, ale "starzy bohaterzy" będą na swoim miejscu. Fabułę śledzimy, jak to było w przypadku pozostały części, dzięki amatorskim nagraniom. Tym razem paranormalne wydarzenia będą rejestrowane przez dwoje nastoletnich bohaterów rozmawiających ze sobą na czacie.  Ben, kolega Alice postanowił nagrywać wszystkie rozmowy z "koleżanką", stąd też dowiemy się o dziwnych wydarzeniach w domu nastolatki.  Alice i Ben to sympatyczne dzieciaki, w przeciwieństwie do np. bohaterów z dwójki, nie działali mi na nerwy.  Dziwne wydarzenia w domu Alice zaczynają się od momentu, którym wprowadza się do nich Robbie, chłopiec mieszkający w sąsiedztwie. Jego matka trafia do szpitala więc rodzice Alice przygarniają małego i instalują go w pokoju swojego synka, Ryana. Już na pierwszy rzut oka widać, że z dzieciakiem jest coś nie halo.  Jeśli chodzi o wszystkie przymioty, którymi cechowały się poprzednie części, to czwórce niczego nie brakuje. Trochę fabularnego zamieszania pod koniec filmu dodaje smaczku i nie czyni wydarzeń tak oczywistymi, jak wyglądały na początku. Niestety temat już mi się trochę przejadł i nie wzbudził już takiego strachu jak to było na początku serii. Z tym jest coraz gorzej...Jeśli chodzi o wkurzające aspekty to znowu miałam do czynienia z trailer'owym oszustwem. Kilka fajnych scen prezentowanych w trailerze do filmu nie pojawiło się w nim faktycznie. Co to w ogóle za motyw? Co raz częściej zdarza się coś takiego i co raz bardziej mnie to wkurwia. Teraz czekam na remake "Evil dead", trailer wygląda wyśmienicie, ale jak się okaże że połowy scen z niego nie ma w filmie to będzie bieda:( Zdziwiła mnie ostania scena, nie bardzo łapię, co miała wyrażać. SPOILER: Kim byli ci ludzie w domu Katie, którzy "napadli" na Alice? I jeszcze jedna kwestia: Kim był Robbie, skąd Katie go wytrzasnęła, jeśli Ryana był w rzeczywistości Hunterem? KONIEC SPOILERA Nie oczekiwałam wiele od seansu i się dzięki temu nie zawiodłam. Przestrzegam tylko, że osoby którym nie podobały się poprzednie części nie mają co sięgać po czwórkę, bo tu żadne objawienie nie nastąpi:) Nasunęła mi się pewna refleksja na temat tematu nawiedzonych domów w filmach. Czemu duchy nawiedzają tylko zamożnych ludzi mieszkających w pięknych chatach?  Moja ocena: Straszność: 7 Fabuła:8 Zdjęcia:7 Aktorstwo:6 Zaskoczenie:7 Klimat:7 Zabawa:6 Dialogi:7 Oryginalność:5 To coś:7 67/100 