Sudor frio/ Zimny pot (2010)  "Zimny pot" jest produkcją Argentyńską. Znowu mogę powiedzieć, że z horrorem z tego kraju jeszcze do czynienia nie miałam. Filmu próżno możecie szukać w bazie filmweb- nie znajdziecie go tam.   Roman z pomocą przyjaciółki Ali próbuje wyśledzić swoją ex. Dziewczyna jakiś czas temu kopnęła go w tyłek dla mężczyzny poznanego przez sieć. Ali udaje się namierzyć przez internet owego faceta i teraz sama z nim koresponduje. Nagłe zniknięcie Jaquine, ex Romana, wymaga jednak dokładniejszego zbadania. Ali rusza więc na spotkanie z "blondynem". Film zaczyna się od pseudodokumentalnych wrzutek na temat organizacji ASA i sporej ilości zaginionego dynamitu. Jeżeli w pierwszym "akcie" widzimy dynamit wiemy, że coś wybuchnie. Nie inaczej:)  Horror wzbudził we mnie mieszane uczucia. Ewidentnie nadrzędnymi celem twórców było trzymanie widza w napięciu. Atmosferę czyhającego zagrożenia dezintegrowały jednak liczne humorystyczne wstawki. Dało to ciekawy efekt,ale raczej nie przysłużyło się nastojowi grozy. Na okrasę dorzucono jeszcze trochę groteski: Groteskowy rys wszystkich występujących w filmie bohaterów od ofiar po oprawców przez postaci sąsiadów.   Bo wyobraźcie sobie dwoje młodych sprawnych ludzi nie umie poradzić sobie z dwójka dziadzinów- jeden ledwo chodził poruszając się dzięki balkonikowi. Próby naszych biednych ofiar uzyskania pomocy poprzez status na facebooku i wreszcie potyczki z "buteleczka". Nie mogę zdradzić co w nich było, ale ich zawartość stanowiła główne zagrożenie, było głównym narzędziem mordu.  Napięcie w filmie budowano głownie dzięki zwolnionym ujęcia. Każdą scenę, w której pojawiało się potencjalne zagrożenie życia celebrowano i wydłużano jak tylko się dało. Fani krwi i flaków będą mogli cieszyć oko precyzyjnymi ujęciami rozbryzgiwanych na ścianach, oknach, firankach organów.   Tak jak wspomniałam- uczucia raczej mieszane- ale film warto obejrzeć w ramach egzotycznej ciekawostki. Moja ocena: Straszność: 6 Klimat:4 Fabuła:5 Zabawa:8 Aktorstwo:4 Zaskoczenie:3 Zdjęcia:6 Oryginalność:6 To coś:4 Dialogi:6 52/100 