Harry Angel (1987)  Już na wstępie mogę powiedzieć iż "Harry Angel" jest jednym z najlepszych horrorów satanistycznych i absolutnie każdy powinien go obejrzeć. Ameryka lata 50 XX wieku. Prywatny detektyw o wdzięcznym nazwisku Harry Angel dostaje zlecenie odnalezienia niejakiego Johnny'ego Favorite'a niegdyś znanego piosenkarza. Zlecenie pochodzi od tajemniczego gentelmana Luisa Cyphre'a. Sprawa od początku nie wydaje się być prosta, jednak z czasem zorientujemy się, że jest jeszcze bardziej pogmatwana niż początkowo się wydawało.  Harry wie, że osobliwy Louis poszukuje Favorite'a, bo tamten ie wywiązał się z podpisanej z nm umowy. Wątek owej "umowy" w połączeniu z anagramem jaki tworzą imię i nazwisko zleceniodawcy szybko naprowadzi widza na właściwy trop:Favorite podpisał cyrograf z diabłem. Harry jako zatwardziały ateista nie widzi w całej spawie drugiego dna. Dopiero gdy w toku jego śledztwa dochodzi do serii brutalnych morderstw na osobach z którymi Harry rozmawiał o Favoricie, zaczyna łączyć fakty.  Film ma konstrukcje klasycznego kryminału jednak w czasie seansu ani na moment nie opuści nas klimat grozy. Zawdzięczamy to przede wszystkim brawurowej kreacji aktorskiej Roberta De Niro, który wciela się w postać Lucyfera i niepokoi widza samą swoja bytnością na ekranie, a niech jeszcze nie daj boże się odezwie:) Do tego dochodzą wątki czarnej magii obecne dzięki wprowadzeniu postaci kapłanki Mambo (voodoo).   Wszystko to okraszone nastrojową ścieżką dźwiękową i zdjęciami w ciemnych odcieniach.Oczywiście nie obejdzie się bez zaskakującego zakończenia, które będzie zwieńczeniem udanego seansu. Moja ocena: Straszność:8 Fabuła:10 Klimat:10 Zabawa:10 Dialogi:9 Zdjęcia:10 Zaskoczenie:10 Oryginalność:8 To "coś":10 Aktorstwo:10 95/100 