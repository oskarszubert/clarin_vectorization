Wrong turn/Droga bez powrotu 1-5 (2003-2012)      Seria "Droga bez powrotu" przebojem wdarła się na arenę horroru. Twórcą pierwszego filmu był młody reżyser Rob Schmidt - pracował też przy serii "Mistrzowie horroru", a 5 lat po sukcesie "Drogi bez powrotu"  nakręcił "Abecadło mordercy". To on stworzył cała estetykę survivalu w lasach zachodniej Virginni z udziałem zmutowanej rodziny kanibali oraz przypadkowych młodych i najczęściej atrakcyjnych ludzi, którzy z różnych powodów "skręcili w drogę bez powrotu". Porównując pierwszą  odsłonę serii i ostatnią z ubiegłego roku, widzimy jak bardzo różnią się od siebie te filmy. "Droga bez powrotu" przeszła długą i ciężką drogę:) Od pełnego napięcia, krwawego surwiwalu przeszła do groteskowej sieczki, zmontowanej na prętce, bez namysłu i bez pomysłu.  Po sukcesie jedynki prawa do filmu zostały sprzedane i od tamtej pory przechodziły z rąk  do rąk, aż w końcu trafiły do Declan'a O'Brein'a, który począwszy od trzeciej części serii zaczął sukcesywnie uśmiercać w niej wszystko co było dobre... Kanibale przestali być straszni ale czego można się spodziewać od człowieka który może się pochwalić produkowaniem serialu "Dzieciaki z high school musical"? Takim osobom powinno zabronić się wstępu do świata grozy:)  Jeśli mam być szczera to fanką serii nigdy nie byłam. Ale naprawdę szkoda mi pomysłu Schmidt'a. Obejrzałam z niejakim zaciekawieniem dwie pierwsze części, później już tak jak wspomniałam był coraz gorzej. "Wrong turn" jest co raz bardziej wrong. Twórcy cały czas skręcają w złym kierunku, obierają błędną drogę. Zapominają, że horror ma być straszny, surwiwal ma trzymać w napięciu. Zamiast tego z części na część robią z mutkaków coraz głębiej upośledzonych durni polujących na ludzi, u których tez można odnotować drastyczny spadek IQ. Wszyscy bohaterowie cofają się w rozwoju. I nie to jest najgorsze. Głupie ofiary, to czasem dobra rzecz. Najgorsze jest to, że robią z tej serii komedie dla debili. Możemy zauważyć coraz mniejszy wysiłek wkładany w pisanie scenariuszy, dobór obsady. Wszytko to zastępują marnymi dialogami i bezsensownym laniem krwi na prawo i lewo. Dobrze by było jak w końcu odpuszczono sobie tą serię. Ale czy tak się stanie? Wątpię. Sama planuję bojkot kolejnej części. Nie obejrzę jej choćby miała być ostatnim filmem na globie:)  Moja ocena: Droga bez powrotu: 6 + Droga bez powrotu 2: 5+ Droga bez powrotu 3: 3+ Droga bez powrotu4: 2 Droga bez powrotu 5: 1 3,6/10 