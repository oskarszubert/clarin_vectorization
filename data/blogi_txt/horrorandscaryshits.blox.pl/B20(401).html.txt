Gdzie diabeł mówi dobranoc (2012)  Film dorwałam dzięki uprzejmości Bagiennika, który napisał o nim na swoim blogu. "Gdzie diabeł mówi dobranoc" to kolejna amatorska próba wtargnięcia na arenę grozy naszych rodaków.  Film jest bardzo krótki, trawa jakieś 50 minut i muszę przyznać, że przez ten czas nie nudziłam się oglądając go. Amatorskość produkcji widać przede wszystkim w aktorstwie, momentami bardzo drętwym i bardzo sztucznym- na szczęście tą kwestie ratują bardzo zabawne dialogi rozpisane przez reżysera i autora scenariusza Michała Wieliszewskiego.  Pod względem realizacji jest całkiem przyzwoicie. Zarówno sposób prowadzenia kamery jak i montaż jest na całkiem dobrym poziomie i nie zalatuje totalną amatorszczyzną. Co się tyczy fabuły.... No cóż....  Czwórka młodych ludzi z solenizantką Anielą na czele rusza na jakieś zadupie gdzie ma odbyć się impreza urodzinowa szczęśliwej solenizantką. Po drodze młodzi rozmawiają sobie o grasujących w okolicy bardzo niebezpiecznych wyznawcach kultu szatana. Młodzi niezbyt rozgarnięci ludzie będą mieli okazje sprawdzić prawdziwość tej legendy na własnej skórze, bo oto szybko się okaże że rządni krwi sataniści już na nich czekają. Brzmi to jak opis podręcznikowego slashera i z takim właśnie filmem mamy tu do czynienia.   Tak jak wspomniałam pod względem walorów technicznych kuleje tylko aktorstwo, ale można się do tego przyzwyczaić, przymknąć oko, potraktować jako element komediowy, podobnie jak dialogi.  Fabułą to głównie bieganina po lesie, szarpanina i trochę blond rozpaczy. Scenarzyści wysilili się jednak na tyle, że upchnęli tu dwa ciekawe zwroty akcji. Ciekawe ale nie szczególnie zaskakujące dla starego horrorowego wyjadacza.  Ogólnie pomysł fajny, przyjemny, nieźle zrealizowany. Warto się zapoznać, bo nasi rodacy kręcący amatorskie produkcje filmowe sporo mogą jeszcze w naszym kinie namieszać i może wreszcie rozbujać trochę polską arenę grozy. Ocenę dam wyższą niż obiektywnie powinnam, bo po pierwsze jest to film amatorski po drugie... polski:) Film do obejrzenia na youtube. Moja ocena: Straszność:6 Fabuła:8 Klimat:6 Zaskoczenie:7 Oryginalność:5 Zabawa:8 Aktorstwo:4 Dialogi:10 Zdjęcia:8 To coś:7 69/100 