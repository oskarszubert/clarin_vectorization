One way trip/ Wycieczka bez powrotu (2011)  Kolejny edukacyjny pseudo horror dla młodzieży pokazujący tragiczne skutki picia wódki. Dobra, nie mieli wódki, mieli piwo i mieli grzybki. Zastanawiam się dlaczego powstają niektóre produkcje. Czy wnoszą coś nowego na arenę kina? Ot po prostu jaki jest ich cel istnienia?  "One way trip" - mam nadzieję, że tytuł mojej recenzji jest odpowiednio głupi, co tytuł tego filmu - posiada fabułę bliźniaczo podobną do Brytyjskiego "Shrooms". Odpowiedz na pytanie, czy wnosi on coś nowego? Tak, efekt 3D.Coś więcej? Nie, bo po co:)  Twórcy nie ominęli ani jednego z wymaganych horror'owych schematów: Używki -są, grupa przyjaciół, w tym para o na siłę komplikowanych relacjach-  jest, autostopowicze- obecni, przestrzeń wesołej libacji, tj las- jest, dziwni tubylcy- są, zepsute sprzęty transportu i komunikacji- a jakże! Teraz tylko czekać na wyrzynkę... Wyrzynka jest. Oczywiście nie grupowa, każdy z osoba, w chwili zagrożenia udaje się w tylko sobie znanym celu w dużo mówiące "w pizdu", z którego nie powraca.  Na arenie  final girl,  blondyneczka, która oczywiście od początku byłą przeciwna ćpaniu,  biega bezradnie próbując ratować siebie i towarzystwo nie zapominając w miedzy czasie o czułych uściskach ze wszystkimi  żyjącymi jeszcze uczestnikami wycieczki, a także o miłosnych wynurzeniach wobec swojego chłopca. Twórcy włożyli  też spory wysiłek tworząc zaskakująco niezaskakujące- jak dla mnie-  zakończenie.    Moja ocena: Straszność:5 Fabuła:3 Klimat:5 Oryginalność:1 "To coś":3 Dialogi:4 Zdjęcia:6 Aktorstwo:4 Zabawa:2 Zaskoczenie:4 37/100 