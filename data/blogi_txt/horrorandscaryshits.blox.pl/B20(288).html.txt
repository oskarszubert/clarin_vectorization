Spanish movie/Straszny hiszpański film (2009)  W tym roku długo oczekiwana premiera "Strasznego filmu 5".Interesująco zapowiadającą się parodię kina grozy  przygotowali również bracia Wayans (Straszny film 1 i 2). Spragnionym prześmiewczych filmów mogę tymczasem polecić jeszcze "Piotrek 13ego"- polska produkcja i właśnie "Straszny hiszpański film".  Na FB, jest mocno niedoceniony. Zastanawiam się czemu. Może hiszpańskie kino, które może się pochwalić na prawdę wieloma fantastycznymi produkcjami nie jest na tyle popularne by widzowie mogli docenić prześmiewczy wydźwięk tego filmu. Trudno bowiem śmiać się z parodii jeśli nie zna się oryginału. Film parodiuje takie produkcje jak "Otwórz oczy", "W stronę morza", "Volver", "Złe wychowanie" i horrory: "Inni", "Sierociniec", "Labirynt Fauna", "REC" i "Ciemność". Może coś pominęłam, ale akurat właśnie tych odwołań dopatrzyłam się w filmie.    Jeśli ktoś zna choć część z tych obrazów na prawdę będzie miał z czego się pośmiać.  Humor jest na wyższym poziomie niż w przypadku serii "Scary movie", nie jest wulgarny, czy chamski natomiast jest dużo, dużo bardziej pomysłowy.  Wszystko to co było wartościowego w wybranych produkcja tu zostało potężnie zdyskredytowane, obleczone w ramy absurdu, ale nie kretynizmu. Ode mnie dostaje: 9/10 