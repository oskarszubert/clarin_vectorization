Abandon/ Porzucona (2002)  Katie to niezwykle ambitna studentka ostatniego roku finansów. Wydarzenia z przed roku, czyli zniknięcie jej byłego chłopaka Embriego, zaczynają ponownie dawać o sobie znać w niekoniecznie odpowiednim momencie. Zaginęcie rozwydrzonego gówniarza bardzo interesuje policjanta Wade'a, a tymczasem Katie nie daje sobie rady z kolejnymi obowiązkami, rozmyślając o tym jak Embrie mógł ją porzucić... Pod koniec seansu z tym filmem mignęła mi przed oczyma informacja, że powstał on na podstawie książki. Nie udało mi się znaleźć takiej info na FW, a pamięć moja krótka i zawodna, więc nic Wam więcej w tym temacie nie powiem. "Porzucona" to obraz balansujący między dwoma gatunkami: Dramat i thriller. Jego twórca zgarnął dwie ważne nagrody na scenariusz filmu "Traffic" i teraz zajął się nie tylko scenariuszem, ale i reżyserią.  Jego największym błędem było zaangażowanie do głównej roli Katie Holmes. Jej kreacja aktorska na kilometr zaśmierdziała mi "Jeziorem marzeń".   Tak jakby przy wyborze aktorki kierował się dwoma kryteriami: ma mieć na imię Katie i mieć na koncie rolę sieroty z prowincji. Podobną drogę na skróty podjął przy roli drugoplanowej angażując do roli policjanta aktora, który słynął już z odgrywania funkcjonariusza prawa. Holmes nie umiała zagrać przytłaczającego ją kryzysu nerwowego, ani hardości, którą miała prezentować w czasie jednej z pierwszych rozmów z policjantem, oraz przy rozmowie kwalifikacyjnej. Radziła sobie tylko wówczas, gdy sytuacja wymagała od niej zrobienia miny cielaka, czy ucieleśnienia pokrzywdzenia. Abstrahując od obsady, wszytko inne w tym filmie było ok.  Scenariusz z pomysłem, ale bez jakiejś szczególnej głębi, choć cały zamysł oparty jest na koncepcji wyciągniętej z nurtu psychoanalitycznego. Wszystkiego można się domyślić, co wcale nie znaczy, że tak będzie w przypadku każdego widza.   Bardzo podobała mi się ciemno niebieska tonacja zdjęć i ogólny sposób prowadzenia kamery. Oprawą muzyczną zajął się Clint Mansell, co jest jednoznaczne z tym, że będzie ona bardzo dobra. Moja ocena: Straszność: 6 Fabuła: 8 Klimat:7 Napięcie:6 Zaskoczenie:7 Zabawa:7 Walory techniczne:7 Aktorstwo:5 Oryginalność:5 To coś:7 65/100 W skali brutalności:1/10 