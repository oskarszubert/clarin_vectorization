Gazpacho, zimna zupa z półwyspu iberyjskiego zawsze była moją ulubioną.  Niestety w jej skład wchodzą głównie warzywa psiankowate (papryka, pomidory)  a takowe w mojej diecie powinny pojawiać się niezwykle rzadko ze względu na zawartość solaniny, która jest inhibitorem wapnia. Zazwyczaj po odstawieniu warzyw psiankowatych ustępują bądź znacznie redukują się dolegliwości bólowe i obrzękowe ze strony stawów (inne psiankowate to ziemniak i bakłażan). Wszystkim, którzy mają problemy z układem kostnym i stawami polecam przyjrzenie się swojej diecie. :) Moje gazpacho zmieniło nieco swoją postać. Wyeliminowałam paprykę na rzecz świeżej cukinii i serwuję sobie tę zupę niezwykle rzadko, ale za to z niezwykłą przyjemnością. Pomidory... mój grzeszek... zostają na pokładzie.  Smakowitości na letni lunch bądź lekką kolację.  Zapraszam.  :) Składniki (na duuużą miskę):  cukinia (nieduża)  pomidory (2-3 szt.)  cebula (1/2)  czosnek (do smaku)  bazylia (świeża, garść) oliwa z oliwek nierafinowana (kilka łyżek)  sól do smaku Wykonanie:  Składniki zmiel w wyciskarce ślimakowej bądź zmiksuj w dowolnym urządzeniu. Nie rozdrabniaj na całkowicie gładką masę. Dopraw solą. Polej odrobiną oliwy na talerzu.  Gotowe! Wielbię...  :)        Ciao!  :) 