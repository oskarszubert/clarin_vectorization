"Jedzcie włoską kapustę! ", usłyszałam i zmarszczyłam się. Tak, zawiera ponoć sporo żelaza i jest bardziej wartościowa od zwykłej białej kapusty. Hmmmm. Białą wielbię, potrafię "obrobić", wymyślić coś zjadliwego, ;) ale włoska?  Jakaś taka bardziej sucha, nieinspirująca... Ale może tylko ja tak mam? ;) Traktuję to jako osobistą, chwilową niedyspozycję, bo kapusta włoska jednak jest boska!  Zapraszam na gulasz i bigos w jednym. Sycący, gęsty, aromatyczny, znakomity!  :)          Składniki: kapusta włoska świeża (1/2 niedużej główki)  buraki pieczone (2 szt. , można pominąć)  soczewica brązowa 100g  papryka czerwona słodka (3 szt.)  papryka ostra świeża (1-2 szt., można pominąć) cebula (1 szt.)  marchew (2 szt.)  dynia (1/4 niedużej sztuki) przecier pomidorowy domowy (1 szklanka)  czosnek (2 ząbki)  sól do smaku  pieprz do smaku  nasiona kolendry  świeży imbir (2 cm) słód dowolny (łyżka lub do smaku)    Wykonanie:  Kapustę włoską poszatkuj, dynię obierz (jeśli to nie jest odmiana hokkaido, która nie wymaga obierania) i pokrój, marchewkę obierz, cebulę obierz i pokrój niebyt drobno i wrzuć do sporego garnka. Wlej 2 szklanki wody, wsyp soczewicę i gotuj pod przykryciem do miękkości kapusty i soczewicy. Następnie dodaj zmiksowany na pure czosnek i imbir oraz pokrojoną w grubą kostkę paprykę słodką i ostrą. Dorzuć nasiona kolendry, przecier pomidorowy, pokrój marchew (wyjmij tą gotującą się w garnku w całości) i wrzuć z powrotem. Danie jest gotowe kiedy aromaty warzyw "przegryzą się" dokładnie. Dopraw całość solą i pieprzem oraz słodem by zbalansować smak.  Najlepszy następnego dnia! Smacznego!  Ciao!  :) 