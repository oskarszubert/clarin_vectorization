Kashi - sushi  Przyrządza sie analogicznie jak tradycyjne sushi zastępując biały ryż znaną ze swych cennych właściwości  kaszą jaglaną. Polecane dla nieortodoksyjnych wyznawców japońskich smaków. :)  Składniki:  30dkg kaszy jaglanej  wrzątek  ocet ryżowy, sól, cukier (lub stewia, ksylitol)  w wersji vegańskiej: warzywa  ogórek, dowolne rodzaje sałat  (glowiasta, rukola, endywia itp)  szczypiorek  avocado  chrzan japoński  serek kremowy wytrawny  w wersji semiwegetariańskiej surowe lub grillowane ryby:  łosoś, tuńczyk, miecznik itp  płaty nori do sushi  sos sojowy (najlepiej szlachetne shoyu lub tamari)  imbir marynowany  mata bambusowa        Wykonanie:  ugotuj kaszę jaglaną wg przepisu (klik).  Jeszcze ciepłą dopraw octem (2 łyżki)  solą do smaku (około pół małej łyżeczki)  oraz cukrem (około 1 małej łyżeczki)  Jeśli użyjesz stewii pamiętaj że jest ok 15 razy słodsza od cukru wiec wystarczy jej odrobina na czubku noża (1 łyżeczka stewii=szklanka cukru!).  Wymieszaj. Przygotuj matę bambusową, ułóż na niej płat nori matową stroną ku górze. Nałóż nań kaszę jaglaną do 2/3 wyskości płata rozprowadzając dłońmi zwilżanymi w miseczce z zimną wodą. nanieś na pasek w poprzek płata troche chrzanu japońskiego (najlepiej robiąc rowek) i serka filadelfia, przykryj wybranym nadzieniem, np słupkiem ogórka, garstką szczypioru i zwiń jak naleśnik posiłkując sie bambusową matą, uprzednio smarując wodą fragment płata alg niepokrytego kaszą, który posłuży jako klej. ;) Odłóż do lodówki by schłodzić. Pokrój na wygodne do jedzenia krążki.  Podawaj z sosem sojowym i marynowanym imbirem. Smacznego  :) 