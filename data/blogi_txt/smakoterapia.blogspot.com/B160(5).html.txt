Jesienią na stole króluje dynia.  Przynajmniej od tego roku... ;)  Pyszna, zdrowa i łatwo dostępna.    Dziś dynia w wersji śniadaniowej jako dodatek do placków jaglanych.  Idealne śniadanie nie tylko dla dzieciaków.  W jednym daniu przemycamy najzdrowszą kaszę, bardzo zdrowe warzywo i opcjonalnie: jajo! :)          Skład w wersji podstawowej:  (smak neutralny, lekko słodkawy z powodu dodatku dyni, idealny na śniadanie na słodko): upieczona dynia (np. kawałek 10 na 5 cm)  ugotowana kasza jaglana ( około 5 kopiastych łyżek)  len złocisty (mielony ok.30g) lub jajo (1 szt.)  skrobia ziemniaczana ( lub inna, 1-2 łyżki)  syrop daktylowy (ewentualnie miód)  olej kokosowy nierafinowany lub masło klarowane do smażenia    Wykonanie: Oczywiście pieczoną dynię i ugotowaną kaszę jaglaną zazwyczaj mam przygotowaną w większej ilości i wykorzystuję do innych potraw, dlatego proporcje mogę zwiększyć w zależności od potrzeb.  Ale do rzeczy. :)  Wszystkie składniki należy zmiksować. Masa powinna być nieco bardziej gęsta niż w przypadku placków z samej kaszy jaglanej (przepis - wersja 1,  przepis - wersja 2)  a to za sprawą dodatku skrobi. Skrobia doda masie kleistości, dzieki czemu placki będą "odwracalne" na patelni... ;)))  Podawać z syropem daktylowym.   ***  To była wersja "dziecięca".  w mojej ulubionej wersji wytrawnej do masy dodaję odrobinę świeżego czosnku,  świeżego imbiru oraz kurkumy i zmielonych nasion kozieradki (nie za dużo!), troszkę soli lub w ogóle bez.  Można podawać z którąś z past. Znajdziesz je w kategorii "do chleba".  Smacznego!  :) 