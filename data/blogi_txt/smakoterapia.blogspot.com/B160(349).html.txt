Ponoć jesteśmy jako naród  w czołówce jako Zupożercy.  Z dużej litery napiszę, bo mnie się ta koncepcja jawi bardzo chwalebnie. W naszym klimacie ciepła zupa to dla żołądka balsam...  Dziś proponuję "balsamowanie" porem i selerem z maleńką, kiszoną ekstrawagancją.  Z rydzem.  Zapraszam!  :)        Składniki (w miarę możliwości korzystaj w produktów eko lub z zaufanego gospodarstwa):  pory (3 sztuki)  seler korzeniowy (1 szt.) seler naciowy (kilka "pałek")  pietruszka, korzeń (1 szt.) marchew (mała, 1 szt. )  imbir świeży (1-2 cm)  czosnek (kilka ząbków)  rydze kiszone (kilka sztuk lub inne kiszone grzyby) sól, pieprz, liść laurowy  lubczyk (klika szczypt)  majeranek (kilka szczypt)  masło klarowane lub olej nierafinowany Wykonanie:  Imbir obierz i posiekaj.  Pory oczyść, pokrój w krążki i uduś wraz z imbirem na wybranym tłuszczu z dodatkiem soli.  Selery, pietruszkę obierz, pokrój na mniejsze kawałki, zalej wodą tak by przykryła warzywa, dodaj uduszone pory, liść laurowy i gotuj pod przykryciem do miękkości warzyw. Zmiksuj całość, dołóż czosnek, rydze, sól, pieprz i zmiksuj ponownie. Zupa powinna być lekko kwaśna (rydze), wyrazista (czosnek i pieprz) i dosyć gęsta.  Smacznego!  :)  Ciao! 