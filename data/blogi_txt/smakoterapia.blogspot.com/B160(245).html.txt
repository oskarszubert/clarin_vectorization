Ależ się cieszę!   Takie cudeńko!   Do tego pyszne i bez grama niezdrowego produktu!  Ciasto jasne, pachnące, puszyste o orzechowym posmaku,   "mleczna", kokosowa warstwa kremu i orzeźwiające,   słodko - kwaśne maliny w domowej frużelinie. Jeszcze tylko cytat z mięty...  Co tu pisać?!  Idę jeść!  :) Składniki:   banany (4 szt.)  orzechy laskowe (lub migdały, zmielone, 2 szklanki)  jajka (3 szt., lub 2 duże)  surowy ryż zmielony (1/2 szklanki)   syrop klonowy (niekoniecznie jeśli banany są bardzo słodkie, do smaku)  cynamon (1 łyżeczka) proszek do pieczenia bez fosforanów (eko, paczka na 1/2 kg "mąki")  olej słonecznikowy nierafinowany (eko, 1/2 szklanki) Krem:  mleko kokosowe (400 ml)  agar agar (2 łyżeczki)  słód klonowy do smaku (u mnie 2 łyżki)    Frużelina malinowa:  domowy sok malinowy (1 szklanka)  ksylitol lub stewia do smaku  świeże maliny (też ok. szklanki)  mąka ziemniaczana (2-3 łyżeczki) Wykonanie:  Banany, jaja, olej, proszek do pieczenia i mąkę z ryżu zmiksuj, dodaj pozostałe składniki, połącz i włóż do piekarnika. Upiecz w temperaturze 175 stopni do "suchego patyczka" (u mnie około 35 minut, 2 cienkie spody). Z tej ilości masy zrobiłam dwa ciasta o grubości takiej jak na zdjęciu. Oczywiście możesz upiec jedno ciasto, wyższe. :)  Kiedy ciasto będzie stygnąć zrób masę kokosową. Ugotuj mleko kokosowe, dodaj agar i słód i pogotuj jeszcze chwilkę. Pozostaw do lekkiego stężenia. Kiedy masa zacznie gęstnieć, wyłożysz ją na ciasto tak, by nie spłynęła. Teraz przygotuj frużelinę. Zagotuj sok malinowy (najlepiej domowej roboty, bez cukru), dodaj ulubiony słodzik do smaku. Osobno przygotuj mieszaninę mąki i 1/2 szklanki wody. Wlewaj stopniowo do malinowego soku tak by osiągnąć pożądaną gęstość (moja frużelina miała być lekko spływająca z ciasta, nie twarda, lekko kwaśna w kontraście do kremowej kokosowej warstwy). Kiedy już ugotujesz kisiel, delikatnie wrzuć doń maliny, tak, by się nie rozpadły. Wymieszaj i nie gotuj. Odczekaj aż wystygnie.  Wyłóż frużelinę delikatnie na zgęstniały krem na cieście.  Możesz podawać!  :) Smacznego!  Ciao!  :) 