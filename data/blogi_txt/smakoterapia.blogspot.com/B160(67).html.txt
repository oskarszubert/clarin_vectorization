Ciąg dalszy przepisów słodkości dla dzieci alergicznych i nie tylko.       Szarlotka  skład:  2 szklanki mąki ryżowej eko  2 jajka eko  3 łyżki ksylitolu  ok 2-3 łyżek letniej wody  3 łyżki oleju nierafinowanego lub masła klarowanego  łyżeczka eko proszku do pieczenia  3 utarte jabłka ekologiczne  opcjonalnie rodzynki   szczypta cynamonu        Do miski wsyp mąkę, proszek do pieczenia, ksylitol, dodaj żółtka, olej, wodę i zagnieć ciasto.  Jeśli jest za suche dodaj odrobinę więcej wody. Wyrobione ciasto podziel na dwie częsci. Jedną z nich schowaj na pół godziny do zamrażalnika.  Pozostałą część wyłóż na posmarowaną olejem tortownicę (ok 20cm).  Jabłka zetrzyj na tarce o dużych oczkach i wymieszaj z rodzynkami i cynamonem i szczyptą ksylitolu.  Masę wyłóż na ciasto.  Białka ubij na sztywno rozłóż na masie jabłkowej.  Drugą połowę ciasta wyjmij z zamrażarki i zetrzyj na tarce o grubych oczkach.  Rozłóż delikatnie na białku.  Włóż do piekarnika nagrzanego do temperatury 200 stopni.  Piecz ok pół godziny.  Smacznego!   :) 