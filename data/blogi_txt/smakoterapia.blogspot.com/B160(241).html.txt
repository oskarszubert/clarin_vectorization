Upajam się ulubioną porą roku...   zielenią, ciepłem, nasyconymi barwami, mnogością warzyw i owoców.  Mam nadzieję że wybaczycie mi prostotę proponowanych latem dań.  Tak jest najzdrowiej, najprościej i najszybciej.  Żyć nie umierać!  :D  Zapraszam dziś na pyszne śniadanie, proste śniadanie,   którym pragnę Was zainspirować do poszukiwań własnych sałatkowych smaków.  Jest to również cudowna letnia opcja na wynos do pracy!  Kasza jaglana rulez!  ;)        Składniki:  dowolna sałata lub mix sałat (u mnie 1/2 główki rzymskiej i garść rukoli)  świeży koper (1/2 pęczka)  ogórki małosolne lub kiszone (2 szt.)  pomidory (3 szt.)  cebula (1/2 szt.)  czosnek (1 ząbek)  sok z kiszonego ogórka lub cytryna (1/3 objętości sosu)  oliwa z oliwek (2/3 objętości sosu)  ugotowana kasza jaglana (na sypko, kilka łyżek) opcjonalnie szczypta kurkumy i łyżka sosu sojowego  sól  coś słodkiego: ksylitol, lub miód lub syrop z agawy (klonowy) - 1 łyżeczka    Wykonanie:  Kaszę jaglaną, zakładam, masz ugotowaną, zwłaszcza jeśli jesteś czytelnikiem tego bloga. Jeśli zaczynasz, odsyłam do przepisu na gotowanie rzeczonej --- TU  Warzywa umyj, sałatę podrzyj na niezbyt małe cząstki, pomidory i ogórki pokrój (również niezbyt drobno), cebulę i czosnek oraz koper posiekaj. Połącz składniki w misce i dodaj sos:  weź 1 część soku z ogórków lub cytryny oraz 2 części oliwy z oliwek, dołóż czosnek i słodki syrop a następnie za pomocą trzepaczki stwórz gęstą emulsję którą wlejesz do sałatki. Wymieszaj całość, posyp kaszą jaglaną ugotowaną na sypko oraz koprem i ...  gotowe.  :) ps. kaszę możesz delikatnie podprażyć z kurkumą, następnie podlać niewielką ilością sosu sojowego i ciepłą dołożyć do sałatki.  SMACZNEGO!  Ciao!  :)))) 