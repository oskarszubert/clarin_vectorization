Szaleństwo przetworowe trwa.  Dobrze że nie widzicie mojej kuchni!!!  ;))  Dziś na celowniku czerwone porzeczki.  Dla jednych kwaśne nie do wytrzymania, dla innych pyszne...  Dla mnie same w sobie nieco nudne...  No i zaczęło się.  Od goździków.  A potem...  Zobaczcie sami.  Szkoda, że nie czujecie tego zapachu!  Ten aromat wynagodził mi nawet mega bałagan w kuchni. ;)       Składniki: porzeczki czerwone (2,5kg) porzeczki czarne (mała garść dla wzmocnienia aromatu i barwy) goździki (6-7 sztuk) wanilia (kawałek laski) ksylitol (1,5 szklanki) stewia (2 łyżeczki)     Wykonanie: Porzeczki "przebierz" i przepłucz, włóż do emaliowanego garnka, zasyp ksylitolem i zagotuj mieszając. Zbierz szumy, dodaj goździki i wanilię i gotuj około godziny zbierając pianę. Dodaj stewię do smaku. Możesz teraz odstawić garnek na dobę i następnego dnia znów pogotować owoce do wybranej konsystencji (ja lubię niezbyt gęste). Uważaj żeby nie przypalić. Przelej jeszcze gorące do wyparzonych słoików i zakręć zakrętkami przetartymi spirytusem. Przykryj szczelnie kocem aż do całkowitego ostygnięcia. Możesz też pasteryzować słoiki w piekarniku nagrzanym do 120 stopni przez około 30 minut. Gotowe!       Ciao!  :) 