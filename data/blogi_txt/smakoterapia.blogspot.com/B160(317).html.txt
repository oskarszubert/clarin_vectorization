Placuszki wybitnie udane, za to post nadzwyczaj pechowy.  Mam już traumę w jego temacie, gdyż każda próba zredagowania przepisu   kończyła się zanikiem internetu lub prądu!! A to już przesada! W ramach spiskowych teorii wymyśliłam, że to z pewnością jakieś niecne glutenowe lobby zagięło na mnie parola... ;)  Litości!   Trochę glutenu jem!   W życie i jęczmieniu!  ;))  Dobra, dosyć żartów.   Zróbcie sobie przyjemność.  Pito-placki:  idealne do dipów,   przesmaczne z pastą z fasoli adzuki (przepis),  hummusem (przepis)  zielonym hummusem "niedzwiedzim" (przepis)  albo z rukolowym pesto (przepis)  Wielbię!   I krewni znajomi królika też! ;)  I placki i wszystkie pasty.   Widzę że jest ich już cała kolekcja. Znajdziecie je w zakładce "do chleba"  (czyli tu).  :) Składniki:  kasza jaglana (ugotowana na sypko, przestudzona, najlepiej z poprzedniego dnia, ok 10 łyżek)  mąka gryczana (5-6 łyżek, czasem używam też mąki z quinoa lub ryżowej)  skrobia kukurydziana (zapewne może być też ziemniaczana, ale nie próbowaliśmy,   około 6-7 sporych łyżek)  mleko ryżowe (1/4-1/3 szklanki)  jajo (niekoniecznie, można zastąpić zwiększoną ilością skrobi)  kmin rzymski starty (łyżeczka lub więcej jak ktoś bardzo lubi)  czarnuszka (ziarenka, 1 łyżka)  sos sojowy (nieduże chlupnięcie, szlachetny tamari - czysta soja lub shoyu - uwaga jest z pszenicy!)  olej nierafinowany słonecznikowy (3-4 łyżki)  odrobina masła klarowanego lub oleju do pierwszego natłuszczenia patelni         Wykonanie:  Kaszę, maki, jajo i odrobinę mleka oraz olej zmiksuj na gładką masę. Dolewaj mleko stopniowo do osiągnięcia konsystencji dość gęstej śmietany która spływa z łyżki i łatwo się daje rozprowadzić. Dodaj sos sojowy (mały "chlup"), kmin i czarnuszkę i wymieszaj. Przygotuj patelnię, lekko natłuść i podgrzej na niewielkim ogniu (jeśli patelnia będzie za gorąca w plackach zrobią się wgłębienia (dziurki) bąbelkowe. Tylko pierwsze placki będą smażone na odrobinie tłuszczu. Procedura wymaga nieco wprawy: nabierz na zwykłą, dużą łyżkę masę, wlej na patelnię i rozprowadź kulistym okrężnym ruchem tak, by powstały okrągłe dość cieniutkie placki. Jeśli będziesz je smażyć na tłuszczu (nie polecam), uzyskasz placki z chrupiącą skórką i miękkim środkiem (podobne do racuchów)   a przecież nie o to chodzi.        Zatem kładź łyżką masę, rozprowadzaj, czekaj do chwili aż placek będzie podeschnięty i odwróć go delikatnie na drugą stronę. Jeśli placki nie dają się podsuszyć (wciąż są miękkie) oznacza to że w proporcjach jest za mało skrobi (dodaj ją do reszty ciasta , zmiksuj ponownie i gotowe). Może to wynikać np z różnego stopnia ugotowania kaszy jaglanej, bardziej na sypko, lub "na kleisto". Myślę że po pierwszej próbie plackowej będziecie mieć już sporo wprawy i własnych wniosków.  Usmażone placki układam jeden na drugim by zachowały elastyczność   i były ciepłe zanim skończę "robotę".   Gotowe!     Placki z kaszy jaglanej podane z hummusem, pastą z fasoli adzuki oraz kokosową pastą z soczewicy Smacznego!  Ciao!  :) 