Różowy kalafior w środku zimy??? Purpurowa cukinia z zieloną skórką?  Smakowity kwaskowy, pikantny lub łagodny smak.  Chętni na eksperymenty?  Warzywa wybierz dowolnie! Ułóż je warstwami, stwórz piękne "tęczowe" słoje i ciesz się ich urodą, smakiem i zdrowiem.  :)  Kiszenie to bodaj najzdrowszy i chyba najłatwiejszy sposób na przygotowanie wartościowych warzyw na zimę. Proces kiszenia opiera się na przetworzeniu cukrów prostych zawartych w warzywach (lub owocach) w kwas mlekowy (co oznacza, że nie musimy dodawać do nich rafinowanego cukru! ). Odpowiednia zawartość cukrów, temperatura pomieszczenia (15-20 stopni) to kluczowe czynniki niezbędne by proces kiszenia zaszedł prawidłowo.  Kiszonki to źródło witamin i minerałów cudownie wspierających naszą odporność kiedy brak nam świeżych warzyw: przez całą zimę i na przedwiośniu.  Jeśli dodam do tego prostotę wykonania kiszonek, ich niewątpliwy smak oraz urodę... Spróbujcie!  Warto.  :)     Kiszonka przed zalaniem i obciążeniem składników     Moje Wybrane Składniki:  buraki (duża zawartość cukru!) :)  kalafior  papryka  cukinia  marchew czarna rzepa  świeży imbir  czosnek  gorczyca  chrzan  ostra papryka (świeża)    Wykonanie:  Składniki ( W DOWOLNYCH PROPORCJACH), wymyj, obierz, pokrój w dowolne kształty i ułóż ciasno w słoju lub kamiennym garnuszku. Zalej całość zalewą (na litr bardzo ciepłej wody ok. 2 spore łyżki soli kamiennej lub wedle gustu (niektóre źródła zalecają od 3 aż do 8 dag soli na litr wody, lub w przypadku warzyw poszatkowanych drobno 1 do 3% całej masy warzyw). Obciąż od góry wyparzonym kamieniem tak, by kiszonka cała była zalana wodą. Przechowuj w temperaturze 15-20 stopni 2-3 dni, następnie w temperaturze 8-12 (okres przejściowy - dojrzewanie kiszonki), zaś gotową kiszonkę w temperaturze 4-8 stopni.Jeśli nie masz takich warunków kiszonkę trzeba zawekować by nie uległa zepsuciu, albo... robić jej niewielkie ilości i sukcesywnie spożywać. :D Pasteryzacja zawsze pozbawia produkt części witamin i nieco zmienia smak kiszonki. Jedyne o czym musisz wówczas pamiętać to by kiszonka CAŁY CZAS była przykryta wodą. W przeciwnym razie może dojść do pleśnienia wierzchniej warstwy kiszonki.  Bawcie się dobrze!  Na zdrowie!  :D    Ciao! 