Kuszące kolorem i zapachem napoje sklepowe omijamy szerokim łukiem.   Co jednak zrobić kiedy Dziecięciu marzy się "nibyfrugo"?  Nic prostszego.  Bierzemy owoce, wodę, smakujemy, doprawiamy  i cieszymy się zdrowym smakiem razem z naszymi Maluchami.  Spróbujcie!  :)        Składniki na małą karafkę: garść słodkich truskawek  sok z cytryny (kilka łyżeczek, do smaku)  2-3 czarne porzeczki (niekoniecznie, dodają koloru) szklanka wody  opcjonalnie ksylitol do smaku (jeśli owoce nie są wystarczająco słodkie)  lub syrop klonowy albo miód Wykonanie:    Wodę zagotuj i ostudź. Rozgnieć widelcem owoce i zalej wodą. Dodaj niedużą porcję soku z cytryny (doprawisz potem) i odstaw do lodówki na kwadrans lub dłużej by woda "naciągnęła" smaku i koloru truskawek.  Następnie przelej płyn przez sito (owoce zjedz!), dopraw cytryną i opcjonalnie słodem (ksylitolem), dołóż świeżo pokrojone truskawki do ozdoby oraz listek mięty.  Możesz dodać lodu do schłodzenia jednak nie polecam szokujących zmian temperatur w lecie.  Najbardziej "nawilżają nas" płyny w temperaturze ciała.  :)  Smacznego! 