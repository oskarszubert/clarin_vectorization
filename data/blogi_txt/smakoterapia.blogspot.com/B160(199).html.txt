Wrzesień.   I wszyscy wokoło chorzy.   A Wy? Jak zdaliście test wrześniowy?  Ponoć jeśli w lecie "źle się prowadziliście", czyli nieustająco wychładzaliście organizm   (looody, chłodzące napoje, surowe potrawy),   przeziębienie z nadejściem pierwszych chłodów gotowe.  Skoro jesień w powietrzu, zima za pasem, powoli czas na zmianę diety.  W ciepłe dni pozwalamy sobie jeszcze na chłodniejsze przekąski,   jednak nawet te, nie są już całkowicie surowe.   Wiadomo, według TMC spora ilość warzyw i owoców,    w szczególności nasz ulubiony letni ogórek i pomidor, działa na organizm "chłodząco".   Będziemy się zatem raczej ogrzewać. Albo chłodzić rzadziej... ;)  Dziś upieczemy sobie warzywo na pasztet.  Naprawdę niezły ten pasztet!   Konkretny.  Dla "drwali".  Przy okazji, żaden "drwal" się nie domyślił co jest w środku, a już na pewno nie,  że w pasztecie gości kasza jaglana. Przemyt uważam za udany. ;)  Voila:        Składniki:  bakłażan upieczony i zmiksowany na pastę (2 części) - u mnie nieduży bakłażanowy osobnik  kasza jaglana ugotowana (max 1 część) - u mnie 1/4 małego garnka ugotowanej kaszy tahini (u mnie 1 duża łyżka)  cytryna (do smaku) - u mnie 1/2 niedużego owocu  czosnek (do smaku) - u mnie 1 ząbek  kmin rzymski mielony (do smaku) - u mnie 1 płaska łyżka  czarny sezam (do posypania)  czarnuszka (opcjonalnie)  masło klarowane lub olej kokosowy z pierwszego tłoczenia (kilka łyżek)  sól  pieprz  świeże zioła - opcjonalnie (majeranek, lubczyk) - kilka gałązek       Pasztet tuż po zmiksowaniu jest "miękki" i można go podawać jako dip. Wykonanie:  Bakłażana przekrój wzdłuż na połowę, posyp niewielką ilością soli i upiecz w piekarniku (przy okazji upiecz dynię hokkaido i wypróbuj z klarowanym masłem. Bardzo dobra! :)). Jeśli nie gotowałeś/łaś jeszcze kaszy jaglanej lub nie znasz jej cennych właściwości, zapraszam po podpowiedzi tutaj: kasza jaglana - info. Ostudź produkty. Zmiksuj bakłażana i kaszę z dodatkiem rozpuszczonego tłuszczu, tahini, cytryny i przypraw, lekko podlewając przegotowaną wodą (jeśli jej dodasz za dużo będzie pasta!). Przełóż masę do natłuszczonej foremki, posyp czarnym sezamem, czarnuszką i wstaw do lodówki (nie zapiekaj!). Po schłodzeniu (u mnie następnego dnia) pasztet będzie dużo twardszy niż tuż po zmiksowaniu.   Gotowe!  :)    Ciao! 