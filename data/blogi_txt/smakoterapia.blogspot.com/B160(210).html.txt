W dzieciństwie wiodłam życie absolutnie antywegańskie. Tradycja polska poprzeplatana komunistyczną biedą na stole. Posiadałam jednak swój osobisty jasny punk pośród dostępnych wówczas zasobów "kulinarnych", który dziś już nie byłby dla mnie tak "jasny" jak wówczas... ;) PAPRYKARZ SZCZECIŃSKI! Kto z Was pamięta? Dziś zdetronizowany kompletnie doczekał się następcy, co prawda o nieco odmiennym smaku, który zostanie spożyty już bez obaw o zawartość metalowej puchy tudzież aluminiowych prezentów w gratisie. Kasza jaglana zamiast ryżu? Tak. Maleńkie, złociste, bezglutenowe, zapomniane na 50 ostatnich lat w Polsce ziarno z prosa, jest nazywane królewskim. Cennych właściwości tejże nie sposób zmieścić w dwóch słowach. Zasadowy odczyn kaszy odkwasza organizm, wzmacnia odporność, jest idealna posiłkiem podczas infekcji (lecznicza monodieta z jaglanki) ponieważ działa przeciwwirusowo, antybakteryjnie i przeciwgrzybiczo. Delikatna w smaku doskonale przejmuje wszelkie aromaty potrawy do której chcemy ją dodać, dlatego jest prawdziwym kameleonem: miksujemy z niej koktajle i czekoladę, robimy klopsiki wegańskie i śniadaniowe placki. Dziś pora odświeżyć kulinarne wspomnienia i wzbogacić je o dodatek tej cennej kaszy.    Paprykarz z jaglanką uwarzyłam sobie.    W słoiczkach zawekowałam.    I kontentam.    ;)         Składniki:  ugotowana kasza jaglana (około 1 -1,5 szklanki lub więcej)  marchew  (spore 2 szt.) korzeń pietruszki (1 szt. duża)  seler (naciowy 3 "patyki", lub pół średniej wielkości bulwiastego)  pomidory wekowane domowe (około szklanki) lub kilka sztuk świeżych lub koncentrat pomidorowy (3-4 łyżki)  cebula lub por (1-2 szt)  czosnek do smaku  świeży imbir (plasterek)  kmin rzymski (ok. 1 łyżki płaskiej)  majeranek  lubczyk  bazylia  płatki czarnej papryki (lub innej ostrej)  sól do smaku  sos sojowy tamari (do smaku) ksylitol do smaku (2-3 szczypty, lub inna substancja słodząca) masło klarowane lub dobry olej nierafinowany (lub oliwa) Wykonanie:  Warzywa rozdrobnij: marchew, seler, pietruszkę przepuść przez wyciskarkę ślimakową lub zetrzyj na tarce, pokrój drobno cebulę lub pora oraz imbir. Jeśli używasz pomidorów świeżych pokrój je również w niewielkie kawałki. Na patelnię włóż masło, imbir i cebulę lub por. Podsmaż lekko. Dołóż marchew, pietruszkę i seler i podduś chwilę razem. Dodaj pomidory lub koncentrat i w zależności od swojego wyboru podlej niewielką ilością wody. Chwilę duś całość (dolewaj wody w razie potrzeby) i kiedy masa zmięknie lekko ją podsusz na gazie, dodaj do smaku sól, cukier, majeranek, lubczyk, bazylię, paprykę czarną lub inną ostrą i czosnek oraz zbalansuj kilkoma szczyptami ksylitolu. Teraz całość lekko zmiksuj (dowolnie, na paćkę lub z lekkimi grudkami, jak wolisz) i dodaj ugotowaną kaszę jaglaną (jeśli kasza nie była solona wcześniej prawdopodobnie trzeba będzie dodać jeszcze trochę przypraw lub kapkę zdrowego sosu sojowego.  Masę możesz zawekować w słoikach i wstawić do nagrzanego do 145 stopni piekarnika na ok. 1/2 godziny.        Przepis na najszybszy majonez domowy (z jajem) wkrótce.  Smacznego!  :)    Ciao! 