Zgodnie z obietnicą czas zacząć publikowanie przepisów na ciasta dla alergików i nie tylko.      Skład: śmietanka ryżowa lub sojowa eko lub mleko ryżowe lub sojowe eko lub mleko kokosowe bez konserwantów lub dla osób tolerujących gluten śmietanka owsiana - eko opcjonalnie odrobina świeżego soku z cytryny wanilia naturalna (eko, opcjonalnie) agar - agar stewia w proszku (lub ksylitol, syrop z agawy) dowolne owoce sezonowe (raczej unikać mrożonek) lub kompot owocowy     Celowo nie podaję ilości produktów. Jeśli sernik ma być wysoki należy zwielokrotnić proporcje. Ja użyłam 2 kubeczki śmietanki sojowej ( 2x250g) na foremkę o średnicy 20cm osiągając "serek" o oszałamiającej wysokości ok 2 cm. ;) Agar agar proponuje zastosować wg przepsu podanego na etykiecie produktu, spotkałam się bowiem z różnymi propozycjami zarówno proporcji jak i przygotowania agaru i łączenia z resztą produktów (zazwyczaj stosuję 2 łyżeczki agaru na szklankę mleka kokosowego, ryżowego, lub słonecznikowego). Przepis na najtańsze, domowe mleczko z ziaren słonecznika (możesz też zrobić je analogicznie z migdałów) znajdziesz tu --- przepis. Śmietankę lub mleczko przelej do garnka, dodaj agar agar, dokładnie wymieszaj i chwilkę pogotuj. Dodaj trochę soku z cytryny, wanilię naturalną i stewię (lub ksylitol, lub syrop z agawy) w minimalnej ilości (pamiętaj że 1 łyżeczka stewii = szklanka cukru!!!). Agar agar tężeje w temperaturze pokojowej i w tejże samej nie ulega rozpuszczeniu. W przeciwieństwie do żelatyny możesz go podgrzać ponownie gdyby "coś" wymagało ulepszenia. Odczekaj aż spód sernika zacznie tężeć w foremce (najlepiej szklanej, ceramicznej itp: uwaga, nie polecam metalowych naczyń gdyż mogą wejść w reakcję z "ciastem" i zmienić jego smak i nie tylko). Następnie analogicznie postępuj z owocami. Zagotuj je w takiej ilości wody by wystarczylo na galaretkę, dodaj agar i chwilkę pogotuj. Wylej na stężały spód sernikowy. Włóż do lodówki. Gotowe. :) 