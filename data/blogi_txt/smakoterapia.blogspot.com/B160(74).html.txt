Po sukcesie czekolady bez czekolady nr 1 (przepis) oraz zdrowotnego kremu czekoladowego nr 2 (przepis) czas na wersję nr 3! Wychodzi na to, że kombinacji czekoladowych nigdy dosyć! I to powiedziałam JA. Antyfanka słodkości. Przefanka oliwek i wytrawności. ;) Nie ukrywam, wizja skręcenia czekolady na bazie awokado nie była nigdy moją ulubioną. Ktoś kto to wymyślił zepsuł moje guacamole! Cóż za profanacja... ;) Z takim oto nastawieniem sięgnęłam dziś po awokado i nie szukając nigdzie przepisów zmiksowałam je z karobem i daktylami. Fuuuu! A jednak! Awokado jest wyczuwalne, tak jak myślałam. Ta nuta na języku przypomina mi złośliwie jakie pyszne guacamole mogłam przyrządzić i spałaszować zamiast tej brązowej mazi.... nie brzmi zachęcająco? ;) Do czasu. Do czasu... skarmelizowania mandarynek ze świeżym imbirem, goździkami i zielonym kardamonem. A potem siup do czekolady, wrrrr! I.... Nieeee.... no proszę Państwa... to zasadniczo zmienia postać rzeczy!!! :D Składniki: awokado ( 1 szt.) karob (wedle gustu, u mnie 3 łyżki) lub/i naturalne ziarno kakaowca daktyle (5 sztuk, lub do smaku) lub ksylitol (4 łyżki lub do smaku) lub syrop z agawy (3 łyżki lub do smaku) mandarynka (1 szt.) kardamon zielony (3 ziarna, rozgniecione) goździki (3 sztuki) imbir świeży (3 cieniutkie plasterki) chili (opcjonalnie)  Wykonanie: Awokado obierz, wyjmij pestkę, dodaj wybrane słodzidło i kaob (kakao) i zmiksuj na gładko. Na patelni podpraż cząsteczki mandarynki, imbiru i ziół, następnie dodaj łyżeczkę ksylitolu lub syropu z agawy , chwilę podpraż, ostudź. Dodaj do czekolady taką ilość mandarynek jakiej potzrebujesz by osiągnąć ulubioną lub potrzebną konsystencję. Na zdjęciu "sztywna" czekolada zawierała 3-4 cząstki mandarynki, zaś do polania tartaletek użyłam czekolady zmiksowanej z pozostałymi cząstkami mandarynki. Smacznego! Ciao! :) 