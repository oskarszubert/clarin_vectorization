Klasyczne mango lassi jest nie do podrobienia.  Orzeźwiające i jednocześnie słodkie, z aromatyczną nutą kardamonu.  Z powodu eliminacji nabiału nasze mango lassi nie jest tak kremowe (-słodkie mleko)  i kwaskowe (-jogurt).  Jest natomiast skrzyżowaniem powyższego z pinakoladą. ;)  Całkiem niezłe! Spróbuj!        Składniki:  bardzo dojrzałe mango (2 szt.) mleko kokosowe (1 puszka)  mleko ryżowe  kardamon zielony świeża mięta do przybrania  cytryna i ksylitol do "oszronienia" szklanki        Wykonanie:    Mango zmiksuj na gładką masę z mlekiem kokosowym i dodatkiem mleka ryżowego.   Proporcje wypróbuj wg swojego smaku.   Z mlekiem kokosowym koktajl będzie gęściejszy   (w tej wersji radzę dodać trochę soku z limonki lub cytryny) ,   za to z większym dodatkiem mleka ryżowego będzie mniej... kokosowy! ;))  Dodaj kilka ziaren utartego kardamonu, kilka kostek lodu i zmiksuj.  Oczywiście jeśli chcesz, możesz osłodzić do smaku,   choć dojrzałe mango powinno być wystarczająco słodkie.  Voila!  Pycha.  :)        ps. szron na szklance osiągniesz w następujący sposób: odwróć szkło do góry dnem i zamocz jego brzegi w soku cytrynowym, a następnie w ksylitolu (cukrze) .  I jest.  Ciao! 