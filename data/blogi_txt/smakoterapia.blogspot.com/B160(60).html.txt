Są już wszędzie.  I bardzo dobrze!  Co prawda pieczenie to nie jest to najdoskonalszy sposób na zachowanie wszelkich cennych wartości jarmużu (nie tak idealny jak jarmuż w koktajlu), jednak stanowi wybitnie atrakcyjną, kruchą, lekką jak piórko, znakomitą w smaku przekąskę, idealnie zastępującą wszelkiego typu niezdrowe "chrupki".  Chipsy można robić z większości warzyw. Znajdziecie u nas tradycyjne chipsy z ziemniaków, nieco mniej tradycyjne z buraków (przepis - klik). W analogiczny sposób możecie przygotować chipsy z marchewki,  z pomidora (bez miąższu), z jabłek, z truskawek, z topinambura i wielu innych warzyw i owoców.  Jednak jarmuż jest wyjątkowy.  Po pierwsze "suszy" się błyskawicznie (przekąska w 5 minut!!!) :D,  po drugie nieco przypomina w smaku drogie algi,  po trzecie ma wybitne właściwości prozdrowotne  po czwarte jest dostępny zimą (!!!)  po piąte... wystarczy. Bierzmy się za chipsy!  :) Składniki:  dowolna odmiana jarmużu w dowolnej ilości  sól tłuszcz nierafinowany do wysokich temperatur (np olej ryżowy, kokosowy, ewentualnie oliwa z oliwek)  ulubiony zestaw przypraw (u nas czubrica czerwona)    Wykonanie:  Liście jarmużu umyj, potnij na wygodne do chrupania kawałki mniej więcej tej samej wielkości (odetnij grubą łodygę), ułóż na posmarowanym olejem papierze do pieczenia, posmaruj każdy kawałek niewielką ilością oleju, posyp przyprawami i zapiekaj w piekarniku w temperaturze ok. 150 stopni (termoobieg) przez 4-7minut (uwaga! bardzo szybko ciemnieje i pali się!) lub do skutku (próbuj, powinny być idealnie kruche). Gotowe chipsy powinny zachować zielony kolor oraz osiągnąć cudowną chrupkość.   Znakomity pomysł!  Nobla temu kto to wymyślił!  Smacznego!  :)    Ciao! 