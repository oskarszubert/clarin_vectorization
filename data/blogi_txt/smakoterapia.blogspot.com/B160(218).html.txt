Piękną nazwę dziś, na warsztatach smakoterapiowych,   wymyślili dla "tego zielonego czegoś" Właściciele Nana Cafe:  PASTA Z CHWASTA.  ;)  Podoba mi się.   A jeszcze bardziej fakt, że ta odważna w połączeniach pasta bardzo smakowała uczestniczkom. Macie naprawdę wyrafinowane gusta Dziewczyny!  I nie żartuję bo rokowania dla popularności tegoż dania były w moim domu dość marne.  Mąż, pasjonat intrygujących eksperymentów kulinarnych Zbyt wyrazista.  Zbyt oryginalna.  Niepodobna do niczego w smaku.  Jakaś taka.... ;)))  Na warsztaty???  Nie przejdzie. Ekhm! Ekhm!  A jednak! Pycha!  Z dodatkiem pitoplacków jaglanych, chlebka jaglanego, albo zamiast klasycznego,   pesto do makaronu.  Wypróbujcie i Wy!  :) Składniki:   szczaw - dwie garści  pokrzywa - kilka listków mniszek (przed kwitnieniem) - kilka listków (możesz pominąć, uwaga: gorzki!)  pomidor suszony (lub zamiennie albo dodatkowo, w wersji słodszej - rodzynki)  czosnek  kiszona cytryna (ok 2-3 cm kawałek ze skórką, można użyć soku ze zwykłej cytryny)  kasza jaglana (ugotowana, kilka łyżek)  oliwa z oliwek (2-3 łyżki) pestki dyni (prażone, 2łyżki)  kmin rzymski (szczypta, do smaku) sól/syrop lub inna substancja słodząca (szczypta dla zrównoważenia smaku)  czarnuszka do posypania    Wykonanie: Składniki zmiksuj na jednolitą masę (za wyjątkiem czarnuszki), dopraw według gustu.   Całość skrop oliwą, posyp czarnuszką. Schłodź w lodówce i podawaj.  Najlepsze następnego dnia.  I jak???  ;)    Ciao! 