No tak...  Zrobienie zupy pho bez wołowiny to kompletne szaleństwo! ;-)  Cóż, skoro dla niektórych to właśnie jedzenie wołowiny raczej nim jest...  Czemuż byśmy się mieli pozbawiać takich kulinarnych ekspedycji?  Voila.  Moja wersja. Składniki:  zamiast wołowiny grzyby shitake (suszone całe kapelusze) ;-)  grzyby "uszy kota" (suszone)  marchew  por kapusta pekińska  kiełki fasoli mung  dymka  chili  imbir świeży anyż w gwiazdkach  cynamon (pałeczki)  świeża kolendra  cytryna sos rybny (opcjonalnie, nie dla wegan ;-))  sos sojowy  sól pieprz  czosnek  sezam  olej sezamowy        Wykonanie:  Grzyby namocz dzień wcześniej, najlepiej na noc.  Następnie gotuj je  w dużej ilości wody z dodatkiem czosnku w łupinach (4 ząbki), korzenia imbiru (ok.4cm), 2 gwiazdek anyżu i pałeczki cynamonu. Dorzuć też marchew (może być w całości, pokroisz po ugotowaniu). Kiedy grzyby i marchew będą już miękkie, wrzuć pokrojoną dość drobno kapustę pekińską i makaron sojowy lub ryżowy. Po chwili dodaj sos rybny, sos sojowy, dopraw do smaku solą i pierzem, świeżym pokrojonym w plasterki chili. Skrop olejem sezamowym, wlej sok z 1 cytryny.  Włóż do miseczek kiełki i zalej zupą (możesz też ugotować osobno makaron i dodać go do zupy na talerzu zamiast gotować go w zupie, tzn. tak powinno się robić ale ja nie słucham ;-)). Posyp dymką, kolendrą i prażonym sezamem.  Gotowe.  :)        Smacznego!        Ciao! 