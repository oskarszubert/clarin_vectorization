To opinia Młodego Smakosza Ketchupów,  niezwykle wybrednego. Skoro dochodzi do procederu pożerania zawartości słoiczka PALCEM,   zakładam ze mówi prawdę.  ;)  Co prawda kilka dni, jak prawdziwa Włoska Mamma nad passata di pomodoro,   trzeba nad tym smakołykiem, z miłością, spędzić...  Zapraszam,   naprawdę warto.  :)        Składniki:  pomidory, najlepiej mięsiste, z małą ilością wody (ilość pomidorów, która po pokrojeniu, wypełni wraz z warzywami duży, pięciolitrowy garnek)  marchew (2 szt.) seler (1/2 szt.)  pietruszka biała (1szt.)  cebula (5 szt.) czosnek (3 ząbki lub do smaku)  ksylitol (1/2 -3/4 szklanki, do smaku)  lubczyk świeży (kilak gałązek, w całości)  jabłko (1 szt.)  papryka ostra (1łyżeczka, można pominąć)  goździk (1 szt.)  cynamon (1/2 łyżeczki)  ziele angielskie (w ziarnach, 1łyżeczka)  pieprz czerwony (lub inny, 1 łyżeczka, w ziarnach) jałowiec (w ziarnach, 1 łyżeczka)  liść lauru (5szt.)  sok z cytryny (1/2 szklanki)  ocet jabłkowy żywy (opcjonalnie, kilka łyżek, do smaku)  sól, najlepiej kamienna (2 łyżeczki lub do smaku)    opcjonalnie:  śliwki (kilka sztuk)  daktyle (ich ilość może nam całkowicie zredukować użycie ksylitolu, wedle gustu) (uwaga, zmienią kolor na... mniej czerwony! ;)))    Wykonanie: Pomidory pokrój w grubą kostkę i wrzuć do garnka przekładając je kawałkami pokrojonej cebuli, dużymi kawałkami marchwi, selera, pietruszki i jabłka. Dodaj lubczyk w całości i zioła oraz ksylitol i suszone owoce jeśli lubisz słodszy i bardziej owocowy ketchup. Nie dodawaj cytryny, czosnku i octu (dodasz na końcu całej pracy). Gotuj całość minimum 3 dni, niezbyt długo każdego dnia. Pierwszego dnia do "rozpadnięcia" się pomidorów (ok. 2-3 godziny) a w każdy kolejny dzień tyle by zredukowała się ilość płynu (nasz ketchup będzie naturalnie gęsty).  Jeśli po dwóch dniach uznasz, że płyn zredukował się wystarczająco a warzywa całkowicie rozpadły (twarde korzenne są wystarczająco miękkie) możesz całość przetrzeć przez sito, wyjmując najpierw "lubczykowe chaszcze", liść laurowy i większe kawałki warzyw korzeniowych.  Następnie przetartą masę połącz z warzywami i czosnkiem, zmiksuj na gładko, dodaj cytrynę, ocet i dopraw do smaku.  PAMIĘTAJCIE.  Przyprawy dozujcie wedle własnego gustu. Smakowanie w trakcie, eksperymentowanie, surowo NAKAZANE. ;) Zagotuj całość. Jeśli trzeba, jeszcze nieco zredukuj. Gorący ketchup przelewaj do słoików (uwaga!!!), zakręć przetartymi spirytusem nakrętkami i trzymaj pod ciepłym kocem do wystygnięcia lub pasteryzuj w piekarniku w temperaturze ok 120 stopni przez 20 minut.  Ufffff.  Pycha!    Ciao!    :) 