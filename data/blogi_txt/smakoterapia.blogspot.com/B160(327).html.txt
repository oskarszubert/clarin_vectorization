Bezglutenowe, bezcukrowe i bezmleczne babeczki upiekła dla nas Beatka,   której gośćmi mieliśmy wielką przyjemność być tego roku.  Zajrzyjcie:  http://www.wakacjetam.pl/  Tymczasem zapraszam Was na naszą wersję Beatkowych babeczek.  :) Składniki:  mąka gryczana (1 szklanka)  mąka ryżowa (1 szklanka) jajka (4 szt.)  olej nierafinowany słonecznikowy (3/4 szklanki) syrop klonowy lub daktylowy (2 konkretne łyżki)  marchew (2,5 szklanki, starta na "małych oczkach")  orzechy włoskie (garść zmielonych, druga garść pokrojonych)  proszek do pieczenia eko (bez glutenu, fosforanów, opakowanie na 500g mąki)  cynamon (płaska łyżeczka)        krem:  mleczko kokosowe (400ml)  syrop klonowy (2 łyżki)  agar agar (2 łyżeczki)  wiórki kokosowe (do posypania)  wiśnie w domowej frużelinie lub świeże (mogą być maliny, truskawki lub inne owoce)        Wykonanie:  Do miski wbij jajka, dodaj syrop, proszek do pieczenia i zmiksuj. Dolej olej i zmiksuj ponownie. Dodaj startą marchew, orzechy, mąki i cynamon. Wymieszaj.  Wlej do foremek na szerokie i dość płaskie babeczki, wstaw do piekarnika nagrzanego do 170 stopni i piecz do suchego patyczka ( u mnie około 25-30 minut)    W międzyczasie przygotuj krem.   Wlej do rondelka mleko kokosowe, dodaj syrop i zagotuj.   Następnie dorzuć agar i pogotuj jeszcze chwilkę.   Masę ostudź. Kiedy zacznie tężeć wysmaruj nią wierzch babeczek, posyp szybko wiórkami (tężeje błyskawicznie) i dociśnij je tak, by nie spadały. Udekoruj każdą babeczkę owocem. Z ewentualnej nadwyżki masy możesz zrobić mleczka ptasie (przepis).  Pamiętaj również że agar jest dla nas bardzo łaskawy. ;)   Można ponownie podgrzać stężałą masę i użyć jej jeszcze raz w razie jakiejkolwiek kulinarnej katastrofy. ;) Gotowe!        Smacznego!  Ciao!  :) 