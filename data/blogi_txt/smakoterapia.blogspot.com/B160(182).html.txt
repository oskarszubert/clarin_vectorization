Mleczka z pestek to nasz hit domowy od czasu odkrycia domowego twarożku z migdałów.  Niestety migdały, zdrowe i wartościowe, wciąż nie chcą być tańsze... :/  Pestki ze słonecznika, choć nie tak smakowite, idealnie nadają się na migdałowy zamiennik. Zdecydowanie smaczniejsze jest słonecznikowe mleko od słonecznikowego twarożku, nie da się ukryć. Ale z dodatkiem przypraw lub pieczonej dyni "serek" naprawdę daje radę. ;) Polecam.  :)        Składniki:  pestki słonecznika (1 szklanka) woda    Wykonanie:  Słonecznik przepłucz kilka razy w wodzie, następnie namocz, najlepiej na noc w dwa razy większej ilości wody (2 szklanki). Następnego dnia zmiksuj całość najdrobniej jak tylko potrafisz, przelej przez cienką gazę i odciśnij. Mleko jest gotowe. Możesz je oczywiście rozcieńczyć w dowolnym momencie.  Ja wolę te bardziej esencjonalne, nierozcieńczane. :) Serek wegański słonecznikowy:  Pulpę pozostałą po odciśnięciu "mleczka" przełóż do miski i jeśli jest zbyt sucha dodaj odrobinę mleczka słonecznikowego, ząbek czosnku, sól, ok. 1/2 cytryny i kilka łyżek oleju który smak chcesz wyczuć w smaku (np. oliwę z oliwek). Możesz dodać jeszcze krem z pieczonej dyni (kilka łyżek) lub zdecydować się na wersję na słodko z samą dynią i syropem zbożowym lub miodem. Pomysłów tyle ile wystarczy Ci inwencji.        Smacznego!  Ciao!  :) 