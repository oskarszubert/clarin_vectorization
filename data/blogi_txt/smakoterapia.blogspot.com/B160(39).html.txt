Czasem nie mamy ochoty stać nad garami w kuchni.  I to jest całkiem zdrowe.  Ale zjeść coś pysznego by się chciało...   ;) Dziś niezobowiązujące czasowo, proste, sycące i bardzo tanie danie.  Piękne kolory i wspaniały aromat.  Dla mnie bomba.  :) Składniki:  ziemniaki (kilka sztuk, najlepiej eko)  marchew (mniej więcej tyle wagowo ile ziemniaków, eko)  masło klarowane lub dobry olej do smażenia  duży pęczek świeżego majeranku czosnek (kilka ząbków)  kolendra (mielone nasiona, około łyżki) chili w płatkach (do smaku)  sól (do smaku)        Wykonanie: Ziemniaki i marchew obierz, pokrój w dość grube talarki. Smaż na patelni mieszając od czasu do czasu. Kiedy będą już gotowe (marchew może być al dente),  obierz czosnek, skrój w plasterki i dodaj do warzyw, dorzuć kolendrę, chili, wymieszaj  Posyp całość świeżym majerankiem, dopraw solą, wymieszaj i podawaj gorące.  Rasowo doprawione ziemniaki i słodka marchew w oparach grillowanego czosnku i świeżego majeranku! Bardzo dobre!  :) Gotowe!  Ciao!  :) 