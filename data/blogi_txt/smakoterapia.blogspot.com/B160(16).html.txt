Do tej pory Mój Mały Młodzieniec jak dotąd nie tknął jakiegokolwiek deseru typu budyń czy kisiel.  No cóż, tylko krowa nie zmienia zdania. ;)  Aktualnie mamy w domu śniadaniowy festiwal musów na bazie kaszy jaglanej.  Ugotowaną kaszę jaglaną zawsze mamy w lodówce.   Przygotowanie takiego ciepłego, zdrowego i pożywnego śniadania trwa zaledwie kilka minut.  W ciągu ostatnich dwóch tygodni przerobiliśmy:  -mus waniliowy -mus "czekoladowy"  -mus imbirowo -ananasowy  -mus jabłkowo cynamonowy  -mus malinowy  -mus wiśniowy  -mus jagodowy  - mus sezamowo -morelowy  -mus z kiwi i imbiru  ufff... pewnie coś pominęłam...?        Składniki:  mleko roślinne (jaglane, ryżowe, kokosowe, migdałowe, ewentualnie woda) 1 szklanka ugotowana kasza jaglana (nieduża miseczka)  świeży imbir (plaster, opcjonalnie)  owoce sezonowe lub z "kompotu"bez cukru sezam (1 łyżeczka lub więcej w wersji "sezamowej")  morele lub daktyle na osłodę ;)        Wykonanie:  Mleko zagotuj (w wersji rozgrzewającej z plastrem imbiru), dołóż ugotowaną kaszę jaglaną, suszone owoce, sezam i pogotuj chwilę. Zdejmij garnuszek z ognia, wyjmij imbir (lub nie wyjmuj, to zależy od wybranego smaku i możliwości "smakowych" spożywających - lekko pikantne!). Dołóż wybrane owoce lub karob, zmiksuj ponownie. Wyłóż mus do miseczek, dołóż ozdoby i podawaj gorące (ciepłe). Smacznego!  Ciao!  :) 