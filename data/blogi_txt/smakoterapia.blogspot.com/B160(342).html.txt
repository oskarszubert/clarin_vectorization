Esencjonalna, gęsta, rozgrzewająca i sycąca.  W sam raz gdy za oknem śnieg.  :)        Składniki na duży garnek:    Soczewica (namoczona dzień wcześniej, czyli lekko skiełkowana) 400g marchew 2szt.  pietruszka 1szt.  por  papryczki ostre (dowolnie) pasta pomidorowa (mały słoiczek lub więcej)  czosnek (wg uznania)  świeży imbir (ok.2cm)  kurkuma  kmin rzymski  zmielone nasiona kozieradki (opcjonalnie, sklepy z ziołami)  sos sojowy tamari lub shoyu  olej słonecznikowy (opcjonalnie, PYCHAA!) masło klarowane (opcjonalnie)        Wykonanie:    W garnku rozpuść trochę klarowanego masła, wsyp kilka szczyp kurkumy, nieco więcej kminu rzymskiego (zmielonego), pokrojony drobniutko imbir, czosnek i papryczkę. Dodaj pokrojony dość drobno por(y), chwilę podduś. Wlej wodę (na oko ;-))), wrzuć marchew, pietruszkę i soczewicę. Gotuj do miękkości wszystkich składników. Następnie wyjmij z wywaru marchew i pietruszkę i zmiksuj je na gładko, dodaj doń pastę pomidorową wymieszaj i wrzuć do zupy.   Całość dopraw sosem sojowym tak jak lubisz. Wypróbuj też kozieradkę.  Nasza wersja jest bardzo pikantna.  Na talerzu skrop zupę olejem słonecznikowym (niekoniecznie). Pysznaaa!  :) 