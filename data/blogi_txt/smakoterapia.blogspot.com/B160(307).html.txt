Tiramisu tiramisu tiramisu!  Wersji jest już w domu kilka!  Oto kolejna heretycka propozycja na deser a la tiramisu bez nabiału, mąki, cukru. Znakomita dla uczulonych na orzechy i kokos! Specjalnie dla orzechowych alergików w składzie na ciasto wymieniliśmy je na pestki dyni i słonecznika a całość dosłodziliśmy suszonymi daktylami. Ciemne, słodkie ciasto przypomina nieco pumpernikiel. Jest pyszne! :)  Krem wegański w którym zatopiliśmy ciasteczka również funkcjonuje w kilku wersjach:   nerkowcowej/ lub migdałowej z cytryną i wanilią (przepis), lub w wersji z jaglanką albo z dodatkiem wegańskiego jogurtu (przepis na jogurt jaglany do którego zamiast orzechów dodaliśmy tłuszcz kokosowy). Kombinacji co niemiara. Oto jedna z nich. :) Smakowita i warta uwagi. Zapraszam. :)     Składniki (na średniej wielkości naczynie):  Składniki:  Ciasto: słonecznik 100g pestki dyni 100g daktyle suszone 150g len złocisty (30g) lub jajko dla niewegan (2 szt.) tłuszcz kokosowy (2 łyżki, lub olej ryżowy, lub masło klarowane w wersji dla niewegan)  Do nasączenia ciasta: dla dorosłych kawa (espresso) dowolny alkohol wysokoprocentowy (niedużo! ;) ) karob lub kakao dla dzieci: dowolny sok lub woda karob lub kakao (niekoniecznie, jeśli nam nie odpowiada wersja "choko")   Wegański "twarożek mascarpone"    wersja 1: przepis - klik    wersja 2:   ugotowana kasza jaglana (1 szklanka po ugotowaniu) eko skórki pomarańczowe (świeże, bądź karmelizowane w ksylitolu, do smaku) lub wanilia świeża (do smaku) banan (przejrzały, 1-2 szt) dowolny jogurt wegański (1 szklanka, proporcje dobieramy w zależności od stopnia kwaśności jaką tolerujemy w naszym "wegańskim mascarpone", u mnie 1:1 z kaszą) tłuszcz kokosowy (2 łyżki) lub masło klarowane dla niewegan (opcjonalnie) ksylitol, miód lub syrop klonowy do smaku woda (ilość zależy od preferowanego stopnia gęstości masy)       Wykonanie:    wersja na Thermomix*: Len złocisty wrzuć do urządzenia miksującego, rozdrobnij na mąkę (10s/obroty 7, następnie 15s/obroty 10, lub nieco dłużej). Wrzuć 100g pestek dyni oraz 100g pestek słonecznika i zmiksuj razem (5s/obroty 7, 5-10 sekund/ obroty 10). Wyjmij "mąkę" z urządzenia i przełóż do miski. Daktyle możesz namoczyć dzień wcześniej i zmiksować szybko (kilka sekund / obroty 7) lub wrzucić suche z dodatkiem wody 50-100g i miksować dłużej (ok. 5 minut / obroty 7-10). zdecydowanie polecam ten pierwszy sposób. Daktyle wówczas nie przyklejają się z takim uporem do ścianek urządzenia. ;)  Wyjmij daktyle z pojemnika miksującego, dodaj je do "mąk" z pestek, dołóż olej kokosowy lub inny wybrany tłuszcz(opcjonalnie również jajka) i uformuj ciasto (jeśli masa jest zbyt sucha dolej odrobinę wody).   Uformuj zgrabny prostokąt na natłuszczonym papierze do pieczenia (wysokość ciasta ok 0,5 - 1 cm, wielkość dwadzieścia kilka centymetrów na kilkanaście). Piecz w piekarniku "do suchego patyczka" (temperatura 140 stopni, termoobieg) niezbyt długo. Ciasto szybko ciemnieje i staje się twarde. U nas piekło się ok 20 - 25 minut.     W czasie pieczenia ciasta zrób krem "wegańskie mascarpone":  Ugotowaną kaszę jaglaną zmiksuj z dodatkiem banana, skórkami pomarańczy lub z wanilią, odrobiną wody oraz  - opcjonalnie - z wybranym tłuszczem (kilka minut / obroty 7-10). Kiedy osiągniesz idealny krem dołóż jogurt, załóż motylek ubijający i zmiksuj całość z jogurtem wegańskim (minuta / obroty 4). Jeśli jest taka potrzeba dosłódź krem ulubioną, zdrową substancją słodzącą i jeszcze przez chwilę zamieszaj. Upieczone ciasto pokrój na prostokątne ciasteczka i nasącz je wybranymi składnikami wybranymi z podanych powyżej a następnie, jeśli masz ochotę na wersję czekoladową, "panieruj" ciasteczka w karobie lub kakao.    Wyłóż część masy twarożkowej do naczynia (najlepiej prostokątnego, szklanego, do zapiekania lub od razu przygotuj porcje dla każdego ze smakoszy osobno), połóż obok siebie ciasteczka na masie i przykryj je warstwą kremu. Nie musisz układać na sobie ciasteczek piętrowo. Z racji swojej kruchości i twardości (zastępują puchaty biszkopt), lepiej je ułożyć jednopiętrowo, wówczas idealnie nasiąkają masą "serową" i dają się doskonale "kroić" łyżeczką.   Najlepiej smakują następnego dnia.  Jeśli zamierzasz je podać od razu, wiedz, że ciasteczka będą zbyt twarde by je dzielić łyżką, zatem pokrój je w wygodne kęsy i zanurz w masie serowej. Całość posyp karobem lub kakao albo kawą (przesianą przez sitko).  Smacznego!  :) *Jeśli nie używasz urządzenia wysokoobrotowego, skorzystaj z porad zawartych przy przepisie na tiramisu z jasnymi ciasteczkami: przepis - klik . 