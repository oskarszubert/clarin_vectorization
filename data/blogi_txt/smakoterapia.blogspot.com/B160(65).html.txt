Dziś zapraszamy na zdrowe ciasteczka. Bez cukru, nabiału i glutenu. Bez jakiejkolwiek mąki. Można je wylepić na grubsze lub cieńsze, wypiec w piekarniku na miękko,  półtwardo lub chrupko, do wyboru. Życzymy smacznego! :)  Składniki:  płatki quinoa ( 1/2 szklanki)  "miód" daktylowy (3-4 łyżki przepis, lub daktyle zmielone)  nasiona słonecznika lekko prażone (prawie 1/2 szklanki)  sezam niełuskany lekko prażony (1/2 szklanki)  olej orzechowy nierafinowany lub inny (2-3 łyżki)  sok jabłkowy świeżo wyciśnięty lub jabłkowa pulpa, do nasączenia płatków z quinoa  nasiona lnu złocistego (2 łyżki) sezam prażony do posypania ciasteczek       Wykonanie: Zalej płatki quinoa sokiem lub pulpą jabłkową prawie do powierzchni płatków (nie przelej, mają być nasączone ale nie wodniste) i odstaw do nasiąknięcia (płatki powinny być miękkie). Następnie połącz płatki z "miodem daktylowym" (możesz użyć również mielonych daktyli), słonecznikiem, sezamem, olejem, oraz zmielonymi nasionami lnu. Składniki wymieszaj, ulep z nich zgrabne kuleczki, rozpłaszcz do postaci cienkich placków bezpośrednio na natłuszczonym papierze do pieczenia (posyp sezamem i "wklep" go w ciasteczko), rozłożonym na blaszce i zapiecz w piekarniku do lekkiego zrumienienia, w temperaturze 175 stopni (uwaga, łatwo je spalić! ;)).      Gotowe! Smacznego! :) 