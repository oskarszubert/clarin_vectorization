Udaaaaaało sięęęęęę!  :))))))  A jednak można! Miękkie w środku i lekko wyrośnięte oponki bez jaj, cukru, nabiału i glutenu!!! Ufff. Cały dzień eksperymentowania nad kilkoma słodyczami uważam za zdecydowanie satysfakcjonujący! Pierwsze z nich to oponki. Maluchowi bardzo smakowały więc jak sądzę, większości dzieci nie wychowywanych na sklepowych słodyczach powinny przypaść do gustu! :)  Najważniejsza sprawa: bez jaj i białej mąki są puszyste i ... MIĘKKIE!  :)  Zapraszam.          Składniki (na kilkanaście sztuk, w zależności od głębokości foremek):  mąka kasztanowa (4 łyżki)  mąka ryżowa (4 łyżki)  siemię lniane (4 łyżki)  mleko kokosowe (6 łyżek)  olej kokosowy (3 łyżki) proszek do pieczenia (eko, kamień winny 1 łyżeczka)  słód daktylowy lub syrop z agawy (3 łyżki)  szczypta soli nierafinowanej *opcjonalnie szczypta cynamonu Wykonanie:  Siemię lniane zalej szklanką wody i gotuj kilka minut. Zdejmij z ognia, ostudź i zmiksuj na gładko, dodaj resztę składników i miksuj dalej tak by ciasto miał maksymalną ilość bąbelków powietrza.   Ciasto powinno być bardzo klejące i dość płynne. Wylej je do natłuszczonych olejem kokosowym foremek w kształcie oponek i zapiecz w piekarniku w temperaturze 175 stopni (termoobieg) ok 30 - 45 minut lub dłużej (do suchego patyczka, bądź chrupiącej skórki - my takie wolimy!).  *Uwaga przy wyjmowaniu z foremek, ciepłe oponki mogą się zgnieść. Najlepiej chwilkę odczekaj i bardzo delikatnie wyjmij je z foremek. Chwilę potem, po ostudzeniu nie są już tak delikatne. Mają lekko chrupiącą skórkę i miękki środek.  Gotowe! Smacznego!  :)    Ciao!  *inspiracją do przepisu była bardzo zupełnie inna potrawa z bloga Matki Weganki, której niniejszym gorąco dziękujemy i  pozdrawiamy wraz z Maluchem. :) (klik) 