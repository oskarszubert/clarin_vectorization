Jest pyszny.  I CO NAJWAŻNIEJSZE: PRZECZY TEZIE, ŻE WSZYSTKO CO DOBRE JEST NIEZDROWE! Nasza autorska "czekolada bez czekolady" (przepis) cieszy się wielką popularnością nie tylko na naszym blogu.  W świecie realnym też nie znam żadnej małej "dziecięcej paszczy"(i nie tylko) która nie zapałała by miłością do tej "czekoladki" po pierwszej łyżeczce...  Oto kolejna wariacja pełna zdrowia.  :)       O genialnych właściwościach składników tego czekoladowego musu można by napisać cały elaborat... Spójrzcie tylko na niektóre z nich:    Zdrowy OLEJ KOKOSOWY może zawierać nawet 98% nasyconych kwasów tłuszczowych a nie przyczynia się do wzrostu poziomu cholesterolu a tym samym zmian miażdżycowych, do przyrostu tkanki tłuszczowej a wręcz przeciwnie, wspomaga w odchudzaniu, działa leczniczo. Buduje odporność organizmu, używany w leczeniu astmy, osteoporozy, osłabienia odporności, przeziębienia, kaszlu, chorób trawienia, niedoborów witamin itd...    DAKTYLE   źródło witaminy A,C B1, B2, PP, potasu, żelaza, fosforu, magnezu. Wg naukowców zapobiegają miażdżycy, nie powodują wzrostu poziomu cukru we krwi (u zdrowych osób), obniżają poziom cholesterolu. Wiecie, ze zawierają salicylany działające jak aspiryna? Mają właściwości przeciwzapalne, przeciwbólowe i przeciwzakrzepowe itd... KASZA JAGLANA   to prawdziwe złoto. O jej właściwościach możecie przeczytać na stronie z podpowiedziami jak ją ugotować (tutaj). KAROB (mączka chleba świętojańskiego)    w przeciwieństwie do kakao (którego jest zastępnikiem) jest często wymieniany jako jeden z najzdrowszych produktów żywnościowych a przy okazji nie zawiera uzależniającej kofeiny, teobrominy oraz kwasu szczawianowego hamującego wchłanianie wapnia.   Warto się do niego przekonać. Jest znakomitym źródłem białka, żelaza, magnezu, wapnia, węglowodanów i fosforu. Idealny dla dzieci, matek karmiących, kobiet w ciąży, rekonwalescentów i wszystkich którzy cenią własne zdrowie. Obniża poziom cholesterolu, poprawia trawienie, używany w leczeniu alergii, grypy, kaszlu, anemii, osteoporozy, działa przeciwzakrzepowo, przeciwalergicznie, antywirusowo i antyseptycznie itd... Znacie PUCHAREK CZEKOLADY bez wyrzeczeń,  Z TAKĄ PORCJĄ ZDROWIA? Jeszcze nie?  Zapraszam.  :)    Składniki:  olej kokosowy ok. 6 łyżek (pamietaj że dobrej jakości olej musi być nierafinowany i mieć naturalny, intensywny kokosowy zapach)  karob 2 łyżki daktyle (do smaku, u mnie ok. 5 szt)  kasza jaglana, gotowana, ok.3 łyżki (dozuj dowolnie, wg smaku)  odrobina wody lub mleka ryżowego ozdoba - liść świeżej stewii   Wykonanie:  Daktyle zmiel na gładką, klejącą masę (np. w wyciskarce ślimakowej). Wszystkie składniki połącz dokładnie i zmiksuj na gładką masę. Mus jest pyszny na ciepło (gęsty) oraz po schłodzeniu (lekko twardnieje i przypomina czekoladkę).  W naszym domu cieszy się powodzeniem w każdej postaci.  Czyli: jeden pucharek do natychmiastowej konsumpcji, zaś drugi chłodzi się na potem.  ;) Smacznego.  Ciao! :) 