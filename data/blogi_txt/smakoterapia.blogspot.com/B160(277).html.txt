Suszenie owoców i warzyw to cudowny sposób na obróbkę zdrowych pyszności na zimę.   Niestety dość czasochłonny i ... niezbyt energooszczędny. ;)  Nie możemy sobie pozwolić na suszenie na słońcu,   gdyż rzeczone jest w naszym ekhm... "że-niby- umiarkowanym" klimacie,   towarem reglamentowanym.  No cóż, jedno Wam mogę powiedzieć.  Każdy kto próbował suszenia pomidorów na zimę w piekarniku   (przepis ----klik)   zaklina się, że bardziej wyśmienitych nigdy nie jadł ale ...   mają one poważną wadę.  Nie ma szans by doczekały zimy!  Słowem - zawsze ich za mało.  :)  Ze śliwką, widzę po domownikach, jest podobnie.  Znakomita i "za mało"!    Polecam.  Śliwki, piekarnik (lub suszarka do warzyw i owoców) i czas.  To wszystko czego Ci trzeba.  :)        składniki:  śliwki węgierki - dojrzałe wykonanie:  śliwki rozkrój, wyjmij pestki, rozłóż na papierze do pieczenia skórką do dołu i susz w piekarniku   (lub w suszarce do warzyw i owoców) w temperaturze 85 stopni (termoobieg) przez 5-6 godzin. Przez kolejne dwa dni susz je w niższej temperaturze (45 stopni), dostosowując czas do wielkości owoców i ich soczystości oraz potrzeb własnych (mniej lub bardziej wysuszone owoce). U nas upragniony efekt osiągnęliśmy susząc śliwki kolejno:  1 dzień - około 5 godzin  2 dzień - około 5 godzin (niższa temperatura)  3 dzień - około 3 godzin (niższa temperatura)          Za inspirację dziękuję Ewelinie S-O i jej koncepcji suszenia śliwek w piekarniku oraz podsuszania na kaloryferze, którego... nie mam. ;)  uściski!  :) 