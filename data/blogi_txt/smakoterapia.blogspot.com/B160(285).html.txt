Torty na słodko dla Magdy?  Nuuuuuudaaaaa.  ;)  Zróbmy TORT SUSHI!  Jak powiedziały, tak uczyniły.  Piękny, nie powiem. PYSZNY!  O ile lubisz sushi.  Wersja vege i "nievege".  Voila! Składniki:  ryż (2 szklanki, używam najzwyklejszego na świecie ;))  ocet ryżowy  sól  ksylitol (lub cukier)  łosoś zgrilowany (nieduży kawałek, w upał lepiej nie ryzykować surowego) marynowana rzepa (do kupienia w dużym francuskim markecie na stoisku z sushi)  marynowana tykwa (j.w.)  świeży ogórek szczypiorek  avocado  rukola (lub inne listowie lub sałata) serek typu filadelfia naturalny (niekonieczny)  wasabi marynowany imbir  kiełki, papryka czerwona do ozdoby  sezam niełuskany (uprażony lekko na patelni)  płaty nori do sushi mata bambusowa do zawijania           Wykonanie:  Ryż wsyp do garnka, przepłucz porządnie wodą, wymieszaj i odlej. Zalej wodą w proporcjach ok. 1 szklanka ryżu / 1,5 szklanki wody, przykryj pokrywką, zagotuj i zostaw na najmniejszym gazie. Pamiętaj że każde podniesienie pokrywki skutkuje utratą wilgoci, i może się okazać że musisz wlać odrobinę wrzątku do garnka.   Przygotuj miksturę do ryżu. W miseczce wymieszaj około 8 łyżek octu, 4 łyżek słodzika, 1,5 łyżeczki soli i dodaj do ryżu (próbuj na smak, nie bój się dodać tyle danego składnika ile Ci pasuje... szczerze mówiąc ja tych proporcji nigdy nie przestrzegam :)). Przygotuj matę bambusową, i miseczkę z wodą do zwilżania dłoni. Ułóż na macie liść nori, rozprowadź na nim ryż na 2/3 całości (czarny pasek zwilżysz wodą przed skręceniem maka) zrób delikatne zagłębienie wzdłóż ryżu (na zdjęciu pod rukolą) palcem wetrzyj weń wasabi (możesz dodać serka filadelfia). Dołóż pocięte w paski wybrane składniki w takich ilościach by po zawinięciu całe schowały się w ryżu (mierz siły na zamiary ;)). Do zawinięcia maka użyj maty bambusowej, w której zwiniesz "naleśnika", końcówkę posmaruj wodą i sklej. Dociśnij całość trzymając zrolowany naleśnik w macie. Włóż do lodówki. Krój schłodzone.        Moje ulubione mieszanki wewnątrz maka to np. wasabi/serek filadefia/ogórek/szczypiorek/ tykwa lub zamiast ogórka avocado czy rzepa. Lub wasabi/serek filadefia/łosoś/szczypiorek/sałata. :)  Wszelkie kombinacje dozwolone. Łosoś grilowany, surowy wedle uznania.        Powyżej nigiri vegańskie. Zwilżonymi dłońmi ulep z ryżu jajowate kształty, lekko spłaszcz, posmaruj wierzch wasabi, połóż plaster rzepy i owiń pociętymi w paski plastrami alg (końcówkę zamocz w wodzie i sklej). Posyp prażonym sezamem.        Ułóż tort sushi na okrągłej paterze, ozdób całość kiełkami lucerny (u mnie w kręgach z papryki), imbirem, wasabi... i czymkolwiek co Ci przyjdzie do głowy.  Gotowe!        Ciao!  :)    Ps. Dla nieortodoksyjnych eksperymentatorów - najzdrowsza wersja sushi na bazie kaszy jaglanej.  Spróbuj!  przepis na sushi-kashi 