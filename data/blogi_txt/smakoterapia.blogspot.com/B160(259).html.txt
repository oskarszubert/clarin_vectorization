Ciasteczko?  :-)          Założenia były następujące:  1. zrobić zdrowe ciasteczko  2. zrobić W MIARĘ miękkie ciasteczko (na pewno bardziej miękkie niż klasyczne sezamki)  3. przemycić sezam (o właściwościach sezamu nie będę się rozpisywać, dość że powiem, że zawiera znacznie więcej wapnia niż nabiał, lecytynę i zdrowe kwasy tłuszczowe)  4. uwinąć się szybko i bez piekarnika ;)  Nasze "sezamki" nie są twarde, dzięki dodatkowi ekspandowanego amarantusa (bardzo polecam amarantus w każdej postaci! ), który oczywiście można w przepisie pominąć. Składniki:    5 łyżek syropu daktylowego (lub ryżowego albo innego gęstego słodu, albo miodu - proponuję o 1 łyżkę mniej)  5 łyżek twardniejącego zdrowego tłuszczu (olej kokosowy, masło klarowane, najmniej polecana przeze mnie opcja dla uczulonych na powyższe tłuszcze - margaryna)  sezam ok.100g  amarantus ekspandowany (garść) - sklepy eko        Wykonanie:    Wlej na patelnię syrop i uważając by go nie przypalić zredukuj nieco objętość. Następnie dodaj olej kokosowy lub inny tłuszcz i zdejmij z ognia. Przełóż zawartość do miseczki i zmiksuj. Następnie dodaj sezam i garść amarantusa. Całość włóż do wysmarowanego tłuszczem pojemnika ...        ... i jeśli jesteś niecierpliwy(a) wstaw do zamrażarki.  ;)    Sprawdź po kilkunastu minutach "czy już?" ;) i pokrój sezamki w dowolne kształty.    Smacznego! 