Uprzejmie informujemy Szanownych Państwa,  że potrzebujemy natychmiastowej "odtrutki" na świąteczne szaleństwo kuchenne. Kapusty z grzybami, barszcze, kutie, pierogi, sałatki wielowarzywne atakują z każdej strony!  Zarządziłam chipsy. ;) W jedynej jadalnej dla nas wersji oczywiście.  Domowe, piekarnikowe, pieczone, cieniuteńkie plasterki warzyw. Znakomita przekąska dla lubiących czasem coś niezobowiązująco skubnąć. ;)  Zapraszam!        Składniki:  ziemniaki (ok 5-6 sztuk)  buraki (najlepiej podłużne, 2-3 sztuki)  sól  pieprz ulubione zioła   (u nas majeranek, oregano, bazylia, werbena zielona, opcjonalnie papryka ostra)  olej (po 1-2 łyżki na 1 rodzaj warzyw)  *możesz również użyć marchwi Wykonanie:  Warzywa umyj, obierz ze skórki i za pomocą obieraczki do warzyw pokrój w milimetrowej grubości plasterki (grubość ma kluczowe znaczenie podczas pieczenia).  Następnie włóż każdą grupę warzyw do osobnego woreczka uprzednio wypełnionego odpowiednią ilością oleju i wybranymi przyprawami (u nas 3 szczypty soli i po wielkiej szczypcie każdej z przypraw). Zamknij szczelnie woreczek i porządnie wymiejszaj zawartość.  Teraz na papierze do pieczenia rozłóż plasterki warzyw tak by ni estykały się ze sobą i piecz w w piekarniku w temperaturze 220 stopni przez ok. 8-10 minut (buraczki trochę dłużej). Bądź czujny bo chipsy łatwo spalić. Kiedy już wszystkie partie uprażysz, włóż je z powrotem do WYŁĄCZONEGO piekarnika by podeschły. Po wystygnięciu - gotowe. :)        Smacznego!  Ciao! :) 