Zdradzamy warsztatowe sekrety!!! ;) Na Waszą prośbę zamieszczam przepis na niepublikowaną dotąd jaglaną czekoladę,   która gości na wszystkich niemalże warsztatach Smakoterapii.  Pamiętajcie, że proporcje w czekoladzie jaglanej trzeba dostosować indywidualnie, wedle Waszego gustu. Próbujcie, smakujcie, pamiętając o kilku wskazówkach o których zawsze mówię na warsztatach:    INFO OGÓLNE:    *baza śmietanowo-mleczna ----- kasza jaglana  *baza tłuszczowo-smakowa ----- orzechy lub dozwolone w diecie pestki, nasiona  *słodycz ----- daktyle *woda ---- jej ilość uzależniam od pożądanej gęstości czekolady (od kremu po budyń albo napój)  *ewentualne dodatki (nie są niezbędne) ---- wanilia prawdziwa, skórki pomarańczowe, cytrynowe eko, płatki chili itd)    INFO TECHNICZNE:  *jeśli posiadasz urządzenie wysokoobrotowe mielisz wszystkie składniki z dodatkiem wody  *jeśli nie posiadasz urządzenia wysokoobrotowego moczysz dzień wcześniej (najlepiej na noc) wszystkie twarde elementy (orzechy, pestki, nasiona) oraz daktyle i następnego dnia miksujesz zwykłą stopką lub w blenderze.      Zaczynamy przegląd naszych ulubionych czekolad! :D      Jaglana czekolada z karobem jest jaśniejsza od kakaowej Składniki (eko):    ugotowana kasza jaglana (ok.3/4 szklanki) nerkowce lub migdały labo mix obu (dwie garści)  wiórki koksowe (3 łyżki)  daktyle suszone lub świeże bez pestek(garść lub do smaku)  karob (3-4 łyżki - do smaku)  kakao surowe (opcjonalnie, dodatkowe 2 łyżki lub w ogóle zamiast karobu)  szczypta soli płatki migdałowe i owoce goji dekoracyjnie     Czekolada jaglana, karobowo - kakaowa   Wykonanie:  W thermomixie - bardzo prosto. Wrzuć wszystkie składniki, wlej niedużą ilość wody (dolewaj do uzyskania odpowiedniej konsystencji) i miksuj bez odkreślenia czasu na obrotach 6-7. Kiedy osiągniesz już masę o pożądanej gęstości (dodawanie wody będzie zakończone) zacznij miksować na obrotach maksymalnych aż do uzyskania konsystencji kremu (u mnie zazwyczaj 5-7 minut).  Możesz również uzyskać niezłą konsystencję kremu miksując wcześniej namoczone składniki dowolnym urządzeniem niskoobrotowym. Zajmie Ci to po prostu trochę więcej czasu i być może konsystencja nie będzie tak aksamitna.  Przełóż jaglaną czekoladę do pucharków, posyp płatkami migdałów i owocami goji. Możesz schłodzić w lodówce albo podać od razu.  Cudowna jako dodatek do owoców, placków, naleśników albo na deser.  Sycąca!  Smacznego!    Ciao! :) CDN!!!!! :D 