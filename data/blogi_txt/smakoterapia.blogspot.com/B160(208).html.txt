Sezon jagodowy oficjalnie uważam za rozpoczęty!  :)  Jagody, czarne złoto naszych lasów mają wybitne prozdrowotne właściwości.  Warto je jeść sezonowo ale nie tylko.  Wekowanie jagód zapewni jagodowe atrakcje i zdrowie również zimą!  Nasz wekowanie w toku (nie chcielibyście zobaczyć moich paznokci ;) ) a to co zostaje zamieniamy również w atrakcyjne deserki.  Przed Wami panna cotta wegańska z jagodami.  Zapraszam.  :) Składniki:  mleko kokosowe (400ml, puszka eko, lub najlepiej domowej roboty - klik)  ksylitol do smaku (u mnie 2 łyżki) jagody świeże ( garść lub więcej)  agar agar (2 łyżeczki) Wykonanie:  mleko kokosowe połącz dokładnie z agarem i ksylitolem, najlepiej przy użyciu trzepaczki, następnie doprowadź do wrzenia ciągle mieszając i pogotuj ok. 5 minut. Przelej do foremek odrobinę białego mleczka a do reszty dodaj jagody i zmiksuj je na gładko.   Poczekaj aż zastygnie biała warstwa i delikatnie wlej jagodową warstwę.  Pozostaw do zastygnięcia, najlepiej w lodówce.  Gotowe!  Smacznego!  :) 