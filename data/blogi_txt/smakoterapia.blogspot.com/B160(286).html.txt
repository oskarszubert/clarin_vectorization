Pieczenie i gotowanie bez glutenu to ciągłe pułapki... a okazują się nimi być choćby mąki bezglutenowe. Ich skład pozostawia wiele do życzenia. Cóż, że uda się upiec ciasto skoro takie jedzenie nie służy zdrowiu a jelita boleśnie odczują dyskomfort? Zatem utwierdzamy się w przekonaniu, że warto jeść nie tyle bez glutenu, co zdrowo czyli naturalnie. Jeśli etykietka mąki bezglutenowej, którą masz w ręku w sklepie obfituje w skrobie, gumy ksantanowe, kukurydzę (raczej gmo) lub pszenicę bez glutenu (raczej gmo) i inne chemiczne środki wspomagające, masz jeszcze inne wyjście. Wróć do domu i zmiksuj to i owo. Mielone migdały, mielony ryż, mielona kasza jaglana lub gryczana... jest wiele możliwości! Zatem tort. Czekał i czekał,  ale wreszcie jest. Tort dla SmakoMęża, który okazał się domowym hitem.  Mężowi, zwłaszcza "czarna", czekoladowa warstwa przypadła do gustu  a że była wilgotna niczym browne to nie zdecydowaliśmy się jej kroić na dwie tortowe warstwy. Zaś Maluchowi najbardziej smakowała oczywiście czekolada i jasna warstwa tortu. Czyli, jak w życiu. Każda potwora znajdzie swego adoratora. ;) Przynajmniej nie było awantur przy stole. ;)  Ale do rzeczy.  Kleimy torcik z przepisów na blaty które już publikowaliśmy, przekładamy go pyszną masą z nerkowców (wegański serek " a la homogenizowany") oraz wiśniami, smarujemy gęstą czekoladą (kakaową lub karobową bez nabiału), dekorujemy, schładzamy i gotowe.  Jacyś chętni? :D   Zaczynamy!     Kompletujemy: 2 blaty jasne (ciasto kroimy na 2 placki) 1 (lub 2) blat(y) czekoladowe wiśnie z kompotu bez cukru (lub inne nierozpadające się owoce) powidła wiśniowe (u mnie rozmarynowe) lub dżem wiśniowy do przełożenia tortu (lub z innych owoców) wegański serek a la homogenizowany do przełożenia tortu   Składniki na blat jasny  (możesz upiec na tej bazie również takie ciacho -- klik):      migdały (lub nerkowce) 200g ryż pełnoziarnisty surowy (100g)    kasza jaglana surowa (100g) len złocisty (30g)  tłuszcz kokosowy nierafinowany (50g) ksylitol lub miód lub syrop klonowy (50g lub do smaku)    skórka cytrynowa eko (2 łyżka pokrojonej drobno)    wanilia - laska (nieduży kawałek)    jaja (2 szt. opcjonalnie lub dodatkowy len złocisty - 30g)  kamień winny do pieczenia (proszek eko, 4 łyżeczki, ok16g czyli porcja na 0.5 kg klasycznej mąki)  woda (ok. 100g w opcji z jajkami, w przypadku ciasta wegańskiego odpowiednio więcej)  opcjonalnie łyżka jagód goji    Wykonanie: (Thermomix):  1. Ryż zmiel na mąkę w thermomixie (1-2 minuty/obroty 10) lub w innym urządzeniu, następnie przesyp do miski.  2. Włóż do miksera kaszę jaglaną niegotowaną, miksuj na mąkę (1-2 minuty/ obroty 10). Wyjmij z urządzenia, wsyp miski z mielonym ryżem.  3. Len złocisty zmiksuj na mąkę (5-10s/obroty 7), jeśli decydujesz się na wersję wegańską - w sumie 60g. Dodaj do lnu migdały (nerkowce), zmiksuj na mąkę (5s/obroty7, 5 s/ obroty 10). Słowem -wszystko na mąkę! ;) 4. Teraz wrzuć do mąki z lnu i migdałów (nerkowców) zmielony ryż i kaszę, dodaj proszek do pieczenia (kamień winny - 4 łyżeczki), wymieszaj całość (obroty 3-5s/obroty 3).  5. Kiedy wszystkie suche składniki są wymieszane, nałóż na noże urządzenia motylek, dodaj ksylitol (lub syrop, miód), skórkę cytrynową, otartą wanilię, tłuszcz kokosowy w płynnej formie, jajka i wodę (w wersji wegańskiej samą wodę w ilości początkowej nieco większej niż 100g i stopniowo dodawaj więcej tak by osiągnąć konsystencję bardzo bardzo gęstej śmietany).  6. Jeśli nie posiadasz urządzenia miksująco-mieszającego, ubij jajka na pianę i dodaj do miski ze składnikami wymienionymi powyżej (w wersji wegańskiej pomiń jajka i porządnie wymieszaj ciasto). Dodaj owoce goji (opcjonalnie). 7. Bardzo gęste, porządnie wymieszane ciasto (5min/obroty 3 lub 4) wyłóż do szklanej formy o promieniu ok.22-24 cm, wysmarowanej suto tłuszczem kokosowym. Jeśli pieczesz ciasto na tort, powinno ono wyrosnąć idealnie tak byś posiadał/ła 2 piękne blaty po przekrojeniu. 7. Piecz w piekarniku w temperaturze 165 stopni przez ok. 40 minut (do tzw suchego patyczka - testujemy "mokrość" ciasta nakłuwając je patyczkiem). Stopień wypieczenia zależy od Waszych preferencji. W niektórych przypadkach czas pieczenia dochodził do 1 godziny (bardziej sucha wersja).      *Jeśli nie posiadasz urządzeń mielących, kup gotowe "mąki" z ryżu, kaszy jaglanej i migdałów. *podane mąki możesz zastąpić samą mąką jaglaną albo ryżową, albo amarantusową, kasztanową, z  ciecierzycy.... eksperymentowanie wskazane!   *uwaga, zbyt duza ilość wody (za rzadkie ciasto) może spowodować rownież efekt j.w.        Składniki na blat tortowy mocno czekoladowy   (możesz upiec również takie ciasto --- klik):     200g pestek z dyni (lub pół na pół ze słonecznikiem albo orzechami)   200g zmielonej surowej kaszy jaglanej  skórka pomarańczowa eko (do smaku, u mnie kilka centymetrów)   proszek kamień winny bezglutenowy (3- 4 łyżeczki) len złocisty 30g zmielone lub 2 jajka   syrop daktylowy lub melasa z karobu (do smaku)     karob lub kakao albo mix obu (im więcej, tym bardziej "czekoladowe"będzie ciasto, 2 - 4 łyżki lub do smaku)        woda (więcej w wersji bez jaj)    Wykonanie: 1. Pestki i kaszę zmiel na mąkę (każde z osobna), (w wersji na Thermomix pestki ok 5-8s/ obroty 10, kasza ok 10s/obroty 10), połącz, dodaj proszek do pieczenia i wymieszaj dokładnie.   2. Jeśli wybierasz wersję bez jaj, dołóż również mielony len złocisty (Thermomix ok.5-6 sekund/obroty 10 lub dłużej)). Dodaj pokrojoną w maleńką kosteczkę skórkę pomarańczową, karob i przynajmniej kilka łyżek syropu daktylowego albo, jeszcze lepiej, melasy z karobu.   3. Jeśli używasz jaj, dodaj je w tej chwili, najlepiej ubite na pianę (w całości) lub wodę. 4. Jeśli używasz thermomixa po prostu dodaj wodę lub jajka do całości, włóż motylek i wymieszaj na obrotach 2 do uzyskania jednolitej o konsystencji bardzo gęstej śmietany. 5. Całość zapiekaj w bezpiecznej formie (np szklanej) o średnicy 20-24cm. Ciasto jest niewysokie, dość mokre, smaczne i zdrowe!   6. Piecz minimum 25 minut w temperaturze 150 stopni (termoobieg) do uzyskania porządanego efektu (ciasto pieczone dłużej, min. 40 minut, będzie dość suche, zaś ok 30 minut - mokre a la browne). Przetestujcie która wersja jest najbliższa Waszym kubkom smakowym. :) Ciasto mokre, o promieniu j.w raczej nie nadaje się do przekrojenia na dwa blaty (pieczone w formie o mniejszym promieniu - tak). Przed ułożeniem blatów tortowych na sobie i przełożeniem masą (wegańską - serową i owocową), możesz ciasto nasączyć (wodą z syropem/miodem/ksylitolem lub, w wersji dla dorosłych, z dodatkiem alkoholu).          Masa a la serek homogenizowany (wegańska):     Składniki:    nerkowce lub migdały (200g)  wiórki kokosowe (20g)  woda: 120 - 200g lub według potrzeb (gęstość)  ksylitol, miód lub syrop klonowy do smaku  wanilia (kilka centymetrów laski lub eko koncentrat) cytryna (sok z 1 sztuki lub do smaku)    Wykonanie:    1. Włóż do naczynia miksującego nerkowce i wiórki kokosowe, wanilię (laskę) oraz ksylitol (jeśli używasz płynnych słodzideł, dodaj dopiero je z wodą, w późniejszym etapie, podobnie z ekstraktem waniliowym).  Miksuj na mąkę 5-10 sekund/ obroty 7, następnie jeszcze kilka sekund/ obroty 10.  2. Teraz zacznij stopniowe dolewanie wody i cytryny i miksowanie na krem (ok 5 min/obroty 7 do 10).  Ilość wody zależna jest od gęstości jaką chcesz osiągnąć (u nas około 200g wody). Krem wegański mascarpone jest waniliowy, delikatnie kwaskowaty i słodki.  3. Jeśli nie masz pod ręką urządzenia miksującego na gładko, namocz nerkowce lub migdały na całą noc. Zwłaszcza nerkowce znakomicie miksują się na krem zwykłą stopką miksującą.  Wybrany poziom tortu posmaruj kremem "serowym" (odłóż odrobinę do ozdoby tortu) i przykryj kolejnym tortowym plackiem. Możesz poutykać miejscami wiśnie z kompotu lub inne nierozpadające się owoce, które nadadzą świeżości wegańskiemu "serkowi".     Krem czekoladowy: Składniki:   200 g masła kokosowego (może być domowej roboty) lub oleju kokosowego nierafinowanego  20g karobu (lub kakao, ilość - do smaku)  80g melasy z karobu (lub syropu daktylowego) 100g ksylitolu (lub do smaku)  skórka pomarańczowa eko Wykonanie:   Masło kokosowe (w postaci płynnej) włóż do naczynia miksującego, dodaj pozostałe składniki i zmiksuj na jednolitą masę. Jeśli jest ciepło, schłodź odrobinę całość by łatwiej było Ci rozsmarować całość na torcie. Jeśli masa jest zbyt płynna - spłynie. Jeśli zastygnie - nie "obłożysz" nią ciasta. Masa całkowicie zastyga na torcie tworząc twardą czekoladową, chrupiącą tortową "skórkę". Połóż na zastygniętej masie ozdobne kleksy z serka wegańskiego i przykryj wiśniami.   Gotowe! Smacznego!  Ciao!  :) 