Ten genialny w swojej prostocie przepis funkcjonuje   w pewnych "uświadomionych" kręgach już od dawna.   Ci którzy wiedzą jak bardzo szkodliwy jest cukier   robią od zawsze przetwory na zimę BEZ niego.   Przepisy na NATURALNE OWOCE można znaleźć w wielu starych książkach kucharskich.   Jeśli owoce są bardzo dojrzałe nie trzeba im tego dodatku.   Od siebie dodam, że jeśli są bardzo kwaśne można dodać do nich trochę   naturalnej stewii (roślina) lub ksylitolu (dozwolony dla dzieci od 3 r.ż).    Jest to jednocześnie najszybszy sposób na domowe przetwory.  Ostatni wynik Smakoterapiowy:  1. Jeden cały dzień - 40 kg owoców  2. Rezultat 147 sztuk przetworów ( w tym dżemy owocowe)  3. Wiesz co jesz!  4. Warto!  :)        Składniki:  wiśnie (ilość dowolna)  wrząca woda         Wykonanie:  Wiśnie ułóż ciasno w słoikach, zalej wrzątkiem (uwaga!) i zakręć. Pasteryzuj w dowolny sposób. U nas około 25 minut w temperaturze 130 stopni (słoiki 1/2 litrowe).  Pozostaw w piekarniku jeszcze 30 minut, po czym wyjmij słoje, dokręć, przykryj szczelnie kocem aż do całkowitego wystygnięcia.  Gotowe!  :)        Przetwory najlepiej przechowywać w piwnicy w temperaturze 10-15 stopni. Ciao!  :) 