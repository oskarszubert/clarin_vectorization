I znów potrzeba matką "wynalazku".  Uch,  być matką i nie zwariować...  ;-)  czyli krótka historia śniadaniowego buntu Małego Jegomościa. Albo raczej jego finału.  No cóż, wychodzi na to że za ten bunt trzeba mu trochę podziękować.  Przepis na śniadanie bardzo szybkie, proste i zdrowe.  "Mamo! Nie chcę takiego śniadania! Zrób takie może coś bardziej jak kotleciki??? Z jogurtem!" [sojowym]    Tak że taaak....        Składniki: ugotowana kasza jaglana  jajo (lub w wersji wegańskiej skrobia kukrydziana)  por  masło klarowane  kurkuma  sól lub szlachetny sos sojowy (tamaru, shoyu)  pieprz (opcjonalnie) Wykonanie:  Ugotuj kaszę jaglaną wg tego przepisu: http://smakoterapia.blogspot.com/2011/05/kasza-jaglana.html   Ja mam ją zawsze w lodówce co i Tobie polecam. ;-)  Kilka łyżek kaszy przełóż do miseczki, wrzuć jajo lub łyżkę skrobi. Pokrój bardzo drobno pora i uduś na masełku z kurkumą (konkretna szczypta ;)) i solą lub sosem sojowym, następnie ostudź i dodaj do kaszy z jajem.  Zmiksuj.   Ciasto powinno spływać z łyżki. Jeśli jest zbyt gęste, możesz dodać jeszcze jedno jajo ( lub odrobinę wody i skrobi - dla wegan).  Smaż na maśle klarowanym niewielkie placki (delikatnie odwracaj za pomocą płaskiej łopatki).  Możesz podać z jogurtem sojowym.        Smacznego! :-) 