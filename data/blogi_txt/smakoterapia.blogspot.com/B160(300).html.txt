Oswajanie tofu trwa.  ;)  W znakomitym towarzystwie intensywnie doprawionych warzyw.  Lubisz azjatyckie smaki? Nie boisz się chili, czosnku i imbiru z anyżkową nutą fenkuła i posmakiem sezamu?  To danie jest dla Ciebie.  :)        Składniki:  pok - choi (ewentualnie kapusta pekińska)  fenkuł ("liście") kalarepka  marchew  pietruszka korzeniowa  chili (wedle uznania i tolerancji "ostrości")  czosnek (2 ząbki)  imbir (kilka plastrów)  tofu (pół kostki)  nierafinowany olej z pierwszego tłoczenia (dowolny)  kolendra (liście)  sos sojowy  olej sezamowy              Wykonanie:  Warzywa umyj. Liście fenkuła, imbir, czosnek i chili pokrój drobno i wrzuć na rozgrzany tłuszcz. Marchew i pietruszkę "pokrój" za pomocą obieraczki do warzyw na długie, wąziutkie paski. Pok choi pokrój w grube plastry, kalarepkę w małą kosteczkę. Dodaj do zawartości patelni (najpierw korzeniowe a po chwili pok choi (lub kapustę pekińską) i lekko podsmaż. Zsuń składniki na jedną stronę patelni a w powstałym miejscu zgrilluj na rumiano, pokrojone w kostkę  i skropione sosem sojowym, tofu. Teraz wymieszaj całość, dodaj sosu sojowego i oleju sezamowego do smaku, wsyp pokrojoną drobno kolendrę i gotowe!  :)       Możesz podawać z ryżem, makaronem ryżowym lub sojowym.       U nas doskonale sprawdziły się w towarzystwie bobu, szparagów z pikantnym sosem z tofu, rukolą i pomidorkiem koktajlowym.        Ciao! :) 