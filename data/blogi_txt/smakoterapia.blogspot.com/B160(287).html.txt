Gdybym mogła jeść nabiał,   pałaszowałabym pyszne oscypki na ciepło,   albo camembert z tym przepysznym, pikantnym, truskawkowym sosem!   Póki co obejdę się smakiem i wymyślę coś innego.  Pieczony indyk, to pomysł męskiej części domu...  Co jeszcze?  Tak!  Kotleciki z kaszy jęczmiennej z musem truskawkowym z czerwonym pieprzem!  Na przykład te: przepis.  To coś dla mnie!  ;)  Będzie też produkt uboczny. ;)  Syrop truskawkowy dla Młodego.  No to do dzieła!        Składniki:  na 2 kg truskawek  stewia do smaku (uwaga! jest kilkukrotnie słodsza od cukru! 1 łyżeczka = 1 szklanka!)  3 łyżki czerwonego pieprzu (lub do smaku, wybierz swój ulubiony stopień "ostrości") spora szczypta chili w płatkach  ocet jabłkowy "żywy", eko (około 4 łyżki, do smaku)   opcjonalnie sos sojowy (tamari lub shoyu, 1 łyżka) lub szczypta soli   opcjonalnie kilka szczypt zmielonych nasion kozieradki  asafetyda (szczypta lub dwie ;)) Wykonanie:  Przygotuj truskawki, umyj i oderwij szypułki, wrzuć do emaliowanego garnka, dodaj 1/2 szklanki wody i gotuj na małym ogniu około 1,5 godziny od zagotowania. Zbieraj w trakcie pianę łyżką cedzakową. Dodaj stewię do smaku, wymieszaj. Zlej całkowicie płyn i odstaw (zrobisz z niego "syrop"). Pozostałe owoce zmiksuj, dodaj zmielony grubo pieprz i chili, odrobinę sosu sojowego lub soli, asafetydę i zmielone nasiona kozieradki (niedużo, potrafią być gorzkie, podobnie jak asafetyda. Wlej octu do smaku.  Zagotuj  i wrzącą masę przełóż ostrożnie do wyparzonych słoików. Zakręć zakrętkami przetartymi spirytusem i przykryj szczelnie kocem.  Gotowe.  Możesz również słoiki pasteryzować w piekarniku nagrzanym do 120 stopni przez około 25 minut.        Ciao!  :) 