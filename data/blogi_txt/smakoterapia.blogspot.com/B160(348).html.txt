Wariatka, myślę sobie.  Jak to: masło...?  Jak to: zrób...? Niemożliwe!  Tak normalnie, ze śmietany???  Tak właśnie. :) Nieoceniona Ela K., nie dość, że przywiozła śmietanę od szczęśliwej krowy,   to jeszcze obdarzyła mnie bardzo szczegółowym instruktażem:  JAK ZROBIĆ MASŁO.  Jak?  A tak.  :) Składniki:  śmietana wiejska (świeżo zebrana z mleka). "odstana" w lodówce aż do wytrącenia się serwatki.    Wykonanie: Serwatkę wylej ze śmietany. Ubijaj śmietanę aż stanie się gęsta jak na zdjęciu powyżej.  Ubijaj dalej aż struktura śmietany zacznie się "warzyć".  I jest to jedyny moment w kuchni, że cieszymy się z tego faktu niezmiernie!  ;)        Ubijamy dalej. Uwaga, bo pryska!  ;)        I już widać masło! Czas oddzielić je od płynu.   Możesz użyć sita lub zebrać masło nożem albo dłonią.        Mamy prawdziwe masło!        Zanim je sklaruję, jeszcze przez chwilę będzie piękne:        Aaaaaaaaaa! Zrobiłam masłoooo!!!!          Wariatka...  ;)     Ciao! 