Zdrowy, smaczny, codziennie o innym smaku,   bardzo sycący, idealnie zastępuje przekąski.  Pomysł na koktajl był naturalną konsekwencją odkrycia, że zmiksowana kasza jaglana ma stosunkowo gładką konsystencję, jasny odcień i z powodzeniem zastępuje śmietankę lub jogurt w niektórych potrawach. Zatem.... czemu nie??  :)        Składniki:  ugotowana kasza jaglana  mleko kokosowe  dowolne owoce  w razie potrzeby dowolny słodzik (miód, ksylitol, stewia, syropy zbożowe, daktylowy itd.)  opcjonalnie mleko ryżowe (uwaga! słodkie! ;))  opcjonalnie naturalna wanilia Do miksera wrzuć ok. 5 łyżek ugotowanej kaszy, 1/3 dużej puszki mleka kokosowego i np. 2 łyżki miodu gryczanego, odrobinę wanilii i zmiksuj na "gładź szpachlową" ;), dodając sukcesywnie wodę lub mleko ryżowe dla rozcieńczenia.  Tak wygląda podstawowa wersja.   W wersji rozszerzonej dodaj na końcu dowolne owoce i zmiksuj.  Powyżej wersja z ananasem (świeżym).  Pyszny jest koktajl z bananem i kilkoma mrożonymi truskawkami (polecam raczej na lato).  Wszystkie owoce sezonowe pasują doń idealne. W zimie warto wykorzystać owoce z przetworów (maliny, jagody, wiśnie). Wówczas, jeśli przetwory były słodzone, nie trzeba dosładzać koktajlu.  Smaczego!!!  :) 