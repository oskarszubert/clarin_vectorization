Kiszone cytryny to prawdziwy rarytas.   Jeśli tylko macie możliwość zakupienia niewoskowanych, ekologicznych owoców, warto się pokusić o domowe kiszenie. Kilka cytryn w zupełności wystarczy, gdyż później, do jednej potrawy nie dodaje się więcej niż 1/2 - 1 cytrynę pokrojoną w kostkę. Dodatek kiszonych cytryn znakomicie ponosi walory smakowe potraw jednogarnkowych i przywodzi na na myśl wspomnienia marokańskich podróży kulinarnych (znakomite warzywa przyrządzane w tagine). Spróbujcie sami. Ten wyrazisty "perfumowany" smak nie ma porównania z żadnym innym w kuchni.  Warto.  :)       Składniki: cytryny najlepiej ekologiczne (dowolna ilość, np 8 sztuk)  sól najlepiej nierafinowana (kilkanaście łyżek)  kolendra (nasiona, 2-3 łyżki)  świeży imbir (opcjonalnie, kilka plastrów)  ostra papryczka (opcjonalnie) sok z cytryn (z ok. 4 sztuk) olej nierafinowany (2-3 łyżki)    Wykonanie:  Cytryny wyszoruj dokładnie, natnij wzdłuż do 3/4 długości i jeszcze raz, na krzyż tak by ćwiartki się nie rozpadły. Zasyp każdą cytrynę suto solą, "zamknij"  i upchnij ciasno w słoiku. Dołóż przyprawy, dodaj jeszcze trochę soli,  zalej sokiem cytrynowym, dolej przegotowaną wodę a na końcu olej. Odczekaj minimum kilka tygodni. Gotowe! :)       Powyżej potrawa jednogarnka o orientalnym rodowodzie (marokańskie tagine). Warzywa z kiszoną cytryną (kapusta, fasola, marchew, pomidory, pietruszka, seler, czosnek).  *cytryny przechowuj w chłodzie lub w lodówce. Smacznego! Ciao! :) 