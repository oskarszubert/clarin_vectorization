Jeśli jesteś zwolennikiem kuchni tajskiej ta zupa jest właśnie dla Ciebie.  Jeśli nie, spróbuj. Jest przepyszna.    :) Składniki:  dynia (nieduży kawałek)  pomidory (5 sztuk)  cukinie (2 małe) kawałek pora  świeży imbir (ok. 2cm) czosnek (2 ząbki) świeża kolendra  zielona pietruszka  mleko kokosowe (400ml) kurkuma (kilka szczypt)  chili w płatkach  sos sojowy tamari lub shoyu (sklepy eco)  ksylitol (ewentualnie cukier)  sól szlachetna oliwa lub masło klarowane          Pomidory obierz ze skórki i pokrój w cząstki. Dynię obierz, pokrój w kostkę. Imbir i czosnek obierz i pokrój bardzo drobno. W garnku rozpuść 3 łyżki masła klarowanego lub wlej oliwę. Wrzuć imbir, czosnek i płatki chili (niedużo!). Po chwili dodaj dynię, kurkumę i podduś do miękkości podlewając niewielką ilością wody. Kiedy dynia zmięknie wrzuć pomidory, pokrojonego drobno pora i duś dalej. Następnie wlej 1,5 szklanki wody lub tyle ile lubisz i dodaj pokrojoną w dużą kostkę cukinię. Gotuj krótko, tak by cukinia nie straciła koloru. Wlej  mleko kokosowe (czytaj etykietki, w niektórych znajdziesz całą tablicę Mendelejewa a w innych jedynie wodę i kokos :)). Dopraw do smaku solą, sosem sojowym i zrównoważ smak szczyptami ksylitolu (lub cukru). Dodaj pokrojoną zieloną pietruszkę i kolendrę. Świeża kolendra dodaje tej potrawie niezwykłego smaku i aromatu. Jednak nie zawsze jest łatwo dostępna.  Smacznego!       :) Do tej zupy możesz również dodać dynię upieczoną wcześniej w piekarniku. Wówczas dodaj ją do zupy razem z pomidorami. 