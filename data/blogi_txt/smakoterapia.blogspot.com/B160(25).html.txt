W ramach "słonecznego lenia" leżę dziś, w jedyny mój wolny dzień, na trawie lub snuję się baaaardzo daleko od kuchni. Dostępność wspaniałych świeżych warzyw spowodowała u mnie awersję do palników gazowych ;) więc raczymy się chwilowo surowizną.  Pyszne, wyrwane przed chwilą z ziemi rzodkiewki, szczypiorek, świeże ogórki i kalafior, groszek cukrowy i musztardowiec oraz marchew chrupiemy maczając rzeczone w kremowym wegańskim majonezie. Jest beznabiałowy, bezcukrowy, bardzo delikatny w smaku, oparty tylko i wyłącznie na naturalnych składnikach, idealnie nadaje się również dla dzieci. W wersji "dla dorosłych" można podkręcić smak ulubionymi dodatkami: czosnkiem, ziołami, ostrą papryką...  Cieeeepło.... słońceeee....!!!  Życie jest piękne!  :D        Składniki: ugotowana kasza jaglana (1/2 szklanki)  słonecznik (2 duże łyżki)  woda (1/2 szklanki)  ksylitol (1 łyżka lub do smaku, albo inna substancja słodząca)  cytryna (4 łyżki lub do smaku) biała gorczyca (1 łyżeczka lub wedle gustu)  sól (kilka szczypt) olej nierafinowany o delikatnym smaku (3/4 szklanki) np. ryżowy Wykonanie:  Kaszę, słonecznik, wodę, gorczycę, sól i ksylitol oraz cytrynę zblenduj najgładziej jak tylko można. Stopniowo dolewaj olej. Dopraw jeszcze ewentualnie do smaku.  Gotowe!  :D Smacznego!  Ciao! 