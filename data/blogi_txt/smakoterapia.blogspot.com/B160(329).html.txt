Bezglutenowe?   To to za mało, bo bezglutenowe są też mixy, pełne dziwnych dodatków,   do których się dotąd nie mogłam przekonać (i chyba nie zamierzam).   Ono jest JAGLANO-GRYCZANE. Czyli mega zdrowe. :)  Bez cukru! Za to z ksylitolem,   którego zdrowotne właściwości są znane coraz szerszemu gronu. Czekoladowe?  Pewnie!  Bez uzależniającego kakao, za to z karobem.  Do tego zapach cynamonu i jabłek.  Mrrrrrau.  ;) Składniki:  mąka gryczana (1/2 szklanki)  mąka z prosa (3/4 szklanki)  jajka (4szt.)  karob (1 łyżka)  olej nierafinowany (3/4szklanki)  migdały  jabłka  cynamon  płatki migdałów proszek do pieczenia (2 łyżeczki, eko)  wanilia (eko) ksylitol (zależnie od preferencji smakowych, ok 1/2 szklanki) Wykonanie:  Zmiksuj jaja z olejem, ksylitolem, dodaj mąkę, proszek do pieczenia i wymieszaj.  Podziel ciasto na 2 części. Do jednej wsyp płaską łyżeczkę cynamonu i 4 łyżki płatków migdałowych, wlej do foremki i włóż do piekarnika, nagrzanego do temperatury 180 stopni, na krótką chwilę, by ciasto podrosło trochę i "ścięło się". W tym czasie do drugiej połowy ciasta dodaj karob i wanilię i pokrój jabłko w cieniutkie plastry. Wyjmij foremkę z piekarnika, wyłóż na niej jabłka, posyp je cynamonem, wylej na wierzch drugą część ciasta i szybko włóż z powrotem do piekarnika. Piecz ok 45 minut.            Teraz zrób czekoladę-bez-czekolady, w mniejszej ilości, do posmarowania ciasta.  (2 łyżki klarowanego masła, dwie łyżki karobu, dwie łyżki ksylitolu, 1 kopiasta łyżka ugotowanej kaszy jaglanej - podgrzej, zmiksuj i gotowe).      Zanim polejesz ciasto masą czekoladową możesz je jeszcze nasączyć,   bowiem jest dość "gęste" (łyżka cytryny, łyżka wody, trochę ksylitolu - wymieszaj i polej ciasto z każdej strony).  Teraz czekolada, ozdoby, i już!        Smacznego!                Przepis, z moimi modyfikacjami, pochodzi z fajnego bloga. Polecam!  :) 