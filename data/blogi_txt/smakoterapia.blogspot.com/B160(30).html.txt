Dziś pokażę Wam świeżutkie, dzisiejsze, warsztatowe ciasto mocno czekoladowe.  Bez mąki, bezglutenowych zastępników, bez nabiału (z opcją jajeczną) i bez cukru.  Jest ono elementem ciemnym tortu, który znacie już z publikacji na fb (wciąż w opracowaniu).  Zatem dziś odkrywam pierwszą tortową kartę ale w nieco innych odsłonach - w trzech wariantach zdobieniowo - smakowych.  Gotowi?  :)      Ciasto upieczone przez Uczestników Warsztatów Smakoterapii, przełożone musem z mango z granatem Składniki:    200g pestek z dyni (lub pół na pół ze słonecznikiem albo orzechami)    200g zmielonej surowej kaszy jaglanej    skórka pomarańczowa eko (do smaku)    proszek kamień winny bezglutenowy (2 - 3łyżeczki)    len złocisty 30g zmielone lub 2 jajka    syrop daktylowy lub melasa z karobu (do smaku) karob (im więcej tym bardziej "czekoladowe" będzie ciasto, 2 - 4 łyżki lub do smaku)    woda (więcej w wersji bez jaj) owoce (świeże lub przetwory)    płatki migdałów    (szczegółowe opisy pod zdjęciami)            Wykonanie:    Pestki i kaszę zmiel na mąkę (każde z osobna), (w wersji na Thermomix pestki ok 5-8s/ obroty 10, kasza ok 10s/obroty 10), połącz dodaj proszek do pieczenia i wymieszaj dokładnie (jeśli wybierasz wersję bez jaj, dołóż również mielony len złocisty (Thermomix ok.5-6 sekund/obroty 10 lub dłużej)). Dodaj pokrojoną w maleńką kosteczkę skórkę pomarańczową, karob i przynajmniej kilka łyżek syropu daktylowego albo, jeszcze lepiej, melasy z karobu. Jeśli używasz jaj, dodaj je w tej chwili, najlepiej w miarę ubite (w całości) lub wodę. Jeśli używasz thermomixa po prostu dodaj wodę lub jajka do całości, włóż motylek i wymieszaj na obrotach 2 do uzyskania jednolitej o konsystencji bardzo gęstej śmietany. Całość zapiekaj w bezpiecznej formie (np szklanej) o średnicy 20-24cm. Ciasto jest niewysokie, dość mokre, smaczne i zdrowe! Piecz minimum 25 minut w temperaturze 150 stopni (termoobieg) do uzyskania porządanego efektu (ciasto pieczone dłużej min. 40 minut, będzie dość suche, zaś ok 30 minut - mokre a la browne). Przetestujcie która wersja jest najbliższa Waszym kubkom smakowym. :) Jeśli upieczesz cisto w foremce o mniejszym promieniu będzie można je przekroić i przełożyć masą.     Na wierzch wyłóż np cieniutką warstwę np powideł śliwkowych bez cukru i, albo wyłóż np wiśniami z kompotu albo posyp płatkami migdałów. Możesz też wykorzystać świeże ulubione owoce, pokrojone w plastry, które "przykleją się" do ciasta dzięki powidłom lub innej ulubionej masie (np. wegańskiemu mascarpone z nerkowców - przepis na blogu).        Ciasto z karmelizowanymi mandarynkami i imbirem z dodatkiem granatu i winogron Dekorujemy ciasto z wegańskim mascarpone i wiśniami Smacznego!    Ciao!    :) 