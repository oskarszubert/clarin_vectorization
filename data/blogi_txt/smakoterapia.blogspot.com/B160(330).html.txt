Próby cukiereczkowe, specjalnie dla Malucha, trwaja u nas nieustająco.   Ma być słodko, bezcukrowo, bezmlecznie ale i... ZDROWO I WARTOŚCIOWO!!  Da się?   No pewnie!  Dziś coś na kształt "krówek".  Nie spodziewajcie się jednak gryzącego w gardło kruchego cukru z ciągnącym się wnętrzem.  Cukiereczki są miękkie, słodkie i ... pyszne!  :)  O zaskakujących właściwościach sezamu wspominałam już tutaj, przygotowując pyszną i zdrową chałwę domową (info i przepis). Daktyle są bardzo polecane szczególnie dla dzieci.        Składniki: daktyle ok.15 szt.  sezam 100g  masło klarowane lub zdrowy kokosowy olej (nierafinowany) albo domowe masło kokosowe w tej samej ilości - przepis: klik)        Wykonanie:    Sezam delikatnie upraż na patelni (uwaga! łatwo się pali i gorzknieje).  Kilka szczypt odłóż, a resztę zmiel w wyciskarce ślimakowej (maszynce, młynku, czymkolwiek) do konsystencji pasty. Tak samo potraktuj daktyle (będą bardzo gumowe w konsystencji   i o to nam chodzi  ;)). Pamiętaj że proporcje składników możesz wypróbować dowolnie. Wszystko jest kwestią gustu i smaku.   Masło klarowane rozpuść, wymieszaj z resztą składników. Całość włóż do pojemnika ostudź w lodówce. Dodatek masła zmieni konsystencję cukiereczków na bardziej zwarte, gładsze i kruche po ostudzeniu, ale możesz się bez niego obyć (ewentualnie użyć odrobinę zdrowego, nierafinowanego oleju słonecznikowego do lepienia).  Po ostudzeniu pokrój masę i ulep dowolne kształty. posyp prażonym sezamem.        Na zdrówko!  :) 