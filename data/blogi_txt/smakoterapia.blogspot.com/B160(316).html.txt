W swoich przepisach często używam sformułowanie"ocet żywy" i dostaję sporo zapytań co to takiego i gdzie go można zdobyć. Oczywiście kupicie dobrem zdrowe octy w sklepach z naturalną żywnością, ale dziś słów kilka o tym że można je samemu zrobić! Są przepyszne!    Znacznie zdrowsze od octów spirytusowych zalegających na półkach marketów.  Naturalny ocet pełni bardzo ważną rolę w kuchni.   Dzięki niemu i zawartym w nim bakteriom potrawy surowe   są "wstępnie gotowane" na talerzu czyli zyskują lepszą strawność.  Najbardziej popularnym domowym octem jest ocet jabłkowy   (przygotowuje się go ze skórek i gniazd nasiennych).   Dziś przedstawiam Wam iście królewski - MALINOWY.  Obłędny!  :)        Składniki:  1 kg malin  1.5-2 łyżki miodu  słój lub kamienny garnek  schłodzona, przegotowana woda  opcjonalnie skórka z domowego, razowego chleba na zakwasie.        Wykonanie.  Maliny przepłucz, przełóż do słoja. Zalej przegotowaną, ostudzoną wodą, wymieszaną z miodem.  Połóż na wierzch skórkę od chleba i przykryj całość gazą (lub talerzykiem, byle nie szczelnie).  Postaw słój w ciepłym i ciemnym miejscu na podstawce, bowiem w najbliższym czasie możesz się spodziewać buzującego szaleństwa. ;))  Codziennie zaglądaj do słoja i mieszaj zawartość.  Znam dwie szkoły.   Jedna mówi że po tygodniu należy zlać płyn (na sicie) i odstawić w butelkach w ciepłe miejsce na 3-4 tygodnie, zaś druga każe całość trzymać przez około 3 tygodnie (należy sprawdzać organoleptycznie ;)) Ja wypróbowałam tę pierwszą wersję i zadziałała doskonale. Gotowy ocet przechowuj w chłodzie, najlepiej w lodówce.  Ocet malinowy przepysznie komponuje się z sałatami i napojami orzeźwiającymi!        Ciao!  :) 