- Mamo, chcę koktajl.  - Synku, nie mam w domu mleczka.   Ani kokosowego ani migdałowego, ani nawet składników żeby je szybko ukręcić.    I się zaczęło...  Hmmmmm.  Z czego by tu...  Ja nie dam rady???  Zwykły koktajl jaglany obecny od jakiegoś czasu na blogu   nie jest ulubionym Malucha (przepis).  Trzeba by go tu z lekka podrasować... ;)  I co nam z tego wyszło?  Smakowity, gęsty, sycący, doskonale zastępujący posiłek, zdrowy i pożywny koktajl jaglany a la mango lassi.  Zapraszamy!  :) Składniki:  ugotowana kasza jaglana (1/2 - 3/4 szklanki w zależności od preferencji gęstości, przepis: klik)  gorąca woda (1 szklanka) i masło kokosowe (3-4 łyżki)  lub mleko kokosowe (1 szklanka)  mango (1szklanka pulpy lub więcej, wedle gustu) jabłko (1/2 szklanki)  ksylitol lub syrop (do smaku, dla lubiących bardzo słodko)  kardamon zielony (opcjonalnie, 2 ziarenka roztarte na proch)    Wykonanie:  Jeśli, tak jak dzisiaj ja, nie jesteś w posiadaniu mleczka kokosowego (najlepiej domowego, przepis -  klik), wrzuć do wrzątku masło kokosowe i zmiksuj. Następnie ostudź, dodawaj stopniowo kaszę jaglaną (wedle gustu co do gęstości koktajlu) oraz owoce (i ewentualnie słód lub ksylitol) i miksuj na gładko. Ozdób koktajl miętą oraz owocami i podawaj.  Gotowe!  Smacznego!  Ciao!  :) 