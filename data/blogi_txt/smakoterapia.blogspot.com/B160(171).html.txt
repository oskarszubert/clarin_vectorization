Wspomnienie z dzieciństwa.  Pyszne wspomnienie!  Jak tu odnaleźć tamten delikatnie kwaskowy smak? Jak to zrobić bez użycia śmietany?  Wspomnienia zostały wskrzeszone i okraszone szczyptą "nowości".  Zdrowa?   Niezdrowa?  Pyszna.  Raz w roku na stole będzie.  :)        Składniki:  szczaw (cała siatka ;))  marchew (1-2 sztuki)  seler (1/2 niewielkiej sztuki) pietruszka (korzeń, 2 małe sztuki)  ziemniaki (kilka sztuk) cebula (podpieczona na "ogniu")  szczypiorek  jajka* (w wersji wegańskiej użyjemy ugotowanej kaszy jaglanej - kilka łyżek)  ziele angielskie  liść laurowy  lubczyk (świeże zielone liście)  lubczyk (korzeń sproszkowany, opcjonalnie)  czosnek  kmin rzymski (opcjonalnie) oliwa z oliwek  sól  pieprz ksylitol lub słód dla zbalansowania smaku (szczypta)    Wykonanie:   Warzywa korzeniowe, podprażoną całą cebulę, ziemniaki pokrojone w kostkę z zielem angielskim i liściem laurowym, ugotuj aż do miękkości warzyw. Szczaw przepłucz dokładnie i wrzuć do garnka z zupą (nie bój się ilości szczawiu, gdyż podobnie jak w przypadku szpinaku, jego objętość bardzo się zredukuje w trakcie gotowania). Odlej część płynu w trakcie gotowania a następnie: w wersji beznabiałowej zmiksuj z odlanym płynem wszystkie białe warzywa (seler, pietruszkę, kilka ziemniaków, cebulę) wraz z kilkoma łyżkami ugotowanej kaszy jaglanej i w ten sposób zagęść i delikatnie "wybiel" zupę.  W wersji drugiej (z jajkiem) dodaj całe 2 surowe jajka do odlanego z zupy i przestudzonego płynu a następnie zmiksuj bardzo dokładnie. Wlej do zupy i całość delikatnie mieszając. Następnie dopraw całość czosnkiem, lubczykami (liście i korzeń), kminem, solą i pieprzem. Dodaj oliwę z oliwek. Osobno ugotuj jajka (opcjonalnie), włóż połówki do każdego talerza i posyp całość szczypiorkiem.  Smacznego!        Ciao!  :) 