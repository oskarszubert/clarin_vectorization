Ogórki przerosły!  Jak to przerosły? Jeszcze wczoraj były za małe!  A tak to. Przecie ukisić miałam. :/  No nic. Trzeba by zjeść.  Mizerii już nie lubię.   Bo śmietany nie mogę.  Co by tu...  Tak!  Będą na gorąco,   tak, jak zaserwowała je nam Beata na wakacjach (http://www.wakacjetam.pl/).   No prawie, bo jak zwykle musimy dodać swoje 3 grosze, coś pozmieniać.  Przepis zawiera nasze ulubione rogrzewające dodatki i aromaty.  Będzie gorąco. Orientalnie.  Pikantnie i słodko, o imbirowo - czosnkowym bukiecie z ciepłą nutą sezamu.  A ogórek?  Jakże nabrał w moich oczach blasku!  :D  Ps. Wg TMC świeże ogórki mają bardzo orzeźwiające i chłodzące działanie. Nie są więc najlepszym produktem na zimniejsze i deszczowe dni. Dzięki rozgrzewającym dodatkom i obróbce cieplnej mamy pomysł na świeże ogórki kiedy upał jest już tylko wspomnieniem.  :) Składniki:  duże ogórki (kilka sztuk, u mnie 8 szt.)  cebula (2 szt.)  czosnek (3 ząbki)  chili (świeże lub w płatkach, do smaku)  kurkuma (pół łyżeczki)  syrop klonowy (ryżowy, daktylowy itp 2 łyżki)  sos sojowy tamari (2 łyżki, lub do smaku)  masło klarowane (do smażenia)  olej sezamowy (około 3 łyżki)  sezam (czarny lub biały)          Wykonanie:  Ogórki obierz i pokrój wzdłuż na ćwiartki i wytnij. Jeśli są bardzo szerokie, przekrój wzdłuż raz jeszcze. Wytnij nasiona, posyp solą, wymieszaj  i zostaw do odcieknięcia na pół godziny.  Pokrój bardzo drobno czosnek, imbir i chilli i wrzuć na rozgrzany tłuszcz. Dodaj kurkumę i wymieszaj. Dorzuć pokrojoną w kosteczkę cebulę, posyp niewielką ilością soli i podsmaż mieszając całość.  Ogórki odsącz z wody i wrzuć na patelnię. Wymieszaj dokładnie, podlej niewielką ilością wody, dodaj sos sojowy i syrop, wymieszaj i pozwól potrawie odparować. Kiedy płyn się zredukuje i lekko zgęstnieje polej całość olejem sezamowym, wyłóż na głęboki półmisek i posyp sezamem oraz szczypiorem.   Gotowe!  :) Podawaj jako dodatek do obiadu lub jako przekąskę. :) Smacznego!  Ciao!  :) 