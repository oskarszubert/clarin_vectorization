Cudownie jest wrócić z wakacji do domu.  Naprawdę!  Zwłaszcza jeśli w domu czeka mama   (od kiedy jest babcią już nikt tak do niej nie mówi ;))  z misą przepysznych pierogów z kaszą gryczaną,   z różnych mąk,   tak by pszenni i "niepszenni" mogli zasmakować tych przyjemności.  Każdemu według smaku: smażone, z cebulką albo z koprem i jogurtem sojowym.  Pyszne! Składniki:  ugotowana kasza gryczana (1/2 kg)  cebula (2 szt) czosnek  sól  pieprz  majeranek  masło klarowane  Ciasto z niższą zawartością glutenu:  mąka żytnia 3/4  skrobia kukurydziana max 1/4 całości  1 jajo (opcjonalnie)  woda ciepła Ciasto zwyczajne:  1kg mąki (najlepiej pełnoziarnistej)  woda ciepła          Ciasto żytnie: Maki wsyp do miski, dodaj jajo, podlej niedużą ilością wody i zagnieć. Przykryj ściereczką. Jeżeli wydaje Ci się ciągle zbyt rozpadające się dodaj więcej skrobi (nie licz na to że będzie takie "ciągnące jak pszenne, wszak nie ma tak wiele glutenowego "gluta" ;)). Cebulę drobniutko pokrój i podsmaż na maśle klarowanym z dodatkiem soli, pieprzu i majeranku (dużo!). Dodaj pod koniec czosnek.Wymieszaj z kaszą, dopraw do smaku (wyraziście bo woda trochę "wypłucze" smak podczas gotowania). Wycinaj szklanka kółka i nadziewaj je masą gryczaną. Gotuj w dużej ilości wody, delikatnie mieszając drewnianą łyżką. Po kilku minutach od wypłynięcia możesz wyjmować łyżką cedzakową i podawać w ulubiony sposób. Odsmażane pierogi najlepiej przygotować następnego dnia, gdyż świeże mogą się "rozpadać" na patelni. Smacznego! :) 