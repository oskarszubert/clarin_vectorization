No chyba nie podejrzewałaś,   że zmiksowana melisa będzie miała obłędny,   nasycony upalnym słońcem, wściekło-zielony odcień?? Yyyyyy...  Rzeczywiście, jakoś tak głupio uwierzyłam,   że romansując z cytryną jednak zachowa swój piękny  powab z ogrodu. Nie zachowała.  ;)  Całe szczęście, że pyszna jest.  A wraz z nią całe gałeczki melisowych lodów.  Bure brzydale, najzdrowsze w swojej klasie   kłaniają się państwu nisko.  Voila! Składniki ( na 2 gałki lodów):  1 banan  pęczek melisy (świeżej) pół cytryny  jeśli lubisz bardzo słodkie ewentualnie ksylitol (1 łyżeczka) lub stewia (1 szczypta)        Wykonanie:  Zmiksuj dokładnie wszystkie składniki i włóż do zamrażarki.  Mieszaj co jakiś czas. Nie zamrażaj "na kość".  Gotowe!        ps. w temacie lodów... połączenie: cukier+nabiał+mrożenie nadużywane w lecie, jest wprost proporcjonalne do ilości przeziębień w zimie... Według TMC to właśnie w lecie pracujemy na pierwsze jesienne i zimowe przeziębienia i grypy. Nie przesadźcie z ilością wychładzających napojów i potraw. Lato jest w Polsce zbyt krótkie by organizm zdążył się przygotować do zimy.  Jeśli już macie ochotę na lody, zrezygnujcie z tych mlecznych, słodzonych cukrem...     Ciao!  :) 