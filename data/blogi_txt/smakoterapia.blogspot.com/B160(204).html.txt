Podróże kulinarne,   poza oczywistą atrakcją smakowania życia na gorąco,   przynoszą zazwyczaj trwałe owoce.  Bo przecież przechowujemy po nich nie tylko wspomnienia.   Przywozimy ze sobą aromaty i smaki a one zostają już w naszym domu na zawsze. Po Lombardii został nam wyrazisty, gorzkawy zapach rozmarynu, znacznie częściej goszczący na tamtejszych stołach niż przysłowiowa bazylia i oregano.  Zatopiliśmy go we włoskiej, wiejskiej oliwie, prosto z oliwnej farmy.  Pachnie i smakuje znakomicie!  :)        Składniki:  Oliwa z oliwek z pierwszego tłoczenia, naturalna, nierafinowana  rozmaryn świeży (duża gałązka)        Wykonanie:  Przygotuj wysterylizowaną butelkę. Umieść świeżą, umytą i osuszoną gałązkę rozmarynu w butelce i zalej oliwą.  przechowuj w chłodnym i ciemnym miejscu.  Taka oliwa to idealny kompan dla naszych ulubionych pomidorów malinowych z czosnkiem.        Smacznego!        Ciao!  :) 