Od jakiegoś czasu dużą popularnością "na mieście" cieszą się "pijalnie" bubble tea   (napój popularny w krajach azjatyckich i USA).  Nie omieszkałam sprawdzić i przekonać się na własnej skórze, że ....nic tam po nas. Koktajle na bazie mleka w proszku (grrrr!), herbat i syropów lepiących się od cukru (ueee...).  I gdyby nie tapioka, żadnego pożytku, prócz uszczerbku na zdrowiu, ;)   z tego doświadczenia by nie było.  Otóż tapioka. Hypoalergiczna, bezglutenowa, w atrakcyjnej (szczególnie dla dzieci) formie. Te drobne perełki to mączka skrobiowa z bulw manioku. Jest lekkostrawna. Zawiera odrobinę białka i węglowodany.  Za to wcale a to wcale nie posiada ... smaku.  ;) Nie szkodzi.   W końcu używa jej się do zagęszczania "słodkości": budyniów, sosów, legumin.  Czyż nie wygląda frapująco?        Składniki:  tapioka (1/2 szklanki) - namoczona w 1,1/2 szklanki wody - najlepiej na noc.  mleko kokosowe lub mleko ryżowe - około 1,1/2 szklanki  karob lub kakao - 1-2 płaskie łyżki (do smaku)  kardamon (3 gniazdka nasienne) ksylitol lub syrop (np. klonowy, do smaku)  owoce świeże lub z kompotu (+ sok, syrop owocowy bez cukru)        Wykonanie: Tapiokę namocz, najlepiej na noc, w trzy razy większej ilości wody.   Następnie, zanim odcedzisz, przemieszaj dokładnie perełki i zlej wodę.  Zagotuj mleczko z kardamonem (utrzyj w moździerzu gniazdka kardamonu, wyjmij z osłonek ziarenka, zaś osłonki wyrzuć, dodaj słodzik do smaku jeśli uznasz za stosowne. Po zagotowaniu wrzuć odcedzoną z wody tapiokę i mieszaj nieustannie (10 sekund nieuwagi powoduje katastrofę!! I garnuszek do wyrzucenia! ;)).  Kiedy kuleczki staną się szkliste a płyn zgęstnieje, połowę masy przełóż do drugiego garnuszka i dodaj doń karob lub kakao. Wlewaj delikatnie gęstniejącą masę do pucharków. Dodaj ozdoby z owoców i mięty oraz syrop.  Smacznego! Ciao!  :) 