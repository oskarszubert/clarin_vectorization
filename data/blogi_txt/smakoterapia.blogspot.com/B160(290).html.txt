Upał...  Gotowanie odpada.  Gravlax.  To jest to!  Tym razem w wersji bardziej tradycyjnej,   podany w sposób zupełnie nietradycyjny.  ;)        Składniki:  filet z łososia ze skórą (od 1 kg)  sól kłodawska gruboziarnista  cukier brązowy muscovado (lub ksylitol)  wódka  koper  otarta skórka z cytryny coś na obciążenie - zawinięta w folię cegła, kamień lub słoik z wodą             Wykonanie:  Przygotuj plaster łososia, ułóż w naczyniu skórką do dołu, natrzyj solą (u mnie ok. 2 łyżki), cukrem (ok. 3 kopiaste łyżki), wetrzyj skórkę otartą z cytryny, chlupnij kieliszkiem wódki, posyp pokrojonym koperkiem i szczelnie owiń naczynie z rybą folią. Użyj obciążnika i włóż do lodówki na dwie doby. Po tym niemiłosiernie ciągnącym się czasie oczekiwania wyjmij łososia, otrzep z ziół, odfiletuj ze skóry i pokrój w cieniutkie plasterki.       Możesz podać z surówką ze świeżych warzyw, z kiełkami, szczypiorkiem...     ...i sosem z domowego majonezu z cytryną, koprem i szczypiorkiem. Smacznego! :) 