Na Waszą prośbę odsłaniamy kolejne warsztatowe karty! :***  Tak, teraz, po kilku latach testów na domowych mlekach roślinnych, bez cienia wątpliwości możemy powiedzieć,   że mamy swoje mleczko roślinne w ulubionej postaci.  Jaglane, z dodatkami. Przetestowane na sobie, domownikach, "krewnych znajomych królika"  oraz Szanownych Warsztatowiczach. ;)  Stosunek jakości (smaku) do ceny oraz wartości odżywczej - chyba jeden z najlepszych.   Ale, to subiektywny ranking Smakoterapii! ;) Komu?  :D          Składniki podstawowe (najlepiej eko produkty):  3/4 szklanki ugotowanej kaszy jaglanej  dwie garści nerkowców (lub migdałów)  2-3 łyżki wiórków kokosowych (opcjonalnie)  1-2 daktyle bez pestek  szczypta soli  woda przegotowana    opcje (+ ewentualne dosłodzenie miodem / ksylitolem / daktylami / syropem) :  skórka pomarańczowa (koniecznie eko) - mleczko pomarańczowe  wanilia w lasce - mleczko waniliowe  owoc sezonowy (np truskawka w lecie) - mleczko truskawkowe  owoc tropikalny - np banan - mleczko bananowe (lub inne)  surowe kakao lub karob - mleczko czekoladowe   i tak daaaalej...  :)          Wykonanie:  W thermomixie: po prostu wrzuć wszystkie składniki podstawowe i zmiksuj całość na obrotach 5-6 dolewając stopniowo wodę a następnie na obrotach 10 aż do uzyskania maksymalnego rozdrobnienia składników (zazwyczaj nie dłużej niż 5 minut). Jeśli nie posiadasz urządzenia wysokoobrotowego, orzechy (migdały) i daktyle namocz na noc   Zmiksuj z dodatkiem świeżo przegotowanej wody, kaszy i wiórków (woda powinna być teoretycznie w proporcjach 1 część(masa):  do 4 (woda) ale dla nas takie mleczko jest za mało esencjonalne. Jeśli zrobisz mleczko z dużo mniejszą ilością wody powstanie śmietanka (zawsze możesz ją rozcieńczyć). Idealna do koktajli albo jogurtów wegańskich. Jeśli chcesz uzyskać jednorodny "mleczny" płyn, przelej całość przez sitko lub gazę. Natomiast jeśli użyjesz urządzenia wysokoobrotowego, otrzymasz zawiesinę tak rozdrobnioną, że przelewanie przez sitko będzie zupełnie bezcelowe (na sicie nic nie zostanie), ale w w konsystencji będzie delikatnie wyczuwalna "struktura" mleczka.  Gotowe!  :D Smacznego!    ps. Mleko roślinne domowe nie nadaje się do długiego przechowywania (fermentuje! zboże + daktyl = niezły zakwas ;) ) . Najlepiej przygotowywać je zawsze na świeżo. 