Mam nowy układ z domownikami.  Ustaliliśmy, że jeśli jeszcze kiedykolwiek będę chciała kupić 15 kg jagód domownicy mają obowiązek użyć rękoczynów (strzał z plaskacza w plecki  albo coś w tym stylu), by odświeżyć mi pamięć.   15 kg jagód TO JEST BARDZOOO DUŻO OWOCÓW!!!  Drobne, maleńkie, wymagają naprawdę dużo samozaparcia przy przygotowaniu przetworów,   no i nie mogą czekać! Wszystko trzeba zrobić jednego dnia. A jeśli komuś strzeli do głowy kupić jednocześnie 30 kg wiśni...  8-]  Tia.  W owocowym szale powstało kilka godnych zapamiętania pomysłów.   W tym jeden, jak przechować przez jakiś czas jagody, kiedy dość mamy już robienia typowych przetworów na zimę.  Powstała domowa frużelina jagodowa.   Idealna do naleśników, gofrów, deserów, ciast i ciasteczek.  Smacznego!  :)        Składniki:  2 szklanki jagód  1/2 szklanki ksylitolu (dla dzieci powyżej 3 r.ż)    lub 3-4 łyżki syropu klonowego  kawałek wanilii  1/2 -1 szklanki wody  2-4 łyżeczek mąki ziemniaczanej        Wykonanie: Jagody "przebierz", przepłucz i włóż do rondelka. Podlej wodą (ilość zależy od tego czy chcesz osiągnąć efekt bardziej "żelowy" czy bardziej "gęstoowocowy"), dodaj wanilię, syrop lub ksylitol i doprowadź do wrzenia. Następnie zdejmij z wierzchu pianę i przygotuj zawiesinę z mąki. Wrzuć ją do odrobiny wody w szklance i dokładnie wymieszaj. Wlewaj stopniowo do garnka z owocami i mieszaj, tak by osiągnąć pożądaną gęstość. Jeśli frużelina wyda Ci się zbyt rzadka, dodaj jeszcze trochę zawiesiny z mąki. Pamiętaj, że frużelina zgęstniej nieco po ostygnięciu. Włóż wrzącą do słoików i mocno zakręć. Pozostaw do wystygnięcia w "otulinie" z koca. Przechowuj w lodówce i zużyj w ciągu 1-1/5 miesiąca.  Gotowe!        Smacznego!  :) 