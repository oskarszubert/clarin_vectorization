Upał.  Nie gotuję.  Piekarnik sam piecze a... no dobrze, kaszę ugotuję.  Raz na 3 dni.  ;)  Zapraszam na pyszną sałatkę z pieczonych buraczków z kaszą jaglaną, świeżą kolendrą, pachnącą kminem rzymskim i czosnkiem z pyszną oliwą z oliwek.  Częstujcie się!        Składniki:  pieczone buraki (2-3 sztuki)  kasza jaglana (kilka łyzek gotowanej na sypko)  cebula (mała, 1 szt.) pęczek kolendry  prażone pestki dyni (1/2  szklanki)  czosnek (1 ząbek)  odrobina miodu lub syropu klonowego dla zbalansowania smaku  ocet balsamiczny (2-3 łyżki lub do smaku)  oliwa z oliwek (6-8 łyżek)  kmin rzymski (do smaku, u mnie ok. 1/2 łyżeczki) sos sojowy tamari (lub sól do smaku)    Wykonanie:  Buraki upiecz w szklanym zamkniętym naczyniu (ok. 1 - 1. 1/2 godz. w temperaturze 175 stopni) najlepiej dzień wcześniej. Zakładam że kaszę jaglaną masz ugotowaną na stale. ;)  Buraki obierz i pokrój w kostkę. Cebulkę i kolendrę posiekaj.  Wymieszaj wszystkie składniki (prócz pestek dyni) z pokrojonymi warzywami. Odstaw do "przegryzienia się" smaków.  Posyp całość prażonymi pestkami dyni.  Gotowe!  :)  Smacznego!  Ciao! 