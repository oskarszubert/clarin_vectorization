Czekoladowe ciacho...  Marzenie każdego alergika-cierpiętnika. ;))  Po cóż cierpieć?  PRAWIE wszystko da się wykonać, zastąpić, wymyślić...  Dziś na "ruszt" wrzuciliśmy wilgotne, czekoladowe browne.  Po naszemu. Bez mąki, bez cukru, bez kakao, bezmlecznie. Mrrrrrau... rozpływa się w ustach :)     Składniki: buraki (ok 500g)  jajka (4 szt)  daktyle suszone (12 szt) orzechy (dowolne, 50g)- można zastąpić mąką np. z prosa  migdały (100g) - można zastąpić mąką   ksylitol 3 łyżki  karob 4 łyżki masło klarowane (uzyskane z kostki masła nieklarowanego 300 gramowej)  proszek do pieczenia (ekologiczny, 2 łyżeczki) Wykonanie:  Buraczki ugotuj na parze lub upiecz. Ostudzone obierz ze skórki i zmiksuj. Orzechy i migdały zmiel na "grubą" makę i wymieszaj z proszkiem do pieczenia. Daktyle zmiel na masę. Masło sklaruj, dodaj doń karob i daktyle. Żółtka jaj utrzyj z ksylitolem. Białka ubij na sztywno ze szczyptą soli. Do żółtek wsyp mąkę migdałowo-orzechową, dodaj karobowe masło i wymieszaj. Delikatnie połącz z białkami i wylej na wysmarowaną masłem blaszkę.  Piecz około 45 minut. Ciacho ma być "mokre" ze spieczonymi brzegami.  Krój dopiero po wystygnięciu.  Możesz podać z polewą z mleka kokosowego. :)  Ciao! 