Przy domowej produkcji truskawek z czerwonym pieprzem smakowitym produktem ubocznym jest syrop truskawkowy.  Ale oczywiście nie musisz produkować pieprznych truskawek   by go mieć w swojej spiżarce.  ;)  Syrop jest charakterny.  Zawiera dodatek rozgrzewającego imbiru i będzie jak znalazł do zimowej herbaty albo jako polewa do naleśników i placków z kaszy jaglanej        Składniki:  na 2 kg truskawek  stewia (do smaku, u mnie łyżeczka)  ksylitol (do smaku, u mnie szklanka)  imbir świeży (kilka plasterków)        Wykonanie:      Zajrzyj tutaj (przepis) i po odzieleniu płynu truskawkowego z owoców możesz zrobić dowolny dżem.  Niekoniecznie pikantny.  *  Czyli od początku.   Przygotuj truskawki, umyj i oderwij szypułki, wrzuć do emaliowanego garnka, dodaj 1/2 szklanki wody i gotuj na małym ogniu około 1,5 godziny od zagotowania. Zbieraj w trakcie pianę łyżką cedzakową. Dodaj stewię do smaku, wymieszaj. Zlej całkowicie płyn i odstaw (zrobisz z niego "syrop").  Przelej syrop do innego garnuszka emaliowanego, dodaj imbir i ksylitol i gotuj tak długo aż osiągniesz wybraną konsystencję. Można osiągnąć syrop o baaardzo dużej gęstości, "miodowy", jednak nam wystarczyło kilkanaście minut. Taki syrop-sok wystarczająco nas satysfakcjonuje. Usuń imbir i przelej wrzący płyn do wyparzonych małych butelek (uwaga, ostrożnie!),  zakręć bardzo mocno i przykryj szczelnie kocem aż do całkowitego wystygnięcia. Jeśli przetwory chcesz przechowywać naprawdę długo musisz je zapasteryzować, np w piekarniku. Wystarczy 120 stopni przez około 25 minut.     Gotowe!        Smacznego zimą!    Ciao. :)       Dodaj napis 