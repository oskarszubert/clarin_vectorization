Zapraszam na porcję kaszy jaglanej w nieco zakamuflowanej formie.  Antagoiści, antysmakosze kaszowi mogą być pewni, że smaku kaszowego w tym koktajlu nie spotkają. Jest to również doskonała postać przemytnicza kaszy dla dzieci którym w postaci bardziej prozaicznej owa znakomita i zdrowa kasza nie pasuje konsystencją lub smakiem.   Oto pyszny koktajl jagodowy. Smaczny, zdrowy i znów... ekspresowy!  Bez cukru i bez nabiału. Bez dodatkowego słodzenia.  :)          Składniki (na 3 szklanki):  kasza jaglana ugotowana (po ugotowaniu 3/4 szklanki) banan przejrzały (2 szt.) jagody świeże (garść, cała szklanka, dowolnie, wedle gustu)  nerkowce (garść, można pominąć na rzecz większej ilości oleju kokosowego)  olej kokosowy nierafinowany (1 łyżka)  woda (1 szklanka)    Wykonanie:  Jeśli wybierasz wersję z nerkowcami i nie posiadasz wysokoobrotowego blendera, namocz orzechy na noc. Następnie odlej wodę z orzechów i zmiksuj wszystkie składniki prócz owoców. Jeśli nie używasz orzechów, dodaj do koktajlu kilka łyżek więcej oleju kokosowego.   Jeśli posiadasz urządzenie wysokoobrotowe, wrzuć doń wszystkie składniki, oprócz owoców, i zmiksuj na gładko. Następnie, jakąkolwiek metodę lub wersję wybrałeś, kiedy już posiadasz gładką, słodką, jasną emulsję, dodaj doń owoce i krótko zmiksuj stopką (ważne, owoce długo miksowane "utleniają się", tracą kolor i witaminy).  Jeśli koktajl jest dla Ciebie za mało słodki dodaj doń syrop klonowy, miód bądź ksylitol albo stewię.  Jeśli jest bardzo upalnie, możesz wrzucić do szklanki z koktajlem kostkę lodu (byle nie za wiele, zbyt częste picie mocno schłodzonych napojów prowadzi do osłabienia odporności organizmu i podatności na przeziębienia z nadejściem jesieni). Smacznego!  Ciao!  :) 