Lubimy dobrze zjeść, fakt.  Lubimy sobie dogodzić aromatem, smakiem...  Eksperymenty, eksperymenty, eksperymenty.  I czasem "wychodzą" cuda absolutne.  Takie jak to:  :)        To danie jest dla Ciebie jeśli lubisz kokosowe, słodko - ostre curry, pachnące kolendrą i czosnkiem.        Składniki:  tofu (kostka, dobrej jakości, miękkie, soczyste) (mięsożercy mogą dodać rybę lub pierś z kurczaka)  dynia pieczona (makaronowa, rozpadająca się, spory kawałek)  pomidory (3szt. świeże lub z puszki)  mleko kokosowe (duża puszka)  limeta kaffir (spore suszone liście, sklepy z orientalną żywnością)  czosnek bulwiasty (chiński; garlic chives)  cebula  kolendra świeża  chili w płatkach lub świeże  kurkuma  imbir świeży (ok 1cm)  sos rybny (dla wegetarian sojowy)  stewia lub ksylitol  ocet jabłkowy (eko) lub cytryna (1 szt.)  oliwa nierafinowana do smażenia Wykonanie:    Na patelnię wlej oliwę, wrzuć kurkumę, pokrojony drobno imbir i chili. Wrzuć pokrojoną grubo cebulę i czosnek bulwiasty oraz liście limety.  Już po chwili wlej oj 3 łyżek "żywego" octu jabłkowego, dodaj dynię, pomidory (jeśli dodasz świeże, dołóż jeszcze ok 3 łyżek pasty pomidorowej). Tofu (lub mięso) pokrój w kostkę i usmaż oddzielnie na rumiano.  Dodaj do warzyw. Zalej całość mlekiem kokosowym. Zagotuj. Dopraw stewią (szczypta, jest bardzo słodka!) lub ksylitolem, wlej sos rybny, wrzuć świeżą kolendrę.  Gotowe.      Podawaj z ryżem lub kaszą jaglaną z kurkumą i porem na maśle.  Smacznego!  :) 