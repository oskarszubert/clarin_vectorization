Tydzień wegetariański w pełni. U nas w kuchni również.  Szczerze mówiąc, jedząc wiele wegetariańskich potraw nigdy nie miałam takich zapędów jakie obserwuję u niektórych znajomych wegetarian i wegan, by z warzyw "zrobić sobie mięsko". ;) Ilość dodanych przypraw, czosnku, które sprawiały że potrawy "udawały inne" nie trafiała do mnie, choć sama kocham przyjemne smaczki. Unikałam więc wszelkiej maści klopsów, kotletów wegetariańskich, a już tym bardziej steków z sejtanu (sam gluten!) itd...   Może niepotrzebnie?   ;)   O parówkach sojowych (tfu tfu tfuuuu!!! niedobre i niezdrowe) i tego typu sztucznych, barwionych wyrobach mającym wegetarianom "osłodzić męki"nie wspomnę.... :( Ugotowana, perlista kasza, świeże warzywa, duszone jarzynki - proste i przyjemne dania, które są naszą codziennością tym razem zamieniłam na ten "zastępczy" proceder.  Kotleciki z kaszy jęczmiennej.  Pomysł własny, wyrób własny, zaskakująco przyjemny w smaku i ... wynikły z za dużej ilości kaszy ugotowanej dnia poprzedniego. ;)))        Składniki:  kasza jęczmienna (ugotowana, średnia miska)  jajko (lub pół szklanki zmielonego siemienia lnianego)  2 cebule (pokrojone w kosteczkę i uduszone na maśle klarowanym lub nierafinowanym oleju)  czosnek (dowolnie)  pieprz, sól  nasiona kozieradki (mielone, opcjonalnie)  otręby do panierki  oliwa do smażenia Wykonanie:  Kaszę, jajo (siemię), cebulkę i przyprawy wymieszaj. Uformuj kotlety. Obtocz je w otrębach i usmaż. Możesz również upiec je w piekarniku.  Gotowe!        Smacznego!  :) 