Tak. Miałam rację.  Zdjęcie pizzy trzeba robić przed upieczeniem. Po - niezwykle trudno wyrwać ją biesiadnikom na sesję zdjęciową!  Nie ma mowy!  Zatem jak wyglądała po upieczeniu musicie sobie wyimaginować. ;-)))      Pizza u nas to rzadkość. Po pierwsze trudno ja sobie wyobrazić bez sera (chociaż można)... :(  A ser, jak wiadomo, niewskazany.  Ale co tam!  Postanowiłam więc stworzyć nowy cykl.  MIEJ ZASADY - ŁAM ZASADY.  Byle w rozsądnych proporcjach. Od razu lepiej.  :-) Rzecz druga - ciasto. Z miksu bezglutenowego trudno osiągnąć ciasto o puszystości porównywalnej z mąką pszenną czy orkiszową. Ale ... nam się udało. Miksując mąki oddzielnie.    Zatem pizza. Niejedna.      CIASTO BEZGLUTENOWE NA PIZZĘ  Jedno powstało z miksu bezglutenowego i było raczej "chrupiące" ;-)  Polecam je raczej fanom niezbyt puszystego ciasta.  Drugie polecam fanom ciasta puszystego.    CIASTO PIERWSZE Z MIKSU BEZGLUTENOWEGO: mąka bezglutenowa  (2 szklanki)świeże drożdże  (5 dag)mleko ryżowe (3/4 szklanki)masło klarowane  (ok 1/2 kostki) lub dowolna szlachetna oliwa (4-5 łyżek) żółtko lub kopiasta łyżka skrobi słód lub dowolny syrop (miód) (1 łyżeczka)sól     pizza bezglutenowa z pomidorami, pesto, owczym serem.   Wykonanie: Mleko ryżowe podgrzej. Odlej 1/3 ciepłego mleka do szklanki, rozpuść w nim słód i drożdże.  Pozostaw w cieple.   Do reszty ciepłego mleka dodaj tłuszcz lub oliwę i połącz   (jeśli użyjesz stałego tłuszczu, musi się on całkowicie rozpuścić.   Do miski wsyp mąkę, szczyptę soli, żółtko jaja (lub skrobię),   drożdże i ostudzone mleko z tłuszczem.   Masa powinna być miksowana w cieple aż pojawią się   pęcherzyki powietrza.  Wyłóż na wysmarowanym tłuszczem blacie do pizzy   i zapiecz aż się lekko zarumieni.  Następnie wyjmij, wyłóż składniki na wierzch pizzy i zapiecz.   w sumie czas pieczenia to ok 30 min.    CIASTO DRUGIE - PUSZYSTE.  Wymaga nieco więcej zachodu, ma zupełnie inna konsystencję.   Jest podobne w miękkości do ciasta pszennego. Przepis na tę pizzę wyszukała w necie znajoma (zajrzyj),   ale oczywiście nie byłabym sobą gdybym nie zmieniła tego czy owego, zwłaszcza, że w składzie w powyższym cieście jest nabiał...   i to serek ricotta. Auć!  ;)    Składniki (sklepy eko):  mąka z prosa (1/4 szklanki)  mąka ryżowa (1 szklanka)  skrobia kukurydziana (1/4 szklanki  mąka z tapioki (1/2 szklanki) mączka guarowa (2 łyżeczki)   sól (1/2 łyżeczki)  drożdże suche (2,5 łyżeczki)  woda bardzo ciepła (max 3/4 szklanki)  zmielone na masę migdały (2 łyżki) - opcjonalnie  jajka (2 szt.)  oliwa z oliwek (3 łyżki)  ocet jabłkowy (1/2 łyżeczki)  syrop ryżowy (2 łyżki)     Pizza "po męsku"z kimchi ;)   Wykonanie:  Włącz piekarnik na 170 stopni i rozgrzej formę w której będziesz piec pizzę.  Użyj składników ogrzanych do temperatury pokojowej. Drożdże rozpuść w 1/3 szklanki ciepłej wody, dodaj 1 łyżkę syropu ryżowego.  Zmiksuj olej, syrop ryżowy, miód i ocet. Osobno wymieszaj wszystkie mąki i zacznij je na sucho miksować mikserem   z "łopatkami", następnie dodaj migdały i jaja i znów chwilę miksuj.   Dodaj uaktywnione drożdże, znów miksuj,   potem wlej płynne zmiksowane dodatki i miksuj dalej.  Resztę wody (1/2 - 2/3 ciepłej!) dodawaj sukcesywnie,   starając się osiągnąć konsystencję bardzo gęstej śmietany.   Wyłóż ciasto na bardzo ciepłą blaszkę posmarowaną olejem   i zapiecz ok 30-40 min. Następnie wyjmij z piekarnika, wyłóż nań ulubione składniki   i zapiecz ponownie (ok 20min).     pizza wege:ser z niebieską pleśnią, kapary, oliwki, papryka, chili, pomidory, cebula uffff...  Smacznego!  :)        Ciao! 