Pierwsza śledziowa propozycja jest idealna dla smakoszy kuchni śródziemnomorskiej.  Porcja ryby obficie okraszona esencjonalnymi pomidorami duszonymi z czosnkiem i bazylią na smakowitej oliwie z oliwek.  Pyszności!        Składniki: śledzie (matiasy - dowolna ilość, u mnie 5 szt.)  cebula (2 szt.)  cytryna lub ocet (żywy, naturalny np. jabłkowy)  pomidory (świeże, lub z przetworów)  czosnek  chili (opcjonalnie) bazylia świeża  oregano  oliwa z oliwek  sól  słodzik (ksylitol, stewia, cukier)        Wykonanie:  Śledzie namocz w wodzie najlepiej na całą noc, lub co najmniej kilka godzin. W tym czasie zmień wodę przynajmniej raz.  Następnie pokrój w dowolne kawałki, skrop obficie cytryną lub octem i posyp słodzikiem. Teraz możesz już przystąpić do sporządzania "okrasy" śledziowej. Pokrój w półkążki cebulę i podduś na oliwie z chili (opcjonalnie). Dodaj czosnek, wlej kilka łyżek octu (cytryny), dołóż pomidory (bez skórki, duże kawałki), oregano, podduś. Dopraw do smaku cukrem i solą oraz pieprzem (słodko - kwaśno - czosnkowo - bazyliowe).   Wymieszaj ze śledziem i świeżą bazylią.  Odstaw do "przegryzienia się smaków".  Smacznego!  :) 