No i pycha!!!  Słodki, delikatny, kokosowy spód w towarzystwie rześkiej nuty ananasa   z dodatkiem pikanterii świeżego imbiru...  To jest coś!    :D        Składniki:  świeży ananas świeży imbir (ok 1cm - wg smaku)  syrop z agawy  mleko kokosowe (duża puszka, eko)  agar agar        Wykonanie:  Bardzo dojrzałego, świeżego ananasa obierz i zmiksuj z imbirem i syropem do smaku (w sumie około 3 szklanek musu). Wlej pulpę do garnka i podgrzej. Dodaj 2 łyżeczki agaru i doprowadź do wrzenia.  Zdejmij z ognia, ostudź i umieść w docelowej foremce w lodówce.  Mleko kokosowe zagotuj z syropem z agawy (ilość wg smaku, u mnie ok 2, 3 łyżek), dodaj 2 łyżeczki agaru i ostudź. Wlej mleczko na masę ananasową i ostudź całość w lodówce. Oczywiście jeśli korzystasz ze zwykłej tortownicy lub formy nie zakładającej możliwości   odwrócenia ciasta, wlej masy w odwrotnej kolejności tak, by kokos był na dole.  Smacznego!  :) 