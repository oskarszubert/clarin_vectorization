Wegetarianie, zamknąć oczy... ;)  Dziś dzień z darami morza. Uwielbiam je najbardziej "po tajsku" w mleku kokosowym, z limetą kaffir, kolendrą i całym zestawem pachnących przypraw... ale i mnie trzeba czasem odmiany.  Pieczarki,   pikantny sos   z nutą whiskey w tle.  Tak.  To jest to.  :)        Składniki:  kilka dużych krewetek   pieczarki (dwie garście)  czosnek bulwiasty (garlic chives albo por)  cebula  czosnek (3 ząbki)  chili (mierzyć siły na zamiary ;))  świeży imbir (odrobina)  masło klarowane  sos sojowy (shoyu lub tamari) stewia (lub inny słodzik)          Wykonanie:  Czosnek, imbir i chili delikatnie podpraż na masełku.  Dodaj pokrojoną w kostkę cebulę i chwilę podsmaż. Teraz dodaj pieczarki pokrojone w plasterki a kiedy będą już gotowe wrzuć czosnek bulwiasty skrojony w długie pałeczki lub por pokrojony w zapałki. Podlej całość "chlupnięciem" whiskey i sosu sojowego i lekko zredukuj sos. Dodaj dla balansu maleńką szczyptę stewii (lub innego słodzika). Dołóż do całości krewetki i chwilę podduś wspólnie.   Posyp zieloną pietruszką.  Gotowe!  :)        Smacznego!        Ciao! :) 