Niewinna, pastelowa, słoneczna ślicznotka...   Kusząca dla Malucha....?  Stop Proszę Państwa.   Przed Wami charakterna i wyrazista zupa krem z chrzanem.  Prawdziwa diablica.  Kto chętny?  Nie podawajcie jej jednak dzieciom.   Chyba że chrzan zagości w niej jedynie jako delikatny cytat.  Polecam w zdrowiu i w chorobie.  Smacznego!  :)        Składniki:  jabłka (2 - 3 sztuki)  seler (korzeń, 1/2 - niewielki)  pietruszka biała (1 szt.)  por (1/2 niewielki)  marchew (1 szt.)  świeży korzeń chrzanu (ok. 5-10 cm, w zależności od preferowanej ostrości zupy ;) )  estragon francuski  czosnek  pomidory suszone (2-3 sztuki) ziele angielskie, pieprz, sól do smaku  nerkowce lub migdały (garść, niekoniecznie)    Wykonanie:  Warzywa obierz, pokrój na mniejsze części. Jeśli dysponujesz wysokoobrotowym blenderem dostosowanym do miksowania płynów o wysokiej temperaturze, wlej do pojemnika max 1 litr wrzątku, dodaj warzywa i pozostałe składniki oprócz estragonu i zmiksuj je na gładki krem.  Jeśli dysponujesz zwykłym blenderem, ugotuj w wodzie warzywa (bez chrzanu) al dente, dołóż przyprawy i pozostałe składniki i zmiksuj.  Posyp na talerzu estragonem.  Gotowe!  Smacznego!  :)) 