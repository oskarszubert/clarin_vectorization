Ostatnio dokonaliśmy dziejowego odkrycia.  I muszę je tu zamieścić wielkimi literami. ;)   JEDNAK JEST MIEJSCE W DOMU DLA WYKLĘTEGO RAFINOWANEGO CUKRU, GÓRY GRUBOMIELONEJ SOLI, KAWY A NAWET, TFU TFU, MLEKA!  TO ŁAZIENKA!  ;)  Zatem dziś przenosiny z kuchni.  Czas na przyjemności dla ciała i zmysłów.  Zaczynamy cykl DOMOWE SPA.  :)       Dziś kokosowy peeling z kawy. Powiadają, że działa ...   UWAGA:   ujędrniająco, wyszczuplająco,   wygładzająco   i antycellulitowo...   itd itp...  Ekhm.  Sprawdzimy, sprawdzimy...  Póki co, pachnie tak pięknie, że chciałoby się go zjeść.Wersji na peeling kawowy słyszałam w życiu wiele. Najczęściej powtarzana składa się z kawowych fusów i jest to zdecydowanie wersja najbardziej ekonomiczna. Zwłaszcza jeśli się te kawę wczesniej wypije. ;) Ja nie używam.  Aż do dziś...  W łazience.  ;)) Składniki:  Kawa ziarnista   olej kokosowy (nierafinowany) Wykonanie:  Kawę zmiel "na grubo". Wymieszaj dokładnie taką sama ilość łyżek kawy i oleju. Przełóż do słoika.  I pędź do łazienki.  Nastaw się na robotę po relaksie.  Wanna będzie ekhm ekhm... mniej biała. ;)        Efekty? Gładka, pachnąca skóra, z cudownym kokosowym "filmem".  Po spłukaniu kawy zostanie na niej warstewka kokosowego oleju dzięki któremu skóra jest odżywiona, pięknie błyszcząca i gładka.  I nie musisz już używać balsamu! Ahoj z łazienki!  :)  CDN...!      ps. To co zapamietałam onegdaj ku przestrodze: taki peeling ma duże stężenie substancji aktywnych (jego odpowiednik sklepowy kosztowałby krocie) i z tego względu nie jest polecany dla osób ze skórą "naczynkową", gdyż jest dla nich zbyt mocny. 