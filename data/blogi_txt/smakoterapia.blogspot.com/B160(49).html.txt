Sposobów na przemycanie kaszy jaglanej w diecie Dziecięcia ciąg dalszy...  ;-)    Ta pyszna buraczkowa zupa to wariacja na temat barszczu ukraińskiego.  Możesz dodać do niej swoje własne składniki, nie zapominając o dodatku ugotowanej kaszy jaglanej. Składniki:  buraki  marchew  por  seler  pietruszka  ziemniaki ugotowana fasolka (opcjonalnie)  ugotowana kasza jaglana (obowiązkowo ;-))  ziele angielskie  liść laurowy  oliwa nierafinowana ze słonecznika eko  sól, pieprz, sos sojowy (eko) czosnek  majeranek        Wykonanie:  Założywszy że posiadasz już ugotowaną fasolę i kaszę jaglaną   (jeśli nie ugotuj kaszę wg tego przepisu klik),   możesz przystąpić do gotowania zupy. Umyj i obierz warzywa, i pokrój w kostkę (możesz również ugotować warzywa w całości, prócz ziemniaków i pora, a pokroić je po ugotowaniu).    Wrzuć do wody warzywa, ziele, liść laurowy, całe ząbki czosnku.  Ugotuj warzywa do miękkości. Dodaj do zupy majeranek, sól, pieprz, sos sojowy i fasolę.  Nałóż na talerz kaszę jaglaną i wlej nań zupę a całość polej oliwą ze słonecznika.  Gotowe!  :)        UWAGA.   Jeśli nie chcesz by Twoja zupa była klarowna, tylko lekko zagęszczona, jedną marchew, pietruszkę i seler ugotuj w całości a następnie zmiksuj na gładką masę i dodaj do zupy.  Smacznego!    Ciao!    :-) 