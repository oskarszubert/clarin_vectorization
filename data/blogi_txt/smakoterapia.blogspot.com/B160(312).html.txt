Kolejny przepis wigilijny. Idealny dla unikających pszenicy lub alergików na diecie bezglutenowej  :)        Składniki  Farsz - kapusta z grzybami:  Kapusta kiszona 1kg  Duża garść grzybów suszonych  liść laurowy  ziele angielskie  pieprz   majeranek cebula ( 2 szt.)  słód daktylowy ewentualnie cukier    Jako że pierogi z kapustą i grzybami są dość popularne sądzę że zrobienie nadzienia nie nastręczy Wam szczególnych trudności... Kapustę kiszoną pokrój dość drobno i ugotuj  (+liść laurowy, +ziele angielskie, +garść krojonych suszonych grzybów) w niewielkiej ilości wody do miękkości. Wodę można dolewać w trakcie jeśli będzie redukować się zbyt szybko. Odparowaną kapustę dopraw majerankiem, pieprzem i słodem daktylowym. Cebulę pokrojoną w drobną kostkę podsmaż delikatnie na klarowanym maśle i wymieszaj z kapustą. Farsz gotów. ;)     Farsz z soczewicy: Soczewica brązowa - drobna (500g) cebula sól pieprz majeranek czosnek (opcjonalnie)  Soczewicę ugotuj w wodzie do miękkości (ok. 30min). Odcedź i przesyp do miski, mocno wymieszaj, tak, by się rozpadła (możesz ugnieść widelcem) i dodaj przyprawy. Dodaj doń drobno pokrojoną w kostkę cebulkę zeszkloną na maśle z dodatkiem czosnku i wymieszaj. Farsz z soczewicy gotów. ;) Ciasto bezglutenowe można zrobić z preparatów sprzedawanych w sklepach eko (mix bezglutenowy), ale nam się zachciało własnych pomysłów. Ciasto orkiszowe znajdziesz w przepisie na uszka (link) (oczywiście zawiera gluten).  Ciasto bezglutenowe: Mąka gryczana 1/3 (w wersji glutenowej może być żytnia) Mąka kukurydziana 1/3 Skrobia kukurydziana lub ziemniaczana 1/3 siemię lniane zmiksowane na pył, zagotowane  w niewielkiej ilości wody (2-3 łyżki na szklankę wody, tak osiągnięty "glut" należy wmieszać w mąki) Ciepła woda.  Mąki połącz w misce, dodaj ostudzone siemię, dolewaj wodę i mieszaj do uzyskania dość suchego ciasta. Wyrabiaj aż będzie jednolite. Ciasto musi być dość elastyczne, w przeciwnym razie będzie się "łamać"(wówczas domieszaj do ciasta skrobi lub siemienia). Rozwałkuj na niezbyt duże placki i wykrawaj krążki szklanką. Nadziewanie czas zacząć. Smacznego! :)  ps. Gotuj pierogi w osolonej wodzie.   Ciao! 