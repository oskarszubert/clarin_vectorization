To jeszcze przecież nie jesień,   piąta pora roku - późne lato, harvest, czas zbiorów,   upojenie barwami i smakami, nasycenie...  Czas ciężkiej, acz radosnej pracy (przetwory).  Na gotowanie nie zostaje za dużo czasu, dlatego jemy stosunkowo proste,   przyjemne i szybkie w przyrządzaniu potrawy.  Dziś spełniająca powyższe kryteria zapiekanka,   pod warunkiem że JUŻ zdążyliście zrobić domowy ajvar (klik).   Albo go kupić... ;) Podano z domowym pesto.     Składniki:  bakłażany (2 szt. małe lub 1 duży)  pomidory (6-8 sztuk)  bazylia (pęczek)  czosnek (3-4 ząbki)  słoiczek ajvaru pikantnego (najlepiej domowej roboty)  oliwa z oliwek z pierwszego tłoczenia  sól     Wersja "przemieszana".   Wykonanie:  Bakłażana pokrój na okrągłe plastry (1cm szerokości). Na dużej patelni upraż bez tłuszczu plastry bakłażana, następnie, przed odwróceniem ich na drugą stronę ugnieć je porządnie widelcem by puściły sok i straciły gąbczastą strukturę. Wówczas przewróć na drugą stronę, posmaruj każdy plaster łyżką ajvaru, posyp całość pokrojonym w plastry czosnkiem, porwanymi liśćmi bazylii, przykryj plastrami pomidorów, posyp solą, i jeszcze kilkoma liśćmi bazylii, polej oliwą (niewielka ilość) i duś pod przykryciem około 15 minut. Możesz całość wymieszać, możesz podawać tak jak się dusiło, warstwowo.   Pyszne na ciepło, zaś na zimno, następnego dnia - absolutnie doskonałe!  Zwłaszcza z domowym pesto (przykładowy przepis - klik).  Smacznego!  Ciao!  :) 