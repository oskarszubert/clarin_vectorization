Są tylko przez chwilę.  Piękne i kuszące...  I skusiły mnie bo....   niestety zapomniałam, że to potrawa dla wielbicieli robótek ręcznych. ;)  Nie jest łatwo wepchnąć to i owo kwiatkom do środka.  Ale dacie radę skoro i mnie się kolejny raz udało. :)  Oto wersja błyskawiczna, w przeciwieństwie do ubiegłorocznej (z orientalna nutą: przepis)  .Jest nieco bliższa toskańskim smakom i zawiera niedozwolony w mojej diecie składnik, czyli nabiał. Użyłam zdrowszej koziej fety, co i Wam polecam.  Pachnie pięknie.  I wybornie smakuje.  :)       Składniki:  kwiaty cukinii  feta kozia  pomidory (2 szt.)  suszone pomidory (kilka sztuk)  rukola (garść)  bazylia tajska (kilka liści, może być zwykła, choć ma zupełnie inny smak)  czosnek (2 ząbki) oliwa z oliwek (extra vergine, Monini)        Wykonanie:  Oczyść delikatnie kwiaty i usuń pręciki z ich wnętrza. Pokrój w małą kosteczkę pomidory świeże i suszone, zieleninę w drobne paseczki, czosnek w plasterki a fetę rozgnieć. Wymieszaj wszystkie składniki i używając maleńkiej łyżeczki delikatnie nadziewaj mieszanką kwiaty.  Ufff.  Ułóż całość w naczyniu do zapiekania na pozostałej części masy   i skrop oliwą z oliwek z pierwszego tłoczenia.  Zapiecz w piekarniku rozgrzanym do 175 stopni (u mnie około 12 minut)         Gotowe!        Smacznego. :)        Ciao!  :) 