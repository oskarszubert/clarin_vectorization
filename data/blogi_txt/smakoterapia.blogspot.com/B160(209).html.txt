Tym razem zaproponuję Wam przepis zainspirowany przepisem nieocenionej Bambi (ZP). :)  Wyglądał nieziemsko smakowicie jednakowoż w międzyczasie okazało się że w lodówce brakuje połowy składników a i zioła zupełnie nie te. ;)  W ten oto sposób zrodziły się papryki faszerowane po naszemu.  Voila!  :) Składniki:  papryki spore, pękate (u nas 6 sztuk)  kasza gryczana ugotowana na sypko (ok. 200 g)  cebula (2 szt.) marchew (2 szt.)  kalarepka (nieduża 1 szt.)  czosnek (3 ząbki) świeże zioła (majeranek, bazylia, ziele curry lub rozmaryn, zielona pietruszka, zielony seler)  kolendra (mielone nasiona) płatki chili (opcjonalnie)  sól  pieprz  masło klarowane lub nierafinowany olej     Sos pomidorowy:  świeże pomidory  oliwa z oliwek  rozmaryn (świeży)  bazylia (świeża)  czosnek  sól do smaku       Wykonanie:  Sos pomidorowy:  Pomidory sparz i obierz ze skórki, pokrój w kostkę i wrzuć do garnka z podgrzaną oliwą z dodatkiem czosnku i świeżych ziół. Chwilę podduś, lekko zmiksuj, dodaj sól do smaku i gotowe.  Papryka nadziewana:  Paprykę umyj. Możesz je przeciąć na wysokości 3/4 patrząc od dołu (będą miały czapeczki z ogonkami) lub po prostu wyciąć łodyżkę i wydrążyć (tak jak widać na zdjęciu).  Cebulę pokrój w kostkę, czosnek w plasterki i wrzuć na patelnię z rozgrzanym tłuszczem. Dodaj kolendrę i chili. Po chwili dorzuć startą na tarce (średnie oczka) lub zmieloną w wyciskarce ślimakowej marchew i kalarepkę. Podlej odrobiną wody i duś z dodatkiem siekanych świeżych ziół (za wyjątkiem zielonej pietruszki). Dopraw do smaku solą i pieprzem, ostudź i nadziewaj paprykę.  Wstaw do piekarnika (175 stopni) w naczyniu do zapiekania (najlepiej szklanym lub ceramicznym) na około 30 minut (przez pierwszy kwadrans pod przykryciem).  U nas podano z sosem ze świeżych pomidorów, sałatką z bobu, fasolką szparagową oraz sałatą.  Gotowe!    :) Smacznego!  Ciao!  :) 