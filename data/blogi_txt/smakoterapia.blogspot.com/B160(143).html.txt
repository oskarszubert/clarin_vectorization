Pachnie w całym ogrodzie!  Co rok, co maj, co kraj to obyczaj, co zagroda to zwyczaj... ;)  Wszyscy czekamy na ten moment. Kwiaty akacji kwitną tylko przez krótką chwilę.  A po nich zostaje ogród pełen bieluśkich płatków...  i wspomnienie zapachu, smaku na cały rok. :)          Ta wersja na leguminę jest zdrowsza dla każdego. Nie zawiera bowiem glutenu, który używany codziennie nie służy zdrowiu, nie zawiera cukru (zło oczywiste ;)), nabiału (warto go przynajmniej nie nadużywać a niektórzy, jak ja, powinni zupełnie odstawić) i oczywiście żadnych sztucznych dodatków.       Składniki:  "kiście" kwiatów akacji (najlepiej zbierane w lesie, nie przy drodze!)  mleko kokosowe 1/3 dużej (400 ml) puszki (lub ryżowe)  mąka ryżowa lub kukurydziana 3 łyżki mąka z quinoa 2 łyżki (bardzo polecam ale można ją zastąpić kukurydzianą)  skrobia kukurydziana lub ziemniaczana (1 łyżka)  ksylitol (lub syrop klonowy, do smaku, u mnie 1 łyżka)  masło klarowane (lub inny zdrowy, nierafinowany olej do smażenia, np ryżowy)             Wykonanie: Wymieszaj mleko z mąkami i ksyitolem. Jeśli użyjesz mleczka ryżowego, które ma rzadszą konsystencję, dodaj trochę więcej mąki by ciasto miało konsystencję gęstej śmietanki (nie za gęstej bo będziemy w niej moczyć kiście akacjowych kwiatów) oraz trochę wanilii. ciasto ma mleku kokosowym ma obłędny kokosowo-akacjowy smak i zapach. Pycha! :)))      Do ciasta możesz też przemycić 1 jajo (ja przemycam, bo chwilowo Maleństwu jajka "nie wchodzą" ;)). Użyj wówczas troszkę mniej skrobi kukurydzianej. Zanurzaj gałązki kwiatów w cieście i smaż na złoty kolor. Możesz posypać na talerzu ksylitolem, polać syropem albo mleczkiem kokosowym. Ale i bez tego są słodkie i pachną wiosną w pełni! Smacznego! Ciao! 