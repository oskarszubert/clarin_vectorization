Na początku był ... daktyl. Tak mnie naszło... co by tu z nim... Zmiksuję. Ok.  Cukiereczki? Były. Może konfitura jakaś?  Z goździkiem?  Nie.  Po czym mój wzrok padł na świeżo zakupiony olej orzechowy i... poszło. ;)) Wiem wiem.  Nie teraz!  W zasadzie w ogóle!  Mrożone nie jest zdrowe.  Ale najbardziej wtedy kiedy zawiera cukier i nabiał.  No to już! Będzie bez cukru, bez nabiału   za to kremowo, orzechowo, czekoladowo, przesłodko i rozpływająco pysznie.  Zapraszam na wypróbowanie nowego lodowego odkrycia. Oto najlepsze wegańskie lody jakich w życiu jadłam!      Skład (1 duży lód na patyku lub 2 mniejsze): mleko wegańskie 1/2 szklanki (np.domowe słonecznikowe: przepis, ryżowe, owsiane itp)  daktyle (4-5 sztuk, lub figi suszone, rodzynki (garstka) - będą lekko kwaśne)  karob (lub naturalne kakao, 1 łyżka)  olej z orzechów laskowych (3-4 łyżki, koniecznie nierafinowany, rafinowany nie ma zapachu i smaku!) Wykonanie:  Zmiksuj wszystkie składniki na gładką emulsję (przypomina w konsystencji kremowy winegret do sałaty). Wlej do pojemnika i włóż do zamrażarki.  Jeśli chcesz uzyskać lody gałkowe nie zamrażaj ich "na kość". Będą gotowe po ok. godzinie, półtorej. Jeśli zależy Ci na lodach na patyku, zostaw je w zamrażarce do następnego dnia. Retyyyyyy! Bo polubię słodycze! ;)  Smacznego!    Ciao! :) 