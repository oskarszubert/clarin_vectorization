Tak proste jak genialne.  Czyli o tym jak w nieskomplikowany i niezwykle smaczny sposób zaserwować sobie i dziecku witaminę A (przyswajalna po rozpuszczeniu w tłuszczach) i inne dobrodziejstwa poczciwej marchewki.  Zapraszamy do stołu!  :) Składniki:  dowolna ilość świeżej, soczystej marchwi z dobrego źródła  oliwa z oliwek (nierafinowana lub inny nierafinowany olej np słonecznikowy)  zioła świeże (tymianek lub rozmaryn dla lubiących wyraziste aromaty, majeranek lub oregano dla tych co wolą delikatniejsze)  odrobina soku z cytryny i otartej skórki z cytryny (najlepiej eko!)        Wykonanie:  Marchewkę umyj, obierz a następnie za pomocą obieraczki "skrój" całą marchew wzdłuż, w cienkie paski. Włóż do miski, skrop niewielką ilością cytryny, dodaj odrobinę otartej skórki cytrynowej (niekoniecznie), zioła i zalej olejem. Marchew na początku będzie sprężysta, nie musisz całości przykryć olejem. Co jakiś czas przemieszaj ją i odstawiaj pod przykryciem w chłodne miejsce. Następnego dnia marchew będzie już na tyle miękka ze zmieści Ci się w słoiku wraz z oliwą. Naddatek oliwy przelej do buteleczki, dołóż jeszcze czosnek i używaj do sałatek. Zawiera cenną witaminę A z marchwi. Zaś marchew macerowaną możesz przechowywać kilka dni. O ile jej wcześniej nie spałaszujesz jako i ja uczyniłam. ;)        Smacznego!  Ciao! 