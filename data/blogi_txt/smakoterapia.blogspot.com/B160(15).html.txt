Odkrywamy Gruzję!  Cóż to za cudowna kulinarna podróż!  Jakież smaki, aromaty, zaskakujące połączenia!  Ileż świeżości w mojej kuchni!  Jest radość! :D  Wiecie jak jest...  tak trudno nas dziś czymś zaskoczyć...  Podróże kulinarne to jest to.  Gruzjo, oczekuj nas! W następne wakacje!  Ale do rzeczy.  Mam dla Was danie na czasie.   Dar babiego lata: Pan Bakłażan.   W bardzo ciekawej odsłonie.  Orzechy? Ostra papryczka? Granaty?? A jakże... :)  Jeśli nie znacie gruzińskiej kuchni, będzie dla Was zaskoczeniem.   Nieznana w naszym domu, znakomita fuzja smaków. Voila!        Składniki:  bakłażan (1/2 kg)  olej słonecznikowy do smażenia    Pasta orzechowa:  orzechy włoskie zmielone (ja użyłam laskowych, 3/4 szklanki)  czosnek (4 ząbki)  kolendra (świeżo zmielone nasiona, 1 łyżeczka)  szafran imeretyjski (użyłam zwykłego, 1 łyżeczka)  ocet winny, czerwony (3 łyżki, użyłam octu z Modeny)  kolendra (nieduży pęczek świeżej naci) ostra papryczka (nieduża)  sól do smaku    pestki granatu (garść)        Wykonanie:  Bakłażany umyj i pokrój wzdłuż na plastry (około 1/2 cm grubości), posól, odstaw na pół godziny, po czym przepłucz je pod bieżącą wodą. Usmaż plastry na niewielkiej ilości oleju słonecznikowym i odsącz z tłuszczu na papierze. Przygotuj pastę orzechową. Orzechy zmiel dość drobno, dodaj zmiażdżony czosnek, szafran, kolendrę, natkę kolendry, sól, ocet, paprykę pokrojoną w maleńką kosteczkę i wymieszaj dolewając stopniowo wodę tak, by osiągnąć konsystencję gęstej śmietany.  Smaruj plastry bakłażana pastą i zwijaj w rulony (odłóż odrobinę na sos). Ułóż je na talerzu, polej odrobiną pozostawionej pasty (rozcieńcz ją jeszcze niewielką ilością wody i zmiksuj) posyp świeżą kolendrą i ziarnami granatu.  Boskie! :)))        Smacznego!  Ciao!  :)    *Przepis powstał na podstawie "bakłażanów z orzechami"  z książki "Tradycyjna kuchnia gruzińska"wyd. Rea. 