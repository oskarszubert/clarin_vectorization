Rewelacja!  Przepis bardzo prosty. Tylko jedna, zdrowa mąka i drożdże!  Żadnego ugniatania, długiego czekania.  Po prostu doskonałe ciasto bezglutenowe na pizzę!  Przepis znaleziony wczoraj na zdrowym talerzu, delikatnie zmodyfikowany na naszą modłę.  Zapraszam w imieniu autorki i swoim!  :) Składniki  (na 1 okrągły blat o średnicy 30 cm, wysokość ciasta 1 cm.):  mąka gryczana (lub mielona drobno gryka, 1 szklanka) drożdże (świeże, ok. 20g )  sól (szczypta)  syrop daktylowy ( 1 łyżka)  lubczyk (kilka szczypt) oregano (kilka szczypt) czosnek (1 -2 ząbki przeciśnięte przez praskę)  ciepła woda (1 i 1/2 szklanki)     Wersja rodzicielska ;)    Wykonanie:  drożdże rozpuść w 1/2 szklanki ciepłej (nie gorącej!) wody, dodaj syrop daktylowy, dosyp 2 łyżki mąki gryczanej i odstaw w ciepłe miejsce do wyrośnięcia.  Resztę mąki gryczanej przesyp do miski, dodaj sól, zioła, i zaczyn drożdżowy oraz wodę. Wymieszaj ciasto łyżką (jest dość płynne, ma konsystencję gęstej śmietany) i pozostaw w cieple aż do podwojenia objętości. Następnie wylej ciasto na blaszkę ( u mnie okrągła o średnicy 30 cm), rozłóż dokładnie (ciasto oczywiście opadnie) i daj mu jeszcze chwilę by ruszyło znów w górę. Wstaw do piekarnika nagrzanego do 175 stopni i zwiększ temperaturę do 200. Mniej więcej po kwadransie mozesz wyjąć placek z pieca (powinien mieć wysokość ok 1 cm) i obłożyć ulubionymi składnikami na pizzę.  Ulubione składniki mojego syna NIE obejmują sosu pomidorowego ani sera (za mokre, miękkie i za ciągnące ;) ), dlatego część pizzy "młodzieżowej" okrasiłam grzybami mun uduszonymi z posiekaną drobno cebulą, kurkumą i czosnkiem. Na "rodzicielskiej części" znalazł się domowy sos pomidorowy, duszony por, oliwki, czosnek oraz irański sos z orzechów i melasy z granatu (fesenjoon). Pizzę ze składnikami możesz ponownie zapiec w piekarniku. U nas ie było takiej potrzeby.  Znakomitość!  Smacznego!  :) 