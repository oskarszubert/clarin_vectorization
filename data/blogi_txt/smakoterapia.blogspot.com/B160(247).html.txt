Racuchy!  Ostatnio robią u nas furorę w każdej postaci.  Dziś trochę jabłka i trochę daktylowej egzotyki okraszonej swojskimi czereśniami.  Ale najważniejszy jest przemyt kaszy jaglanej i quinoa  oraz w naszym przypadku jajek, które ostatnio nie cieszą się wzięciem u Młodego.  ;)    Zrobione, pożarte.  Tak wyglądały tuż przed...        Składniki:  Kasza jaglana (ok 10 łyżek ugotowanej na sypko)  Quinoa (mąka, 2 łyżki)  Skrobia kukurydziana (lub mąka ziemniaczana, 2 płaskie łyżki)  Jajo (w wersji wegańskiej 1 łyżka skrobi)  Świeże daktyle ( do smaku, u nas 4-5 sztuk, mogą też być suszone, ale należy je najpierw namoczyć lub po prostu porządnie zmiksować)  Jabłko (1/2) Cynamon (szczypta, opcjonalnie)  Kardamon zielony (szczypta, opcjonalnie)  Masło klarowane (lub inny zdrowy tłuszcz do smażenia)       Wykonanie:  Kaszę zmiksuj z daktylami, mąkami, jajem i jabłkiem, podlewając masę delikatnie wodą tak, by osiągnąć konsystencję gęstej śmietany (takiej by spływała z łyżki na patelnię). Dodaj przyprawy.  Usmaż na rumiano, delikatnie odwracaj na drugą stronę za pomocą kuchennej "łopatki".  Gotowe!        W naszej wersji racuchy miały towarzystwo świeżych czereśni i słodkiej, kokosowej śmietanki wyczarowanej na bazie jogurtu sojowego, mleka kokosowego i ksylitolu.   W roli zieleniny - słodka stewia.  Smacznego! Ciao!  :) 