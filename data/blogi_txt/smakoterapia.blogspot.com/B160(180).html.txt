Mleczka roślinne to już w naszym domu norma.  Miksujemy co nam wpadnie w ręce. ;)  A że jaglankę mamy na stole na co dzień, aż dziw bierze, że jeszcze się z Wami nie podzieliliśmy tym bardzo prostym przepisem.  Zapraszamy na mleczko jaglane w kilku odsłonach.  Próbujcie, eksperymentujcie, znajdźcie swój ulubiony smak.  :)          Składniki:  kasza jaglana (1 szklanka ugotowanej kaszy)  nasiona słonecznika (1/3 -1/2 szklanki, zamiennie migdały, nerkowce, sezam, lub pomijamy ten składnik) woda 2 szklanki  sól nierafinowana (maleńka szczypta)  zdrowa substancja słodząca (1 daktyl, kilka szczypt ksylitolu lub liść stewii)    Wykonanie:  Ugotowaną kaszę jaglaną zmiksuj z wodą i wybranym dodatkiem. Pamiętaj, że dodatek nada smak i charakter mleczku jaglanemu gdyż kasza jaglana sama w sobie jest stosunkowo neutralna. Zatem najbardziej kremowy smak osiągniesz dodając nerkowce lub migdały, ciekawy słonecznikowy posmaczek dzięki dodatkowi słonecznika i bardzo oryginalny dodając sezam. Wszystkie pestki i orzechy są niezwykle wartościowe. Zawierają zdrowe tłuszcze, witaminy, mikroelementy, wapń a nawet białko. W towarzystwie kaszy jaglanej bogatej w krzem, witaminy, o zasadowym odczynie to prawdziwa bomba zdrowia.    Wykorzystuj mleczko w bardziej rozcieńczonej formie do koktajli. Gęściejsze stanowi znakomity zastępnik śmietany, jest podstawą sosów, zabiela zupy.  Zatem, smacznego!  I na zdrowie.   :)    Ciao! :)  ps. mleczko można odcedzić na sitku lub przez gazę by osiągnąć bardziej jednorodny płyn. Jeśli używasz wysokoobrotowego urządzenia, zabieg ten nie jest konieczny. :) 