Jak tak dalej pójdzie sama rozsmakuję się w słodkościach... ;) Jeśli jesteś moim gościem po raz pierwszy spieszę wyjaśnić, że nie przepadam za deserami, ciastami, słodkimi smakami. Jednak znajdziesz ich tutaj całe mnóstwo. Domowe żelki, babeczki, ciasta i ciastka. Ich adresatem jest mój mały synek, którego odżywiam bez cukru, bezmlecznie, ograniczając gluten (eliminuję pszenną mąkę). W efekcie nasze słodkości są bardzo zdrowe i nietuczące, pozbawione chemicznych dodatków. Mogą stanowić pełnowartościowe przekąski.  Zapraszamy do słodkiego stołu bez wyrzeczeń i liczenia kalorii.  Dziś nasze ostatnie marchewkowo- gryczane babeczki w nowej odsłonie.  Figowo-miętowej.  Na zdrowie!  :)        Składniki:    1. składniki oraz wykonanie ciasta tak jak w przypadku babeczek koko   (przepis)    2. Krem figowy:  suszone figi (ekologiczne, nie kupuj owoców siarkowanych, są niezdrowe, ok 200g)  woda  szczypta kurkumy plaster świeżego imbiru  3. świeże liście mięty Wykonanie:  Przygotuj i upiecz babeczki wg ----- przepisu. Ostudź. Przygotuj krem figowy. Suszone figi włóż do garnuszka, dodaj kurkumę i imbir, podlej wodą (tak by przykryła owoce max do połowy) i  gotuj pod przykryciem, mieszając od czasu do czasu,  do momentu kiedy będą miękkie i łatwo poddadzą się miksowaniu (u mnie ok. 10 minut -zależy od miękkości fig). Następnie ostudź masę, usuń imbir i zmiksuj. Gęstym figowym kremem smaruj przekrojone babeczki  i przekładaj świeżymi liśćmi mięty.  Połącz połówki i podawaj.  Gotowe!  Smakowite połączenie naturalnych aromatów.  Balans między ciepłą figą a chłodzącą miętą - znakomity!  :)        Smacznego!  Ciao!  :) 