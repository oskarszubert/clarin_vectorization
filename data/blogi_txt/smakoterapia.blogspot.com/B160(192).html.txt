Lubię je. :)  Ja, fanka wytrawności i antyfanka słodyczy. Odkryłam, że moja awersja do smaku słodkiego była w swej istocie awersją do sztucznych, wysoko przetworzonych, gryzących w gardło sklepowych wytworów.  Jakże łatwo się od nich uzależnić... Cukier, albo jeszcze gorzej: syrop glukozowo - fruktozowy, to substancje uzależniające nie mniej niż alkohol. Nie dziwi mnie że dzieciom wychowanym na "snikersie" domowe pralinki rzadko smakują.. Cukier nie znosi konkurencji!!!  Wystarczy jednak że spróbujesz, odstawisz, odczekasz najpierw kilka dni, tydzień, może uda ci się miesiąc... a poczujesz jakie bogactwo smaków posiadają naturalne produkty.  Przedstawiam Wam smakołyki które w składzie zawierają tylko dwa zdrowe składniki: figę i pestki dyni. Czy może być coś równie prostego i genialnego? Sprawdźcie...  :)        Składniki (ok. 30 pralinek):  figi (eko, szklanka)  pestki dyni (eko, szklanka)    Wykonanie: Zmiel w wyciskarce ślimakowej bądź w maszynce do mięsa lub innym urządzeniu figi i pestki. Ugnieć "ciasto". Ulep zgrabne kuleczki, mniejsze od orzecha włoskiego i gotowe!  Doskonałe po schłodzeniu.  Smacznego!  Ciao!  :)  *czas przechowywania, ok tygodnia (lekko twardnieją i stają się jeszcze smaczniejsze). 