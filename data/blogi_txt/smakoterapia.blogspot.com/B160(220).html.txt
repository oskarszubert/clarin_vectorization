Pieczarki nie nie cieszą się szczególną estymą zwłaszcza pośród smakoszy "prawdziwych" leśnych grzybów. Mają kilka prozdrowotnych zalet, w tym największą, praktyczną - dostępność bez przedzierania się przez leśne zasieki. ;)  Warto sięgnąć jednak po pieczarki hodowane bez chemii, ekologiczne, co może być już porównywalne w kwestii dostępności z poszukiwaniem leśnego grzyba.  Można również spróbować domowej hodowli doniczkowej pieczarek podobnie jak (już raczej balkonowej) shitake'a (drewniane pale) albo boczniaka (worki słomiane). Póki co mamy pieczarkę, nadziejemy ją sobie pysznościami, upieczemy i zjemy ze smakiem.  Zapraszam!  :)        składniki: kilka pieczarek (stosunkowo duże kapelusze)  pomidorki koktajlowe  świeże zioła (np tymianek, oregano, bazylia) słonecznik łuskany (kilka garści)  lubczyk   syrop klonowy (kapka ;) )  oliwa z oliwek z pierwszego tłoczenia  sos sojowy tamari - bezglutenowy  sól   pieprz    wykonanie:  słonecznik zmiksuj na pastę z lubczykiem (kilka liści), dodaj sól i pieprz, kapkę syropu klonowego. Pieczarki obierz, odetnij u nasady nóżkę tak by został ładny pieczarkowy pojemniczek i w całości wysmaruj dokładnie oliwą z oliwek wymieszaną z niewielką ilością sosu sojowego. Nóżki pieczarkowe pokrój drobno i dodaj do pasty słonecznikowej. Nadziewaj kapelusze pastą, osadź na szczycie pasty połówkę pomidorka koktajlowego, posyp suto ziołami i zapiekaj w piekarniku w temperaturze 160 stopni około pół godz. (możesz piec krócej lub dłużej, w zależności jaki stopień upieczenia pieczarki preferujesz. :) )  Gotowe!     Gotowe pieczarki pieczone podane na musie selerowo - ziołowym. Smacznego!   Ciao!  :) 