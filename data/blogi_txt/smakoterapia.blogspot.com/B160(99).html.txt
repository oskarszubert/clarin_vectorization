Faworki, to chyba za dużo powiedziane. ;) Smak zupełnie inny, o ile jeszcze pamiętam jak smakowały faworki... Ciasto jest cięższe, nie rośnie, dlatego ważna będzie grubość placka z którego wytniemy ciasteczka. Udało się odtworzyć kształt faworków (praaawie, patrz poniżej -krzywulce ;) ) i ten właśnie efekt przyniósł pierworodnemu najwięcej radości. "Fawoooooorki!" Krzyczy. Znaczy - przyjęły się. Zatem - na zdrowie! :D Składniki: migdały lub nerkowce (albo gotowa mąka migdałowa) 500g kasza jaglana do zmiksowania lub mąka jaglana ok.300g (można użyć pełnego ryżu) jajka (2 szt.) lub len złocisty 30g i niewielka ilość wody substancja słodząca: syrop klonowy, miód lub ksylitol (u nas ksylitol, ok 1/2 szklanki, do smaku) odrobina wanilii (laska, 1-2cm) lub skórka pomarańczowa eko ksylitol utarty na puder do posypania      Wykonanie:  Zmiel kaszę jaglaną na mąkę (thermomix - obroty 6-7 stopniowo zwiększane do 10, około 30 sekund lub do skutku) i wysyp na stolnicę (możesz użyć gotowej mąki jaglanej lub ryżowej). Nerkowce (lub migdały) zmiel na mąkę z kawałeczkiem laski wanilii i ksylitolem (thermomix -  kilkanaście sekund stopniowo zwiększając obroty z 6 do 10).  Jeśli zamierzasz użyć jaj dodaj je do mąki nerkowcowej (migdałowej) porządnie ubite trzepaczką lub w thermomixie - wymieszaj całość z dodatkiem jaj na obrotach 6-7. Teraz dodaj płynne słodzidło jeśli nie używasz ksylitolu i zamieszaj całość  Całość, jednorodną klejącą, gęstą masę, wyłóż na stolnicę posypaną jaglaną mąką i wmieszaj taką jej ilość w ciasto by stało się sprężyste i straciło lepkość (uwaga, ciasto nie może czekać gdyż chłonie coraz większą ilość mąki jaglanej. Rozwałkuj szybko ciasto na placek (lub ugnieć dłońmi), używając podsypki z mąki jaglanej lub przykrywając ciasto folią spożywczą (po to by nie przykleiło się do wałka), następnie pokrój placek w pasy o szerokości ok 3 cm i długości 10cm, natnij środek każdego paska i przepleć jedną końcówkę paska przez środek. Ciasto niezbyt chętnie współpracuje, dlatego przeplatanie powinno się odbywać dość sprawnie by nie przerwać ciasta w miejscu przeplecenia (zresztą, nawet jak się przerwie - łatwo je skleić ;) ).  Wyłóż ciasto na wysmarowany olejem koksowym papier i zapiecz w niskiej temperaturze (ok 150 stopni, termoobieg) przez 15 - 25 minut lub dłużej (uwaga, czas pieczenia zależy od grubosci ciasta i preferencji co do kruchości, zaś grubość ciasta determinują nasze umiejętności "plecenia" ciasta).  Po upieczeniu ostudź nasze faworkopodobne ciastka i posyp pudrem ksylitolowym (ksylitol zmiksuj na pył, thermomix - kilka sekund, obroty 10).     Rozwałkowane ciasto na mące jaglanej Krzywulce gotowe ;) :D       Dla wersji wegańskiej najpierw zmiel len złocisty na mąkę (thermomix - ok 20 sekund/obroty 10), następnie dodaj zmiksowane nerkowce (migdały) i niewielką ilość wody by wymieszać całość w dość klejące ciasto. Dalej postępuj jak wyżej. :)   Gotowe!  Smacznego!  Ciao!  :)    :) 