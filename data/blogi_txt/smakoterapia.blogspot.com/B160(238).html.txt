To było największe wyzwanie Smakoterapii.Pamiętacie torcik z autkiem? Dziś zatoczyliśmy koło...Od niego wszystko się zaczęło. :)Eksperymenty kuchenne towarzyszyły nam niemal od czasu kiedy Dziecię musiało wreszcie zjeść coś prócz matczynego mleka. Urodziny. Tort. Ech... jak to pokonać?Po wielodniowych bataliach kuchennych z samą sobą i materią stworzyłam tort z Zygzakiem Mcquinem,ale że wówczas nie byłam jeszcze matką-blogerką, przepis przepadł... Rok później odkrywszy pamięciową dziurę zwiastującą urodzinową katastrofę tortową bądź kolejną mordęgę eksperymentatorską obiecałam sobie, że już nigdy, przenigdy, żadne, okupione wielogodzinnym ślęczeniem w kuchni danie, nie może zostać zapomniane, jeśli efekt wart był włożonej weń pracy. Tak oto powstała Smakoterapia... Pamiętnik Matki Dziecka z Wyzwaniami.Matki smakoszki nieustannie eksperymentującej.Matki Największego Krytyka Kulinarnego (fuuuuj, niedobre!) ;)"Zamieniłabyś życie z Synem na inne?" spytała mnie wczoraj Beatka..."NIE!" :))) Dziś zatem, "prawie tamten" tort.Tylko dieta jeszcze bardziej restrykcyjna. Bez jaj, mleka, cukru, glutenu...Udało się. Tort przyniósł mojemu Małemu Solenizantowi wiele radości.Wszystkiego Najlepszego Synku!:)   SKŁADNIKI: blat jasny (forma o średnicy 22cm) mąka gryczana (1/2 szklanki)mąka ryżowa (1/2 szklanki)mąka kukurydziana (1/2 szklanki)skrobia kukurydziana lub ziemniaczana (1/2 szklanki)syrop z agawy lub ksylitol (ok 1/2 szklanki; u nas 1/3, spróbuj - do smaku)mleko ryżowe, migdałowe, słonecznikowe (przepis), kokosowe (przepis) do wyboru (1 szklanka)olej nierafinowany np z orzechów (lub masło kokosowe, 1/3 szklanki)proszek do pieczenia eko (kamień winny bez fosforanów, bez glutenu, na 1/2 kg mąki = ok 16g)sok z cytryny (3 łyżki)soda (niestety, następnym razem zaryzykuję bez; 2 płaskie łyżeczki)wanilia (1 laska)zielony kardamon (kilka ziaren) kurkuma (kilka szczypt)sól (szczypta)   blat ciemny: mąka gryczana (1/2 szklanki)mąka ryżowa (1/2 szklanki)mąka kukurydziana (1/2 szklanki)skrobia kukurydziana lub ziemniaczana (1/2 szklanki) zmielone i zmiksowane z wodą daktyle (1/2  - 3/4 szklanki)mleko ryżowe, migdałowe, słonecznikowe, kokosowe (1 szklanka)olej kokosowy nierafinowany (1/2 szklanki)karob (2 kopiaste łyżeczki)imbir w proszku (szczypta) soda (2 płaskie łyzeczki) kamień winny (16g) sok z cytryny (3 łyżki) sól (szczypta)   MASY DO TORTU: frużelina wiśniowaowoce wekowane bez cukru, dowolne, u nas wiśnie z rozmarynem (przetwory) agar agar (2 łyżeczki na szklankę owoców)  Śmietana waniliowo - kokosowa domowe mleko kokosowe (1 i 1/2 szlanki, przepis) ksylitol lub syrop z agawy bądź stewia do smaku laska wanilii (lub eko ekstrakt) kardamon (3 ziarenka, można pominąć) agar agar (2 łyżeczki)  lemoniada do nasączania blatów tortowych: cytryna (sok z 1/2) dowolny słodzik (syrop daktylowy, z agawy, ksylitol, stewia, do smaku) imbir świeży (kilka plasterków) woda 3/4 szklanki  ubranko tortowe czyli migdałowy marcepan naturalnie barwiony: migdały bez skórki (ok 400g, namoczone na noc) olej nierafinowany kokosowy, orzechowy lub inny (niewielka ilość, smak i aromat ma znaczenie) lub!!! nerkowce (1/2 szlanki, namoczone na noc) barwniki: burak (ok 1/5 szklanki świeżo wyciśniętego soku) zielona sałata lub zielona pietruszka (ok. 1/5 szklanki świeżo wyciśniętego soku) limonka lub cytryna (kilka kropel do każdego z powyższych naturalnych barwników) ksylitol zmielony na puder (wedle uznania, u mnie 1/2 szklanki) + wiórki kokosowe (wytłoczki z domowego mleka kokosowego) Zaczynamy!   Wykonanie:  *dzień wcześniej, na całą noc namocz migdały i ewentualnie nerkowce (patrz: składniki). Upiecz blaty tortowe. Przesiej mąki. Połącz w dwóch miskach wszystkie suche składniki osobno na jasny i na ciemny blat, prócz sody, którą wymieszaj z mlekiem. Dodaj płynne składniki (ciasto musi mieć płynną konsystencję). Wylej na dwie okrągłe, identyczne blaszki i piecz w temperaturze 170 stopni przez 40-45 minut (do suchego patyczka). Ostudź, przekrój delikatnie wszerz na dwa blaty (uwaga, ciasto jest dość kruche) i odłóż (jeśli coś się połamie nie przejmuj się, sklei się przełożone masami ;) ). *Uwaga, ciasto nie jest spręzyste, miękkie, tak jak ciasto glutenowe. Ciemne - ma wyrazisty smak, jasne - delikatniejszy. Bez przełożenia masą mają lekko mączny posmak i byłam przekonana że nie będą nikomu smakować. Po nasączeniu lemoniadą oraz dzięki dodatkom ciasto zyskuje nowe walory i naprawdę można je śmiało nazwać tortowym. :) Wracamy do pracy. ;) Teraz przygotuj lemoniadę. Zalej wrzącą wodą imbir, ostudź, dodaj resztę składników i nasącz delikatnie wszystkie części tortu (nie przesadź by placki się nie rozpaćkały. ;) Przechodzimy do mas do przełożenia tortu. 1/2 szklanki wody zagotuj z agarem i ciagle mieszając podgotuj kilka minut. Dodaj doń owoce wraz z sokiem wymieszaj i zagotuj całość. Zestaw z ognia. Frużelina będzie się ścinać. Mieszaj ją za każdym razem kiedy się utwardzi. Kiedy już ostygnie wymieszaj ją ostatni raz  i przejdź do kolejnej masy. Mleko kokosowe zagotuj z wanilią i kardamonem roztartym na proszek (bez łupinek). W kilku łyżkach zimnej wody rozpuść agar i wlej do mleka, mieszaj i gotuj ok 2 minuty.  Po ugotowaniu ostudź i mieszaj tak jak fruzelinę by osiagnąć masę do toru. Jeśli masa zbytnio się ścina, dodawaj po kilka łyżek mleczka kokosowego i mieszaj. :) Przygotuj marcepan. Zmiel migdały (maszynka do mielenia, wyciskarka ślimakowa) na plastelinę. Dodatek nerkowców sprawi ze masa będzie bardziej plastyczna i łatwiej będzie z niej ulepić figurki. Po zmieleniu całość zmiksuj stopką miksującą by osiągnąć jeszcze lepszą konsystencję. Dodatek wody w barwnikach też zadziała bardziej "klejąco" na całość. :) Dodaj sok z buraka do wybranej części masy, sok z zieleniny do innej, ulep figurki (jeśli zamierzasz zrobić je w 3D, musisz przygotować więcej migdałów  (ta ilość wystarczyła na okrycie tortu i 1 figurę drzewa ze stumilowego lasu. ;) ). Pozostałą masę rozłóż palcami na papierze do pieczenia wysmarowanym olejem i "wałkuj" rękami (do wałka się przylepi), ugniataj, przylepiaj fragmentami do tortu i odklejaj papier gładką stroną masy "do widza". ;) Jeśli coś Ci się podrze, rozpadnie, nie przejmuj się. Łatwo zakleić pęknięcia i dziury łatając je rozpłaszczonymi kawałkami masy i przyklejając nożem. :) Moja masa na wierzchu tortu była "pęknięta w ścieżkę" i ukazywała ostatnią warstwę masy kokosowej (posypałam ją wytłoczkami z domowej produkcji mleka kokosowego). Na wierzch ułóż figurki, dołóż świece i ... uchhh.   Gotowe! A za oknem ... świt! Wszystkiego najlepszego wszystkim Małym i Dużym Solenizantom! :)  Ciao! 