Czas przetworów otwierają w naszym domu truskawki.  Nie jest łatwo zdobyć ekologiczne, nie "droższe pieniędzy", ;)  lub takie którym oszczędzono góry nawozów i chemicznych oprysków.  W końcu są.  Zamkniemy je w słoiczku w postaci aromatycznego, gęstego, słodkiego musu,  choć bez cukru.  :)        Składniki:  Na 2 kg truskawek  około 1 szklanki ksylitolu (lub do smaku)  1 łyżeczka agaru (lub wg potrzeb)        Wykonanie:  Truskawki umyj i pozbaw szypułek. Wrzuć do garnka (najlepiej emaliowanego), podlej kilka łyżkami wody, dodaj ksylitol (najlepiej do smaku, truskawki mogą być bardziej i mniej słodkie) i zagotuj. Następnie zmiksuj całość, zagotuj, zbierz pianę (ewentualną) i gotuj tak długo, aż owoce będą całkowicie pozbawione "surowości" (u mnie około 30 min). W trakcie koniecznie zbieraj tzw. "szumy" łyżką cedzakową. Dodaj agar (ilość dostosuj do gęstości musu, jeśli jest zbyt płynny wsyp 2 łyżeczki). Podgotuj jeszcze chwilkę i gorące wlej do wyparzonych słoików (zakrętki przetrzyj dodatkowo spirytusem).  Zakręć mocno i przykryj szczelnie kocem. Kiedy ostygną przenieś je w chłodne i ciemne miejsce by nie straciły koloru.   *  Oczywiście możesz też pasteryzować słoiki w piekarniku (temp. 120 stopni przez około 25 minut).  Ta metoda pasteryzacji jest bezpieczniejsza.      Gotowe!  :) 