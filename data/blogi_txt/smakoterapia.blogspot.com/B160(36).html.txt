Dawno nie gościły na moim stole  z powodu zawartości nabiału którego nie powinno się nadużywać.  Ale co tam!  ;)  Miej zasady - łam zasady.  Zwłaszcza że zawartość słoiczka to również skarby jesieni.          Antipasti to idealna przekąska dla smakoszy. Warzywa dojrzewają w towarzystwie sera feta i oliwnej zalewie około 4-7 dni. Dojrzałe obfitują w czosnkowo-bazyliowe aromaty z lekko kwaskową nutką.  Czasem nie jednak dajemy im szans dojrzeć!  Mmmniam...  ;)        Składniki:  bakłażan (3szt. średniej wielkości)  papryka czerwona (2 szt.)  papryka zielona (2szt.)  papryka żółta (2 szt.)  czosnek (około 2 ząbki na słoik)  bazylia (świeża)  ostra papryczka (1 szt.- opcjonalnie) szlachetna oliwa z oliwek extra vergine  ser feta (min. 2 opakowania 200g.)    Warzywa umyj i pokrój. Papryki w kostkę 2x2cm, bakłażana zaś w plastry szerokości ok 1 cm   a następnie na mniejsze cząstki. Warzywa osobno ugriluj lub podsmaż na oliwie. Bakłażana do miękkości, zaś paprykę al dente (dodaj trochę czosnku pokrojonego w plasterki).  Połącz warzywa. Układaj w słoiku naprzemiennie grilowane warzywa, plasterki świeżego czosnku, bazylii, pokrojonej w plasterki papryczki chili, pokrojonego w kostkę sera feta. Całość zalej oliwą i odstaw do "przegryzienia".    Smacznego!          I na koniec... aromatyzowana oliwa, która pozostanie Ci po antipasti idealnie pasuje do świeżych sałatek! 