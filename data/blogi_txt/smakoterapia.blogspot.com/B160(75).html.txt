Powinnam je nazwać czekoladkami szczęścia... tyle przynoszą Dziecięciu radości.  Kiedy je zrobiłam po raz pierwszy niestety wyjętych z foremek nie zdążyłam obfotografować z wiadomych względów.  Konfiskowane przez małe rączki błyskawicznie lądowały w paszczy.  :)  I dobrze.  W końcu są zdrowe! Ale jak to tak... bez zdjęć? Dziś zrobiłam czekoladki ponownie. W konspiracji... ;-D        Składniki:  karob (zastępnik kakao, sklepy eko  lub naturalne ziarno kakaowca, mielone) tłuszcz kokosowy (ok. 10 łyżek)  daktyle (ok 10szt.)  migdały (100g)    prawie "Smakoterapia" ;)    Wykonanie:    Migdały zmiel na gładką "plastelinę". Możesz użyć w tym celu maszynki "do mięsa" lub wyciskarki ślimakowej, lub czegokolwiek co miażdży i mieli na gładko. ;-) Z daktylami postępuj tak samo (migdały zmieliłam wiele razy a daktyle 3 razy). Rozpuść olej kokosowy w gorącej kąpieli wodnej (wstaw słoiczek do wrzątku). Wlej do miksera 10 łyżek oleju kokosowego, wrzuć daktyle i migdały, wsyp 2 łyżeczki karobu. Zmiksuj, wlej do foremek lekko natłuszczonych olejem kokosowym. Włóż do zamrażarki na kilkanaście minut. GOTOWE! Czekoladki przechowuj w lodówce, bo są dość miękkie i łatwo rozpuszczają się w wyższej temperaturze. Rozpuszczają się w w ustach i w dłoni...  w przeciwieństwie do pewnych reklamowanych sklepowych "cudów". I to jest ich zaletą, bowiem tłuszcze użyte do ich wyrobu nie są sztucznie utwardzone.     Te czekoladki są nie tylko pyszne... Olej kokosowy jest nazywany królem wśród olejów. Ma on działanie przeciwwirusowe i bakteriobójcze i ... odchudzające! Daktyle zawierają witaminy: A, C, B1, B2, PP, magnez, potas, fosfor, żelazo oraz salicylany, które działają jak aspiryna... działają przeciwbólowo, przeciwzapalnie itd itp. Migdały, prócz cennego tłuszczu i witaminy E, zawierają wapń, dużo magnezu i potasu. A karob, zwany też "chlebem świętego Jana" to źródło białka, magnezu, wapna, żelaza, węglowodanów i fosforu. Czyli wszystkiego czego zwłaszcza w diecie dziecięcej nie może zabraknąć. Uau...  :-D     Nic tylko jeeeeść!!! Ciao!  :-D 