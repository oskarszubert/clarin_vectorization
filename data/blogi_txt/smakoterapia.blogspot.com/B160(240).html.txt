Proste jest piękne.  Zwłaszcza tuż po Świętach. ;)  Objedzeni pierożkami, barszczykami, pierniczkami, makowcami   zamarzyliśmy wreszcie o prostej jaglance.   Niektórzy taaaak baaaardzo, że konsumowali kaszę prawie saute   (z dodatkiem dobrego oleju kokosowego)!!! :D  Moja wersja zazwyczaj jest wytrawna.   Nic nie poradzę.   Ze wszystkich słodyczy na świecie najbardziej lubię oliwki... ;)))  Zapraszam zatem na porcję pożywnej, ciepłej strawy, o delikatnie rozgrzewającym działaniu. Składniki (na 2 osoby):  kasza jaglana (ugotowana, ok 1-1,1/2 szklanki, nasze apetyty zaspokaja 1/2 ugotowanej kaszy na osobę) mangold lub szpinak lub jarmuż (zgodnie z porą roku) - u nas mangold - 4 nieduże  łodygi z liśćmi  cebula - 1 szt.  marchew - 1 szt.  imbir świeży - 3 cieniutkie plasterki  czosnek - 3 ząbki tłuszcz nierafinowany (u nas olej kokosowy)-  2 łyżki  ostropest (niekonieczny acz zwracam uwagę szanownych na dobrodziejstwa związane z wsparciem dla wątroby) - kilka szczypt  kozieradka - opcjonalnie (2-3 szczypty)  czarnuszka - do posypania Wykonanie:  Kaszę jaglaną ugotuj na sypko, a najlepiej po prostu miej ją zawsze "w pogotowiu" w lodówce (można ją przechowywać przez ok 3 dni). W garnuszku podgrzej tłuszcz, wrzuć doń przygotowane wcześniej: posiekaną cebulę, czosnek, imbir oraz pokrojoną za pomocą obieraczki marchew (długie cieniuteńkie paseczki). Dodaj niewielką ilość soli i chwilę podpraż całość mieszając nieustająco. Po kilku minutach dorzuć pokrojony niezbyt drobno mangold i jeszcze chwilę pozostaw na ogniu mieszając. Dodaj teraz niewielką ilość wody, ostropest, kozieradkę, kaszę, wymieszaj całość i gotuj chwilkę pod przykryciem.  Przed podaniem posyp czarnuszką.   Smacznego! Ciao!  :) 