Tofu - pełne sprzeczności.  Miłość wegetarian i wegan. Kompletnie bez smaku!  Niezdrowe!  Strzeż się - na pewno jest modyfikowane genetycznie!  W której jesteś opcji?  Groźba genetycznych kombinacji przy pożywieniu jest dla mnie nieco odstraszająca, ale wszak nie jem tofu codziennie. ;)  Co do smaku, dawno nie jadłam równie intrygująco doprawionej potrawy...wyrazistej, esencjonalnej, o bukiecie przepysznym, za sprawą pachnotki - nieporównywalnym z żadnym dotąd mi znanym. :)        Składniki:  tofu (spora kostka)  jarmuż (ok 3 garści) cebula (2 szt)  PACHNOTKA (świeże ziele do kupienia w sklepach z żywnością wietnamską)  szczypiorek (dymka)  pomidory (świeże lub wekowane ok.4szt)  sos sojowy ( lub dla "nie wegan" -  rybny) ocet jabłkowy (3 łyżki)  czosnek (3 ząbki)  imbir świeży (2 cm) kurkuma  chili w płatkach lub świeże (wg uznania)  oliwa do smażenia  syrop klonowy (ok 1 łyżki)        Wykonanie:  Na patelni podgrzej niewielką ilość oleju, wsyp kilka szczypt kurkumy, wrzuć pokrojony w plasterki czosnek,  drobno pokrojony imbir i chili (opcjonalnie)  Wymieszaj, po chwili podlej octem i kilkoma łyżkami wody. Wrzuć pokrojony jarmuż i podduś do zjadalnej przez dla Ciebie postaci (ja lubię al dente w pięknym zielonym kolorze).  Na drugiej patelni rozgrzej oliwę i usmaż na złoto pokrojone w kostkę tofu.  Następnie wyjmij tofu i odsącz z tłuszczu na papierze, skrop sosem sojowym. Teraz pokrój cebulę w dużą kostkę i lekko podsmaż na patelni po tofu bardzo krótko (uwaga! cebula musi być krucha, prawie surowa).  Teraz wrzuć cebulę i tofu do jarmużu, dodaj pokrojone pomidory, sos rybny lub sojowy, syrop klonowy i wymieszaj. Chwilkę podduś. Na koniec wrzuć spory pęczek pokrojonej pachnotki i szczypiorku.  Podawaj z ryżem, makaronem ryżowym lub bez dodatków.  :) Mmmmmmm...  Gotowe!    Ciao!  :) 