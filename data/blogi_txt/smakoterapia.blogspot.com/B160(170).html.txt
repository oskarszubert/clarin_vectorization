Uwielbiam tę zupę.  Jest przepyszna!  Łosoś w delikatnej mleczno-kokosowej oprawie, z nutką słodyczy i pikanterii, zapachem kolendry i czosnku, wyrazisty i kremowy zarazem.  To moja ulubiona zupa rybna.  :)        Składniki:  2 dzwonka łososia (lub dowolne części ryby)  pomidory domowe pasteryzowane (lub świeże, ostatecznie z puszki)  marchew  korzeń pietruszki makaron ryżowy  mleko kokosowe bez konserwantów (400 ml) masło lurpak (sklarowane, 4 łyżki)   chili  sos rybny  czosnek  imbir świeży  kolendra (liście)  kozieradka (nasiona, opcjonalnie) liście limety kaffir  liść laurowy  stewia (ksylitol lub cukier) Wykonanie:  Łososia umyj i ugotuj w ok.1,5 litra wody z marchwią i pietruszką, liściem laurowym, liśćmi limety kaffir i zielem angielskim. Następnie wywar przecedź, oddziel mięso z ryby, pokrój w kostkę marchew, pietruszkę i włóż z powrotem do wywaru, dołóż masło, pomidory (do smaku, mają dodać kwasku), wlej mleko kokosowe, kilka łyżek sosu rybnego (do smaku) oraz uprażony na patelni czosnek z chili i imbirem i zagotuj. Posyp kolendrą, dodaj szczyptę stewii lub dodaj do smaku ksylitolu (cukru), jeśli chcesz by zupa była sycąca dodaj ugotowany oddzielnie makaron ryżowy.  Teraz już tylko przyjemność smakowania. Ciao!  :) 