Jaśniuteńkie, puszyste, z jabłkami, pachnące cytrynowo - waniliowo - cynamonowo.  Stało się naszym CIASTEM NA NIEDZIELĘ. Bez cukru, bez glutenu bo bez mąki, bez mleka (opcjonalnie możesz je zrobić z jajkami). I co najważniejsze: bez sztucznych bezglutenowych mąk i zastępników, które nic wspólnego ze zdrowym żywieniem zazwyczaj nie mają. Idealnie sprawdziło się również od święta, bez jabłek i cynamonu, jako blat tortowy a la biszkopt (tak tak, w torcie dla SmakoMęża).       :)    Składniki: migdały (lub nerkowce) 200g   ryż pełnoziarnisty surowy (100g) kasza jaglana surowa (100g)  len złocisty (30g) tłuszcz kokosowy nierafinowany (50g)  ksylitol lub miód lub syrop klonowy (50g lub do smaku)  skórka cytrynowa eko (2 łyżka pokrojonej drobno) wanilia - laska (nieduży kawałek)  jaja (2 szt. opcjonalnie lub dodatkowy len złocisty - 30g) kamień winny do pieczenia (proszek eko, 4 łyżeczki, ok16g czyli porcja na 0.5 kg klasycznej mąki) woda (ok. 100g w opcji z jajkami, w przypadku ciasta wegańskiego odpowiednio więcej)  w wersji na ciasto z owocami: jabłka (2 szt.) owoce goji (garść) - opcjonalnie dowolne owoce z kompotu bez cukru, np. wiśnie (odsączone, garść) - opcjonalnie cynamon, do posypania jabłek   Wykonanie (thermomix):  Ryż zmiel na mąkę (1-2 minuty/obroty 10), następnie przesyp do miseczki. Włóż do miksera kaszę jaglaną niegotowaną, miksuj na mąkę (1-2 minuty/ obroty 10). Wyjmij z urządzenia do kolejnej miseczki. Len złocisty zmiksuj na mąkę (5-10s/obroty 7), jeśli decydujesz się na wersję wegańską - w sumie 60g. Dodaj do lnu migdały (nerkowce), zmiksuj na mąkę (5s/obroty7, 5 s/ obroty 10). Teraz wrzuć do mąki z lnu i migdałów (nerkowców) zmielony ryż i kaszę, dodaj proszek do pieczenia (kamień winny - 4 łyżeczki), wymieszaj całość (obroty 3-5s/obroty 3). Kiedy wszystkie suche składniki są wymieszane, nałóż na noże urządzenia motylek, dodaj ksylitol (lub syrop, miód), skórkę cytrynową, otartą wanilię, tłuszcz kokosowy w płynnej formie, jajka i wodę (w wersji wegańskiej samą wodę w ilości początkowej nieco większej niż 100g i stopniowo dodawaj więcej tak by osiągnąć konsystencję bardzo bardzo gęstej śmietany). Bardzo gęste, porządnie wymieszane ciasto (5min/obroty 3 lub 4) wyłóż do szklanej formy o promieniu ok.22-24 cm, wysmarowanej suto tłuszczem kokosowym. Jeśli pieczesz ciasto na tort, powinno ono wyrosnąć idealnie tak byś posiadał/ła 2 piękne blaty po przekrojeniu.     Możesz też użyć keksówki, zwłaszcza jeśli pieczesz ciasto z jabłkami. Pokrój owoce na cieniutkie plasterki, wyłóż je na wierzch ciasta, udekoruj goji lub wiśni, posyp cynamonem i ewentualnie dodatkową porcją ksylitolu jeśli owoce są za mało słodkie i zapiecz w piekarniku w temperaturze 165 stopni przez ok. 40 minut (do tzw suchego patyczka - testujemy "mokrość" ciasta nakłuwając je patyczkiem). Stopień wypieczenia zależy od Waszych preferencji. W niektórych przypadkach czas pieczenia dochodził do 1 godziny (bardziej sucha wersja).     Przed upieczeniem Po upieczeniu     *Jeśli nie posiadasz Thermomixa, zmiel "mąki" w dowolnym urządzeniu, lub kup gotowe.  *podane mąki możesz zastąpić samą mąką jaglaną albo ryżową, albo amarantusową, kasztanową, z  ciecierzycy.... eksperymentowanie wskazane!   * uwaga, zbyt duza ilość owoców może obciążyć ciasto (nie wyrośnie zbyt dużo lub wcale)  *uwaga, zbyt duza ilość wody (za rzadkie ciasto) może spowodować rownież efekt j.w.       Smacznego! :) 