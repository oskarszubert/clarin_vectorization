Pomyślałam, że muszę to zanotować.  Wprawdzie bazowy przepis na placki z kaszy jaglanej figuruje na blogu już od dawna, jednak od tego czasu w naszym domu wyewoluował do postaci bardziej praktycznej: łatwiej je wziąć Maluchowi do łapki, można "coś" w nie zawinąć, albo wręcz nabierać z innej miseczki (dipy, sosy itp).  Ta wersja jest neutralna w smaku i idealnie nadaje się do łączenia zarówno z wytrawnymi dipami jak i słodkimi (bez cukru!!!) powidłami, syropem daktylowym, przetartymi, świeżymi owocami   lub czymkolwiek co tam sobie upodobacie. Kilka słów o cennej kaszy jaglanej oraz podpowiedzi jak ją gotować znajdziecie tutaj.  Zachęcam też do przejrzenia kategorii "do chleba",   znajdziecie tam moje ulubione, wytrawne pasty do placków.  Smacznego!   :)     Te placuszki były bez skrobi, smażone na tłuszczu, dlatego są bardziej miękkie, "gąbkowate". Trzeba je jeść sztućcami.     Składniki:  ugotowana kasza jaglana (przepis, nieduża miseczka)  jajko (w wersji wegańskiej można pominąć)  skrobia kukurydziana (1 lub 2 łyżki)  olej słonecznikowy nierafinowany (2 łyżki)  szczypta kurkumy (kurkuma ma wyjątkowe właściwości prozdrowotne o czym pisałam już wielokrotnie)  woda     Te placki zawierają skrobię, były smażone bez tłuszczu, na bardzo małym "ogniu", są suche, elastyczne i idealne "do ręki".     Wykonanie:  Ugotowaną kaszę zmiksuj z jajem, kurkumą, olejem i skrobią na gładką masę, dolewając odrobinkę wody, tak by uzyskać konsystencję gęstej śmietany, jednakowoż spływającej z łyżki i łatwo rozprowadzającej się na patelni (masa powinna być gęściejsza niż na ciasto naleśnikowe). Na niezbyt mocno rozgrzanej patelni rozprowadź dosłownie odrobinę oleju, TYLKO przed pierwszą partią placków. Nakładaj po łyżce masy i kolistymi ruchami rozprowadzaj by osiągnąć cienkie, owalne placki. Kiedy wierzch placków się "zetnie", kiedy są już odpowiednio "posuszone", odwróć je na drugą stronę na krótką chwilę i smaż kolejne. Jeśli placuszki "rozpadają się", dodaj do następnej partii jeszcze odrobinę skrobi i ponownie zmiksuj.   Gotowe!  :)        Smacznego! Ciao!  :) 