Aaaaaaaaaaaaa!  Eureka!  Mam!   Marzyłam o nich co sezon!  Yes! Yes! Yes!  Znalazłam przepis na porzeczki babci które śnią mi się po nocach!  Wyjmowane ze słoika miały zapach tych rwanych prosto z krzaka!   Konsystencja - dużo niemalże całych owoców! Aromat.... BOSKI!   To nie był aromat li tylko owocu.   To był zapach całego krzewu owocowego,   uginającego się pod ciężarem owoców rozgrzanych lipcowym słońcem!  :)        Teraz już wiem dlaczego.  Te porzeczki NIE BYŁY GOTOWANE.  Zasypywane cukrem stały w babcinej piwnicy i czekały na mnie i siostrę...  Tego smaku, aromatu nie da się zapomnieć.   Mam nadzieję że moje choć trochę mi te chwile przypomną.  Dzięki Babciu!  Macham w górę! :*    Składniki:  na 2 kg porzeczek powinno być 2 razy więcej cukru.  (z racji unikania cukru w ogóle, zasypaliśmy je ksylitolem w ilości równej ilości porzeczek.   I zobaczymy! ;)) wyparzone bardzo dokładnie słoiki  pergamin nasączony spirytusem Wykonanie:  Porzeczki oczyść, przepłucz na sicie (użyj tylko zdrowych i bardzo dojrzałych owoców) i wymieszaj w misce z ksylitolem. Przełóż do wysterylizowanych słoiczków, przykryj pergaminem nasączonym porządnie w spirytusie i zakręć zakrętką przetartą dokładnie spirytusem.  Przechowuj w bardzo niskiej temperaturze   (około 5 stopni, może być lodówka, zimna piwnica itp.)        W literaturze podają że tego typu przetwory można przechowywać około 2-3 miesięcy.   Jak będzie - zobaczymy. Myślę, że warto!  :)      Ciao! :) 