Całe szczęście, że od czasu spektakularnego jogurtowego sukcesu minęło już parę dni. To daje nadzieję, że poniższy post nie będzie ociekał entuzjastycznymi pokrzykiwaniami Szczęśliwej Matki Eksperymentatorki. ;)  Ze stoickim spokojem zatem ogłaszam wszem i wobec:   TO JEST MOŻLIWE!  Można domowym sposobem wyhodować prawdziwy jogurt, bogaty w wyselekcjonowane kultury bakterii dobrane tak by przywracać równowagę jelitową.  Ma to ogromne znaczenie dla każdego człowieka a dla takiego, który jest na diecie bezmlecznej,  wegańskiej lub dla malucha - alergika, może być prawdziwym objawieniem.  Cudowne jest w tym wszystkim fakt, że jogurt smakuje bardzo przyzwoicie w postaci naturalnej natomiast z dodatkiem przetartych owoców (ewentualnie wzmocnionych słodkością ksylitolu) smak ma po prostu OBŁĘDNY! I jest to opinia mojego małego, wyposzczonego jogurtowo Malkontenta. ;)  Udało mi się również wyhodować jogurt w masie tak gęstej że z powodzeniem może uchodzić za deser typu "serek homogenizowany".  :)  Gotowi na maleńką rewolucyjkę?  :D Wszystko zaczęło się od naszej pani doktor i jej poszukiwań "bakterii idealnych".  Dzięki jej testom mamy "pewne źródło"oraz prosty domowy sprzęt.   Nam pozostało wymyślić resztę... *Chcesz się dowiedzieć więcej, zajrzyj tu: klik        Składniki na litr jogurtu:  saszetka wyselekcjonowanych bakterii jogurtowych L+ (patrz opis poniżej)  kasza jaglana, ugotowana (2 szklanki)  nerkowce lub migdały (1 szklanka)  daktyle suszone (3-4 sztuki)  szklane naczynia  drewniane lub plastikowe łyżki (nie używaj metalu)  jogurtownica (patrz opis poniżej) stygnąca masa przed dodaniem bakterii            Wykonanie: Kaszę ugotuj wg przepisu i ostudź (najlepiej lekko rozgotuj) Nerkowce lub migdały namocz najlepiej na noc, zwłaszcza jeśli nie dysponujesz wysokoobrotowym sprzętem do miksowania.  Wrzuć do blendera kaszę, orzechy oraz daktyle i wlej ok 1 i 1/2 szklanki wody (dozuj wodę stopniowo, w zależności od tego jaką gęstość jogurtu chcesz osiągnąć).  Zmiksuj całość najgładziej jak to tylko możliwe, następnie podgrzej masę w garnuszku do ok. 80 stopni  nieustannie mieszając (uwaga przywiera!) by pozbyć się ewentualnych, niechcianych bakterii.  Ostudź do 40 stopni (sprawdź na nadgarstku) i wsyp całą saszetkę bakterii. Wymieszaj porządnie drewnianą lub plastikową łyżką i natychmiast włóż do jogurtownicy.  Po sześciu godzinach jogurt był już idealnie kwaśny, pozostało jedynie włożyć go do lodówki by "dojrzał" i zaserwować...  Znakomitość! Proszę jedynie uważać by nie pożreć całej porcji jogurtu! Odłożenie 4 dużych łyżek do słoiczka wstawienie do lodówki zapewni nam następny litr jogurtu (zamiast kolejnej saszetki!).  Tak zapewnia producent. Ja na wszelki wypadek odkładam osiem. ;)  Matka Eksperymentatorka dziękuje Państwu za uwagę.  :)    ps. Czytelnicy fb już wiedzą ze udało się zdobyć spory upust na jogurtownicę "bezprądową" i sprawdzone przez naszego lekarza bakterie dla Smakoterapiowych Czytaczy. Zainteresowanych odsyłam z pytaniami szczegółowymi tu: smakoterapia@wp.pl    ps 2. Następny post będzie w całości poświęcony testowanemu przeze mnie sprzętowi jogurtowemu i bakteriom. Zapraszam. :)  ps. 3 na najbliższych warsztatach smakoterapii będzie można spróbować jogurtu i przyjrzeć się "technologii". ;) (21/28.07.2013) 