Ciepłe zupy to coś czego na jesiennym stole nie może zabraknąć. Ta propozycja jest banalnie prosta a oryginalna w smaku. Spróbujcie ciekawego połączenia:  mus ziemniaczany  z rozgrzewającym pieprzem cayenne  i czosnkiem  oraz kontrastową nutką chłodnej mięty..  Brzmi ciekawie,  prawda?  :) Składniki:  kilka ziemniakow (5-6)  cebula  czosnek   klarowane masło (lub nierafinowana szlachetna oliwa)  liść laurowy  ziele angielskie  pieprz cayenne  mięta  nasiona kozieradki (opcjonalnie, sklepy eko lub z ziołami)  oliwa z orzechów włoskich (opcjonalnie, sklepy eko)  jogurt sojowy   sól  sos sojowy shoyu lub tamari        Wykonanie:    W garnku rozgrzej trochę klarowanego masła, zeszklij na nim pokrojoną w kostkę cebulę, dodaj obrane i pokrojone w kostkę ziemniaki i czosnek, wrzuć liść laurowy i ziele angielskie, chwilkę podsmaż, wrzuć sól, wlej sos sojowy. Następnie dodaj wodę. Gotuj do miękkości ziemiaków. Dodaj pieprz cayenne, ewentualnie szczyptę zmielonych nasion kozieradki (mają "rosołkowy" smak i zapach) i zmiksuj (pamiętaj by przed miksowaniem usunąć ziele angielskie i liść laurowy). Dosyp kilka szczypt mięty i wymieszaj.  Do każdego talerza zupy włóż łyżkę jogurtu sojowego (ewentualnie koziego) i całość posyp delikatnie miętą.  Odrobina oleju z orzechów włoskich dodana wprost do talerza bardzo podkreśli aromat zupy! Smacznego!  :) 