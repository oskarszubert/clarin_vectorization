Jak dotąd udawało się przetrwać z Małym bez słodyczy.  Ale czas, przedszkole, towarzysze zabaw - wszystko to robi swoje.  "ja chcę jajko niespodziankę!!!"  No i masz.  Trzeba było wymyślić czekoladę bez czekolady, która jest bazą lub dodatkiem do wielu słodkości domowej roboty.  Smaczna i zdrowa!  :)      Skład: klarowane masło (ok 100g)  karob ok. 1-1,5 lyżki (sklepy eko) daktyle bez pestek (sklepy eko)  ugotowana kasza jaglana (ok. 2 kopiastych łyżek)  odrobina wanilii (lub ekologicznej esencjii waniliowej)    Do rozpuszczonego, sklarowanego masła dodaj karob (w zależności od gustu, czekoladę możesz zrobić bardziej lub mniej wytrawną), wymieszaj. Następnie dodaj daktyle, zmielone w maszynce do mięsa lub w wyciskarce ślimakowej (zastępują cukier, ilość wg Twojego smaku). Teraz dodaj kaszę jaglaną i zmiksuj wszystko na gładką masę. Dodaj jeszcze wanilię i gotowe!  Jeśli chcesz żeby czekolada miała szansę stwardnieć musisz znacznie zwiększyć ilość masła.  Podwoić lub nawet potroić jeśli chcesz ją kroić.  My używamy jej raczej jako zastępstwa "nutelli" do placków jaglanych, naleśników, jako polewę na ciasteczka lub torty, jako budyniu (rozcieńczona mlekiem ryżowym + skrobia) itd itp....  Smacznego!  A tu małe łapki w oczekiwaniu na ciasteczka z płatków zbóż z czekoladą: 