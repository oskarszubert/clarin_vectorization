Nie dlatego, że nieudany, trudny do wykonania czy też niesmaczny.  Oto najwyraźniej udało się TO, co nam się wydawało niemożliwe:  my już chleba NIE POTRZEBUJEMY!  To cudowne odkrycie, do jakiego doszłam podczas pieczenia chleba, jest zwieńczeniem długiej drogi rozpoczętej od słów Pani Dr : chleb to pierwszy fast food!   Jedzenie go na co dzień NIKOMU nie służy!  No jakże to!  Jak żyć bez chleba, Panie Premierze??? A jednak.  Da się.  A nawet więcej:  WCALE SIĘ NIE TĘSKNI! Zabrałam się więc do pieczenia tego jedynego,   który miał ewentualnie coś jeszcze przewartościować w naszym podejściu i... nic.  Młody kanapek nie chce.  Mnie też nie kuszą. najbardziej cieszy mnie sam proces pieczenia i nowe doświadczenie. SmakoMąż na pytanie, czy zje kanapkę na śniadanie,  odpowiada, że "dziękuje, ale właśnie zrobił jaglankę z dynią po tajsku"... hmmmm...    Ale jeśli Was skuszą, zapraszam.    Cóż ja mogłam, jakem Matka Smakoterapia,   dodać do tego chleba, by był bezglutenowy???  A jakże.  Jaglankę! ;) Sprawdziła się jak zawsze.  Polecam chlebożercom na odwyku. Będziecie zadowoleni.  Ale pamiętajcie: kanapki nie służą zdrowiu.  ;)  Zalety tego chleba (ważne w profilaktyce zdrowia, leczeniu candidy, alergiach, nietolerancjach, problemach jelitowych):  1. W 100% naturalne zdrowe składniki: nasiona, orzechy, ziarna, pełna kasza, pełnoziarniste płatki.  2. Zero "gum ksantanowych", ulepszaczy, polepszaczy, zastępników itd. 3. Zero przetworzonych produktów typu skrobia, mąka oczyszczona ze wszelkich dóbr itd  4. Zero drożdży a nawet zero dzikich drożdży (zakwasu)     Psylium (babkę płesznik, psylli semen), można zastapić preparatem Colon C (wówczas dodajemy o jedną łyżeczkę   mniej preparatu). UWAGA - ze względu na brak danych nie zaleca się podawania babki płesznik dzieciom poniżej 6r.ż. Nasiona płesznik mogą obniżyć wchłanianie leków, minerałów, witamin (B12), glikozyków nasercowych, pochodnych kumaryny, karbamazepiny i innych. Nie stosować w ciągu 1/2 -1 godziny przed lub po zażyciu leków. Jeśli produkt jest przyjmowany przez osoby z cukrzycą insulinozależną, może to powodować konieczność obniżenia dawki insuliny. Używanie równocześnie z hormonami tarczycy lub lekami hamującymi perystaltykę jelit wymaga nadzoru lekarskiego. Dawkowanie: dorośli max 3x3 łyżeczki dziennie, dzieci 3x 2 łyzeczki dziennie. (na podstawie ulotki, Krakowskie Zakłady Zielarskie "Herbapol")        Składniki:  1 szklanka pestek słonecznika  1/2 szklanki pestek dyni  1/3 szklanki lnu złocistego  3/4 szklanki orzechów (u mnie laskowe)  3/4 szklanki ugotowanej kaszy jaglanej lub płatków jaglanych  3/4 szklanki płatków gryczanych (następnym razem wypróbuję pełną kaszę gryczaną, ugotowaną)  1 1/2 szklanki przegotowanej wody  1 1/2 łyżeczki soli kamiennej (lub do smaku)  2 -3  łyżeczki ksylitolu lub 2 - miodu albo słodu (lub do smaku)  2 łyżeczki nasion chia 4 łyzeczki nasion babki płesznik lub 3 łyżeczki Colon C (do nabycia w aptece, płesznik możesz zastąpić dodatkową ilością lnu złocistego 1/3 szklanki - zmielonego na mąkę)  tłuszcz jedynie do natłuszczenia papieru do pieczenia      Wykonanie: Wymieszaj w misce wszystkie suche składniki, dodaj składniki płynne, wymieszaj całość, spróbuj czy słoność/słodkość jest dla Ciebie akceptowalna i pozostaw do "nasiąkniecia" na 1-2 godziny. Przełóż masę do formy (nie polecam pieczenia w silikonie) wyłożonej papierem nasmarowanym tłuszczem (dociśnij ciasto w formie za pomocą łyżki).  W przeciwnym razie możesz mieć problem z wyjęciem chleba po upieczeniu. Piecz 50 minut w temperaturze 175 stopni (termoobieg), następnie wyjmij chleb z formy, odwróć do góry dnem i zapiecz jeszcze przez 15 minut. Studzenie chleba powinno trwać jak najdłużej, więc najwygodniej upiec go wieczorem i pokroić dopiero rano. Jeśli się pospieszymy, chlebek może się rozpadać. Oczywiście my nie wytrzymaliśmy ;) i kroiliśmy chleb chwilę po wystudzeniu BAAAARDZO ostrym nożem. Udało się, jednak następnego dnia krojenie było łatwiejsze a kawałki chleba bardziej estetyczne. Smacznego! Ciao! :) Przepis pochodzi z bloga "My new roots" ( klik) i został zmodyfikowany do postaci bezglutenowej, pozbawiony tłuszczu, zaś słód zastąpiony ksylitolem. 