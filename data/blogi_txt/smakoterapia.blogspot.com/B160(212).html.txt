W czasach kiedy jeszcze jedliśmy nabiał w ilościach iście przemysłowych ;)), ta pascha była naszą ulubioną.  Trochę za nią tęsknimy... :/  Maślana, waniliowa z dodatkiem wielu bakalii ale przede wszystkim... ZMROŻONA!  Pyszny serowy deser lodowy. Polecam wszystkim fanom nabiałowych odświętnych deserów, zwłaszcza że jest naprawdę bardzo prosta w wykonaniu i smakowita.  A nasza pascha w tym roku będzie stu procentowo "heretycka"... czyli bez nabiału.  ;))        Składniki:  ser twarogowy (zdrowszy kozi niż krowi, około 1 kg)  masło (kostka) dowolne bakalie  słodzik (cukier, ksylitol lub stewia)  wanilia Wykonanie:  Bakalie należy namoczyć (najlepiej na noc), następnie rozdrobnić do ulubionej wielkości.  Ser zmiksować z masłem, cukrem (do smaku) i wanilią na gładką masę (jeśli ser jest bardzo suchy można dodać odrobinkę wody). Wrzucić bakalie. Całość przełożyć do misy wyścielonej gazą i ozdobami z bakalii, nastepnie włożyć na zamrażarki.  Można używać w dowolnym stadium zmrożenia (lekkie lub całkowite).  Smacznego!  Zjedzcie ją tym razem za nas!    Smakoterapia życzy Wam Spokojnych, Ciepłych i Radosnych,   Najsmaczniejszych Świąt Wielkanocnych!!!        :) 