Żelki to ulubione słodycze mojego Malucha.  Sklepowych, nawet tych reklamowanych jako   "oparte na naturalnych sokach owocowych" ;)) nie kupimy.   Nie lubimy jadać sztucznie przetworzonych,   pozbawionych jakichkolwiek wartości odżywczych, produktów.   Szkoda zdrowia!  Nawet eko żelki nie są satysfakcjonujące ( a droższe pieniędzy!)   Nie znalazłam jeszcze żelków bez cukru. A cukier brązowy niewiele się od białego różni.  Tymczasem zrobienie żelków domowych kosztuje... grosze i zajmuje...KWADRANS!  Zwłaszcza jeśli użyjesz do "tężenia" zdrowego agaru a nie tradycyjnej i nieapetycznej odzwierzęcej żelatyny.....  Były już nasze autorskie żelki ananasowe,   z dodatkiem polecanej dla zdrowia dzieci kurkumy, były ma się rozumieć, żelki owocowe.  A dziś kolejne słodkie warzywo w żelku.  BURAK WELCOM!  :)        Składniki:  sok ze świeżego buraka (pół szklanki)  agar agar (1 łyżeczka)  cytryna (1-2 łyżki do smaku)        Wykonanie:  Zrób sok ze świeżych buraków. Użyj wyciskarki ślimakowej lub sokowirówki. Wlej płyn do rondelka i zagotuj. Zdejmij pianę, dodaj agar i chwilkę pogotuj. Dodaj cytrynę do smaku. Jeśli Twoje buraczki nie są wystarczająco słodkie dodaj maleńką szczyptę stewii lub łyżkę czy dwie ksylitolu (dla dzieci powyżej 3 r.ż). Ostudź płyn, przelej do silikonowych foremek na czekoladki i włóż do lodówki lub na bardzo krótką chwilkę do zamrażarki.        Gotowe!  :) Ciao!  :) 