To przypadkowe śniadanie utwierdziło mnie  w przekonaniu jak bardzo cenne są domowe przetwory. Teraz, kiedy wiosna w rozkwicie i niewiele jeszcze, poza nowalijkami,  jest do jedzenia, spiżarnie zieją pustkami...   Dobry pomidor o tej porze roku??  Nie w tym kraju.  Chyba, że pomyślało się o tym wcześniej. ;)  Wygrzebałam ostatnie słoiczki... pomidorów duszonych z czosnkiem, świeżą bazylią i oliwą...  O mamuniu jak one nadal pachną...  Tak jak wtedy, gdy je tam uwięziłam albo i lepiej!!  To już pewne.  W tym roku przerobię je na tony!!!  :D Składniki:  jajka  pomidory  bazylia   czosnek  oliwa z oliwek szczypiorek        Wykonanie:  W moim przypadku było dość proste. Wyjęłam pomidory ze słoika, jaja delikatnie poddusiłam na maśle (białka ścięłam, żółtka - nie) i połączyłam z pomidorami. Chcąc osiągnąć podobny efekt smakowy prawdopodobnie należałoby dzień wcześniej udusić ćwiartki pomidorów z bazylią, czosnkiem i oliwą, doprawiwszy solą, słodzikiem (ksylitol, stewia, cukier) i pieprzem.    Smacznego! 