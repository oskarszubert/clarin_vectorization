Ten uroczy włoski deserek musiał w końcu zagościć na naszym stole.  Oczywiście w "nieco" odmienione szacie.  Przystosowany do naszych dietetycznych potrzeb.  Zdrowszy, nie obciążający niepotrzebnie organizmu   dzięki całkowitej eliminacji cukru, nabiału i zwierzęcej żelatyny.  Spróbujcie.  Muślinowy, delikatny, kokosowy.  Na aksamitnej truskawkowej kołderce.  Jest pyszny!  :)        Składniki:  Mleko kokosowe (400 ml, można użyć mleka ryżowego lub innego zbożowego)  agar agar (2 płaskie łyżeczki)  wanilia  ksylitol (do smaku)  truskawki        Mleko kokosowe zagotuj z ksylitolem (u mnie 2 łyżki) i prawdziwą wanilią, dodaj agar agar, porządnie połącz, najlepiej małą trzepaczką i lekko przestudź.  Wlej do foremki i schłodź w lodówce.   Po niemal kwadransie deser jest gotów.  Umieść go na truskawkowym musie (zmiksowane owoce)  i podawaj.        Możesz ozdobić deser świeżą stewią (jest słodko-gorzka). Smacznego!       Ciao!  :) 