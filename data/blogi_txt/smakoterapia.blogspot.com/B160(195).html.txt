Wygląda na to, że z kaszy jaglanej potrafimy zrobić już wszystko za wyjątkiem "kiełbasy" ;) .....  choć  i to wydaje się być jedynie kwestią czasu. ;)))  Zapraszam na bezglutenowe, bezmleczne naleśniki.  Wersja wegańska lub z jajkiem.  Voila: Składniki:  ugotowana kasza jaglana (ok 10 sporych łyżek)  mleko ryżowe (1 szklanka)  skrobia kukurydziana (ok. 7-8 łyżek)  jajo (niekoniecznie)  nierafinowany olej np. z pestek słonecznika (3-4 łyżki)    Wykonanie:  Kaszę jaglaną ugotuj wg. przepisu a najlepiej zawsze "posiadaj" ugotowaną w lodówce   (przepis na gotowanie). Wykorzystasz ją na śniadania (mus z jaglanej - przepis)   lub na pyszne pito-placki (przepis) albo racuchy (przepis).   Wróćmy do naleśników.   Ostudzoną kaszę zmiksuj w towarzystwie mleka, skrobi, oleju i jajka (niekonieczne).  Masa powinna być bardzo gładka, dość płynna ale gęściejsza nieco od "zwykłej" naleśnikowej.  Oleju do smażenia użyj tylko do pierwszego naleśnika (jedynie lekko "spryskana" patelnia). Resztę usmaż bez tłuszczu. Wylewaj niewielką ilość masy na patelnię i rozprowadzaj ruszając naczyniem na boki. Odczekaj aż placek "podeschnie", następnie lekko podważaj "boczki" placka i z wyczuciem obracaj na drugą stronę (jeśli naleśniki, mimo przyrumienienia, rozpadają się, należy do pozostałego ciasta dodać więcej skrobi.   Z tej porcji usmażysz około 10-12 naleśników.  Podawaj z czym lubisz. Pamiętaj by nie używać w ogóle cukru.  :)     Naleśniki z syropem daktylowym ze świeżymi malinami.     Smacznego!  Ciao!  :) 