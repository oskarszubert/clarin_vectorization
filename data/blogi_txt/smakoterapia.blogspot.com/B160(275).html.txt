Uwielbiam takie niespodziewane pomysły!  A było to tak: Dziadku, przyniesiesz nam do surówki trochę świeżego szczypioru z ogrodu? Taką duuużą garść.  Proszzz.  Szczypior i owszem, został przyniesiony wraz z kwiatami i... szczawiem! Świeżym, pięknym, kwaśnym i zupełnie niespodziewanym, ogrodowym chwastem! Składniki:  biała rzodkiew  czarna rzepa  garść szczawiu  garść szczypiorku  cytryna  szlachetny olej (np. słonecznikowy) domowy majonez (dla wegan twarożek wegański migdałowy - przepis) sól, pieprz, ksylitol (cukier) do smaku        Wykonanie:  Rzepę i rzodkiew zetrzyj na tarce o dowolnych oczkach lub użyj wyciskarki ślimakowej albo maszynki do mielenia. Szczypiorek i szczaw pokrój drobno i wymieszaj z surówką. Zblenduj częściowo tak by uzyskać zielony, apetyczny kolor surówki. Dodaj do smaku soli i pieprzu, 2 łyżki majonezu (lub wege twarożku), 2 łyżki oleju i kilka kropel cytryny, szczyptę ksylitolu.  Gotowe! Podawaj do obiadu lub z czymkolwiek lubisz. :)        Ciao! 