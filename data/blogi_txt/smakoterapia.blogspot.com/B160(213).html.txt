Nie lubisz gryczanki (nie mylić z Tymi z dużej litery i bez "z";))?  To, że warto polubić wiadomo nie od dziś.  Kasza jest bardzo zdrowa.  Nie będę jednak zachęcać.    Charakterystyczny smak kasza gryczana osiąga dzięki paleniu (prażeniu) ziaren. Wypróbuj do pasty również tej niepalonej. Smak będzie zupełnie inny.   Dziś kasza w niebanalnej postaci - pasty do pieczywa lub jako dip.  :)        Składniki:  kasza gryczana (ugotowana na sypko i ostudzona - nieduża miseczka)  ogórek konserwowy (1-2 szt.)  majonez (najlepiej domowy, opcjonalnie)  czosnek  sól pieprz  koperek świeży  oliwa z orzechów włoskich (nierafinowana)  słód daktylowy (ewentualnie miód)    Wykonanie: Kaszę zmiksuj z ogórkami, dodaj do smaku czosnku (niewiele), soli, pieprzu i słodu, kapkę oliwy i ewentualnie łyżeczkę majonezu. Wsyp pokrojony koperek.  Nie jest to najzdrowsza pasta w moim domu (dodatek konserwowych ogórków), ale za to pyszna. :) Orzechowo-koperkowa, lekko słodko-kwaśna, z nutą czosnku i pieprzu.  Smacznego!  :) 