Uwielbiam dania z młodych warzyw, świeżych, muśniętych letnim słońcem.  Młoda kapusta z na ciepło z masłem i koprem? Poezja... Ale ileż można.  Dodałam jej dzisiaj trochę charakterku.  Będzie dalekowschodnio, lekko pikantnie (Maluch zjadł czyli naprawdę "lekko") i aromatycznie.  Spróbuj!       Składniki: młoda kapusta 1/2 małej główki szczypiorek sezam niełuskany olej sezamowy kolendra (nasiona) sól do smaku sos sojowy tamari lub shoyu (opcjonalnie) płatki chili (opcjonalnie) czosnek (2 ząbki) masło klarowane do smażenia (lub olej nierafinowany) Wykonanie: Rozgrzej masło na patelni, wrzuć posiekany czosnek, mielone nasiona kolendry (do smaku, u mnie mniej więcej płaska łyżka) oraz płatki chili (opcjonalnie). Po chwili wrzuć poszatkowaną drobno kapustę i podgrzewaj mieszając. Dodaj trochę soli. Kiedy kapusta będzie już miękka, polej ją olejem sezamowym (nie gotuj), dopraw solą lub sosem sojowym do smaku i posyp podprażonym na suchej patelni sezamem (uwaga! szybko się przypala i gorzknieje). Na talerzu posyp szczypiorkiem. Smacznego!       Ciao!  :) 