Chlebki jaglane które przyniosły nam tyle radości   z pewnością doczekają się w naszej kuchni jeszcze wielu wersji.   Zapraszam na znakomite, cebulowo-czosnkowo-marchewkowe chlebki z aromatem czarnuszki.  Są wyśmienite!  :)        Składniki (ok 16 kromek): 2 szklanki ugotowanej kaszy jaglanej  skrobia (dowolna np. ziemniaczana, 4 łyżki)  mąka kukurydziana (lub ryżowa, 10 łyżek) cebula (1 szt.)  marchew (2 szt., 1 zmiksowana w całości lub strata na tarce o drobnych oczkach, z 1 sok)  czosnek (2-3 ząbki)  sok z cytryny (z 1/2 szt. )  kurkuma (dwie szczypty) kumin (1 łyżka)  czarnuszka (1 łyżka)  siemię lniane (2 łyżki) sól (1/2 łyżeczki)  olej nierafinowany, dowolny (60ml) Wykonanie:  Kaszę ugotuj według przepisu (klik). Cebulę i 1 marchew zmiksuj na papkę i podgrzej w garnuszku by pozbawić cebulę goryczki i "ostrości". Z cytryny i 1 szt. marchwi wyciśnij sok (w sumie szklanka, z dodatkiem wody). Połącz kaszę z mąką i skrobią, dodaj puplę warzywną, mieszankę soków oraz sól, kumin, kurkumę, czosnek, olej i zmiksuj całość. Jeśli masa jest bardzo gęsta i utrudnia Ci miksowanie - dolej odrobinę wody (ciasto ma być gęste, ale dające się rozprowadzić na papierze). Wrzuć czarnuszkę, siemię i wymieszaj całość łyżką.  Podziel masę na pół i wysmaruj nią dwa kawałki papieru do pieczenia (prostokąty o wymiarach ok. 22 cm na 26 cm, grubość ciasta, ok. 0.5 cm.).  Piecz w temperaturze 180 stopni przez około 30 minut (ja piekę nieco dłużej gdyż lubię chlebki chrupiące).  W tej wersji chlebki są równie znakomite co w pierwszej (przepis). *chlebek inspirowany przepisem na lawasz Marioli Białołęckiej z książki "Zaskakująca kasza ryż, wyd. Czerwony Słoń, 2011. 