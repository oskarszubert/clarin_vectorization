W Wigilię coś mnie podkusiło by zajrzeć na bloga Alci (tu). ;) Skutek: odkrycie pierniczków z ziemniaków! Miękkich, idealnych pierniczków last minute.   Cukru nie dodaliśmy, mąkę zastąpiliśmy i tak oto w ostatniej chwili   trzasnęliśmy sobie eko szopkę ze śnieżnym puchem   a dla niektórych, z miodowym (lub słodowym, jak kto woli) karmelem.  Niezłe!  :) Składniki:  puree ziemniaczane (1 szklanka)  mieszanka mąk (ryżowe, gryczanej, kukurydzianej i maizeny w równych proporcjach, razem 2 szklanki)  jajko (1 szt., lub 1 łyżka siemienia lnianego w 1/3 szklanki wody - podgrzana i zmiksowana) proszek eko do pieczenia (2 łyżeczki)  ulubiona mieszanka piernikowych przypraw (2 łyżeczki)  słód dowolny (np domowy daktylowy, szklanka), ksylitol (5 łyżek)  podsuszane wiórki kokosowe  mleko ryżowe lub inne roślinne lub woda (2 łyżki) karmel z miodu lub słodu (z kilku łyżek)  masło klarowane lub tłuszcz kokosowy (100g)    Wykonanie:  W garnuszku rozgrzej słód, dodaj doń ksylitol i mieszaj aż do uzyskania jednolitej konsystencji, dodaj tłuszcz (lub klarowane masło) i podgrzewaj aż do uzyskania płynu. Suche składniki połącz, dodaj jajo (lub siemię), ostudzony słód z tłuszczem i zagnieć ciasto (jeśli zajdzie taka potrzeba dołóż mąk). Podsypuj na stolnicy jeśli ciasto się próbuje przyklejać i wałkuj do grubości 5-8 mm. Piecz w temperaturze 165 stopni przez 10 minut. Po ostudzeniu obłóż pierniczki masą wykonaną ze zmiksowanych z mleczkiem roślinnym wiórków kokosowych. Polej zredukowanym karmelem osiągniętym przez podrgrzewanie na patelni słodu lub miodu.   Gotowe!  ps. wieści od syna: z polewą za słodkieeeee! ;)     Smacznego! Ciao! :) 