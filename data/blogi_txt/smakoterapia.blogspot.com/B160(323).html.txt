Nie przełknie tego. Nie ma mowy.  Maluch nie da rady.   Przecież imbir wyczuwa z od pierwszej kropli herbaty,    którą mu podaję na polecenie pani doktor i NIE LUBI GO.  Myślenie Matki.... ;) Ależ daj mu szansę kobieto!  No i masz.  "Uwielbiam tę lemoniadę Mamo! Tylko bez paproszków!"  Ooookeeeey.    8-]       To najlepsza rekomendacja...  Wyrazista w smaku, orzeźwiająca dodatkiem mięty i cytryny z charakterną nutą świeżego imbiru w tle.  Cudo!   Najzdrowsza domowa lemoniada ever!  :) Składniki:  imbir świeży ( ilość wg smaku, u nas około 2-3cm) cytryna (1 sztuka)  ksylitol (ewentualnie miód do smaku)  Garść świeżej mięty.  woda (1 litr)      Wykonanie:  Imbir obierz, zetrzyj na tarce lub pokrój w cieniutkie plasterki (np za pomocą obieraczki do warzyw). Włóż do dzbanka, zalej 1/2 litra wrzątku, przykryj i pozostaw do zaparzenia.  Kiedy ostygnie, dorzuć posiekaną miętę, dodaj sok z połówki cytryny. Drugą połówkę pokrój na plasterki i również dodaj do dzbanka (wyszoruj skórkę lub obierz). Dodaj ksylitolu lub miodu do smaku i włóż całość do lodówki.       Po schłodzeniu dolej jeszcze 1/2 litra np mineralnej wody. Możesz również dodać lód.  Gotowe! Smacznego!  Ciao!  :) 