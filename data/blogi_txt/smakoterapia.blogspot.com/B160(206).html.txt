Coraz łatwiej dostępna i smaczna w orientalnej nucie.  :) Składniki:  kapusta pak choi ( do kupienia w warszawie w gospodarstwie Majlertów)  świeży imbir ok 3cm  czosnek (do smaku) - niekonieczny  olej sezamowy  masło klarowane  sos sojowy shoyu lub tamari  ocet ryżowy  syrop ryżowy (lub miód) Kapustę umyj, pokrój w centymetrowe pasy. Imbir i czosnek obierz i posiekaj drobno. Na patelni rozpuść łyżkę masła klarowanego, wrzuć imbir i czosnek (możesz dodać płatki chili jeśli lubisz ostre potrawy) i zanim zacznie się rumienić dodaj kapustę. Wymieszaj w miseczce 2 łyżki sosu sojowego, 3 łyżki octu łyżeczkę syropu ryżowego. Zalej kapustę, wymieszaj i duś do miękkości. Płyn zredukuj (jeśli Ci się zredukuje zbyt szybko podlej potrawę wodą).   Po zdjęciu z ognia polej kapustę olejem sezamowym.  Nie przywiązuj sie do ilości składników w marynacie. Jeśli wolisz potrawy bardziej słone, bardziej kwaśne albo słodsze, dopraw potrawę na końcu według własnego smaku samodzielnie dobierając proporcje sosu sojowego, syropu i octu. Smacznego!  :)    danie obiadowe z pak choi 