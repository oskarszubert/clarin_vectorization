Przeszły chłody - czas na lody. ;)  Nie będę Was zamęczać ostrzeżeniami, wiadomo: z mrożonkami lepiej z daleka. Ale jeśli kusi Was małe lodowe co nieco, zrezygnujcie z mleka i cukru, pokombinujcie, dodajcie ciekawe składniki i gotowe.  Lodowe eksperymenty tym razem objęły marchewkę, imbir, kardamon zielony, mandarynkę i ... kaszę jaglaną.  Lody z kaszą jaglaną???  Na to wychodzi... Bez cukru, nabiału, wegańskie.  ;) Zapraszam!          Składniki:  marchew (1/2 szt.)  mandarynki (3 szt. lub duża pomarańcza)  imbir świeży (1 cm)  kardamon zielony (3 gniazdka)  banan (1 szt.)  kasza jaglana (ugotowana 3-4 łyżki)    Wykonanie:  Zielony kardamon rozłup i wyjmij małe ziarenka. Wrzuć wszystkie składniki (owoce, warzywa umyte, obrane ze skórek) do blendera, najlepiej wysokoobrotowego i zmiksuj na gładką pastę. Wypełnij nią małe kieliszki do wódki pozostawiając 1/2 cm od brzegu naczynia, włóż patyczki (masa jest na tyle gęsta że nie będą się przewracać) i wstaw do zamrażarki. Wyjmuj po całkowitym zamrożeniu polewając kieliszek odwrócony do góry dnem ciepłą wodą.  Gotowe!  Smacznego!  :) ps. jeśli lubisz lody bardzo słodkie dodaj do masy suszone, niesiarkowane daktyle i zmiksuj dokładnie.  Ciao! 