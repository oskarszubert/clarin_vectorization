Znów słodkości!  Urocze, różowe pralinki z niespodzianką. Pudrowy róż, różana nuta, kokos i migdał. Bez nabiału i cukru. Czysta, naturalna przyjemność... :)      Składniki:  migdały bez skórki (szklanka)  nerkowce (max 1/2 szklanki - najlepiej namoczone na noc)  wytłoczki kokosowe (efekt uboczny produkcji mleka kokosowego lub wiórki kokosowe, 1/2 szklanki, klik) migdały bez skórki - jako nadzienie pralinek (tyle ile sztuk pralinek, nie do przewidzenia, zależne od wielkości lepionych kulek, namoczone na noc lub twarde, wedle gustu) ;)  wiórki kokosowe do obtaczania pralinek  ksylitol (max 1/2 szklanki do smaku, starty na puder)  świeży sok z buraczka (1 łyżka, efekt "pudrowy róż" ;) )  woda różana, najlepiej domowa (2 łyżki) Wykonanie:  Migdały zmiel na plastelinę, osobno zmiksuj nerkowce. Jeśli nie masz wytłoczków kokosowych zmiel na drobniejsze wiórki kokosowe (również te do obtoczenia pralinek). Zmiksuj ksylitol na puder. Wyciśnij sok z buraczka. Połącz migdały z 1/2 szklanki wytłoczków lub wiórków kokosowych, dodaj ksylitol, wodę różaną, sok z buraczka, porządnie wymieszaj. Dołóż tyle zmiksowanych nerkowców by masa była plastyczna ale nie za rzadka. :) Każdy cały migdał (namoczony lub nie) obtaczaj masą różaną, ulep kuleczkę i porządnie "wyturlaj" w kokosowych zmielonych na drobno wiórkach kokosowych. I tak dalej aż do wyczerpania składników. :) Schłodź w lodówce i podawaj. Gotowe! Ciao! :)  * w zależności od wielkości z podanej ilości ulepisz 25 - 35 pralinek (size matters ;) ). Przechowują się dobrze w chłodzie, lekko twardnieją (max 4-5 dni). 