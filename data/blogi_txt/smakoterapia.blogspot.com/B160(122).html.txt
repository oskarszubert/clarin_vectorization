Dziś niedzielne śniadanko w odświeżonej zimowej szacie.  :) Do takiej koncepcji jaj na ciepło nie potrzebujemy pieczywa.  Są sycące, wyraziste w smaku a co najważniejsze - zdrowe.  I o to właśnie chodzi. Kasza gryczana - prażona jest idealna na zimę, ma działanie rozgrzewające. W sam raz na gdy mróz na oknem.  :) Składniki:    jajka   kasza gryczana ugotowana  pieczarki  por kiełki słonecznika  masło klarowane   lubczyk  sos sojowy (tamari lub shoyu) ew. sól  pieprz        Wykonanie:    Rozgrzej patelnię, rozpuść masło, wrzuć doń pokrojony drobno por, po chwili pokrojone niezbyt drobno pieczarki. Delikatnie podsmaż, podlej wodą, chluśnij sosem sojowym i wsyp ugotowaną kaszę gryczaną (kaszę gotowaliśmy wczoraj na obiad a to co zostało idealnie nadaje się na śniadanko następnego dnia). Przykryj patelnię by kasza była gorąca w całości. Wrzuć kiełki, wymieszaj i natychmiast dodaj jaja w ilości 1-2 szt na osobę.  Całość posyp lubczykiem (mmm, lubczyk! ;)) i delikatnie podlewaj wodą, by danie nie smażyło się a dusiło.  Kiedy woda wyparuje, białko jest ścięte a żółtko apetycznie płynące - śniadanie gotowe. Smacznego!  Acha, pieprz! Już na talerzu.    Ciao  :) 