Długo myślałam jak tu zostać przemytnikiem sezamu w diecie Dziecięcia.  Niestety sezam w postaci "po bożemu" nie wchodzi... a sezamki się przejadły.  :(  Sezam - niedoceniane źródło białka ( aż 20 g w 100 gramach produktu!!!).   Szukasz białka w mleku? 3 gramy... W jogurcie? 3 gramy. W białym serku? 14 gram.   Sezam ma tyle białka w 100 gramach co wołowina i inne mięsa czerwone, drób, wątróbki wołowe i drobiowe, makrela, sardele, okoń, dorsz i śledzie...  Wapń? W porcji sezamu jest go 10 razy więcej niż w takiej samej porcji mleka... Jeśli dodamy doń owoce goji mamy już prawie eliksir zdrowia i młodości. :)      Składniki: sezam niełuskany (100 g) ksylitol (słód ryżowy lub daktylowy itp) owoce goji (garść, opcjonalnie)  Wykonanie: Sezam delikatnie podpraż na suchej patelni (uwaga by się nie zarumienił, bo będzie gorzki!), zmiksuj na pastę z drobinkami (w maszynce do mięsa, wyciskarce ślimakowej lub w młynku). Zmiel jagody goji, dodaj słodu do smaku (u mnie 3 łyżki stopionego na patelni ksylitolu). Wymieszaj, nadaj wybrany kształt masie i schłodź w folii w lodówce. Gotowe! :)    Zdjęcie chałwy przed schłodzeniem. Po schłodzeniu jest bardziej zwarta.  Ciao! 