Piękną mamy jesień tego lata. ;) Pierwsze kanie zebrane. Kiedy już znudzą Ci się "kotlety" z kapeluszy kanii możesz zrobić z nich smaczną potrawkę.        Składniki: Kapelusze kanii (kilka) Cukinie nieduże 4szt. Ćwiartka niedużej młodej kapusty Cebule 2szt. sól lubczykowa pieprz imbir świeży (tylko swieży, suszony smakuje zupełnie inaczej!) tymianek świeży (lub suszony) sos sojowy tamari lub shoyu masło klarowane (lub oliwa)  Na patelni rozpuść klarowane masło i wrzuć doń drobno pokrojony imbir. Kanie "podrzyj" w paski (ok1,5-2 cm) i dodaj do imbiru. Dosyp tymianek, sól lubczykową i pieprz. W trakcie smażenia grzyby znacznie zredukują swoją ilość, weź to pod uwagę przygotowując ilości produktów. Kiedy grzyby zaczną się lekko rumienić dodaj pokrojoną w ćwiartki cukinię ze skórką (jeśli jest miękka) i podduś krótko tak by warzywo nie straciło zupełnie koloru. Na drugiej patelni uduś na maśle pokrojoną w duże kostki cebulę, następnie wrzuć pokrojoną również w kostkę kapustę. Podlej wodą, dodaj sos sojowy i uduś do zjadliwej przez Ciebie postaci (kapustę). Jeśli nie lubisz al dente, duś ok pół godz. podlewając wodą tak często jak to konieczne. Połącz zawartość obu patelni. Dodaj do smaku wszystkie dodawane w trakcie przyprawy. Smacznego! :) 