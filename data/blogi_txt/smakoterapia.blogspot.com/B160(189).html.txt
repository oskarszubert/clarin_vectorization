Wynalazków dla Dziecięcia ciąg dalszy.  Były już zdrowe czekoladki (przepis)  i domowa czekolada bez czekolady (przepis) Dzisiaj czekoladowy deser nadziany "mleczkiem ptasim" bez użycia nabiału, cukru, kakao i glutenu. Jak to zrobić by był pyszny, słodki,   ZDROWY I POŻYWNY?   (o dobroczynnym działaniu poszczególnych składników tego deseru, daktyli, karobu, oleju kokosowego przeczytasz m.in tutaj, a o sezamie m.in tutaj) Czyli ciąg dalszy słodkości bez wyrzutów sumienia.  W letniej truskawkowej krasie.  Enjoy!  :)        Składniki:    1. Nadzienie:  mleczko kokosowe (puszka 400ml, bez konserwantów) agar agar (2 łyżeczki)  syrop klonowy (lub ksylitol, stewia, do smaku: u nas 2 łyżki syropu lub ksylitolu)    2. Czekolada: tłuszcz kokosowy (naturalny, ok. 10 łyżek) (lub masło klarowane) daktyle (zmielone na masę, do smaku, u mnie około 3-4 sztuk) sezam (lekko podprażony, zmielony na masę, około 4-5 łyżek) wanilia (eko ekstrakt))  karob (2 łyżki)    3. Polewa: Truskawki lub inne owoce sezonowe, zmiksowane.    Silikonowe foremki na babeczki o dowolnych kształtach.  Odrobina oleju sezamowego (orzechowego, słonecznikowego) do natłuszczenia foremek.        Wykonanie:  Mleko kokosowe zagotuj z wybranym słodzikiem, dodaj agar, porządnie wymieszaj trzepaczką i pogotuj jeszcze chwilkę.  W garnuszku rozpuść tłuszcz kokosowy (lub masło klarowane), zdejmij z ognia, dodaj masę daktylową i sezamową oraz wanilię i karob. Zmiksuj dokładnie całość. Następnie dodaj do czekolady 5 łyżek masy kokosowej z agarem (nadzienia). Zmiksuj raz jeszcze. Masa powinna być bardzo, bardzo gęsta.         Przygotuj silikonowe foremki. Wysmaruj je dokładnie niewielką ilością oleju nastepnie "wyklej" dno i brzegi gęstą czekoladą. Po chwili wlej nadzienie zostawiając odrobinę miejsca na czekoladowe "denko", które wykonasz kiedy mleczko z agarem zetnie się całkowicie.  Nie spodziewaj się błyszczących, gładziutkich porcyjek. Takie cuda można osiągnąć temperując prawdziwą czekoladę. Jednym słowem nie będzie łatwo wydostać te cudeńka z foremek i gdzieniegdzie trzeba je będzie trochę "uklepać".  Ale co tam, cel w tym przypadku nieco wyprzedza w rankingu estetykę.  ;)  Żeby sobie pomóc, możesz wstawić "czekoladki" do zamrażarki. Łatwiej je wtedy wyjąć. Jednak uważaj by ich zupełnie nie zmrozić.  Chyba że masz ochotę na serce z lodu.  ;)          Jeśli zostanie Ci trochę mleczka, zrób śliczne "mleczko ptasie" w silikonowych foremkach na czekoladki (przepis).  Smacznego!  Ciao.  :) 