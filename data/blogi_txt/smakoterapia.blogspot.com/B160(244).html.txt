Za tofu nie przepadam, już się Wam zwierzałam. ;)  Zawsze jak na nie patrzę mam poczucie, że po prostu nie potrafię go przyrządzić tak by swoje kubki smakowe zadowolić.   ;)  Tym razem to był impuls.  Wzrok szpiega ogarnął kuchnię i padł na... mięciutką kostkę tofu (silken?), czosnek, fenkuł, chili i... poszło!  ;)        Składniki:  kostka tofu  czosnek (1/2-1 ząbek)  garść "liści" fenkuła  odrobina świeżej ostrej papryczki sól  stewia (lub ksylitol, cukier)  ocet jabłkowy (żywy, nie ze spirytusu ;)) ok. 4 łyżki  dobry olej nierafinowany (np słonecznikowy, orzechowy, oliwa z oliwek) ok. 3 łyżki Wykonanie:  Zmiksuj wszystkie składniki, dopraw wedle swojego smaku (u mnie słodko-kwaśno-ostry). Dominuje w niej pikantna papryczka z czosnkiem i ciekawą anyżową nutą fenkuła w tle.   Ta pasta jest wspaniała do chleba, ale również idealnie przypasowała nam do szparagów oraz jako dip.  Pamiętaj, że smak pasty bardzo zależy również od tego jakiego rodzaju oleju użyjesz. Dobre oleje nierafinowane są niezwykle aromatyczne. Możesz więc uzyskać pikantne tofu o orzechowym posmaku lub też pachnące oliwą z oliwek. Twój wybór. Osobiście uwielbiam ją słonecznikową i orzechową.  Mmmmmmmmmr!  Smacznego!        Ciao! :) 