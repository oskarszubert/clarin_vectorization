Dziś coś dla "niewegan" z kategorii  "fast slow food".  Nie masz sosu do sałatki?  Nie używasz wyrobów mlecznych, tak jak ja,   a sosu winegret masz powyżej uszu?  Wystarczy jajko, dobry olej i...  Rewelacja!  Otrzymałam tytuł mistrzowski w naszym domu. Dumnam.  :)        Składniki:  1 całe jajko (najlepiej eko) olej nierafinowany, u nas ryżowy lub słonecznikowy (1 szklanka; rodzaj oleju wpływa decydująco na smak majonezu! nie polecam dobrej oliwy z oliwek, chyba że ktoś lubi "gryzienie w gardło", ;) )  musztarda (najlepiej bez cukru, dowolna, około 1-2 łyżek) sól do smaku  czosnek (pół ząbka)  słód lub syrop (np klonowy, 1-2 łyżeczki, lub do smaku)  cytryna (1/2)  czarna papryka (do posypania, nieobowiązkowa ;) )    Wykonanie:  Zrobienie tego majonezu zajmie Ci naprawdę kilkanaście lub kilkadziesiąt sekund. Przygotuj składniki i zmiksuj całość np. stopką miksującą (używam często oleju ryżowego gdyż jest bardzo neutralny w smaku). Posmakuj w trakcie i dodaj trochę słodkości, lub cytryny, bądź soli czy musztardy. Możesz też dodać więcej oleju jeśli chcesz by majonez miał bardzo sztywną konsystencję lub odrobinę wody jeśli ma być bardziej płynny. Pamiętaj, że majonez schłodzony w lodówce będzie bardziej gęsty. Nie myśl też o takim majonezie w kategoriach czegoś niezdrowego. Jego skład jest zdrowy i naturalny. Jedząc masz świadomość, że jedna łyżka majonezu będzie de facto jedną łyżką oleju. Dbaj więc o to by powstrzymać się od pożarcia powyższej porcji w całości! ;)  (a wiedz, że nie jest to łatwe!!! ;))  W każdym razie cieszymy się z nowego odkrycia. Do świątecznej sałatki jarzynowej będzie jak znalazł!        Smacznego!  Ciao!  :) 