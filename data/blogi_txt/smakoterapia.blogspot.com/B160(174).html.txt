Trochę jest z nimi zabawy, nie da się ukryć.   Ale smak i estetyczny wygląd rekompensują nam te czterdzieści minut bawienia się w kolory.  Zresztą jeśli zaprosisz dziecko do zabawy przy tworzeniu własnych kolorowych lodów, może się okazać że spędziliście cudownie czas.  Z tylko jednym " ale". Niektóre skłądniki musiałam przed synem ukryć bo mógłby przyjąć że lody z nich będą niejadalne. ;)  A tak: czego oczy nie widzą.... ;) Zapraszam.  Lody bez nabiału i cukru, w trzech smakach: zielone: jarmużowo - pietruszkowe z cytryną i bananem  białe: bananowo - cytrynowe  czerowone: marchewkowo - wiśniowe z rozmarynową nutą.  Szczególnie te ostatnie, z listkiem rozmarynu.... OBŁĘDNE!  Cały komplecik prezentuje się smakowo bardzo przyjemnie.  Kombinacje smakowe dowolne, kolejność " kolorowania " lodów dowolna i jakże przyjemna...  Zapraszam!  :) Składniki:  banan (2 szt.)  cytryna (sok z 1/2 lub do smaku) jarmuż (3 małe liście)  pietruszka (kilka gałązek)  marchew (1-2 szt.)  wiśnie (wekowane lub świeże, garść)  rozmaryn (1-2 listeczki)  ksylitol do smaku (lub syrop klonowy) Wykonanie:  zmiksuj banana (1 szt.) z sokiem cytrynowym (dozuj cytrynę stopniowo). Dzięki dodatkowi cytryny i miksowaniu banan uzyskuje bielszy, niezwykle apetyczny odcień. Odstaw. Jeśli masa wydaje się zbyt gęsta możesz nieznacznie rozcieńczyć ją wodą. Zmiksuj kolejny zestaw: jarmuż, pietruszkę, sok z cytryny, banan (będzie to spora porcja, część możesz wykorzystać jako koktajl) i ewentualnie słód klonowy do smaku.  I ostatni: marchew, wiśnie, odrobinę rozmarynu i ksylitol.       Nakładaj masy warstwami do kieliszków (50ml), pamiętając by wlewać masę bliżej brzegów kieliszka (inaczej może sie "utopić" w poprzednim kolorze). Pamiętaj by masy miały zbliżoną gęstość i by były one niezbyt płynne, wówczas łatwiej je umieścić kolejno na sobie. Możesz również je stopniowo zamrażać, już nawet kwadrans w zamrażarce zmienia nieco twardość warstwy.  Niezła zabawa...  ;) Życzę powodzenia i smacznego! 