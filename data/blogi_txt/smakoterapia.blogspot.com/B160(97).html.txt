Ta DaaaaaAAAM!  Mamy chlebek jaglany! Pachnący kuminem! Z bliskowschodnim aromatycznym źródłem inspiracji.  Bez jaj, mąk glutenowych, bez polepszaczy, drożdży i mleka.  Mój (już) sześcioletni Największy Krytyk Kulinarny pożarł kromeczkę mlaskając...  Nie wiem co powiedzieć bo dopada mnie nieokiełznany atak egzaltowanej radochy! Opanujsięopanujsięopanujsię... ;)  Kłania się Państwu niezwykle ukontentowana Matka.  Yuhuuuuuuu!    ;)          Składniki na 8 kromek:  kasza jaglana (ugotowana na sypko, 1 szklanka)  mąka gryczana (6 sporych łyżek)  skrobia kukurydziana bądź ziemniaczana (2 płaskie łyżki)  sok owocowy (świeżo wyciśnięty, np jabłkowy, pomarańczowy, 1/3 do 1/2 szklanki)  olej nierafinowany dowolny (uwaga, chlebek będzie smakował i pachniał tak jak dodany olej! mały kieliszek: 30 ml)  sól nierafinowana, naturalna (2 szczypty)  kmin rzymski ( 1-2  łyżeczki, do smaku) sezam czarny lub jasny  (jasny - podprażony lekko na patelni: uwaga! łatwo się pali i gorzknieje!, 1 kopiasta łyżka)  papryka słodka (1 łyżeczka)  kurkuma (1 łyżeczka)    Wykonanie:  Kaszę ugotuj według przepisu (link) . Odmierz szklankę kaszy, ostudź, włóż do miski, dodaj mąkę i skrobię, olej i sok, sól i przyprawy (prócz sezamu!!!) i zmiksuj na gładko (jeśli masz zwykły mikser, tak jak ja, nie będzie to "gładź szpachlowa" ;) ). Ciasto ma być gęste ale nie suche. Jeśli trzeba, dolej jeszcze soku. Następnie dodaj sezam i wymieszaj. Wyłóż masę na papier do pieczenia ( prostokąt o wymiarach ok. 22 cm na 18 cm), połóż na blasze i piecz w piekarniku nagrzanym do 180 stopni przez ok 30 minut. Pokrój po ostudzeniu w równe prostokąty.  Gotowe!  *uwaga, chlebek pieczony dłużej 25-35 minut, z każdą minutą będzie bardziej chrupiący. 20-25 minutowy będzie bardziej miękki. Wybierz czas pieczenia wedle własnego gustu. :)  *chlebek jest rewelacyjny w smaku! Nadaje się do wszelkich past i hummusów ale... można zeń zrobić również "zwykłą" KANAPKĘ! nanannnaaananananananaaa...   Ciao!  :))          *inspiracja: lawasz (glutenowy, z dodatkiem jaja) Mariola Białołęcka, Zaskakująca kasza ryż, wyd. Czerwony Słoń, 2011. 