Wyjechać na wakacje marzeń i ...  SIĘ NIE ZATRUĆ. ;)))  Czyż nie takie miewamy często marzenia?  Smutne to ale niestety prawdziwe.   Nasze obawy potwierdzają nie tylko własne sensacje żołądkowe ale i "doniesienia prasowe".  Ostatnie "naloty" sanepidu na nadmorskie jadłodajnie, restauracje i bary nie napawają optymizmem.  Cóż, zawsze pozostaje gotować samemu. Jednak co wówczas kiedy i od gotowania chcielibyście odpocząć? Wtedy trzeba znaleźć kogoś KTO GOTUJE rewelacyjnie, zdrowo, smacznie, bo to uwielbia a NIE MUSI i do tego mieszka w pięknym miejscu, na przykład w sielskiej wsi pod lasem w krainie maleńkich jezior... Do tego uprawia ogródek, którego dary chętnie Ci udostępni, pokaże miejsca "grzybowe" i " jagodowe" w lesie, leśne dukty nad jeziorka, gospodarzy z kozą i kozimi serami, pasjonatów ryb i wędzenia....  a wszyscy z sercem na dłoni. Są tacy?  Ależ są! Szukajcie!  :)    Jaja sadzone w leśnym aromacie.  Widok za sztachetkami - bezcenny! Składniki:  jajka (po 1 na osobę)  kalarepka (1 szt)  kurki (garść)  inne grzyby leśne (koźlaki, maślaki itp)  por (1 szt.) szczypiorek  masło klarowane lub olej nierafinowany  sól  pieprz Wykonanie:  Pory i grzyby oczyść i pokrój. Por w krążki, grzyby w plasterki (kurki mogą być w całości).  Kalarepkę obierz i pokrój w solidną kostkę. Wrzuć wszytko na rozgrzaną patelnię z tłuszczem, posól, podsmaż chwilkę, następnie podlej wodą i podduś do preferowanej przez Ciebie konsystencji kalarepki (my lubimy al dente). Podlewaj wodą tyle razy ile będzie to konieczne. Wbij jaja na warzywa z grzybami i przykryj. Duś chwilkę, do ścięcia się białka. Żółtko pozostaw płynne lub... tak jak lubisz. Posól, popieprz, posyp skrojonym szczypiorem. Gotowe!  :)      Jaja wiejskie od szczęśliwej kury ( 0,80 zł - 2 szt)  Kalarepa, szczypiorek, por (dary od gospodarzy)  oliwa własna  koszt dla 2 osób - 1,60 zł....  Błogość obcowania z naturą - bezcenna!    Smacznego!  Ciao!  :) 