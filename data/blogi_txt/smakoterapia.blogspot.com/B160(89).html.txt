Kokosowych kuchennych eksperymentów ciąg dalszy.  Najwyraźniej bez produktów na bazie kokosa moja kuchnia nie może się obyć! Na szczęście, nie dość ze zdrowe, są naprawdę przepyszne.  Smak mleka kokosowego, domowego, nie ma sobie równego na sklepowej półce.  Czytaliście kiedyś skład "zapuszkowanego" mleka kokosowego?  Niektóre egzemplarze, zwłaszcza te w puszce, nie napawają optymizmem. Pół tablicy Mendelejewa.  Co prawda są też kartoniki, nawet eko (niewtajemniczonych informuję że nie mam sklepu eko za rogiem, a najlepsze oferty można znaleźć w sklepach internetowych) ale te mimo wszystko odstraszają ceną... Czyż nie są to wystarczające argumenty za "ukręceniem" domowego mleka kokosowego?  "Przetrzepałam" internet wzdłuż i wszerz i najbardziej spodobał mi się jeden z przepisów wegetarianki (klik)  Do dzieła!  :)        Składniki:  wiórki kokosowe, eko, (ze świeżo zakupionej, nieotwartej paczki) 2 szklanki   wrzątek (2 szklanki)    Wykonanie:  Wiórki kokosowe zmiksuj na masełko kokosowe (przepis), albo tak długo na ile starczy Ci cierpliwości ;))    Wlej szklankę gorącej wody, zmiksuj ponownie i przelej przez gazę. Następnie wytłoczki ponownie wrzuć do miksera i zmiksuj z kolejną szklanką gorącej wody. Znów przelej przez gazę.  Pozostałe wiórki wysusz. Nie wyrzucaj! Wkrótce opowiem Ci do czego mogą Ci się przydać takie odtłuszczone drobiny kokosowe.  Mleczko przelej do zamykanego słoika. Jeśli chcesz uzyskać śmietankę, odłóż mleko do lodówki i odczekaj aż się oddzieli część gęściejsza od wody. :)  Gotowe!        Z mleczka możesz zrobić pyszne domowe "mleczka ptasie" (klik) a wkrótce znajdziesz tu przepis na zapowiadane na naszym fb słodkie kwadraciki z malinowym serduszkiem --- tutaj.  Dołącz do nas!  :)  Ciao!  :) 