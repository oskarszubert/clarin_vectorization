Nie, nie są białe, puchate i rozpływające się w ustach.   Takich cudów nie ma. ;)  Zresztą dziś, po lekturze o tradycji wypieków chlebowych, już inaczej patrzę na "ciastowe dziurki". Wiedzieliście że kiedyś (kilkadziesiąt lat temu) chleb wypieczony ze zbyt dużą zawartością powietrza (czytaj: taki jaki lubimy dziś, puszysty, nadmuchany) był traktowany jako błąd w sztuce piekarniczej? "Po cóż zjadać powietrze?" -  mawiano... Hmmm.  Ale wróćmy do gofrów. Dla młodego człowieka pozbawionego (siłom matczynom, odgórnie narzuconom ;) ) puchatej pszennej mąki a teraz wszelakiej mąki glutenowej, takie gofry to frajda i spełnienie.  A że ukręcone ze zdrowych składników bez dodatków typu proszki do pieczenia oraz  bez cukru   i kazeiny a na dodatek jednak TROCHĘ urosły (!!!), to już moja satysfakcja pełna.  Podano z sosem z miodu arbuzowego!  Voila!  :) Składniki (na trzy nieduże gofry):  mąka z ryżu (3 łyżki kopiaste)  mąka z sorgo (2 spore łyżki)  jajko   ksylitol (1-2 łyżki, do smaku)  woda gazowana lub mleko roślinne (do uzyskania lżejszej konsystencji)  olej kokosowy nierafinowany (2-3 łyżki) Wykonanie:  Mąki, jajko, olej oraz ksylitol zmiksuj na jednolitą masę dodając, jeśli zajdzie taka potrzeba, 1 - 2 łyżki wody tak by uzyskać puszystą, gęstą (nie za gęstą ;) ) masę.  Wylej masę na wysmarowaną olejem kokosowym gofrownicę, upiecz gofry i od razu podawaj.  Smacznego!  Ciao!  :) 