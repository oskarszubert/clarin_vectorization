Kasza jaglana to baza dla wielu bardzo wartościowych i odżywczych dań, dlatego przepis na jej przygotowanie zamieszczam osobno. Jeśli tylko masz dostęp do kasz ekologicznych ( we wszystkich eko sklepach w dużych miastach, lub online) skorzystaj! Kasza jaglana, jako jedyna wśród zbóż ma odczyn zasadowy, czyli nie zakwasza organizmu a podnosi jego odporność. Może mieć działanie osuszające, zwłąszcza jeśli zostanie przygotowana w poniższy sposób (wyprażenie przed gotowaniem). Doskonale nadaje się na pożywienie dla maluchów (m.in. wspomaga wzrost). Powinniśmy po nią sięgać podczas infekcji (ma działanie odtoksyczniające, przeciwgrzybicze, jest pomocna przy leczeniu niestrawności i biegunek. Ale do rzeczy. Polecam gotowanie kaszy jaglanej w większej ilości (można ją przechowywać około trzech dni w lodówce) i włączenie do codziennego jadłospisu.  Kasza 250g Wrzątek Naczynie do gotowania kaszy (najlepiej emaliowane) Przepis: Kaszę uprażyć na sucho w garnku, często potrząsając, aż do momentu kiedy zacznie ładnie pachnieć (uwaga - nie przypalić), następnie przelać ją niewielką ilością wrzątku, przepłukać i odlać wodę. Do odsączonej kaszy nalać wrzątku (ok dwa razy więcej niż kaszy) i postawic na minimalnym ogniu pod przykryciem, tak by wody parowało jak najmniej. Od tej pory kaszy nie należy już mieszać. Może się okazać że wody jest jednak za mało, należy wówczas dolać nieco wrzątku i gotować dalej jw. Tak ugotowana kasza jest sypka i nadaje się do innych dań niż kasza ugotowana z nieco większą ilością wody, ktora byłaby zdecydowanie bardziej kleista.     czerpane z praktycznych nauk Ani Krasuckiej :)       Kasza jaglana z konfiturą morelową bezcukrową 