Znudzenie to za mało powiedziane.  Odechciewa mi się kalafiora na myśl,   że po ugotowaniu dozna bliskiego spotkania z podsmażona tartą bułą.   I pomyśleć, że to smaki mojego dzieciństwa...  No cóż.   Najwyraźniej z niektórych się wyrasta. ;))  Dzisiejszy kalafior obrósł w smakowity aromat z dalekowschodnią nutą  Polecam.        Składniki:  kalafior (ugotowany al dente)  pęczek zielonej pietruszki  czosnek (2 ząbki)  kurkuma (pół łyżeczki)  kolendra (nasiona mielone, łyżka)  sól lub dobry sos sojowy do smaku  masło klarowane lub dobry nierafinowany olej do smażenia              Wykonanie:  Na patelni podgrzej tłuszcz, wsyp kurkumę, kolendrę i posiekany w plasterki czosnek. Dodaj płatki chili i chwilkę zamieszaj. Wrzuć różyczki wstępnie obgotowanego kalafiora oraz pół pęczka pokrojonej drobno pietruszki.  Wymieszaj, podgrzej, podawaj.  Na talerzu posyp resztą posiekanej pietruszki.  Podawaj z czym lubisz. U nas z młodymi ziemniakami z koprem i fasolką szparagową.  Gotowe!  :)        Smacznego!  Ciao!  :) 