Postanowiłam stworzyć cykl obejmujący zdrowe obiady dla mojego Malucha.   Wszystkie z nich zostały zaakceptowane przez mały brzuszek i wpisane do kanonu obiadowego obowiązującego w naszym domu. A zaręczam, że dogodzić mojemu makaronożercy łatwo nie jest... tudzież przemycić zdrowe składniki, takie jak kasze, ryże, ryby (niesmażone), blanszowane lub gotowane warzywa np. korzeniowe... (unikamy nadmiaru surowizny w diecie Malucha). Zatem zaczynamy.  :)      Składniki:  świeży zielony groszek niełuskany  dorsz (filet)  masło klarowane  kurkuma  czosnek imbir świeży  sos sojowy tamari lub shoyu         Groszek "obierz", usuń końcówki i łyko,   ugotuj na parze lub w bardzo małej ilości wody.  Ułóż na talerzu i skrop niewielką ilością nierafinowanego oleju słonecznikowego.  Pyszzznyyyy, słodkawy groszek,   z akompaniamentem dobrej jakości oleju, nie wymaga przypraw.        Na patelni podgrzej masło, dodaj pokrojony w plastry ząbek czosnku i kilka cieniutkich plasterków imbiru oraz szczyptę kurkumy. Podlej odrobiną wody i sosu sojowego i wstaw do zalewy rybę.  Przykryj.   Ryba się "ugotuje" na parze a sos zredukuje do maślanego musu,   którym polejesz rybę ( w razie potrzeby dodawaj w trakcie wodę jeśli ryba jeszcze "nie doszła").  Oczywiście czosnki i imbiru nie musisz podawać Dziecku (sama wyjadam ;))),   chyba, ze ma ochotę. Taka ryba nie jest smażona (unikamy takiej obróbki na co dzień) a smaczna, esencjonalna i pozbawiona zbyt intensywnego, jak dla mojego dziecięcia, rybiego zapaszku (dorsz jest szczególny w tym względzie).  :)        Gotowe!  Smacznego.  :) 