Takie tam "babioletnie" kuchenne improwizacje:  :) Zupa jest pyszna również bez jaja. Dla wegan.         Składniki:  Pomidory (dużo i bardzo dojrzałe)  dynia (dowolnej wiekości kawałek)  por seler naciowy  czosnek  bazylia świeża  pietruszka zielona kolendra (nasiona)  czosnek  jaja  sól  opcjonalnie chili Pomidory obierz ze skórki, pokrój i wrzuć do garnka z niewielką ilością wody. Dodaj pokrojony w kosteczkę por, kawałki selera naciowego i gotuj tak długo aż się warzywa staną zjadalne dla Ciebie (głownie seler naciowy). Dynię upiecz w piekarniku w kawałkach lub podgotuj do miękkości na parze, następnie dodaj ją do zupy. Gotuj około poł godziny tak by składniki się połączyły. Dodaj do zupy czosnek, bazylię, roztartą kolendrę, sól  i ewentualnie chili.  Zupa powinna być dosyć gęsta. Jeśli jest zbyt gęsta dodaj trochę wody.  Następnie delikatnie wbij do zupy jajka (tyle ile potrzebujesz, jednak naczynie w którym gotujesz musi być na tyle szerokie by wlane jajka nie łączyły się.  Gotuj na mały ogniu tak długo aż się zetnie białko.   Żółtko pozostaw płynne.  Posyp potrawę zieleniną.  Smacznego!  :) Ciao!  :) 