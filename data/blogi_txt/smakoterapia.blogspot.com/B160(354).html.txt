Zrobienie smacznego żurku bez użycia gęstej śmietanki było dla mnie wielkim problemem.  Od kiedy stosujemy dietę z ograniczeniem nabiału oraz glutenu nie gościł niestety na naszym stole.  Do czasu.  Jest pomysł - jest żurek.  Zabielony i pyszny.  :)        Składniki:  marchew  seler  pietruszka (biała i zielona)  por ugotowana kasza jaglana (kilka łyżek do zagęszczenia zupy bądź mąka ryżowa)  jajka (opcjonalnie)  ziele angielskie  liść laurowy  majeranek  czosnek papryka wędzona (nie jest niezbędna, ale dodaje potrawie fantastycznej nutki wędzonki ;) )  zakwas na żurek (domowy bezglutenowy --- przepis, lub, w razie braku zakwasu -- żywy ocet jabłkowy lub sok z kiszonej kapusty eko)  mąka ryżowa  szlachetna nierafinowana oliwa sól, pieprz sos sojowy tamari lub shoyu Wykonanie:  Ugotuj rosołek wegetariański na warzywach (bez zielonej pietruszki) z dodatkiem ziela angielskiego i liścia laurowego. Kiedy warzywa będą miękkie wyjmij wszystkie prócz marchwi z zupy i zmiksuj na gładką masę z odrobiną "rosołku". Kiedy masa będzie całkowicie zimna dodaj doń dwa lub trzy jaja ( w zależności od ilości zupy, niekoniecznie) i miksuj długo na jednolitą masę (ma być bardzo płynna). Pod koniec dodaj ugotowaną kaszę jaglaną lub odrobinę mąki ryżowej.  Do zupy dolej zakwas domowy (lub żywy ocet jabłkowy albo sok z kiszonej kapusty), majeranek, kilka ząbków czosnku i zagotuj wywar mieszając.  Następnie wlej mix warzywno-jajeczny i nieustająco mieszając doprowadź do wrzenia.  Dopraw zupę solą, sosem sojowym,  pieprzem i posyp natką pietruszki.  Gotowe.    Ciao! :)   Ps. Do żurku można oczywiście tradycjnie dodać ugotowane na twardo jajo. Można zjeść z pieczywem. Ale najzdrowsza wersja to przemyt w zupie kaszy jaglanej. Polecam. ;-) 