Proste, pożywne, zaskakująco smaczne,   zatem - godne polecenia. Co to takiego?  Zapiekanka ziemniaczana zrobiona z dwóch głównych składników:  puree ziemniaczanego  oraz serka na bazie nerkowców.  Całość, zapieczona po pierzynką cebulowych krążków i przypraw,   najbardziej zaskoczyła już na zimno, następnego dnia.   Dała się wyjąć i jeść jak placek na zimno.  Została skonsumowana "w nawynosie" w pracy.  Też pysznie!  Smacznego! :)      Kremowa konsystencja ciepłej zapiekanki    Składniki: garnuszek puree ziemniaczanego  1/4 całości to serek nerkowcowy kminek mielony,  czubryca   cebula (dowolna ilość, na wierzch zapiekanki)  czosnek do środka zapiekanki lub tylko na wierzch (dowolna ilość, u nas 2-3 ząbki na wierzch, 1 do środka) majeranek  50ml klarowanego masła w płynie lub oleju nierafinowanego o ulubionym smaku (lub np. ryżowego - jest bez smaku)  sól do smaku        Wykonanie:  Nerkowce namocz na noc i zmiksuj na kremowy serek (jeśli dysponujesz urządzeniem wysokoobrotowym zmiksuj bez namaczania z dodatkiem wody) Ziemniaki ugotuj, utrzyj na puree, dodaj serek z nerkowców oraz sporo czubrycy do smaku i ząbek czosnku (przeciśnięty przez praskę), sól, olej lub masło. Całość połącz, przełóż do natłuszczonej porządniej formy (u mnie szklana), wyrównaj powierzchnię zwilżonymi dłońmi, obłóż całą zapiekankę krążkami cebuli i plasterkami czosnku (dociśnij lekko), posyp czubrycą, majerankiem i zapiecz (czas pieczenia 30 minut do godziny w temperaturze 175 stopni [termoobieg], w zależności od oczekiwanego efektu. Dłużej pieczona zapiekanka zdehydrowała się znacznie i następnego dnia "wyjęła się" ze szklanego naczynia w całości).  Smacznego!  Ciao!  :) 