I dobrze!  Wcale sobie tego jagodowego przegięcia nie zamierzam wyrzucać! ;)  Jedzenie sezonowe to podstawa naszej kuchni i tu bardzo nam blisko do idei slow food. :D  Zatem i Was zachęcamy! Jedzcie jagody codziennie, jedną garść a jak Wam się znudzi zróbcie słodkie, śliczne mleczko ptasie,   kokosowo - jagodowe. Proste, zdrowe i ekspresowe!  Gotowe w kwadrans!  :D  Oczywiście bez cukru, nabiału i żelatyny!  Zapraszam.           Składniki: mleko kokosowe (szklanka)  agar agar (2 łyżeczki)  jagody (garść)  ksylitol lub syrop klonowy (do smaku)    Wykonanie: Mleko kokosowe wymieszaj z agarem i substancją słodzącą (najlepiej trzepaczką) i nieustająco mieszając gotuj około 5 minut. Wypełnij foremki na czekoladki białym płynem (max 1/3), niektóre pozostaw puste i odstaw by biała baza stężała (możesz wstawić na kilka minut do zamrażarki wówczas stężeją natychmiast!). W międzyczasie dodaj jeszcze jedną łyżeczkę agaru do chłodnego, pozostałego mleczka w garnku i wymieszaj dokładnie trzepaczką. I powtórka z rozrywki! Zagotuj nieustannie mieszając, po czym wrzuć do garnka sporą garść jagód, zmiksuj stopką i lekko przestudzone wlej na zastygnięte białe warstwy ptasich mleczek lub w osobne foremki (jednokolorowe ptaśki).  I znów, kilka minut w zamrażarce... i gotowe!  :)  Smacznego! A tu, patrz, ledwie się człowiek na sekundę odwróci a po smakołykach zostają tylko ślady! ;)    Ciao! :) 