Kiszone = zdrowe.  Bez dwóch zdań.   :)  Zimą kiszonki są niezastąpione. Kiszenie to proces, który nie tylko nie niszczy witamin, w przeciwieństwie do większości sposobów konserwacji warzyw i owoców. Podczas procesu kiszenia POWSTAJĄ witaminy, zaś ilość choćby samej witaminy C w kiszonej kapuście pokrywa dzienne zapotrzebowanie na nią (w ilości już 5 łyżek)! Kiszonki - obroczynne dla jelit, układu nerwowego, krwiotwórczego, pomagają na osłabienie, zniszczone włosy i paznokcie...lista ta zdaje się nie mieć końca. W praktyce są pyszne i łatwo je przygotować w domu.  Zatem do roboty.  Hmmmmm...  Wszystko pięknie, gdyby nie to szatkowanie.... ;)        Składniki (w przeliczeniu na 1 kg kapusty):  biała kapusta (dowolna ilość) sól kamienna, niejodowana (ważne!) - ok. 1,5 łyżki na kg kapusty liść laurowy,  ziele angielskie (1 łyżeczka  pieprz czarny (1 łyżeczka)  gorczyca (1 łyżeczka)  świeży imbir (kilka plastrów, do smaku)  czosnek (kilka ząbków, wedle gustu)  (dodatkowo marchew lub ostra papryka, opcjonalnie)    Wykonanie:  Kapustę posiekaj drobno i ugnieć z solą, aż do wytworzenia się soku. Wymieszaj z przyprawami i ugnieć w glinianym garnku, lub w słoju, tak by całą powierzchnię przykrył kapuściany sok. Jeśli soku jest zbyt mało, dodaj roztwór solny z przegotowaną, ciepłą wodą (2 łyżki na litr).  Przypomnijmy szczegóły dotyczące kiszenia różnych warzyw:   Kiszonkę, ułożoną ciasno w słoiku, obciąż od góry wyparzonym kamieniem tak, by cała była zalana wodą. Przechowuj w temperaturze 15-20 stopni 2-3 dni, następnie w temperaturze 8-12 (okres przejściowy - dojrzewanie kiszonki), zaś gotową kiszonkę w temperaturze 4-8 stopni.Jeśli nie masz takich warunków kiszonkę trzeba zawekować by nie uległa zepsuciu, albo... robić jej niewielkie ilości i sukcesywnie spożywać. :D Pasteryzacja zawsze pozbawia produkt części witamin i nieco zmienia smak kiszonki. Nie stosujemy jej zatem wcale. Kisimy małe ilości kapusty i zjadamy na bieżąco, zaś nadwyżkę przechowujemy w słoju w lodówce. Jedyne o czym musisz wówczas pamiętać to by kiszonka CAŁY CZAS była przykryta wodą. W przeciwnym razie może dojść do pleśnienia wierzchniej warstwy kiszonki.  Kapusta z naszego przepisu ma imbirowy smak.  Jest pyszna!  :)  Smacznego i na zdrowie!  Ciao! 