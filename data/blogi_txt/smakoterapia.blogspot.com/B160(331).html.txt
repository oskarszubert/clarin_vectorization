Męczę się z nimi (koncepcyjnie), nie ukrywam, od jakiegoś czasu. I tą słodką męczarnią chciałam się z Wami podzielić.   Cukier nie wchodzi w grę...  Ponoć żadne z dzieci, które cierpią z powodu alergii, ADHD, wszelakich odmian autyzmu, nie powinno się podawać cukru w ogóle! Ani białego, ani brązowego (który i tak często jest po prostu białym cukrem barwionym na "zdrowszy"), ani fruktozy itp... A i zdrowym dzieciom przynosi on więcej szkód niż pożytku.      W dodatku dzieci bardzo szybko się od niego uzależniają a przemiany jakie zachodzą w organiźmie zbliżone są do tych które towarzyszą uzależnieniu od alkoholu. Tutaj o cukrze białym:    "Przemysłowa obróbka zmienia strukturę krystaliczną surowego cukru, sprawiając, że wszystkie substancje towarzyszące są usuwane jako odpady (...). Przy spożyciu białego cukru organizm jest zmuszony czerpać ze swoich własnych rezerw witaminy i sole mineralne, by go strawić. W ten sposób jedzenia białego cukru prowadzi do niedoboru witamin i substancji mineralnych, co przejawia się wczesnym pojawieniem się próchnicy zębów. Uzależnienie od cukru u dzieci objawia się najpierw niepokojem, potem zaś osłabieniem koncentracji i spadkiem wytrzymałości."  (Barbara Temelie, Beatrice Trebuth, Odżywianie według Pięciu Przemian dla matki i dziecka)   Może Ktoś z Was ma jakieś pomysły, doświadczenia, koncepcje czym zdrowym zastąpić cukier w lizaczku (nie sacharozą, nie fruktozą, nie pochodnymi cukru?)  Ksylitol, cudny skądinąd, jest bardzo złośliwy w temacie krystalizacji. ;) Rozpuszcza się z chęcią, do stanu stałego powraca niechętnie. :/  Nasze pierwsze próby lizaczkowe okazały się cudne. Tobie też się udadzą tak jak nam, pod warunkiem, że ksylotlowego delikwenta zamkniesz W ZAMRAŻARCE. Ale i tak delikwent będzie po chwili przybierał postać gęstego miodu!!!  Wrrrrr...          Składniki:  Ksylitol  Cytryna Kwiaty bławatka (suszone - kolor "fioletowawy")  Kwiaty nagietka (suszone - kolor pomarańczowy)        Wykonanie:  Ksylitol (u nas 5 łyżek) rozpuść na patelni na bardzo małym ogniu, dodaj kilka kropel cytryny i redukuj baaaardzo długo. Następnie masę ostudź, przelej do foremek na czekoladki wysypanych suszonymi płatkami kwiatów. Włóż drewniany patyczek i umieść całość w zamrażarce.  Tuż po wyjęciu lizaczki są wspaniałe.   Ksylitol ma wiele właściowści prozdrowotnych. Działa PRZECIWPRÓCHNICZO (trzymając go w paszczy naprawdę trudno w to uwierzyć, smakuje jak cukier)!!!   Odkaża też gardo w infekcjach, ponoć przeciwdziała zapaleniom uszu itd...  Recenzja mojego syna?  -ZA SŁODKI!  -Acha...  ;)))    Ps. Ksylitol (nie jest cukrem) można podawać dzieciom od 3 r.ż. (wcześniej podawanie jakiegokolwiek cukru i soli jest raczej niewskazane). Jest substancją z którą organizm musi się najpierw "oswoić" poczynając od małych dawek na dobę (około 1/2 łyżeczki). 