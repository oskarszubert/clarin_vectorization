Ostatnia podróż do Wrocławia i serniczek z zakwasem gryczanym zjedzony w Machinie Organice przypomniał mi,   że orzeszki - nerkowce wciąż czekają w mojej kuchni na swoją kolej!  Uwielbiam takie proste domowe eksperymenta, które skutkują smakowitymi wynalazkami.  Twarożek wegański z migdałów? Cudo! (przepis) Kuleczki serowe bez sera? Rewelacja... (przepis)  Dziś czas na masę sernikową która idealnie sprawdziła się jako nadzienie do tartaletek. Cudownie smakuje również w pucharku z owocami i myślę że w odpowiednio dopracowana posłuży mi jako masa na PRAWIE PRAWDZIWY SERNIK!!! Juhuuuuuu! :)  Aksamitna konsystencja to zasługa nerkowców, zaś aromat i smak podkręcają sok i skórka z cytryny.  Znakomite i proste!  Polecam.  :)        Składniki: nerkowce (150 g.)  cytryna eko (!) (sok z 1/2 niedużej sztuki oraz 3cm skórki cytrynowej)  ksylitol (2 łyżki, bądź syrop z agawy 1-2 łyżki lub do smaku)        Wykonanie:  Nerkowce namocz na noc. Odsącz z wody, dodaj sok i skórkę z cytryny, posłódź tyle ile lubisz (próbuj w trakcie) i zmiksuj na gładką masę. Możesz dodać odrobinę wody lub mleka ryżowego by osiągnąć pożądaną konsystencję.  Gotowe!  :)   Ciao! :) 