Przypadkiem nam się wymyśliły... a że pyszne są, dzielimy się przepisem.    Kasza jęczmienna bardzo polecana jest właśnie jesienią (obok jaglanej którą poleca się zawsze) a dynia to prawdziwy dar tejże pory roku.  Korzystajcie póki czas. Smacznego!        Składniki:  kasza jęczmienna (100g)  dynia (domowe pure, szklanka)  ogórek kiszony (1nieduży)  cebula (1 szt)  majeranek (najlepiej świeży, kilka gałązek)  kmin rzymski (w proszku, 1łyżka)  sól do smaku  czosnek (1 ząbek)  odrobina dobrej jakości oleju  papryka chili (opcjonalnie do smaku) sezam niełuskany            Wykonanie:  Cebulę pokrój bardzo drobno, posyp niewielką ilością soli i usmaż na złoto. Ugotuj kaszę jęczmienną wg przepisu na opakowaniu (na sypko). Dynię upiecz w piekarniku, doprowadź do stanu "osuszenia" z wody. Jeśli użyjesz dyni makaronowej lub wodnistej zwróć uwagę by ją porządnie w piekarniku przesuszyć. Najlepiej użyj dyni "mącznej" albo hokkaido (ma zwarty, suchy miąższ). Po ostudzeniu dynię zmiksuj z ogórkiem i przyprawami, kapnij trochę oleju dodaj przyprawy i dopraw do smaku (możesz wyostrzyć pikantną papryką) a następnie dołóż do kaszy jęczmiennej, wymieszaj i wsyp sól do smaku. Nasze kotleciki miały mieć lekko orientalny aromat, delikatny kwasek ogórka w tle i subtelną nutkę pikantnej papryczki. Masa jest dość klejąca i nie udaje się z niej lepić kotlecików rękami tak jak mięsnych. Przygotuj w misce sezam do obtaczania, nabierz łyżką niewielką ilość masy i włóż do miski z sezamem, odwróć łyżką tę kulkę masy na drugą stronę. Teraz możesz  delikatnie wziąć w dłoń obtoczoną sezamem porcję i lekko uformować niewielki kotlecik.  Połóż je na blaszce skrop niewielką ilością oleju i zapiecz w piekarniku (175 stopni) aż osiągną chrupką sezamową skorupkę (u mnie około 30 minut). Smacznego!        Ciao!  :) 