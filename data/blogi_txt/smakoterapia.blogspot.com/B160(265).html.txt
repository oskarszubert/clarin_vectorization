Nadszedł czas by się przez chwilkę pochylić nad składnikami z jakich wyczarowujemy nasze potrawy.  W sieci można utonąć w zalewie skądinąd interesujących przepisów na ciekawe dania. Niewiele jedak wiedzy na temat "co jest czym" we współcześnie produkowanej żywności. A przeciez to nie tylko przepis daje gwarancję wykonania jadalnej potrawy.  Smutną prawdą jest to, że w dzisiejszych czasach mamy raczej do czynienia z "zastępnikami jedzenia" zamiast tego PRAWDZIWEGO. O gotowych produktach sklepowych nie wspomnę...  Warto więc dowiedzieć się co zawierają produkty ktore kupujemy. Albo czy w ogole są tym czego szukaliśmy.  Pominę milczeniem wędliny, homogenizowany nabiał, pomidorki w zimie ;), cytrusy....    No dobrze. Czas na usystematyzowanie.  W mojej kuchni UNIKAM:    -żywności wysoko przetworzonej  -konserwantów, polepszaczy smaku (uwaga na mieszanki przyprawowe)  -mrożonek  -potraw z mikrofali  -białej mąki (w każdej postaci)  -wędlin "nietradycyjnych"  -wieprzowiny -nabiału (dozwolone masło klarowane oraz jaja)  -cytrusów (zwłaszcza w zimie)  -SŁODYCZY "SKLEPOWYCH", LODÓW  -zimą: surowych produktów  -cukru białego i ciemnego        Co mieć pod ręką by wyczarować na przykład takie śniadanko (w lecie oczywiście ;))?  Przede wszystkim, jeśli to możliwe, znajdź zaufanych dostawców żywności lub gospodarstwa rolne. Lepiej wiedzieć "co, skąd, gdzie rosło" a także kto hoduje. ;)   Nawet w Warszawie można znaleźć zaufanego rolnika który, jeśli nie produkuje żywności eko,  przyzna się co "okrasił nawozem"i w jakiej ilości oraz razem z Maluchem pozbiera maliny z krzaka. :)  Przynajmniej mnie się to udaje.    - kasze (zboża), nieco zapomniane, wracające do łask ostatnio, bardzo pożywne i cenne (jaglana -jedyna "zasadowa" kasza , gryczana - rozgrzewająca, idealna w zimie, jęczmienna, orkiszowa, amarantus! - wart wypróbowania, quinoa, brązowy ryż.   Cudowne jest gomasio z prażonego siemienia lnianego i sezamu, którym można posypywać kasze.    - warzywa i owoce ( nie próbuj z zimy zrobić lata ;) i jedz zawsze warzywa i owoce sezonowe). Najtrudniej jest zimą, ale to co mamy w zupełności nam wystarcza: marchew, seler, pietruszka, por, cebula, czosnek, buraki, dynie (moje wciąż stoją całkiem rześko w spiżarni ;)), kapusta biała i czerwona, jarmuż, brukiew, pasternak, wszelkie kiszonki i w ograniczonej ilości ziemniaki ( warzywa psiankowate są najmniej zdrowe: ziemniaki, papryka, pomidory, bakłażan), jabłka, gruszki... Jest w czym wybierać nawet zimą! Warto też sięgnąć po suszone owoce, te w najbrzydszym kolorze. ;) Są niesiarkowane. Oraz orzechy. Jeśli nie próbujemy aktualnie schudnąć... ;)    - strączki warto spożywać ok. 2 razy w tygodniu. Bardzo cenna jest fasola adzuki (nie powoduje wzdęć ;), soczewica w każdym odcieniu, cieciorka. - przyprawy naturalne ( nie mieszanki!!! zazwyczaj zawierają polepszacze smaku), poprawiające trawienie. Majeranek, tymianek, bazylia, rozmaryn, kolendra, kurkuma, kmin rzymski, papryka, imbir.    UWAGA na:  *sos sojowy (polecam tamari, shoyu - czysty skład, sklepy eko)  *ocet (powinien być "żywy", wówczas dodany do surówek pełni rolę "gotującego na zimno",   czyli sprawi, że danie będzie bardziej lekkostrawne.  *cukier (zastąp go słodami, np. daktylowym, ryżowym, ksylitolem lub stewią)  *oleje (od ich jakości zależy nie tylko smak potrawy. Wybieraj oleje tłoczone na zimno. Zrezygnuj z oliwy z oliwek jako jedynej "słusznej". Spróbuj jak pyszna jest oliwa z orzechów włoskich!!! Ze słonecznika, rzepaku... itd.       Mięso (drobiowe) polecam jedynie ze sprawdzonego źródła.   Warto natomiast jeść niehodowlane ryby.  :)    Unikam w kuchni również metalu, teflonu. folii aluminiowej.  Do łask wracają naczynia emaliowane, szklane, które oddają nam najmniej "prezentów" do naszych potraw... 