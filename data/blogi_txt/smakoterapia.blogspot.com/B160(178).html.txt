Złote, słoneczne, puszyste krążki kuszą nie tylko na łąkach. Uśmiechają się do mnie z połowy ulubionych blogów.   Zaklęte w złotym płynie obiecują czarodziejskie doznania dla kubeczków smakowych.   Mmmmmmm.  Miodek z mlecza... marzenie... :)  Po przeczytaniu listy składników odechciewa mi się. :(  CUKIER! SZKLANKA?   DWIE???  Odpada.  :((  Jak to odpada...?   Jak się nie da - jak się da.   ;)  Jaaa nie daaam radyyyy?  ;P    Będzie trochę... naczej.  Ale BĘDZIE!        Składniki:  kwiaty mniszka lekarskiego 200 szt.  ksylitol (niepełna szklanka)  cytryna (1 szt. eko)  imbir świeży  woda (2 szklanki)        Wykonanie: Liczenie kwiatów to najtrudniejszy etap wykonania majowego miodku. Potem już będzie z górki. ;)  Kwiaty zalej 2 szklankami wody, dodaj cytrynę bez skórki pokrojoną w kostkę oraz kilka plastrów imbiru (u mnie około centymetra świeżego kłącza) i gotuj przez ok. 45 minut na najmniejszym ogniu.  Następnie pozostaw pod przykryciem na 24 godziny.  Następnego dnia odciśnij przez gazę zawartość garnka, dodaj ksylitol i gotuj aż płyn się zredukuje mniej więcej o połowę (u mnie znienacka zredukował się bardziej ;)).        Gorący płyn przelej do słoiczka, zakręć i odwróć do góry dnem.  Po ostudzeniu musieliśmy do wypróbować.  Jest przepyszny! Ale potwornie słodki. ;)  Nie wiem jak się przechowuje bo to miodek pionierski.  Jeśli nie zostanie pożarty, odezwę się w tej sprawie za rok.  ;)        Imbirowo-cytrynowy miodek z mlecza w naszej wersji ma konsystencję lekko galaretowatą, rześki cytrynowy smak z ledwo wyczuwalną, rasową nutką imbiru w tle. Pozostawiony na działanie powietrza, niezbyt szczelnie zamknięty, dość szybko krystalizuje się.  :))  Smacznego! 