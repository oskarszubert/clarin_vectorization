Jogurty wegańskie się nam nie znudzą, nie ma takiej możliwości! Płynne, gęste jak kremowe serki, naturalne, z dowolnymi owocami, jako tzatziki, jako dodatek do sałatek i sałat, baza do dipów, sosów... znakomite! Pyszne i zdrowe!  Tęsknota Dziecięcia za nabiałem odchodzi w niepamięć.  :)    Jeśli nie znasz jeszcze historii Matki Smakoterapii i jogurtu, zajrzyj do zakładki "jogurt" po prawej stronie strony. Znajdziesz tam kilka postów na ten temat.    Składniki na gęsty jogurt (prawie serek): migdały eko (300g)  woda (600-700g)  3 daktyle suszone eko szczypta soli  saszetka bakterii jogurtowych na litr jogurtu Jogurt z urządzenia wyskoobrotowego jest gładszy i bardziej jednorodny.   Wykonanie:  Jeśli dysponujesz wysokoobrotowym urządzeniem miksującym, wrzuć doń porcję migdałów (najlepiej namoczonych przez kilka godzin w czystej wodzie i odcedzonych), daktyle, sól, wlej wodę i zmiksuj na gładko. Przelej całość do garnuszka emaliowanego lub szklanego i zagrzej do temperatury ok. 40 stopni (sprawdź na nadgarstku, jak pokarm dla niemowlęcia, (uważaj!)).   Dodaj bakterie z saszetki, porządnie wymieszaj i przelej całość do jogurtownicy. Po kilku godzinach (4-8) wstaw jogurt do lodówki by zakończyć "dojrzewanie". Tak przygotowany jogurt jest pyszny i kremowy. Doskonale smakuje w daniach słodkich i słonych. Cudownie zabiela zupę (ostatnio grzybową, och!). By zrobić kolejną partię jogurtu, odłóż 4-5 łyżek gotowego jogurtu do słoiczka. Dodasz ją podczas robienia kolejnej partii jogurtu zamiast bakterii z saszetki.  Jogurt jest dobry ok 3 dni. Po tym czasie zaczyna dość szybko kwaśnieć zatem musisz się spieszyć z robieniem kolejnej partii. Smacznego!  :)     Jogurt z urządzenia niskoobrotowego będzie miał mniej jednorodną strukturę ale i tak jest pyszny. :) *Thermomix: migdały/daktyle/sól/woda miksujemy: obroty 6/2minuty, następnie obroty 10/ 2 minuty. Włącz  temperaturę 50 stopni/obroty 2/ 3-4 minuty. Wyjmij masę, wymieszaj, przestudź do ok. 40 stopni (sprawdź na nadgarstku) i z resztą działań postępuj jak wyżej.  *Urządzenia "wolniej -obrotowe": namocz migdały i daktyle na całą noc, zmiksuj na gładko na tyle na ile to możliwe. Dalej postępuj j.w.    Ciao!  :) 