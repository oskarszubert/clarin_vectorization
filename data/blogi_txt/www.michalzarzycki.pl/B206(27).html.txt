Odkrywcza podróż w nieznane po Centrum Nauki Kopernik04.03.2012 | kategoria: W świat nauki    Po Gali  rozdania nagród – Blog Roku 2011 – w Centrum Naukowym Kopernika, późną nocą pojechaliśmy do hotelu. Był to już kolejny dzień – 17 luty. Z rana wróciliśmy znów do Kopernika. Tym razem w innym celu. Jak pewnie wiecie budynek ten jest bardzo dobrym miejscem do nauki dla młodzieży. Jest tam pokazana duża ilość różnych doświadczeń. Np. śruba Archimedesa, czy powietrzna armata. Wszystkie doświadczenia są oparte na prawach fizyki. Jest tam balon na ciepłe powietrze i rakieta, która startuje pod wpływem gorącego azotu. Ciekawy jest menisk wodny, który pod wpływem zakręcenia naczyniem sprawia, że woda napiera na ściany i w środku tworzy się wgłębienie. (Kliknij w fotkę i powiększ zdjęcie) Centrum Kopernika ma za zadanie rozbudowywać wyobraźnię poprzez analizę i prowokować pytania – dlaczego, czemu, jak? Niektóre części Centrum były podzielone na wodne doświadczenia np. z efektu Cariolisa, gęstości i lepkości cieczy. Można też poznać sekretny przepis na wielkie bańki mydlane. Były też doświadczenia akustyczne a nawet grawitacyjne.  Może chcecie dowiedzieć się ile waży wirus lub rozwiązać zagadkę kryminalną? W Centrum Nauki  Kopernik było na prawdę ciekawie. Polecam przyjechać tam na weekend, ponieważ wtedy są otwarte dodatkowe laboratoria takie jak dzisiaj np. „Stwórz genetycznie modyfikowaną bakterię”. Brzmi ciekawie prawda? Najlepsze w tych warsztatach jest to, że sami to możemy zrobić – my młodzi naukowcy. Prowadzący zajęcia podpowiedzą nam, co mamy robić, a my stworzymy doświadczenie  W Centrum Kopernik znajdują się laboratoria chemiczne, biologiczne, fizyczne i robotyczne. Do udziału w warsztatach laboratoryjnych zapraszani są wszyscy powyżej 13-go roku życia.          Do budynku głównego doczepiony jest drugi – mniejszy budynek – Planetarium. Zwie się ono „Niebo Kopernika”. W nim pokazywane są różne filmy jak np. „Czarna dziura”, „Niebo nad Warszawą” i „Jesteśmy Astronomami”. Oglądałem je podczas swojego pobytu w Planetarium – polecam. Planetarium jest bardzo nowoczesne – leżące fotele – czyli to z czym się po raz pierwszy spotkałem w kinach-planetariach. Lekko przekrzywiony ekran na niby kopule, dający większe pole widzenia. Rewelacja! A jakie wygodne fotele? MMMmmmm…. Aż chce się takie mieć w domu    Źródła: http://www.kopernik.org.pl/nc/informacja/ http://www.kopernik.org.pl/aktualnosci/artykul/zajecia-w -laboratoriach-najlepsza-propozycja-na-weekend/ http://www.niebokopernika.pl/   Podziel się na: Tagi: Archimedes, bakteria, bakterie, biologia, cariolisa, carioliza, Centrum, Centrum Nauki Kopernik, chemia, fizyka, genetycznie, genetyka, Kopernik, Kopernika, laboratorium, modyfikowana, nauka, niebo, Niebo Kopernika, Planetarium, roboty, robotyka, Warszawa 