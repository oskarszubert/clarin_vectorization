„Czytajmy Korczaka” –  Konkurs Pięknego Czytania30.03.2012 | kategoria: W zakamarki duszy     W piątek 30 marca – poszedłem do szkoły jak co dzień, ale okazało się, że to kolejna życiowa „Podróż w nieznane”. Zupełnie nie wiedziałem o Konkursie Pięknego Czytania.  Dowiedziałem się o nim dopiero po zakończeniu lekcji j.polskiego. Nasza Pani mgr Zofia Pacześniak zapytała całą klasę, czy ktoś idzie na konkurs pięknego czytania. Pomyślałem:  „może być fajnie”. Zapytałem kiedy to jest i czy mogę pójść. Okazało się, że ma się on odbyć na następnej lekcji – matematyce. Nic nie czytałem o Korczaku, nawet nie wiedziałem, że było to o nim. O ile pamiętam, dostałem „Pamiętnik” Korczaka. Jedna z jego książek o dzieciach w Getcie warszawskim. Zacząłem czytać na ślepo. Oczywiście pierwszy raz czytałem ten tekst Korczaka. Moja „konkurencja” znała fragmenty tekstów już od jakiegoś czasu – mogli się wcześniej przygotować. Uczestnicy konkursu czytali dowolny fragment prozy Janusza Korczaka zawierający dialog i opis. Ocenie komisji konkursowej podlegała: dykcja (0-3 pkt.), interpretacja tekstu (0-3 pkt.), zachowanie limitu czasu (do 3 minut) (1 pkt). Po mojej jakże „pięknej” improwizacji… wygrałem! Tego się nie spodziewałem. Zaraz po matematyce, spotkałem się z panią Pacześniak, która od razu mi powiedziała: „wygrałeś”. Dla mnie to było zaskoczenie. Cóż, nie mogę takiej szansy zmarnować. Czas się zabrać za czytanie   Zanim to  nastąpi, postanowiłem więcej nauczyć się o Januszu Korczaku nazywanym też KRÓLEM DZIECI. Jest to ważne tym bardziej, że Rok 2012 to Rok Janusza Korczaka. Kilka słów na ten temat z pewnością napiszę na blogu w jednym z kolejnych wpisów. Jak myślisz, co według ciebie oznacza cytat słów Korczaka: „Nie ma dzieci – są ludzie”?  A co wiesz na temat Janusza Korczaka? „Ilekroć odłożywszy książkę, snuć zaczniesz nić własnych myśli, tylekroć książka cel zamierzony osiąga” Janusz Korczak —————————————————— Podkarpacki Konkurs Pięknego Czytania „Czytajmy Korczaka”  Formularz zgłoszeniowy Oświadczenie Regulamin konkursu  Organizatorzy:  Pedagogiczna Biblioteka Wojewódzka w Rzeszowie Stowarzyszenie na Rzecz Promocji i Rozwoju Pedagogicznej Biblioteki Wojewódzkiej w Rzeszowie Patronat honorowy:  Kuratorium Oświaty w Rzeszowie Patronat medialny:  Polskie Radio Rzeszów Inne wpisy na ten temat: KRÓL DZIECI – Janusz Korczak .. Międzynarodowy Dzień Książki Dla Dzieci        Podziel się na:                           Tagi: 2012, czytajmy Korczaka, czytanie, dla dzieci, dykcja, dzieci, Gimnazjum nr 10 Rzeszów, interpretacja, Janusz, Janusz Korczak, konkurs, Korczak, król dzieci, Król Maciuś I, ludzie, mgr, Pacześniak, pamiętnik, Pani, Podkarpacie, proza, rok, Rzeszow, szkoła, tekst, uczestnicy, zachowanie, Zofia, Zofia Pacześniak 