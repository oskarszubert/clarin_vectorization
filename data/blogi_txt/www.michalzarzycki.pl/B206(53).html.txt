Czy jesteś uzależniony/a od nawyków?13.01.2013 | kategoria: W zakamarki duszy    „Niezwykła rzecz, te nawyki.  Ludzie nie wiedzą, że je mają” -  Agata Christie, autorka kryminałów.   Jak myślisz, czy nawyki same w sobie są dobre, czy złe? Nawyki mogą być i dobre, i złe. Dlaczego? Są uczniowie, którzy nie lubią się uczyć, ale są uczniowie, dla których nauka jest pasją. Uczniowie, nieuczący się musieli mieć jakiś powód, dla jakiego nie lubią się uczyć – np. zły nauczyciel, czy niedobre środowisko klasowe. Wmówili sobie, że ta nauka jest zła i w to wierzą. W ten sposób nieświadomie kształtują nawyk „nieuczenia się”. Uczniowie dobrze uczący się, powiedzieli sobie, że nauka nie jest jednak taka zła i wypracowali sobie częstszy nawyk sięgania po książki i materiały naukowe. Czy nawyki uczenia są dobre, czy złe?  To zależy od podejścia ucznia do nauki oraz podstawy ładu społecznego, jaki jest określony w środowisku naszego życia (rodzina, szkoła, społeczność religijna albo grupa rówieśników lub „gang”). To my sterujemy naszym umysłem. „Mówimy” mu co jest „dobre” dla nas, a co nie. Jeżeli chcemy odnosić sukcesy, to musimy powiedzieć sobie – „tak, nauka , jest dla mnie dobra mimo, że to ciężka praca”. Tym samym skupiamy się jak laser na kształtowaniu właściwych nawyków związanych z tym. Jednak kiedy myślimy na odwrót, wtedy szukamy wszelkich wymówek, aby się nie przepracować np.: - mam za mało czasu na zabawę i rozrywkę, więc muszę się więcej pobawić w życiu; - gry komputerowe przez wiele godzin będą dobre dla mnie, bo „tam się uczę angielskiego”; - muszę posiedzieć cały dzień przed TV, bo mam dość nauki ; - nie mam czasu porozmawiać z przyjaciółmi, więc w efekcie większość czasu spędzam z rówieśnikami na pogawędkach,  itp. Jeśli jesteś gotów zrobić tylko to, co jest łatwe, życie będzie trudne.  Ale jeśli jesteś gotów zrobić to, co jest trudne, życie będzie łatwe. -T. Harv Eker.  Jeśli wierzysz, że możesz – to potrafisz tego dokonać. Zawsze mamy to czego pragniemy, np. więcej luzu. Wtedy wszystko, co robimy poza nauką, staje się dla nas również nawykiem. My wmawiamy sobie, że to jest dobre. Jest w tym pewien haczyk. Jaki? „Co za dużo, to nie zdrowo”. Co to oznacza? Wszystko powinno mieć swój umiar, a szczególnie zabawa szczególnie wtedy, kiedy nie wykonaliśmy swoich obowiązków. Ale co, jeśli nie mamy wyrobionego nawyku obowiązkowości i odpowiedzialności? Wszyscy dysponujemy tą samą ilością czasu – 24 godziny na dobę. Są ludzie, którzy osiągają sukcesy np. dobre oceny w szkole, ale większość jest przeciętna. Musi być tego jakiś powód. Jaki? „Przeciętni” nie wypracowali sobie od dziecka, prawidłowych nawyków, np. zbyt wiele czasu poświęcali na uciechy i zabawy. Stworzyli w ten sposób złe nawyki. Nie zdążą się wiele nauczyć, zrobić zadań domowych i tym samym wykształcić na przyszłość, a tych dobrych nawyków, takich jak przede wszystkim obowiązkowość, odpowiedzialność i praca nad sobą. Bez tego nie odniosą żadnych większych sukcesów w życiu, jeśli tego nie zrozumieją. W przyszłości będą zdziwieni, dlaczego inni mają łatwiej, a oni nie? Aby to lepiej zrozumieć, zróbmy test. Będzie wam potrzebny stoper, czysta kartka i długopis. Za jego pomocą stopera, jak dużo czasu zajmie ci odpowiedzenie na każdą grupę czterech pytań. Na początek odpowiedz na pytania 1-4, a następnie zanotuj czas. 1. Wyrecytuj cały alfabet najszybciej, jak potrafisz. 2. Napisz swoje imię i nazwisko ręcznie na kartce. 3. Napisz: „Warszawa jest stolicą Rzeczypospolitej Polskiej”. 4. Wymień wszystkie miesiące roku w kolejności, zaczynając od stycznia. Zapisz czas dla pytań 1-4. Przed przystąpieniem do odpowiadania na pytania 5-8, wyzeruj stoper. 5. Wyrecytuj cały alfabet od tyłu najszybciej, jak potrafisz 6. Napisz swoje imię i nazwisko od tyłu (np. Andrzej Nowak – kawon jezrdna) 7. Napisz: „Warszawa jest stolicą Rzeczypospolitej Polskiej”, ale nie stawiaj kropek nad „i” i „j”, kresek w „t”, a wszystkie słowa zapisz małą literą. 8. Wymień wszystkie miesiące roku w odwrotnej kolejności zaczynając od grudnia. Zapisz czas dla pytań 5-8. Odejmij pierwszy rezultat (dla pytań 1-4) od drugiego (dla pytań 5-8) i zapisz różnicę. Okazuje się, że im więcej czasu zajęła Ci odpowiedź na pytania 5-8, tym silniejsza jest obecność nawyku w twoim życiu.  Mój czas: - dla pytań 1-4 to 35 sekund - dla pytań 5-8 to 3 min 4 sekundy. Okazało się, że wykonanie drugiego zadania zajęło mi aż 5 razy dłużej niż w poprzednim „czteropaku”. Pamiętaj, że tu nie ma gorszych ani lepszych wyników, tu nie ma zwycięzców. Dzięki temu testowi, poznajemy siebie i to, co dla nas znaczą solidnie wypracowane nawyki. A wam, jak poszedł test? Nawyki to nic innego, jak wiele razy powtarzana, zautomatyzowana czynność czyli sposób zachowania i reagowania na to co mówią rodzice, trenerzy (np. sportu lub tańca) czy np. nauczyciele w szkole. Nawyki są niezwykle wygodne, kiedy dobrze się ich nauczymy np. sprzątać pokój, wstawać rano z łóżka na czas, myć się i ubierać tak, aby nie spóźnić się do szkoły czy pracy,  tańczyć sambę, uczyć się języków obcych albo dotrzeć do biblioteki… co jakiś czas itp. A co byłoby, kiedy kierowca wsiadając do samochodu, za każdym razem zastanawiałby się nad ruchem nóg i rąk (teraz bieg, a teraz pedał gazu itp.)? Na nawykach polegamy po to, aby szybko wykonywać wiele codziennych czynności. Wyobraź sobie, jak wyglądałoby życie, jakby wszystko trzeba byłoby robić po raz pierwszy. Zajęło by to nam ok. 5 razy więcej czasu (przynajmniej w moim przypadku), a może komuś jeszcze dłużej? Wniosek z tego, że im częściej kształtujemy dobre nawyki, np. ćwiczenie na gitarze lub śpiew, czytanie książek, odrabianie zadań domowych, nauka tańca, uczenia się chwytów aikido itp., to szybciej idzie nam ta praca. Ktoś, kto nie ma wyrobionych dobrych nawyków, będzie się musiał tego wszystkiego uczyć, wielokrotnie dłużej. Ale czy to znaczy, że jeśli tego nie potrafimy, to jesteśmy już na zawsze straceni, bo nigdy nie nauczymy się już niczego więcej w życiu? Nie! Mam dla Was dobrą wiadomość! To, że ktoś się lepiej uczy lub gorzej, że ktoś odnosi sukcesy lub nie, przede wszystkim zależy od nawyków, jakie przez dłuższy czas kształcił w sobie. Psychologowie twierdzą, że wprowadzenie nowego nawyku w życie trwa około 20 do 70 dni ćwiczeń. W praktyce, kiedy pracujemy i uczymy się czegoś z pasją, często wystarczy nam średnio okres 30 dni, a niektórym zdolniejszym – może nawet połowa z tego?  „Osiągamy już połowę sukcesu, jeśli tylko nabieramy nawyku pracy.”   Sarah Knowles Boton (1841 – 1916), poetka i reformatorka społeczna. . . . Materiały źródłowe: Psychologia dla dzieci i nastolatków cz. 1 – Janni Kincher Jeśli chcesz otrzymywać powiadomienia o kolejnych wpisach na tym blogu, dodaj swój e-mail do SUBskrypcji tutaj  Możesz też zobaczysz filmy z serii „Nawyk samodyscypliny” na www.rozwojowy.pl :   cz. 1       cz.2        cz.3  I co o tym wszystkim sądzisz?  Czy postanowiłeś/łaś zmienić coś w swoim życiu? =========================================  Niżej jest miejsce na Twój komentarz  -  wpisz go     Tagi: cel, ćwiczenia, Dalajlama, dzieci, młodzież, nauka, nawyki, praca, praktyka, psychologia, sukces, szkoła 