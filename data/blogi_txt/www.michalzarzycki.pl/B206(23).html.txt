Łyżwy, narty czy snowboard?12.02.2012 | kategoria: Dzień za dniem    Co wolicie – łyżwy, narty czy snowboard i dlaczego? W tym roku na feriach zimowych miałem pojechać w Bieszczady na snowboard ale nie uzbierała się grupa, więc  pojechałem do Krynicy Górskiej na obóz narciarski. Pojechałem na obóz narciarski z Gimnazjalnego Klubu Sportowego MILENIUM  - gimnazjum nr 2 w Kolbuszowej. Ogólnie na obozie było fajnie. Przyjaciele byli mili i nie chamscy – jak to bywa czasem na obozach.  Sprzęt  – narty, kijki, buty i kask – można było wypożyczyć na miejscu za jedyne 80 zł, ponieważ był to sprzęt klubowy. Przy okazji wieczorami były do wyboru 2 wyjścia. Pierwsze to sklep, a drugie to wyjście na łyżwy. Oczywiście nigdy nie jeździłem na łyżwach, dlatego pomyślałem „a co mi tam – idę na łyżwy!” Pewnie zapytacie ile razy mówiąc potocznie ”wyglebiłem się” na lodowisku? W pierwszym dniu, hmm… tak licząc… wychodzi mi zero razy. W drugim już gorzej – ze 3 razy. A w trzecim chyba ze 2. A wam jak na początku szła jazda na łyżwach? Wracając do nart, obóz skończył się konkursem sprawnościowym Slalom Gigant 2012, po którym wszyscy otrzymaliśmy fajne pamiątkowe dyplomy i koszulki z logo jakie widać wyżej (zdjęcia można powiększyć – trzeba kliknąć w nie myszą).  Po obozie narciarskim mam porównanie ze snowboardem, bo rok temu byłem na obozie snowboardowym w Białce Tatrzańskiej. Moim zdaniem snowboard jest łatwiejszy ponieważ: - buty są wygodne i łatwo jest je zapiąć – moje buty narciarskie zapinałem z 15 minut, a snowboardowe jak normalne buty – max 1 minute - jest trudniej skręcić kostkę czyli trudniej o kontuzje - rzadziej robimy akrobatyczną figurę – sznur – na stoku  - sama jazda jest przyjemniejsza - snowboard jest bez kijków, a podczas jazdy na nartach kijki trochę przeszkadzają Czy są minusy snowboardu?  Według mnie co prawda trudniej się skręca, ale ja nie idę na łatwiznę  Jest jeszcze pewien minus – na orczyku czasami trzeba odpiąć jedną nogę, a cały ciężar jazdy pod górę skupia się na przedniej nodze. To trochę męczące. Na nartach ciężar ciała rozłożony jest na dwie nogi i jest łatwiej.  A wy jak uważacie, co jest najfajniejsze ze sportów zimowych: łyżwy, narty, snowboard a może sanki lub „jabłko”???   Podziel się na: Tagi: 2012, dyplom, gimnazjum, Gimnazjum nr 2 Kolbuszowa, jabłko, Krynica, logo, narty, obóz, sanki, Slalom Gigant, śnieg, snowboard, sporty zimowe, zima, łyżwy 