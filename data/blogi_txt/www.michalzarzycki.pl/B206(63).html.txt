Sejm Walny i jedna z przyczyn rozbiorów Polski08.04.2013 | kategoria: W świat nauki    Sejm Walny to nazwa parlamentu Rzeczypospolitej. Było to zgromadzenie decydujące o polityce całej Pierwszej Rzeczypospolitej. Pierwsze obrady z udziałem trzech stanów sejmujących, czyli króla, senatu i izby poselskiej, odbyły się w 1493r. w Piotrkowie. Data ta jest uznawana za początek polskiego parlamentaryzmu. Miejsce i termin sejmów walnych ustalał władca. Początkowo obradowano, kiedy było to konieczne. W XVI w. dołączyli jeszcze przedstawiciele Litwy. Od 1573r. posiedzenia Sejmu Rzeczpospolitej Obojga Narodów odbywały się regularnie co dwa lata. Trwały wtedy sześć tygodni, jednak była możliwość przedłużenia ich aż do ośmiu tygodni. Głównymi tematami obrad były: podatki, bezpieczeństwo granic oraz reformy w państwie. Przewodniczącym sejmu był Król, aczkolwiek w izbie poselskiej prowadził je marszałek.  Obrady zawsze zaczynały się od mszy. Po niej król witał zebranych posłów oraz wygłaszał mowę. Następnie senat i izba poselska działały oddzielnie, a potem zatwierdzały uchwalone przez posłów prawa, czyli konstytucje sejmowe. Do tego potrzebna była zgoda. Przez to, aby ustalić wspólne stanowisko, posłowie, senatorowie oraz władca często szli na kompromis. Na sejmy walne przyjeżdżali posłowie z całej Polski. W II połowie XVII w., działalność Sejmu Rzeczypospolitej została sparaliżowana przez zasadę liberum veto (łac. Wolne – nie pozwalam). Uprawniała ona posłów do zrywania obrad tym okrzykiem, co oznaczało „nie pozwalam” lub „nie zgadzam się” i unieważniania postanowień sejmu nawet przez jednego posła. Przywilej ten był przyczyną zrywania większości sejmów bez podjęcia jakiejkolwiek uchwały, co prowadziło kraj do anarchii. Na przykład w latach 1733 – 1763 wszystkie 13 sejmów zostało zerwanych. Część szlacht uważała liberum veto za przywilej broniący demokracji szlacheckiej. Jednak wielu posłów wykorzystywało tę zasadę kierując się własnym interesem, a nie dobrem państwa. Mimo ograniczeń rzuconych na króla przez stan szlachecki, miał on dalej znaczną władzę.  Mógł on wyznaczać osoby na najwyższe stanowiska w państwie – kanclerza ( osoba odpowiedzialna za politykę wewnętrzną oraz zewnętrzną), podskarbiego (osobę odpowiedzialną za finanse państwa) i hetmanów (właściciele spraw wojskowych). Mógł również nadać zasłużonym urzędnikom „królewszczyznę”, czyli ziemię należącą tylko do urzędnika. Przez prawo liberum veto, nie można było nic ustalić, więc automatycznie państwo Polskie było mocno osłabione. To m.in. doprowadziło do rozbiorów Rzeczpospolitej.    Podziel się na: Tagi: historia, liberum veto, podatki, reformy, Rzeczpospolita, sejm, Szlachta 