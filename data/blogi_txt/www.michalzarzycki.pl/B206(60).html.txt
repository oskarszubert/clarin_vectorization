Galaktyka Andersena26.04.2013 | kategoria: W zakamarki duszy Dzisiaj, 26 kwietnia, o godzinie 19:15 w rzeszowskim ODK Tysiąclecia odbyła się sztuka teatralna zatytułowana Galaktyka Andersena. Reżyserem, autorem scenariusza oraz tekstów piosenek jest nauczyciel języka polskiego w naszej szkole – Zofia Pacześniak. W sztyce znalazł się również wiersz Iluzjonista, Michała Basamon – uczestnika przedtsawienia. W spektaklu wystąpili: Monika Cebula, Maria Filip, Magdalena Trzaska, Monika Wójcik, Sylwia Wójcik, Bogusław Baran, Michał Basamon, Arkadiusz Chudy, Mateusz Kubicki i Maksymilian Pacześniak. Są to aktorzy z grupy teatralnej Czerwień działającej pod kierownictwem Zofii Pacześniak. Grupa skupia uczniów szkół rzeszowskich oraz osoby dorosłe i działa w Rzeszowskim Domu Kultury, filia Staroniwa. Premiera odbyła się 9 marca, a dziś było to ostatnie przedstawienie w tym sezonie teatralnym. W sztuce znalazł się fragment występu „laleczek”. Zagrały one słynną baśń Andersena Brzydkie Kaczątko. Lalki przygotowała pracownia pani Elżbiety Ficek, która również uczy w naszej szkole. Reżyserem dźwięku i światła jest Maksymilian Pacześniak. Wstęp na spektakl muzyczny był bezpłatny. Puentą sztuki było to, aby współczesny człowiek nie żył iluzją np. z gier komputerowych, ale aby dostrzegał świat wokół siebie. Ważną rzeczą jest mieć w życiu kogoś, kto nam pomoże wydostać się z życiowego matrix’u i powrócić do rzeczywistości. A piękno jest w każdym z nas – nawet w pozornie „brzydkim kaczątku”. Dostrzeże je ten, kto nosi piękno sam w sobie  – w swoim sercu. Aktorzy amatorzy, niczym nie ustępowali zawodowym aktorom. Grali świetnie i potrafili się dobrze wczuć w swoją rolę. Polecam wszystkim tą sztukę.    Podziel się na: Tagi: aktorzy, brzydkie, Elżbiety Ficek, Galaktyka Andersena, kaczątko, ODK Tysiąclecia, Podkarpacie, Rzeszow, Zofia Pacześniak 