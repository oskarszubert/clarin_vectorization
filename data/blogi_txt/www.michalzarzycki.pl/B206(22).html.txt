Blog Roku 2011 – Gala w Centrum Nauki Kopernik w Warszawie18.02.2012 | kategoria: Dzień za dniem    Mój blog zebrał aż 618 głosów (kolejny po mnie uczestnik na 2 miejscu miał ok. 290 głosów – Nadchniona), znalazłam się w pierwszej dziesiątce. Dzięki nominacji trzech blogów, otrzymałem zaproszenie od Onet. na uroczystą galę Blogu Roku 2011. Uroczystość była organizowana przez Grupę Onet.pl. Była to już VII edycja tej imprezy. Gala odbyła się w Centrum Nauki Kopernik w Warszawie. Na wstępie otrzymałem pamiątkowy dyplom oraz identyfikator – organizatorzy spisali się na medal. Każdy nominowany uczestnik został zaprowadzony przez przewodnika na salę, podczas przejścia zrobiono nam zdjęcie. Poczułem się jak VIP. Zdjęcia automatycznie pojawiły się na stronie Bloga Roku . Przyznam, że szkoda mi było, że nie udało mi się otrzymać głównej nagrody, ale z drugiej strony widzę, jak wiele pracy przede mną. Na gali przyznano nagrody w konkursie Blog Roku 2011. Zwycięzcami konkursu Blog Roku 2011 byli: Patryk Świątek i Bartek Szaro – autorzy bloga www.paragonzpodrozy.pl Udowadniają, że w świecie podróży nie ma rzeczy niemożliwych. Wyróżnienie Główne Konkursu otrzymała Agnieszka Kaluga za blog www.zorkownia.blogspot.com. Autorka jest wolontariuszką w hospicjum. Opisuje historie prawdziwych ludzi, z którymi pracuje na co dzień. Mówi o śmierci i przemijaniu. Sama swojego bloga nazywa „hospicyjną myśloodsiewnią”. Drugie Wyróżnienie Główne Konkursu otrzymał Grzegorz Sikora – za www.PiktoGrafiki.com. To autorski blog twórcy zabawnych piktogramów. Te blogi zebrały największą ilość nagród i wyróżnień.    (fot.AKPA/materiały prasowe) Spośród 3602 zgłoszonych blogów wybrano 10 zwycięzców. Kapitułę konkursu stanowili m.in. Janina Paradowska, Martyna Wojciechowska, Henryk Sawka, Julia Wróblewska i Tomasz Sianecki. Anna Maruszeczko i Maciej Orłoś pełnili honory gospodarzy gali. Po ogłoszeniu wszystkich wyników, gwiazdą wieczoru był zespół Wilki. Pod koniec imprezy przyszedł czas na tak zwane „after party”. Szwedzkiego stołu nie mogło zabraknąć, a okazji do poznania innych blogerów i gwiazd było mnóstwo. Galę zakończył pokaz rowerowego mistrza świata – Krystiana Herba. Wykonywał niezwykłe akrobacje na rowerze. Ciekawy pomysł – bardzo ożywił widzów i był miłym akcentem na zakończenie, tym bardziej, że pan Krystian podobnie jak ja mieszka w Rzeszowie. Galę poprowadzili Anna Maruszeczko z fundacji TVN „Nie jesteś sam” oraz znany prezenter Maciej Orłoś. Sprawdzili się w tej roli wyśmienicie. Ciesze się, że mój blog dostał nominację do nagrody, bo dzięki temu mogłem uczestniczyć w tak doskonale zorganizowanej Gali. Widzę, że warto było wziąć udział w tym konkursie i poinformować wiele osób o moim blogu. Uczestnictwo w największej imprezie blogerskiej w Polsce było niezapomnianym przeżyciem dla mnie! Spotkałem tu wielu ciekawych ludzi m.in. Laureata nagrody na Bloga Roku 2009 – Macieja Budzicha – www.mediafun.pl – znają go wszyscy blogerzy i Ojca Leona Knabita – Laureata w kategorii Blog Roku 2011 – Profesjonalny www.tyniec.benedyktyni.pl. Ojciec Leon był bardzo miłym i najstarszym blogerem w konkursie – ma już 82 lata. Wszystkich na gali błogosławił – mnie również Spotkałem również Lekko Stronniczych czyli laureatów konkursu i autorów bloga www.lekkostronniczy.tv, którymi są: Karol Paciorek i Włodek Markowicz. Oglądam ich codziennie, bo codziennie nagrywają swoje filmiki. Organizacja od samego wejścia była na medal. Ponieważ bardzo mi się podobało za roku znowu spróbuję i wezmę udział w konkursie!    Zdjęcia – Źródło: AKPA oraz prywatne Poprzednie wpisy na ten temat: Nominacja blogów w kategorii TEEN  Finał Konkursu na Blog Roku 2011… walczymy dalej!  Proszę wyślij SMS w konkursie na Bloga Roku 2011  Blog Roku 2011 w kategorii TEEN  Łącznie na blogu jest 478 komentarzy i 63 wpisy.   Podziel się na: Tagi: After Party, akrobacja, blog, Blog roku, Blog roku 2011, Centrum Nauki Kopernik, gala, grupa, Herba, Julia Wróblewska, Jury, Krystian, Krystian Hebra, Lekko Stronniczy, Maciej Budzich, Maciej Orłoś, mistrz, mistrz akrobacji rowerowej, nagroda, nominacja, onet.pl, rowery, Rzeszow, Warszawa, WILKI, zdjęcia 