Tajniki butli tlenowej nurków23.03.2013 | kategoria: Dzień za dniem    urkowie oddychają pod wodą, korzystając ze stalowych butli wypełnionych sprężonym powietrzem. Gdyby jednak powietrze to nie było sprężone, mogłoby zapełnić aż 150 takich samych butli. Co wchodzi w skład powietrza? Otóż w skład powietrza wchodzą: - azot – 78% - tlen – 21% - inne gazy (dwutlenek węgla, argon itp.) – 1% Zwykłe powietrze jest podstawowym czynnikiem oddechowym w nurkowaniu rekreacyjnym i każdy płetwonurek zaczynał od nurkowania właśnie na nim. Powietrze pozwala na wykonywanie nurkowań do głębokości 56m, gdzie osiągnięty zostaje tzw. limit ciśnienia parcjalnego. Oczywiście przekroczenie tej głębokości nie jest równoznaczne ze śmiercią, a niektórzy nurkowie nurkują z użyciem powietrza znacznie głębiej, lecz nurkowania takie niosą ze sobą ogromne ryzyko i są w obecnych czasach odbierane jako dość kontrowersyjne. Azot jako składnik stanowi podstawę powietrza. Nie uczestniczy w procesie metabolizmu i z punktu widzenia fizjologicznego jest gazem obojętnym. Zwiększenie ciśnienia parcjalnego azotu powoduje wystąpienie objawów narkozy, znanej jako narkoza azotowa, podobnych do objawów po użyciu alkoholu. Pierwsze objawy narkozy azotowej występują przy ciśnieniu parcjalnym azotu na poziomie 3.16 ata, co odpowiada głębokości 30m przy nurkowaniu powietrznym. Efekty wzrastają w miarę wzrostu ciśnienia parcjalnego azotu i na głębokości 60m zdolności intelektualne człowieka są w znacznym stopniu upośledzone a odpowiedź na bodźce wzrokowe i słuchowe znacznie wydłużona. Efekt narkotyczny mija niezwłocznie po zmianie głębokości na odpowiednio mniejszą. Wszędzie tam, gdzie stężenie tlenu jest niższe niż 15%, stosuje się tlen zmieszany z azotem w aparatach tlenowych, używanych przez nurków, alpinistów oraz pilotów. Bardziej zaawansowani nurkowie używają nitroksu. Nitroks jest mieszanką azotu z tlenem, w którym zawartość tlenu jest większa niż 21%. Choć nitroks zmniejsza maksymalną głębokość, jaką można osiągnąć podczas nurkowania, to przez zmniejszenie ilości azotu wchłanianej do krwii i tkanek, pozwala na wydłużenie jego czasu, zwiększając tzw. limit bezdekompresyjny. Nurkowie oddychają różnymi gazami, lecz prawie nigdy tlenem. Jest to związane z tzw. toksycznością tlenową, która powoduje, że im większa procentowa zawartość tlenu w mieszaninie oddechowej, tym mniejsza głębokość nurkowania jest bezpieczna. Czysty tlen jest gazem zupełnie bezużytecznym w nurkowaniach rekreacyjnych, gdyż na na głębokościach poniżej 6m staje się toksyczny, a jego użycie jest bardzo niebezpieczne. W nurkowaniu używa sie go jednak do celów ratownictwa przy podejżeniu choroby dekompresyjnej oraz do tzw. akcelerowanej (przyspieszonej) dekompresji na małych głębokościach, wykonywanej wyłącznie przez nurków technicznych. Zaawansowani nurkowie techniczni, dekompresyjnie na duże głębokości, używają różnorodnych mieszanek tlenu, azotu oraz helu, które nazywane są Trimixem. Maksymalna głębokość nurkowania z użyciem trimixu uzależnona jest od składu mieszanki. Rekordowe nurkowania techiczne z użyciem trimixu przekraczają dziś głębokość 300m. Są też jednak wyjątki Jest pewna ryba, którą ciśnienie nie miażdży. Jest to Anoplogaster Cornuta. Ryba ta występuje na głębokości aż 5000m p.p.m. Na takiej głębokości, ciśnienie wynosi 500 000 hPa. Materiały źródłowe: Małgorzata Jefimow – „Puls Życia” – podręcznik do biologii do gimnazjum – klasa 2, G. Francuz-Ornat, T. Kulawik, M. Nowotny-Różańska – „Spotkania z fizyką” – podręcznik do fizyki do gimnazjum – klasa 1, J. Kulawik, T. Kulawik, M. Litwin – „Chemia Nowej Ery” – podręcznik do chemii do gimnazjum – klasa 1 http://www.hogarthian.pl/?op=artykuly xx=gazy    Podziel się na: Tagi: Anoplogaster, Anoplogaster Cornuta, azot, azotowa, butla, butla tlenowa, ciśnienie, Cornuta, narkoza, nitroks, nurek, nurkowanie, powietrze, ryba, super, tlen, tlenowa, tritroks, wydech 