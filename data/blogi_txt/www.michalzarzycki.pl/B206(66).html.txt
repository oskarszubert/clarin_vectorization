Pokazy fizyki na Politechnice Rzeszowskiej dla gimnazjalistów13.05.2013 | kategoria: W świat nauki    Po roku przerwy,  8 maja 2013  znów odwiedziłem Politechnikę Rzeszowską. Tym razem, dzięki Pani od fizyki – mgr Ewie Barć,  wraz z koleżankami i kolegami z grupy naukowej FENIKS z gimnazjum nr 10, uczestniczyliśmy w pokazach doświadczeń, organizowanych przez Katedrę Fizyki Politechniki Rzeszowskiej. (aby powiększyć zdjęcie, należy w nie kliknąć) W programie znalazły się takie tematy jak: · Mechanika · Ciepło i niskie temperatury · Elektromagnetyzm · Optyka Poznaliśmy m. in. przykłady działania siły Coriolisa, którą poznałem będąc w 2010 roku na równiku w Kenii, o której pisałem już na blogu, we wpisie pt.:   Czy można zaobserwować Pole Magnetyczne Ziemi?  Dowiedzieliśmy się co to jest precesja i dlaczego jest nam łatwo jeździć na rowerze, co to jest krioterapia. Słuchaliśmy jak gra powietrze w rurze Quinckego. Obserwowaliśmy jak zachowuje się drut „z pamięcią” na skutek podgrzania, wrzenie wody w temperaturze 23ºC, jak zachowują się ciała w niskich temperaturach i jak wygląda wirowanie cieczy pod wpływem pola magnetycznego.    Wiele tych zagadnień można również zaobserwować przy wizytowaniu  Centrum Nauki Kopernika w Warszawie. Więcej:  Odkrywcza podróż w nieznane po Centrum Nauki Kopernik  Dowiedzieliśmy się jak działają różne otaczające nas sprzęty: kuchenka indukcyjna, agregat każdej elektrowni, licznik energii elektrycznej i jakie efekty daje światło lasera. Oglądaliśmy jak rozchodzi się światło w laserze giętkim i szklanym, obrazy otrzymywane za pomocą siatki dyfrakcyjnej oraz hologram. Na pokazach z fizyki czekała mnie również miła niespodzianka – jednym z wykładowców był dr Tadeusz Jasiński, z którym miałem rok temu zajęcia na Laboratoriach fizyki w VI semestrze Politechniki Dziecięcej  Na pokazach, przede wszystkim prezentowane były zarówno eksperymenty trudne i wręcz niemożliwe do wykonania w szkolnej pracowni fizycznej jak i te, które przy pomocy prostych środków można przeprowadzić we własnym zakresie w szkole lub nawet w domu. Pokazy tak się nam podobały, że za tydzień 14 maja 2013 znów idziemy na Politechnikę Rzeszowską – tym razem całą klasą. Podziel się na:                           Tagi: cariolisa, Centrum, Centrum Nauki Kopernik, dr Tadeusz Jasiński, Ewa Barć, fizyka, Katedra, Katedra Fizyki, Laboratoria z fizyki, lasery, pole, Politechnika Dziecięca, Politechnika Rzeszowska, Rzeszow, siła, Warszawa, Ziemia 