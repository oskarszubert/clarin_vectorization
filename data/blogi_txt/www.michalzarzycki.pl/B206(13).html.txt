KIBOKO – rzeczny koń Afryki23.06.2011 | kategoria: Bliżej zwierząt    Czy wiesz jakie zwierzę Afryki jest najbardziej niebezpieczne dla człowieka? HIPOPOTAM czyli Hippopotamus Hippopotamus jest łacińską formą greckiego słowa, które w tłumaczeniu oznacza „rzeczny koń”. Moim zdaniem, najładniejszą nazwę hipopotam ma we wschodnioafrykańskim języku suahili: „kiboko”. Ten język bardzo mi się spodobał, nauczyłem się w nim kilku piosenek i śpiewałem je z naszym murzyńskim przewodnikiem, z pracownikami i kucharzami hoteli, kiedy robili mi naleśniki na śniadanie. Taki mini słowniczek zamieściłem na blogu o ludziach z plemienia Turkana (u dołu strony link). Najniebezpieczniejszy z lądowych zwierząt Czy wiesz że… hipopotam jest drugim co do wielkości ssakiem lądowym na świecie po słoniu? Waży do 3 ton. Długość jego ciała wynosi 170-450cm, a wysokość aż do 165 cm. Hipopotam zamieszkuje brzegi rzek i jezior Afryki na południe od Sahary. Obecnie żyje głównie na terenie parków narodowych i w rezerwatach przyrody. Środowiskiem hipopotama są stałe zbiorniki wodne położone na terenach trawiastych. Żyje najczęściej w spokojnych rzekach i rozlewiskach. Widziałem go z daleka w Parku Narodowym Tsavo w Kenii, skąd widać było Kilimandżaro.      Będąc w kenijskim Parku Narodowym Massai Mara widziałem w rzece całe stado hipopotamów. Były częściowo zanurzone, a nad wodą wystawały tylko oczy i końce łbów. Niektóre hipopotamy odpoczywały na brzegu.      W innym miejscu na terenie prywatnego rezerwatu „Słodkie Wody” w Kenii w rzece, hipopotamy były całe zanurzone i trudno nam było je zobaczyć. Na powierzchni było widać już tylko bąbelki powietrza, bo hipopotamy nurkują i przebywają pod wodą ok. 5 minut. Pływały pod powierzchnią i co pewien czas odbijały się od dna, aby zaczerpnąć powietrza. To bywa bardzo niebezpieczne kiedy rzeką płyną ludzie na łódkach. Hipopotam ma ogromną paszczę i tylko po cztery zęby plus dwa kły – wszystkie jak z kości słoniowej. Jego szczęki są długie na pół metra, mogą się otworzyć pod kątem 150 stopni.      Robi to duże wrażenie lecz jest bardzo niebezpieczne. Hipopotam może niewidocznie podpłynąć do łódki, przewrócić ją i przegryźć ją na pół. Może też zaatakować człowieka i rozszarpać go, ale go nie zjada. Dlaczego? Hipopotam jest roślinożercą, ale rośliny wodne zjada w nie wiekiej ilości. Po zachodzie słońca, hipopotam wieczorem wychodzi na brzeg i pasie się na trawie. W dzień promienie słoneczne mogłoby mu poparzyć skórę. W porze deszczowej, gdy trawy jest pod dostatkiem, hipopotam żeruje w pobliżu zbiornika wodnego, a w porze suchej potrafi w poszukiwaniu za pożywieniem przejść aż 10 km. Mimo że jest roślinożercą i nie zjada ludzi, to najwięcej ludzi w Afryce ginie nie od ataku lwów, bawołów czy krokodyli, ale od spotkania się z hipopotamem. Najbardziej niebezpieczny jest on w wodzie. Jednak również na lądzie, kiedy hipopotam opuszcza wodę w poszukiwaniu pożywienia, może spotkać człowieka i go stratować. W samoobronie hipopotamy potrafią zaatakować lwa zanurzając go w wodzie i topiąc. Krokodyla hipki przegryzają na pół jak łódkę.      Skóra hipopotama Czy wiesz, że skóra hipopotama waży tonę i ma grubość aż 4 cm? U hipopotama skóra stanowi aż 25% wagi zwierzęcia i jest kuloodporna, co dotyczy większości broni palnej.  Stąd również powstało powiedzenie „mieć skórę jak hipopotam”. Oznacza to, że osoba o „skórze hipopotama” jest odporna na krytykę. W dzisiejszym świecie a szczególnie w szkole, gdzie kolega kolegę często przezywa, krytykuje jego działanie np. na boisku – taka skóra hipopotama jest bardzo cenna. Warto wiedzieć coś na ten temat i nauczyć się nie reagować na obrażanie nas, przezwiska i krytykę innych ludzi. Warto nauczyć się śmiać z samego siebie, uczyć się na swoich błędach, współczuć kompleksów swoim kolegom i mieć swoje zdanie. Warto to wiedzieć. Wiedza ta daje mi niezwykłą moc i uśmiech na twarzy.    Prezentacja zdjęć z Afryki – Kenia P.S. Z góry dziękuję za pozostawiony przez Ciebie komentarz i poświęcony czas. Będę wdzięczny za udział w dyskusji. Podziel się na:                           Tagi: Afryka, asertywność, grubość, hipopotam, kenia, kiboko, Kilimandżaro, koń, krokodyl, Masai Mara, obrażanie, Park Narodowy, paszcza, psychologia, rezerwat, rzeka, Sahara, skóra, swahili, Słodkie Wody, Tsavo, Turkana, twarda 