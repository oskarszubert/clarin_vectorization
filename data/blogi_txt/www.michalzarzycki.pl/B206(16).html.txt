Grand Prix w konkursie literackim „O Pióro Feniksa” – kategoria: Poezja29.12.2011 | kategoria: W zakamarki duszy    Czy znasz legendę Phoenix’a? Feniks nie jest zwykłym zwierzęciem, nie daje się złapać byle komu, a sam przywiązuje się tylko do ludzi o czystym sercu.  Legendarny Feniks jest symbolem odradzania się życia poprzez oczyszczenie, w tym przypadku oczyszczenie w ogniu. Ptak ten jest wielki jak orzeł, ma szkarłatny czub na głowie, złociste pióra, biały ogon i oczy niczym jak gwiazdy. Ostatnim ze znanych mi faktów o tym niezwykłym ptaku jest taki, że gdy czuł że wkrótce umrze, budował sobie gniazdo z wonnych liści i ziół na szczycie palmy. Gdy umierał palił się aż pozostał sam popiół, z tych oto pozostałości rodził się nowy Feniks. I tak działo się w kółko. Opowieści o nim znane są w różnych częściach świata, w tym tak odległych jak Chiny i Egipt. Wspomóż blog MichalZarzycki.pl w konkursie Blog Roku 2011 w kategorii TEEN na Facebooku, zaproś znajomych do akcji Owidiusz  (43 p.n.e. – 17 lub 18 n.e.) – jeden z najwybitniejszych elegików rzymskich, najbardziej utalentowany poeta epoki, pisał o Feniksie: „Mówią, iż wąż z ludzkiego szpiku się wylęga, Kiedy zgnilizna w grobie pacierza dosięga. Tak jeden twór natury w drugi się przeradza. Lecz jest ptak, co sam ginie i sam się rozpładza; Syryjczyk zwie go Feniks. Nie ziołami żyje, Ale sokiem amonu lub mirry łzy pije. Gdy pięć wieków przeminie, Feniks kończy życie, Wtedy w konarach dębu lub na palmy szczycie Z pomocą szpon i dzioba gniazdo sobie ściele, Kładzie weń wonne nardy i lawendy ziele I razem z żółtą mirrą korę cynamonu, I tak leżąc wśród woni, oczekuje zgonu. Z grobu ojca, co razem jest kolebką syna, Młody Feniks wiek równie długi rozpoczyna.” Współcześnie postać Feniksa kojarzy się z książką „Harry Potter” – wspaniały ptak o ogromnej magicznej mocy. Jego piór używa się jako Fawkes, a jego pieśń określana jest jako budząca dreszcze i nieziemska. Tylko nielicznym czarodziejom udało się go oswoić - Feniks przywiązuje się tylko do ludzi o czystym sercu i umyśle. To może znaczyć, że trzeba kierować się sercem aby nauczyć się rozróżniać dobro od zła (jak w „Małym księciu” Exupery czy filozofii Sokratesa i Platona) oraz otworzyć umysł na nowe pomysły i rozwiązania. Okazuje się, że wiele programów naukowych i konkursów jest organizowanych pod symbolem Feniksa. W mojej szkole 16 grudnia 2011 skończył się ciekawy Program Feniks z fizyki. Trwał on przez trzy lata. Uczestniczyłem w nim przez krótką chwilę, jako wolny słuchacz – w tym roku na jesieni. Byłem zaledwie na kilku zajęciach -  ale było warto. Dzięki możliwości obserwacji wielu doświadczeń, od kolegów ze starszych klas oraz od Pani mgr Ewy Barć, która prowadziła te zajęcia - wiele się nauczyłem. Wiem teraz i rozumiem, że fizyka i jej prawa, towarzyszą nam cały czas – są obecne w naszym życiu każdego dnia – wtedy kiedy podgrzewamy jedzenie na kuchence (to proces konwekcji) – na płycie z palnikami elektrycznymi (to również dyfuzja molekularna), kiedy po domu rozchodzą się zapachy gotowanych potraw (to dyfuzja) i kiedy zaparzamy herbatę itd.  V  edycja konkursu literackiego „O Pióro Fenika” Jak myślisz, dlaczego konkurs literacki w naszej szkole nazwany został konkursem „O pióro Feniksa”? Z czym kojarzy Ci się Feniks? Z odrodzeniem, z nowymi pomysłami, z wyobraźnią i tworzeniem  nowych idei służących dobrym celom? Pod koniec listopada 2011 wziąłem udział w szkolnym konkursie „O pióro Feniksa” w kategorii Proza i Poezja. . Z kategorii Proza wystawiłem następujące opowiadania: Drzewo Życia – baśń o ochronie lasów  List do Ludożerców  Być sobą – co to oznacza?  W kategorii Poezja wystawiłem takie oto wiersze: Róża  W balonie  Chiński Poeta   Delfiny w Japonii  Pierwszy dzień listopada   Wiersze w dziale na blogu: Poezja i proza  Wyniki konkursu  Jak napisano na stronie szkoły: „13 grudnia  już po raz VI nastąpiło rozstrzygnięcie prowadzonego przez bibliotekę szkolną  literackiego konkursu „O Pióro Feniksa”. Nasi młodzi miłośnicy słowa pisanego i tym razem stanęli na wysokości zadania. Grand Prix w kategorii Proza zdobyła  Aleksandra  Drzał, w kategorii Poezja – Michał Zarzycki. Wręczeniu nagród towarzyszył występ uczniów kl. 1. „Pegaz w otchłani”, przygotowany przez p. Zofię Pacześniak. Serdecznie gratulujemy  i życzymy nieustających fascynacji literackich”. Szczegóły ze szkolnych stron tutaj  W nagrodzę za udział w konkursie otrzymałem książkę Williama Szekspira Hamlet. Pomyślałem więc, że może na tych wakacjach letnich lub kolejnych, uda mi się pojechać na specjalny Obóz Szekspirowski? Na takim obozie można uczyć się poprawnej polszczyzny, dykcji, analizy psychologicznej postaci z dzieł Szekspira, jak również skorzystać z zajęć aktorskich w języku polskim i angielskim na specjalnych warsztatach. Ten dwujęzyczny romans z literaturą w formie warsztatów, skupiony będzie na znaczeniu słowa w pracy aktora. Dotyczyć będzie wybranych fragmentów dramatów Williama Szekspira, takich jak Hamlet, Makbet, Ryszard III, Romeo i Julia, Sen nocy letniej, Burza. Można będzie poćwiczyć sposoby podawania tekstu ze sceny, zadania aktorskie oparte zarówno na tragediach jak i komediach. Z wszystkimi tekstami zmierzymy się w języku polskim i angielskim – czytając Szekspira w oryginale. Myślę, że to może być interesujące, tym bardziej, że w dzisiejszych czasach umiejętność posługiwania się retoryką jest bezcenna np. podczas prowadzenia prezentacji czy dyskusji lub odpowiedzi na ocenę w szkole. „Świat jest teatrem, aktorami ludzie, którzy kolejno wchodzą i znikają” – William Szekspir P.S. Jeśli masz odwagę wziąć udział w dyskusji – zapraszam do komentarzy niżej. Proszę  nie przeklinaj, nie obrażaj innych i pokaż, że stać Cię na kulturalne zachowanie. Trzymaj  się tematu. Nie spamuj – DO NOT SPAM!   Podziel się na: Tagi: Ewa Barć, Exupery, fascynacja, feniks, filozofia, filozofowie, gimnazjum, Gimnazjum nr 10 Rzeszów, Grand Prix, Harry Potter, idea, konkurs, nagroda, nr 10, O pióro Feniksa, Owidiusz, Phenix, Platon, Poeta, poezja, pomysły, proza, ptak, Rzeszow, Sokrates, uczniowie, wiersze, wyobraźnia, Zofia Pacześniak 