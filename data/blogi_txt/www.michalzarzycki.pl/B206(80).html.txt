Obóz taneczny nr 1 w Bieczu 2013 – Szkoła Tańca Sportowego AKSEL24.08.2013 | kategoria: Dzień za dniem    Szkoła Tańca Sportowego „AKSEL”, na każdych wakacjach już od blisko 20 lat, organizuje co roku dwa turnusy treningów tańca. Od dwóch lat organizowane są one w malowniczym i historycznym miasteczku – w Bieczu.  Już rok temu było tak wspaniale, że po obozie tanecznym dla początkujących Biecz 2012, zaplanowałem od razu, iż za rok pojadę jednocześnie na dwa obozy – dla mniej zaawansowanych i dla grupy sportowej – ludzi startujących w turniejach. Tak się stało – marzenie spełniło się, a cel został osiągnięty. Tu relacja z obozu w ubiegłym roku  (kliknij w zdjęcie aby powiększyć) Pierwszy obóz taneczny tego roku odbył się w dniach między 3-cim a 10-tym sierpnia 2013. W miejscu, w którym mieszkaliśmy znajdowała się kuchnia, dwie klimatyzowane sale do ćwiczeń oraz pokoje z łazienkami. Codziennie rano wstawaliśmy o 7:30. Następnie mieliśmy rozgrzewkę poranną. Mieliśmy pożywne i zdrowe jedzenie z kuchni tradycyjnej – bardzo smacznej. Przez cały dzień niczego nikomu nie mogło zabraknąć, a łakomczuchy mogły zaglądnąć dodatkowo do lodówki z zapasami, które pozostały ze śniadania, kolacji lub obiadu. Były tam jogurty, owoce, a nawet wędlina, serki i warzywa tak, aby można było zrobić sobie dodatkowa kromkę.  Następnie po śniadaniu odbywał się konkurs czystości i cały cykl zajęć tanecznych.    W skład obozowej kadry wchodzili również nasi instruktorzy, z którymi pracujemy przez cały rok np.  przezabawny pan Krzysztof, przemiła pani Ania S., kochany pan Michał i pani Małgosia.  Wszyscy obozowicze oraz kadrowicze byli, są i będą dla nas kochani. Dzięki nim to jeden z tych lepszych obozów, jakie w swoim życiu spędziłem. Byłem  już na 15-tu obozach w przeciągu wielu lat i mogę je porównać. Chociaż codziennie trenerzy dawali nam w kość ćwiczeniami z tańca, zajęcia trwały od rana do nocy – dla chętnych, to i tak  bardzo mi się to podobało, a organizacja była super! Również uczestnicy obozy wywodzący się ze szkoły tańca i byli ciągle uśmiechnięci, radośni, a wspólna codzienna praca, jeszcze bardziej na mobilizowała wzajemnie i dodawała energii. Razem bawiliśmy się wyśmienicie.         Oprócz tego, że tańczyliśmy, to byliśmy na spacerze w mieście na lodach, „otarliśmy się” o stare, historyczne mury niezwykłego grodu z XVI wieku,  pojechaliśmy do Podkarpackiej Troi, byliśmy na basenie i było jeszcze wiele, wiele innych atrakcji. Były to miło spędzone chwile relaksu i bardzo dobrze zainwestowany tydzień krótkich wakacji.            Jestem zachwycony rodzinną atmosferą na obozie i  spędzonym czasem wraz z uczestnikami tego obozu tańca Aksel.  Szkoda, że obóz trwał tak krótko. Ale tego roku to nie koniec moich przygód tanecznych w Bieczu. Kolejny turnus zaczął się już w dniu wyjazdu pierwszego obozu. Czekały nas przez dwa tygodnie kolejne, liczne atrakcje. Obok naszych instruktorów, szkoleniowcami byli tam znani z TV i  sławni tancerze jak m.in.: Andrej Mosejcuk i Kamila Kajak-Mosejcuk, Andrzej Suchocki i Natalia Piecewicz , Wiktor Kiszka i Małgorzata Garlicka, Arkadiusz Pavlović oraz Anna i Lech Romankiewiczowie. Szkołę Tańca Sportowego AKSEL prowadzi pani Anna Niedzielska. Oprócz licznych zajęć tańca i baletu dla wszystkich grup wiekowych – od przedszkolaków po seniorów, organizuje również pokazy mody, konkursy, turnieje tańca, jest również instruktorką tańca i sędzią na turniejach. Ze szkoły tańca Aksel wychodzą najlepsze międzynarodowe pary, które wygrywają wysokie miejsca turniejowe w Polsce i za granicą. Pani Anna kieruje więc najlepszą szkołą tańca w Podkarpaciu, a kto wie, czy przypadkiem nie w Polsce? Fotorelacja cz.1 Fotorelacja cz.2 Fotorelacja cz.3   Fotorelacja cz.4 Fotorelacja cz.5 Szkoła Tańca Sportowego AKSEL na Facebooku  Zdjęcia ze strony : Aksel Za kilka dni zapraszam na kolejną relację z II obozu w Bieczu dla tancerzy sportowych wraz z filmem   A czy wiecie jak niezwykłym miastem jest Biecz i dlaczego to właśnie tutaj -  w Polskim Carcassonne, jest lokalizacja naszego obozu? Biecz swoje prawa miejskie ma już od XIII wieku. Do połowy XVI wieku był jednym z największych miast w Polsce!  Był to wielki gród zwany Małym Krakowem. Dziś,  mimo że znajduje się w  województwie małopolskim, nazywamy go Perłą Podkarpacia  z uwagi na na fakt, iż leży na jednym ze wzgórz Pogórza Karpackiego. Przez historyków i znawców dawnej architektury, nazywany jest  Polskim Carcassonne. Biecz był miastem królewskim i twierdzą nadgraniczną. W Bieczu znajdowały się trzy zamki i dwór królewski, wszystkie stanowiły rezydencje królewskie. Przebywali w nich wielokrotnie królowie z dynastii Piastów i Jagiellonów. W najtrudniejszym okresie walk o zjednoczenie Polski, na bieckim zamku przebywał Władysław Łokietek wraz z całym dworem. Było to od września 1311 do kwietnia 1312. Stąd wzięła się tradycja, że Biecz wówczas był stolicą Polski. Czy wiedzieliście o tym? Już rozumiecie, że przebywanie w tak historycznie atrakcyjnym – dziś dość spokojnym miasteczku, chodzenie po starych uliczkach i odwiedzanie okolicznych zabytków m.in. Szkoły Katów czy okolicznych, bardzo starych kościółków drewnianych i murowanych z zabytkami z XIV i XV wieku, to dodatkowa atrakcja i poznawanie naszej historii oraz kultury polskiej, nadająca niezwykłego klimatu, całości tego artystycznego obozu.  Na koniec zapraszam na film, pobudzenie wyobraźni i odwiedzenie starego, królewskiego grodu BIECZ.    Podziel się na:                           Tagi: Aekadiusz Pavlovic, Andrzej Suchocki, Anna Niedzielska, Anna Romankiewicz, Anna Sajdutka, biecz, Kamila Kajak-Mosejcuk, Krzysztof Medrala, Lech Romankiewicz, Małgorzata Garlicka, Natalia Piecewicz, Szkoła Tańca Sportowego AKSEL, Wiktor Kiszka 