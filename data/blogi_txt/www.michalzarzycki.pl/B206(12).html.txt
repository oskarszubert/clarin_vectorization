Z jakim podróżnikiem wybrałbym się w podróż?31.05.2011 | kategoria: W zakątki świata    Kiedy skończyłem 4 lata, pojechałem z rodzicami w pierwszą podróż do Grecji. Od tego czasu, co roku wyruszamy daleko w świat przynajmniej na jedną wyprawę w roku. Dzięki temu poznałem podróżników w wielu krajach na pięciu kontynentach. Każdy z nich był pasjonatą tego, co robił. Podczas ostatniej wyprawy do Brazylii poznałem Beatę Radecką – polską podróżniczkę. Wraz z nią odbyliśmy wyprawę w głąb lasów amazońskich do plemienia Indian Satere. Odwiedziliśmy najstarsze miasta takie jak: Ouro Preto (Czarne złoto) i dawny port Paraty, z którego wieki temu wyruszały statki do Europy. Beata przygotowała dla nas również inne atrakcje – podróż do Rio de Janeiro. Nazwa miasta oznacza „styczniową rzekę”. Jedną z nich była wizyta w Fawelach – dzielnicy biedy w Rio. Tam odwiedziliśmy szkołę dzieci z ubogich rodzin.  Beata Radecka jest podróżniczką i prywatnym pilotem wycieczek. Prowadzi swoje biuro podróży GoTravel i oganizuje wyprawy po całym świecie. Dzięki temu, że jest organizatorką, spełnia swoje marzenia, proponując ludziom różne ciekawe miejsca do zwiedzenia. Skończyła historię sztuki na Uniwersytecie Jagiellońskim w Krakowie, ukończyła też dziennikarstwo, jak również nauczyła się kilku języków m.in. rosyjski, francuski, angielski oraz hiszpański. Należy do ludzi pasjonujących się światem i chętnie poznaje kulturę innych narodów. Dzięki temu jej praca jest jej życiową przygodą. Pasja ta zrodziła się w dzieciństwie, kiedy podróżowała po Polsce z rodzicami. Po raz pierwszy – na wakacjach po maturze, wybrała się sama do Grecji bez pieniędzy. Planowała ich zarobienie na miejscu, mogąc jednocześnie spełniać swoje marzenia – zwiedzać starożytne zabytki. Wykazała się tym samym niezwykłą determinacją, odwagą, wiarą we własne siły i pozytywnym nastawieniem. Tak rozpoczęły się jej kolejne podróże z pasją. Kilkakrotnie była w krajach Ameryki Południowej i Środkowej, Azji, Europy i Afryki. Dotarła nawet na Antarktydę. Była też wiele razy na wyspach Polinezji – również z moimi rodzicami – podróżnikami. Wtedy to, w 2007 roku spotkała wybitnego podróżnika – Jerzego Majcherczyka, a zarazem polskiego odkrywce. Czytała wiele jego książek m.in. „Zdobycie Rio Colca – najgłębszego kanionu na Ziemi”, gdzie Majcherczyk opisał zmagania z dziewiczą rzeką i niedostępnym kanionem. Książka została wydana w 1998, a rok później wydano ją w języku Braille’a. Słowo wstępne do książki napisała równie wielka polska podróżniczka Elżbieta Dzikowska, pisząc tym samym niezbędne cechy każdego podróżnika – odkrywcy: “Jerzy Majcherczyk to się nie poddaje. Ma w sobie nie tylko ciekawość świata, jego penetracji, ale też twórczy przymus, połączenie świadomości i instynktu, a to przecież jest najistotniejszym bodźcem każdej kreacji”. Wyczyn ten został doceniony na świecie i w 1984 roku wpisany do Księgi Rekordów Guinnessa. Kanion Colca – w dole cel wyprawy Oasis Sangalle Beata Radecka posiadając dużą wiedzę na temat odkrycia tego Kanionu wpadła na pomysł, aby kiedyś również pojechać w to miejsce. Tak zrodziło się marzenie, a silne pragnienie przekształcenia go w cel, doprowadziło do jego realizacji. Jako dobra organizatorka znalazła chętnych uczestników do takiej wyprawy – w tym moich rodziców. W październiku 2010, wszyscy zeszli blisko 1300 m w dół po stromej ścieżce gór Andów, na dno Kanionu Colca prosto do zielonej Oasis Sangalle. Nad ich głowami krążyły andyjskie kondory. To stąd Majcherczyk i inni odkrywcy w 1981 roku, wyruszyli w nieznaną wyprawę groźną rzeką Colca, rozsławiając tym samym Polskę w Peru i na całym świecie. Beata Radecka z grupą podróżników na Machu Picchu w Peru (październik 2010)  Chciałbym zobaczyć latające Kondory nad kanionem Colca i również kiedyś wybrać się na taką wyprawę z Beatą Radecka. Marzę, aby śladami Beaty Radeckiej i moich rodziców, zobaczyć też Peru, a tam Machu Picchu, pozostałości po kulturze Inków i poznać lud Indian Uros mieszkający na jeziorze Titicaca. Podróżując z Beatą  - historykiem kultury i sztuki, mogę zdobyć wiedzę o ludziach i przyrodzie na całym świecie. Chciałbym też pojechać z Beatą na Sycylię gdzie jest obecnie, a tam zobaczyć zabytki starożytne oraz dowiedzieć się o historii tego miejsca. Marzę o tym, aby popłynąć z nią na egzotyczną wyprawę w jedno z najpiękniejszych miejsc natury na Ziemi – na Galapagos, gdzie jesienią tego roku Beata Radecka organizuje kolejną wyprawę. Wybierają się na nią również moi rodzice – podróżnicy, którzy objechali cały świat, a z którymi uwielbiam podróżować. Powtarzali mi zawsze słowa św. Augustyna z Hippony: „Świat jest książką i ci, którzy nie podróżują, czytają tylko jedną stronę”. Z Beatą – wyprawa po zatoce – Angra, Brazylia (grudzień 2010)  P.S To moje zadanie z języka polskiego. Kl VI Materiały źródłowe: przeprowadzony wywiad czytelnia.onet.pl gotravel.pl Jerzy Majcherczyk – podróżnik, odkrywca, autor www.poland.us/   Podziel się na: Tagi: Afryka, Ameryka, Andy, Antarktyda, Beata Radecka, Brazylia, Colca, de, Elżbieta Dzikowska, GoTravel, Guinnessa, Indianie, Janeiro, Jerzy Majcherczyk, Kanion, kondory, Kopalnia, Księga, Machu Picchu, Oasa Sangalle, Oaza, Ouro Preto, Peru, podróże, Polinezja, Południowa, przewodnik, Rekordów, Rio, Titicaca, turysta, Uros, wyprawa, złota 