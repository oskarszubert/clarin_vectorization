Przygoda z delfinami29.03.2011 | kategoria: Bliżej zwierząt, Polecane    Delfiny, tak jak my, ponoć były kiedyś ssakami lądowymi. Pierwsze znane świadectwa istnienia waleni sięgają 2200 lat przed naszą erą -  to skalne rysunki w północnej Norwegii.  W przeszłości delfiny otaczano czcią należną bogom. W starożytnej Grecji za zabicie delfina karano śmiercią. Delfiny należą do gromady ssaków. Są ssakami wodnymi z rzędu waleni. Wyróżnia się delfiny oceaniczne i delfiny słodkowodne. Te drugie są zagrożone wyginięciem. Żyją w amazońskiej rzece Rio Negro, w jeziorach i w wodach Azji – Gangesu i Indusu.    Delfiny oceaniczne zamieszkują morza i oceany obu półkul. Przebywają w stadach od kilku do nawet kilkuset sztuk. Tworzenie dużych społeczności pozwala delfinom uniknąć ataku drapieżnika przede wszystkim dużego rekina lub orki.  Delfin butlonosy może mierzyć do 4 metrów. Górna część ciała jest szara, a brzuch – biały. Tak jak u delfinów pospolitych, z ich oblicza nigdy nie znika uśmiech.   Delfiny bardzo dbają o samice z młodymi i otaczają je szczególną ochroną trzymając je wewnątrz stada.  Delfiny polują ławicami – czasami nawet polują z niektórymi gatunkami rekinów. Żywią się rybami, kalmarami i skorupiakami. Posiadają zdolność do echolokacji*.  Śpią, unosząc się w wodzie tuż pod powierzchnią, z jednym okiem otwartym. Oddychają wynurzając się z wody co 30 sek. Delfiny są bardzo mądre i inteligentne. Ich mózg ma mniej więcej takie same możliwości jak nasz.  Zdarza się, że pomagają innym delfinom rannym lub chorym, a czasami nawet człowiekowi.  Delfiny słyną też z poczucia humoru. Uwielbiają się bawić. Na wolności bawią się z każdym stworzeniem, które znajdzie się na ich szlaku: nawet z żółwiami i ptakami. W niewoli tresuje się je do sztuczek w delfinariach oraz ćwiczy do pomocy w nawiązywaniu kontaktów z dziećmi opóźnionymi umysłowo.  Delfiny żyją od 7 do 21 lat. Wielu ludzi zdaje sobie sprawę z piękna i niezwykłych cech delfinów. Ci, którzy przebywali z delfinami, przypisują to ich energii i przyjaznemu nastawieniu do ludzi. Delfiny niezwykle wiernie imitują mowę ludzką, a nawet śmiech i gwizdanie.  Zabawa i kontakt z delfinami - galeria Skóra delfinów jest bardzo miła w dotyku, miękka i delikatna jak aksamit. Są miejsca na świecie, gdzie każdy może mieć kontakt z delfinami, dotknąć je, pogłaskać, pocałować, przytulić się i potańczyć z nimi. Można też przepłynąć po wodzie trzymając delfiny za górną płetwę. Można sprawić, że podpłyną tak, abyśmy stanęli na ich wydłużonym pysku, a one wyniosą nas nad wodę i wyrzucą w górę. Każda zabawa z delfinami jest ekscytującą i niezapomnianą przygodą.  ——————- * Echolokacja – sposób ustalania swego położenia względem otaczających przedmiotów, polegający na wysyłaniu tzw. pisków ultradźwiękowych i odbieraniu sygnałów akustycznych odbitych od otoczenia.   Podziel się na:                           Tagi: Amazonia, Amazonka, delfin, delfiny, dolphin, Echolokacja, Ganes, lasy, Manaus, meksyk, oceaniczny, orka, rekin, Rio, Rio Negro, równik, równikowe, ryby, skóra, ssaki, słodkowodne, słodkowodny, tropikalne, zwierzęta 