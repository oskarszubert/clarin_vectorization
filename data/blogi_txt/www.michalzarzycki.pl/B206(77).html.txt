Niezwykle pracowity rok szkolny 2012-13 dobiegł końca. Czas na podsumowanie.28.07.2013 | kategoria: Dzień za dniem    Dopiero teraz postanowiłem podsumować rok szkolny 2012/2013. Był on bardzo pracowity i niesamowity – bogaty w konkursy, turnieje, seminaria szkoleniowe i dyplomy. Stąd też po jego zakończeniu postanowiłem odpocząć i korzystać z wakacji. Dlaczego? Nie było prawie czasu na naukę. To mobilizowało, aby wykorzystać każdą wolną chwilę między zajęciami pozalekcyjnymi, ćwiczeniem na gitarze, treningami z aikido i tańca, seminariami i turniejami – na to, żeby powtórzyć materiał czy zrobić zadanie domowe. Wakacje na półmetku, dziś nad ranem przyleciałem z obozu językowego z Salisbury w Anglii, jutro jadę już w Bieszczady, więc tylko dziś mogę podgonić wpisy na blogu i podzielić się z Wami pozytywnymi emocjami.    (aby powiększyć obrazki, kliknij w nie i przesuwaj strzałkami) Oto podsumowanie tego roku szkolnego w przeróżne osiągnięcia w postaci dyplomy i medali oraz certyfikatów szkoleniowych:                  Nie ma tu wymienionych wszystkich dyplomów np. z konkursu z angielskiego czy też teatralnego. Nie byliśmy na rozdaniu dyplomów w WDK i nie przekazano nam dyplomu. Nasza trupa teatralna, w eliminacjach wojewódzkich zajęła cudem IV miejsce, choć w eliminacjach powiatowych mieliśmy I miejsce. Dlaczego cudem? Jeśli chcecie wiedzieć, przeczytajcie historię z pijanym pracownikiem WDK Rzeszów, który usiłował zepsuć nam występ: PACZKA – IV Wojewodzki Przegląd Małych Form Teatralnych  W naszej szkole jest bardzo wielu uczniów, którzy osiągnęli równie wiele  i otrzymali liczne dyplomy. Ważne aby te dyplomy nie utknęły gdzieś w szufladzie w zapomnieniu. Ważne, aby się podzielić swoimi emocjami i sukcesami z innymi i pisać o tym na swoim bloga. Może uda się tym samym pomóc wielu innym nieśmiałym kolegom i koleżankom, aby uwierzyli we własne siły i w to, że każdy może zdobywać  mniejsze i większe szczyty. Trzeba tylko chcieć i wierzyć, że się uda. A jeśli się tym razem nie uda – to nic. Statystyka musi być i aby raz wygrać, trzeba najpierw nauczyć się wielokrotnie przegrywać. Ale za którymś razem w końcu, jeśli się doskonalimy i uczymy na blędach -  musimy wygrać!    Pozostaje jeszcze podsumowanie nauki w  szkole…   Co mnie motywowało? Zatrzymanie na własność nowego laptopa, za utrzymanie do końca roku dobrych wyników z I półrocza oraz za wymarzoną już rok temu, gitarą akustyczną Crafter GAE15, obiecana za  świadectwo z paskiem. Udało się!   To był bardzo ciężki, ale i pracowity rok. Przed nami jeszcze trudniejszy - trzecia klasa i niekończące się testy próbne, testy do ćwiczenia i testy gimnazjalne. Dla tych co mają marzenia i cele – wiedzą czego chcą, kim chcą zostać w przyszłości, to nie będą przelewki – nie tak łatwo dostać się na różne ciekawe kierunki do najlepszych liceów… Ci co jeszcze nie wiedzą kim chcą zostać, czego się uczyć w przyszłości i nie mają wytyczonego celu, niestety nie będą mieć wielkiej motywacji do pracy… W tym miejscu należą się szczególne podziękowania za pomoc i współpracę,  dla rodziców, nauczycieli, trenerów i wszystkich, którzy we mnie wierzyli i wspierali mnie czynem oraz myślą, w komentarzach na blogu i na faceoboku. Bez Was, to wszystko byłoby niemożliwe! Dziękuję   Silni ludzie nie upokarzają słabszych… oni ich wspierają – Michael P.Watson   Z ostatniej chwili… A oto podsumowanie pracy za ostatnie 2 tygodnie wakacji. Na ten temat napisze w jednym z kolejnych wpisów. Szczegółowo opowiem, jak wygląda taki kurs angielskiego w Anglii, jaki jest program i i czego można się tam nauczyć.  Informacje o nowych wpisach i aktualizacjach na Facebooku    oraz   w subskrypcji tutaj:  http://www.michalzarzycki.pl/subskrypcja/      Podziel się na:                           Tagi: aikido, dyplomy, gimnazjum, Gimnazjum nr 10, Gimnazjum nr 10 Rzeszów, gitara, konkurs, nauka, nauka gry na gitarze, rok, rok szkolny, seminarium, śpiew, szkolenie, szkoła, taniec, taniec sportowy, taniec towarzyski, turniej, turniej tańca, wakacje, wakacje 2013 