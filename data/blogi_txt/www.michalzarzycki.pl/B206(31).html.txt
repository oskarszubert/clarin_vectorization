Czy wiesz dlaczego warto dbać o morze Bałtyckie i jak to robić?16.05.2012 | kategoria: W świat nauki    W zawiązku z ogólnopolskim konkursem ekologicznym „Wszyscy dbamy o Bałtyk” dla uczniów gimnazjum, postanowiłem bliżej zainteresować się tą sprawą, poczytać i wziąć udział w konkursie. W tym miejscu pragnę podzielić się z Wami tym, czego się dowiedziałem o Bałtyku oraz moimi przemyśleniami. Mieszkam w województwie najdalej oddalonym od morza – na Podkarpaciu. Może się wydawać, że z morzem mieszkańcy Podkarpacia mają niewiele wspólnego i nie da się u nas dbać o czyste wody Bałtyku. Jednak tak nie jest. Jednym z podstawowych elementów ochrony środowiska jest ochrona wód, a w tym także wód morskich przed zanieczyszczeniem. Woda to podstawa życia. Potrzebują jej rośliny, aby mogły rosnąć. My również nie przeżylibyśmy bez czystej wody. Dziś wiem, że zmiany w ekosystemie Morza Bałtyckiego powodują degradację jakości wody i zabójczy dla ryb deficyt tlenu. Czy chcielibyście się kąpać w brudnej, zanieczyszczonej wodzie? Ja raczej nie. Dlatego zachodzi pytanie – jak każdy z nas może dbać o wodę w swoim otoczeniu, a tym samym chronić wody Bałtyku? Okazuje się, że każdy z nas może mieć wpływ na zmniejszanie zanieczyszczeń wody stosując detergenty (mydła, środkami piorące, czyszczące powierzchnie używanymi zarówno w gospodarstwach domowych jak i w przemyśle) z ograniczoną ilością fosforanów, a najlepiej bez nich. Możemy ograniczać pranie a tym samym stosowanie proszków chemicznych, wypełniając ubraniami cały bęben pralki – nie prać małej ilości ubrań. Możemy myc naczynia w zmywarkach a nie ręcznie – wtedy zużywamy mniej wody. Patrząc na etykietki używajmy środków czyszczących bezpiecznych dla środowiska. Samochód należy myć w takim miejscu, aby resztki benzyny olejów nie przedostały się do kanalizacji. Nie powinno się wylewać farb, lakierów i rozpuszczalników do kanalizacji. Mieszkańcy wsi i właściciele ogrodów lub działek, mogą zbierać odpadki roślinne np. obierki z ziemniaków, które można kompostować. Uzyskamy z tego nawóz naturalny i można ograniczyć stosowanie sztucznych nawozów. Takie rozdzielanie śmieci umożliwia często ich ponowne wykorzystanie, czyli recykling, a odpadki nie zanieczyszczają środowiska. Dotyczy to np. szkła, wyrobów metalowych (puszek), makulatury itp. Starajmy się segregować śmieci. Oprócz tego do środowiska trafiają także inne zawiązki powierzchniowo czynne. Należą tu np. emulgatory i stabilizatory pestycydów, herbicydów, fungicydów stosowane w rolnictwie i leśnictwie lub odczynniki flotacyjne używane w górnictwie i metalurgii. Wszystkie te związki chemiczne trafiają do ścieków i dalej do środowiska naturalnego, przede wszystkim wodnego. Tym bardziej ważne jest zmniejszenie ilości biogenów w ściekach i skuteczne usuwanie zanieczyszczeń ze ścieków, aby nasze rzeki były czyste. Dlatego powinny powstawać coraz nowocześniejsze oczyszczalnie ścieków. W mojej okolicy płynie Wisłok. Jego wody wpływają do Sanu a następnie do Wisły. Stąd trafiają do morza. Dlaczego to takie ważne? Prawie cały obszar Polski należy do zlewiska Morza Bałtyckiego, dlatego podstawowy udział w zanieczyszczeniu Bałtyku mają ścieki transportowane właśnie Wisłą i Odrą. Trafiają tu biogeny – składniki odżywcze m.in. pierwiastki bagienne, głownie azot i fosfor, także potas i sód. Dostają się do morza po każdym naszym praniu, czyszczeniu, po użyciu detergentów i sztucznym nawożeniu pól czy ogrodów. Nadmiar składników odżywczych w morzu prowadzi do przeżyźnienia wody czyli eutrofizacji, powodując nadmierną produkcję biomasy glonów. Objawia się to tzw. zakwitem glonów. Eutrofizacja czyli wtórne zanieczyszczenie, to proces gromadzenia się materii organicznej w tempie przekraczającym jej zasymilowanie, ponieważ wymiana wody w Bałtyku przebiega bardzo powoli. Dużo składników odżywczych w Bałtyku sprzyja gwałtownemu rozwojowi organizmów żywych, w tym zakwitowi sinic. Kiedy zaczynają obumierać – opadają na dno. Dalej do akcji wkraczają organizmy, które rozkładają powstałą materię organiczną w warunkach tlenowych. Duża ilości tej materii oznacza wyczerpywania w wodzie zapasów tlenu. Kiedy tlenu już nie ma, w jej rozkładzie biorą udział bakterie beztlenowe. Wtedy powstaje siarkowodór – silnie toksyczny związek. Występując w wysokim stężeniu, przemieszcza się ku powierzchni wody i prowadzi do obumierania organizmów tlenowych. Innymi niebezpiecznymi substancjami, które regularnie w dużych ilościach trafiają do morza, są ropa naftowa i jej pochodne związki. Zużyty olej podczas rejsu często wylewany jest ze statków wprost do morza. Większość zwierząt morskich nie jest przystosowana do takich warunków, wobec czego dochodzi do procesu masowego wyginięcia wielu gatunków roślin, zwierząt morskich w tym ryb i ptaków.     Czy wiecie, że wszelkie obce substancje wprowadzane do Bałtyku, pozostają tam co najmniej przez ponad ćwierć wieku? Środowisko naturalne, wody rzek i Bałtyku, są naszym wspólnym dobrem. Żeby służyły nam jak najdłużej, musimy o nie zadbać już dziś. Jest to tym bardziej ważne, gdyż trzeba około 35 lat by cała woda w morzu została odświeżona wodą oceaniczną i uległa wymianie. Moim zdaniem każdy może zadbać o ekologię w swoim najbliższym otoczeniu, a tym samym zadbać o czysty Bałtyk. Poprzez świadomą zmianę własnych zachowań możemy stworzyć w sobie nawyki takiego postępowania, które przyczyni się do ograniczenia zanieczyszczenia środowiska w naszym najbliższym otoczeniu. W następnym wpisie będzie więcej o wspomnianym konkursie, którego laureaci wypłyną w tygodniowe wakacyjne rejsy na pokładach jachtów Programu Edukacji Morskiej w Gdańsku.  Fajnie byłoby też popłynąć pod żaglami tym bardziej, że jeszcze nigdy nie pływałem żaglówką. Cześć!    Źródło: strona WWF ekologia.pl programedukacjimorskiej.pl Rodzaje i źródła zanieczyszczeń wód Bałtyku  Zaśmiecanie morza  Eutrofizacja  Inne artykuły na ten temat      Podziel się na: Tagi: asymilacja, Bałtyckie, Bałtyk, degradacja, detergenty, edukacja, ekologia, eutrofilizacja, fosforany, Gdańsk, gimnazjum, glony, konkurs, materia, Morze, nawozy, Odra, organiczna, Program, ptaki, ptaki morskie, recykling, ryby, Rzeszow, San, środowisko, Wisła, Wisłok, woda, zwierzęta, zwierzęta morskie 