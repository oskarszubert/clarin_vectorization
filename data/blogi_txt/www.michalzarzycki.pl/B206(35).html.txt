Koniec roku 2011/2012 już za nami! WAKACJE!30.06.2012 | kategoria: Dzień za dniem     W końcu wakacje! Wszyscy doczekaliśmy się końca roku szkolnego! Lecz przed końcem roku miałem parę ważnych spraw m.in.: - 13 czerwca w środę mieliśmy zakończenie roku szkolnego z grupy Aikido Combat. Zajęcia odbyły się wieczorem w pięknym plenerze nad Zalewem rzeki Wisłok w Rzeszowie; - 14 czerwca egzamin z gitary, który zaliczyłem szokując JURY (komisja sędziowska, grupa znawców powołanych do rozstrzygania konkursów artystycznych, literackich, sportowych itp.) , - następnie 17 czerwca występ taneczny w Debiutach 2012 w Szkole Tańca Sportowego „Aksel” a do niego wiele prób wcześniej w niedziele, wtorek, w piątek i sobotę, - przed wczoraj 28 czerwca o godz. 17.00 – występ ze Szkoły Muzyki Rozrywkowej PRO MUSICA (filmowa relacja niżej) oraz… (kliknij i powiększ zdjęcia) - zaraz po tym koncercie o godz. 19.00 – zakończeniem roku szkolnego w Szkole Tańca Sportowego „Aksel” - 29 czerwiec, koniec roku szkolnego:  rozdanie świadectw  i wręczenie dyplomu za zajęcie 1 miejsca w szkolnym konkursie pięknego czytania „Czytajmy Korczaka„.     Wracając do występu ze Szkoły Muzyki Rozrywkowej – grałem na gitarze elektrycznej utwór zespołu AC/DC – Let’s make it.  Występ – moim zdaniem – był ciekawy, ja byłem trzecim uczestnikiem koncertu. Graliśmy o 1700 aż do 1830.  Mój występ był nietypowy. Nie dość, że grałem na swojej gitarze elektrycznej a nie klasycznej jak kiedyś, to jeszcze…. struna mi pękła podczas grania. W pierwszych chwilach solówki – ponieważ idealnie przed solem mi poszła struna – trudno mi było cokolwiek zrobić z latającą struną. Po prostu się wtedy prawie załamałem. Ale grałem dalej jak widać na filmiku poniżej. Miałem miałem dziwne przeczucia co do tej struny, ponieważ wcześniej mi się strasznie wahała i nie wiedziałem, czy to dobrze…. czy źle? No cóż, grałem dalej jak kiedyś Paganini na swoich skrzypcach z podpiłowanymi, urywającymi się strunami. Solo jakoś wyszło, nie wiadomo było co robić – grać dalej czy przerwać? Ale grałem aby nie przerwać koncertu i jakoś to wyszło Zobaczcie na filmie jak nam – młodym artystom -  poszło    Teraz pakuję się już na Mazury, na obóz Literacki (wychowawca i instruktorem jest pani Ula Obara – specjalistka od scenariuszy i krytyki sztuki),  a po nim zostaję na obozie Kabaretowym (wychowawcą i instruktorem jest Jerzy Wójcicki*, absolwent reżyserii krakowskiej PWST, aktor i komediopisarz ). Będzie wesoło! Będę też na obozie Sportowego Tańca Towarzyskiego AKSEL oraz na kusie języka angielskiego RLC Richard Language College w BOURNEMOUTH w Anglii. Może ktos jeszcze chce ze mną pojechać? Relacje obiecuję napisać po powrocie. Życzę Wam super wakacji! =================== *Jerzy Wójcicki (ur 1983) – dramaturg, reżyser. Laureat ogólnopolskiego konkursu na współczesną polską komedię „Komediopisanie” III edycja 2010, Teatr Powszechny w Łodzi (za sztukę „Jak uwodzili bogowie” napisaną z Mariuszem Więckiem). Debiut sceniczny na Sopockiej Scenie Off De Bicz – spektakl pod tytułem „Nie strzelajcie do pianistki” – premiera 11 grudzień 2010 (dramaturgia, adaptacja i współreżyseria). Wyróżnienie za „Nie strzelajcie do pianistki” na IX Ogólnopolskim Przeglądzie Monodramu Współczesnego w Warszawie. Asystent Krzysztofa Globisza na Wydziale Aktorskim („Lepsi” Jekatierina Narszi). Absolwent Państwowej Wyższej Szkoły Teatralnej im. L. Solskiego w Krakowie, na Wydziale Reżyserii. Inne wpisy na temat wakacji 2011: Kazimierz Dolny – obóz dziennikarsko-fotoreporterski  Interkamp – obóz wokalny na Mazurach  Mania fotografowania – obóz w Poniku   ZAGADKI DR HOUSE’A – OBÓZ MEDYCZNY  SEKRETY UMYSŁU – JAKIE MYŚLI TAKIE ŻYCIE    Podziel się na:                           Tagi: 2012, aikido, Aksel, combat, czytajmy Korczaka, debiuty, egzamin, elektryczna, gitara, Jerzy, Jerzy Wójcicki, Jury, koncert, konkurs, konkurs pięknego czytania, Obara, Podkarpacie, Pro Musica, rok szkolny, Rzeszow, sport, struna, struny, szkoła, szkoła muzyki rozrywkowej, szkoła tańca, taniec, taniec sportowy, taniec towarzyski, uczniowie, Ula, Ula Obara, Urszula, w Rzeszowie, wakacje, wakacje 2012, Wójcicki 