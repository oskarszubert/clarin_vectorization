Dzieci – niewolnicy we współczesnym świecie21.02.2013 | kategoria: Dzień za dniem    zdj. z serwisu ecouterre.com W ubiegły weekend na go2 ukazał się artykuł o czternastoletniej niewolnicy w Europie. Zapytacie jak to możliwe w dzisiejszych czasach? Niewolnictwo w XXI w. może się wydawać abstrakcją, a jednak nią nie jest. Wspominałem o tym rok temu w pracy wysłanej na konkurs: „Czy dzieci jak ryby głosu nie mają?”, który organizował Rzecznik Praw Dziecka. Oto jej fragment: „W krajach islamskich dziewczęta nie mogą się kształcić, muszą zasłaniać twarze i bez pytania ich o zgodę są wydawane za mąż w bardzo młodym wieku. W wielu krajach Afryki czy Azji dzieci nie chodzą do szkoły, bo ich rodziców nie stać nawet na długopis. Szkoły są daleko i trzeba opłacać internat. Na kształcenie takiego dziecka zbiera się cała rodzina albo wieś. W wielu chińskich wioskach szansę na naukę mają tylko najzdolniejsi chłopcy. zdj. z serwisu globalpost.com Zamiast chodzić do szkoły i mieć kochającą rodzinę, w świecie niewolniczym pracuje około 400 milionów dzieci – jak donosi serwis prasowy KEI.  Hiszpaństwa Konfederacja Zakonników CONFER ujawnia, że niewolnictwo dzieci jest szczególnie rozpowszechnione w Indiach i w Afganistanie, gdzie dzieci pracują w przemyśle tekstylnym. Wytwarzają one dla swoich właścicieli dywany. Przykładem może być historia 10-letniego chłopca, który został sprzedany przez rodziców człowiekowi, oferującemu pracę i naukę dziecku. Zamiast tego mały Sattan trafił do wytwórni dywanów. Kiedy przerażony próbował nawlec nici na krosno, właściciel zmiażdżył mu nogi metalowym prętem i pozostawił otwartą ranę. Do niej włożył zapalone główki zapałek, aby zatamować krew, która mogłaby zabrudzić dywany.    zdj. z serwisu goodweave.org Sattan opowiadał: „Nie mogłem przestać krzyczeć, więc związał mi ręcznik dookoła głowy. Kilka dni później skaleczyłem się, a on znów zrobił to samo, ale tym razem nie krzyczałem, bo bałem się, że pogorszę sytuację. Modliłem się do Boga, by przyszedł i mnie uratował”. Pewnego dnia chłopcu udało się uciec i powrócić do rodzinnego miasta. Niektórzy jeszcze tam zostali i męczą się, są katowani, mogą stracić wzrok, a nawet życie. Wzrok? Czemu? Ponieważ pracują w zamkniętym pomieszczeniu, gdzie czopki – malutkie komórki w oczach, odpowiadające za kolory i światło, nie wykształcają się. Rany chłopców od ostrych noży nie są leczone. Oni sami wdychają pył z wełny i zapadają na choroby układu oddechowego – pylicę i gruźlicę. W takiej sytuacji jest około 300 tysięcy chłopców. Jeden z pakistańskich chłopców – chrześcijanin Iqbala Masiha uciekł z niewoli i pomógł zdemaskować wykorzystywanie dzieci do pracy. W odwecie został zabity, a data jego śmierci stała się symbolem walki z wyzyskiem dzieci. Dziś co roku, 16 kwietnia, obchodzimy Światowy Dzień Walki z Niewolnictwem Dzieci. W Brazylii mali niewolnicy wydobywają węgiel, a w Chinach produkują sztuczne ognie i inne materiały wybuchowe. Dzieci sprzedaje się też jako służących do Europy i USA -  do krajów, gdzie przecież prawa dziecka powinny być respektowane. Ale kto ma tego przestrzegać? W Sudanie chrześcijańskie dzieci są porywane i wcielane do szkół koranicznych, przysposabiających maluchy na żołnierzy „świętej wojny”. Są też porywane w celu handlu narządami ludzkimi – jak pisze Agnieszka Dzieduszycka-Manikowska w artykule „Współcześni niewolnicy”. Natomiast porywane dziewczynki z Sudanu, Wietnamu, Kambodży czy Indonezji są zmuszane do prostytucji. Te dzieci, podobnie jak ryby, głosu w swojej sprawie nie mają. zdj. z serwisu wordpress.com Czy słyszeliście o „krwawych diamentach” zbieranych w kopalniach przez dzieci jak też o „krwawej czekoladzie„? ONZ szacuje, że ok. 15 tysięcy dzieci pracuje w gospodarstwach produkujących kakao w rejonie Afryki Zachodniej. Chrześcijańska organizacja Live2Free działająca przeciwko niewolnictwu informuje, że produktami, które zbierają na polach dzieci są też herbata, ryż, wanilia, banany, winogrona, trzcina cukrowa, kwiaty i bawełna. Nikt z nas nie chciałby zamienić się z rówieśnikiem z Azji czy Afryki i tak ciężko pracować w nieludzkich warunkach. Zastanawiam się, czy możemy coś zrobić, aby zwrócić uwagę na ten problem i pomóc kolegom z trzeciego świata.           zdj. z serwisu viewzone2.com Okazuje się, że możemy np.  „głosować przy kasie”! Możemy kupować wiele produktów Sprawiedliwego Handlu (w tym czekolady), które zostały zrobione bez niewolniczej pracy dzieci. To wszystko dzięki organizacji Fair Trade i umieszczanego jej logo na takich produktach. Wszystko, co musimy zrobić w tej sprawie, to upewniać się, że kupujemy produkty ze znaczkiem Fair Trade. Przeglądając np. wyroby czekoladowe, ze zdziwieniem muszę stwierdzić, że np. firma Nestle czy Hershey’s nie posiada na opakowaniu takiej informacji. Słodycze Reese’s również nie posiadają wymaganego logo, podobnie jak większość produktów w sklepach. Może oznaczać to, że zostały one wyprodukowane z niewolniczej pracy dzieci przy zbiorze kakao i kawy, tzn. w produktach stosowanych do czekolady lub kawy, jaką delektują się dorośli. Każdy z nas – nawet jeśli jest dzieckiem – ma prawo zabrania głosu w tej sprawie. Możemy rozmawiać na te tematy lub pisać o tym artykuły w prasie, publikować je na swoim blogu i informować o tym w licznych mediach społecznościowych. Wszystko zależy od naszego rozumu, dojrzałości i chęci oraz od tego, czy skorzystamy z prawa do głosu, czy nie. Jeśli tego nie zrobimy, niewolnictwo tych dzieci – moim zdaniem – będzie dotyczyć i obciążać moralną odpowiedzialnością każdego z nas.” Jak informuje nas wiele artykułów prasowych, niewolnictwo  jest niezmiennie na topie od 3000 roku p.n.e. Tysiące dzieci w Europie harują jak niewolnicy- nawet 5-latki. Najnowsze dane opublikowane w raporcie organizacji broniącej praw dzieci ECPAT mówią o 215 nieletnich pracownikach, których wykorzystywali brytyjscy przedsiębiorcy. Eksperci zastrzegają, że prawdziwa liczba jest dużo wyższa, a do niewolniczej pracy przymuszane są tysiące dzieci. Powinniśmy doceniać to, że możemy chodzić do szkoły w dodatku za darmo – wiele dzieci z Afryki czy Azji nie posiada tego daru od państwa. Dołącz do akcji obrony dzieci: Indie: szkoła, nie praca za grosze. Wypełnij petycje tutaj  Podobne wpisy: Charytatywne akcje dla dzieci na całym świecie – możesz pomóc!    Podziel się na: Tagi: Afryka, Azja, CONFER, dzieci, dziecko, HANDEL LUDŹMI, Hiszpaństwa Konfederacja Zakonników, KEI, NIEWOLNIK, praca, PRZYMUS, Światowy Dzień Walki z Niewolnictwem Dzieci, WLK. BRYTANIA 