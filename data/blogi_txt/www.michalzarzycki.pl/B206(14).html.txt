Dyfuzja makaronu z wodą26.11.2011 | kategoria: W świat nauki Aktualnie na fizyce uczymy się o budowie materii -  przerabiamy podstawowe założenia teorii kinetyczno-cząsteczkowej budowy materii. Cząsteczkową budowę materii potwierdza wiele doświadczeń. Jedno z nich chciałem zrobić sam, ale o tym napiszę dokładniej dalej. Zainteresowało mnie zjawisko dyfuzji. Okazuje się, że w przyrodzie i życiu codziennym bardzo często napotykamy zjawisko dyfuzji, ale nie mamy o tym pojęcia. Czy wiesz, że kiedy czujesz miły zapach mydła, kwiatów, perfum to zachodzi zjawisko dyfuzji? Podobnie jest z brzydkimi zapachami. Fretka mojej siostry wytwarza tak silną i drażniącą woń, że kiedy wyjechała z domu, cały pokój po niej wietrzył się ponad 2 tygodnie. Niektóre zwierzęta rozróżniają zapachy lepiej niż człowiek. Potrafią np. wywęszyć człowieka z dużej odległości. Wyczuwanie zapachów jest możliwe właśnie dzięki dyfuzji. Dyfuzja może zachodzić w ciałach stałych, lecz odbywa się znacznie wolniej niż w cieczach i gazach. Moje doświadczenie- dyfuzja makaronu z wodą potrzebne są: 2 kielichy wrząca i zimna woda 2 kluski Kartka do oznaczenia kieliszków: A i B   Opis doświadczenia. Do kielicha A wlałem zimną wodę, a do B wlałem wrzącą wodę z czajnika. Do obu kielichów wrzuciłem po jednym makaronie. Doświadczenie rozpocząłem o godzinie 10:20. Poruszające się cząsteczki obu ciał zderzają się ze sobą (woda i makaron) i ze ściankami naczynia. Zakładam, że przemieszczają się teraz w coraz to innym kierunku i z różną prędkością, w zależności od temperatury jednego z nich (wrząca woda w kielichu B). Ich ruch jest nieustanny. Jeśli odbywa się w stałej temperaturze, nie słabnie z biegiem czasu – to przykład kielicha A. Natomiast w kieliszku B gorąca woda będzie stopniowo stygła, a ruch cząsteczek będzie się powoli zmniejszał. Dalsze obserwacje: godz. 10:35 – po 15 minutach W kielichu A woda jest klarowna – czysta – przeźroczysta. Lakonicznie mówiąc – makaron jest bez zmian. W kielichu B woda stała się mętna, a na ściankach kielicha zaczął się niewielki osad z makaronu. Może to dowodzić temu, że cząsteczki wody wchodzą w reakcję dyfuzji z makaronem. Ale dlaczego woda jest mętna i skąd ten osad? Skoro cząsteczki wody wchodzą w makaron to znaczy, że ciała stałe mogą się rozkładać, bo zbudowane są z drobnych cząsteczek zwanych molekułami. W związku z tym część cząsteczek makaronu się wytrąca i wchodzi w dyfuzję z wodą. Dlatego woda w kielich B jest bardziej mętna. Makaron jest już częściowo miękki, ale się jeszcze nie nadaje do spożycia. godz. 11:05 – po 40 minutach Po pewnym czasie w kielichu B zrobił się większy osad. Może to oznaczać, że w wodzie rozpoczął się proces sedymentacji czyli opadania składników i osadzanie się osadu na dnie naczynia. Makaron w kielichu B jest miękki i nadaje się do spożycia. Wrząca woda przestygła i makaron jest w temperaturze letniej. 12:50 – po 24 godzinach Makaron w kielichu A zmiękł. a w Kielichu B pękł. Już wiecie co to oznacza. Wniosek: 1/ Proces dyfuzji o wiele szybciej następuje we wrzącej wodzie, gdyż wówczas cząsteczki poruszają się szybciej. Zatem szybkość procesu dyfuzji wzrasta w miarę wzrostu temperatury ciała. 2/ Dyfuzja przekonuje nas o tym, że cząsteczki ciał stałych, cieczy i gazów są w nieustannym ruchu. Nawet cząsteczki ciała stałego (w tym przypadku makaronu) weszły w dyfuzję z wodą. 3/ Mieszanie się cząsteczek makaronu z wodą polega na tym, że cząsteczki jednej substancji wchodzą w luki między cząsteczkami drugiej substancji. Dlatego makaron po reakcji dyfuzji zmienił swój kształt i zwiększył się.  Dyfuzja cząsteczek w cieczy czyli parzenie herbaty  Na koniec mam dla was pytanie: Dlaczego kot tak namiętnie siedzi w kocimiętce? Wybierz prawidłową odpowiedz: a) uwielbia kwiaty kocimiętki. b) uwielbia liście kocimiętki. c) uwielbia zapach kocimiętki.   Inne wpisy z fizyki: Jak przekłuć balon aby nie pękł?  Dyfuzja makaronu z wodą  Czy można zaobserwować Pole Magnetyczne Ziemi?  Odkrywcza podróż w nieznane po Centrum Nauki Kopernik  Finał konkursu projektów naukowych Programu Feniks z fizyki w gimnazjum  Marzenia wynalazców – balony i szybowanie w przestworzach  Laboratoria z fizyki na Politechnice Dziecięcej w Rzeszowie    Podziel się na:                           Tagi: czasteczki, doświadczenie, dyfuzja, eksperymety, fizyka, herbata, kinetyka, kocimiętka, koty, makaron, materia, molekuły, woda, wrzątek 