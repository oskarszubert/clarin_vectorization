Elektrośmieci – co z nimi robić?20.01.2013 | kategoria: W świat nauki    Co możemy zrobić ze „startym gratem” takim jak np. telewizor, walkman, komputer, kartridż czy zużyte  baterie? Kilka dni temu wybrałem się na wyprawę do Media Markt po słuchawki. Wychodząc, obok drzwi zauważyłem pojemniki i plakaty, dotyczące możliwości przyniesienia starego telewizora. Była tam tam specjalna półka na takie sprzęty. To mnie zastanowiło. Kilka dni wcześniej mój tato zastanawiał się, co zrobić z zepsuta plazmą, która nie da się już naprawić? Nie planował jednak kupowania nowego telewizora, więc to był problem, gdzie wyrzucić takiego grata.  Przecież na śmietnik się nie nadaje? Do tej pory było tak, że każdy miał prawo do nieodpłatnego oddania swojego zużytego sprzętu elektrycznego lub elektronicznego w sklepie, który sprzedaje takie urządzenia. Przy zakupie nowego sprzętu sprzedawca miał obowiązek przyjęcia zużytego sprzętu w ilości nie większej niż sprzedawany nowy sprzęt, czyli lodówka za lodówkę, telewizor za telewizor, suszarka do włosów za suszarkę, świetlówka za świetlówkę itp. Oddany sprzęt był przyjmowany bezpłatnie jednak w ilości sztuka za sztukę. Takie odpady określa się jako E-odpady czyli przestarzałe produkty elektroniczne. Obejmuje komputery, drukarki, kasety z tuszem, fotokopiarki, skanery, monitory, telefony komórkowe, telewizory, faksy, a także mniejsze przedmioty takie jak baterie, żarówki, kable i dyski. E-odpady są najszybciej rosnącą i najbardziej toksyczną grupą śmieci w większości krajów, która ulega niezwykle powolnemu rozkładowi w przyrodzie. W produkcji komputerów i sprzętu komputerowego zużywa się ponad 1.000 różnych tworzyw, z czego wiele wysoce toksycznych.  Przykładowo, komputerowe układy scalone zawierają ołów i kadm,  przełączniki i płaskie ekrany – rtęć, płytki z obwodem drukowanym i plastikowe kable – bromowane opóźniacze spalania, monitory komputerowe – katodowe kineskopy zawierają tlenek rtęci i bar, telefony komórkowe maja w sobie arsen, brąz berylowy, ołów i cynk, a baterie zawierają toksyczny lit, nikiel i kadm. Skażenie środowiska szkodzi naturze i społecznościom żyjącym w pobliżu wysypisk śmieci, które korzystają z zasobów wodnych. Otóż sklep Media Markt uczestniczy w akcji „Czysta EKOnomia”. Działania te mają na celu promocję postaw ekologicznych wśród klientów poprzez wybór produktów energooszczędnych. Zużyte, zostawić im. Teraz jednak, aby oddać telewizor lub inny sprzęt elektroniczny, nie potrzeba kupować nowego urządzenia. I o to właśnie chodzi! Zgodnie z przepisami dyrektywy Parlamentu Europejskiego i Rady 2012/19/UE w sprawie zużytego sprzętu elektrycznego i elektronicznego, która miała wejść w dniu 13.08.2012 r., można będzie oddać do sklepu bezpłatnie mały sprzęt RTV i AGD, bez konieczności zakupu nowego. Media Markt już wdrożyła te ustawę w życie ku zadowoleniu klientów. DYREKTYWA PARLAMENTU EUROPEJSKIEGO I RADY 2012/19/UE z dnia 4 lipca 2012 r. w sprawie zużytego sprzętu elektrycznego i elektronicznego  E-odpady to termin określający przestarzałe produkty elektroniczne. Obejmuje komputery, drukarki, kasety z tuszem, monitory, telefony komórkowe, telewizory, faksy, a także mniejsze przedmioty takie jak baterie, kable i dyski. Ale to nie wszystko. Czy wiesz ile lat trwa rozkład w przyrodzie kasety z tuszem do drukarki? Przykładowo ołów i bar, jak również węgiel pochodzący z kaset z tuszem, mogą przenikać do koryt rzek zanieczyszczając wodę i sprawiając, że staje się niezdatna do picia, nawet po przegotowaniu. Rozkład całkowity kasety z tuszem do drukarki, zajmuje aż około 459 lat. To prawie pół tysiąclecia! Dlatego też Media Markt w maju 2009 r., włączył się do ogólnopolskiego programu ekologicznego „Drzewa za kartridże”. Zapewniam was, że akcja wciąż istnieje, czego dowodem jest zdjęcie obok, które zrobiłem. Wesprzyjcie ją w swoje stare tusze. My oddajemy zużyte kartridże od drukarek itp., a oni sadzą w tym czasie drzewa. Dzięki zbiórce kartridży, w sklepach Media Markt i SATURN,  już posadzono aż 5000 drzew. Media Markt oraz Saturn podchodzą do ekologii bardzo poważnie. Jako sprzedawcy urządzeń elektronicznych, „czują się zobowiązani, do dbania o środowisko naturalne”. Pamiętajmy: Segreguj śmieci. Teraz odpady elektryczne zostawimy w wielu punktach serwisowych i w sklepach, w których sprzedawany jest sprzęt RTV i AGD, bez obowiązku kupowania nowego sprzętu. Dlaczego to aż takie ważne? Zużytego sprzętu elektrycznego i elektronicznego np. telefon, komputer, żelazko, świetlówki itp., nie wolno wyrzucać do śmieci wraz z innymi odpadami, gdyż stanowi to zagrożenie dla gleby, wody i powietrza, dewastując otaczające nas środowisko. Więcej szukajcie w serwisie:  Sprzątanie Świata – www.cleanuptheworld.org   Podziel się na: Tagi: baterie, ekonomia, elektrośmieci, graty, kartridż, komputer, kosze, media markt, odpady, plakat, przyroda, rozpad, śmieci, środowisko, słuchawki 