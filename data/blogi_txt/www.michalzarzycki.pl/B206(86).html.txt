Podkarpacki konkurs kuratoryjny z języka angielskiego 201327.12.2013 | kategoria: English    Przyznam, że ostatnio nie mam czasu na dzielenie się informacjami na swoim blogu, za co was przepraszam. Przygotowywałem się do 3 olimpiad przedmiotowych na II etap -  dwie z nich dotyczą języka angielskiego i jedna fizyki.  W piątek 6 grudnia odbył się II etap kuratoryjnego konkursu podkarpackiego z języka angielskiego, a  13 grudnia taki sam z fizyki. Teraz jeszcze z niecierpliwością czekam na wyniki konkursu z fizyki. Natomiast w styczniu 2014 mam zaliczyć II etap kolejnego konkursu – tym razem  IV Ogólnopolskiej Olimpiady z Języka Angielskiego dla Gimnazjalistów, ale o tym napiszę pod koniec. Pytania z podkarpackiego II etapu konkursu z j. angielskiego były ok., zadanie pisemne również. Ale pytania z kultury krajów anglojęzycznych… Masakra. Dlaczego? Zaskoczeniem dla większości z nas okazały się pytania dotyczące kultury krajów anglojęzycznych. Moje opracowania i przygotowania z historii, polityki, geografii, literatury anglojęzycznej itp., opracowane na wielu kartkach,  nijak się miały do pytań, jakie zobaczyłem w teście. Myślę, że większość uczestników miała podobne odczucia, kiedy zobaczyliśmy 10 tytułów filmów anglojęzycznych, a do nich trzeba było przypasować pary kobieco-męskie z podanych 20 nazwisk aktorów. I tak przykładowo, czy jesteście w stanie podać bez szukania w internecie,  parę z roli męskiej i żeńskiej z filmu Mamma Mia! lub Kochaniece króla albo  Star Wars? Doskonale znam jeden z tych filmów. Jest on ulubionym filmem rozrywkowym w mojej rodzinie. Jestem w stanie podać pierwszoplanową – znaną aktorkę tego filmu Meryl Streep która gra  Donnę – matkę Sophie. Jestem w stanie podać jednego z trzej jej „ojców”  -  to Pierce Brosnan, którego znacie zapewne z grania Jamesa Bonda w roli agenta 007, który  otrzymał „licencję na zabijanie“.  Z filmem Mamma Mia nie miałem zatem problemu, ale reszta filmów, hm…  Czy bez podglądania w necie, jest ktoś w stanie odpowiedzieć na te pytania?  Podobnie wśród podanych filmów, był Casino Royale  – dwudziesty pierwszy film z cyklu o przygodach Jamesa Bonda. Ale podajcie w 1 sekundę nazwisko głównego aktora i nazwisko towarzyszącej mu aktorki -  stwórzcie parę aktorską? Dorosłym może wydawać się, że to jest proste. Niestety  ja nie wiedziałem, że to jest film z serii  „Przygody Bonda”, ale znałem wszystkich pięciu  aktorów męskich ról Bonda. Dopiero drugiego dnia po konkursie, wieczorem oglądnąłem ten film w telewizji. Jest on co prawda dozwolony dopiero od 16 lat, a my gimnazjaliście z III klasy jeszcze nie przekroczyliśmy tego wieku, ale skoro podobnie jak Kochanice króla, znalazł się on na kuratoryjnej liście konkursowej dla 15-to latków… Cały czas podczas filmu na ekranie widniał żółty trójkąt z ograniczonym wiekiem – od 16.  Oznacza to, że zdaniem telewizyjnych psychologów nieco filmowej agresji, „imponującego”  uderzania głową przeciwnika w umywalkę, bitek z rozlewem krwi i wymachiwania rewolwerem, jest dozwolone dla odrobinę starszej młodzieży.  Skąd więc my 3-cioklasiści, siedzący w książkach z uwagi na dziesiątki klasówek  i testów każdego dnia i choćby przygotowanie do olimpiad przedmiotowych, mamy znać setki anglojęzycznych filmów i ich obsady aktorskie i niektóre filmy, których raczej nie powinniśmy oglądać z uwagi na nasz zbyt niski wiek?  Te 10 pytań dla większości, to była totalna rosyjska ruletka. Oto kolejna ciekawostka – film Casino Royale  stanowi trzecią ekranizację powieści z 1953 roku o tym samym tytule napisanej przez Iana Fleminga, którą wcześniej przeniesiono na ekrany w 1954 roku w krótkometrażowym filmie telewizyjnym oraz w 1967 w komedii surrealistycznej. Zatem było co najmniej 3 filmy o tym samym tytule i 3 pełne obsad aktorskie. Niestety, podczas konkursu nie można było skorzystać z koła ratunkowego i wykonać telefonu do… przyjaciela.   Watch Casino Royale (1954)  Watch Casino Royale (1967)    Na stronie kuratorium podkarpackiego, jest już  test z II etapu (rejonowego) konkursu j. angielskiego w całości, wraz z kluczem. Test tutaj  Klucz tutaj  Maksymalnie test miał 57 punktów do uzyskania.  Najlepszy uzyskał 55. Aby dostać się do III etapu konkursu z wynikiem 47, można było stracić tylko 10 punktów. To najmniej z wszystkich konkursów kuratoryjnych II etapu. Ja miałem straconych 14 punktów w tym najwięcej na tych filmach. Czyli zaledwie 4 punkty dzieliło mnie od finału. W innych konkursach, aby dostać się do III etapu i zostać Finalistą, w tym roku można było stracić dużo więcej punktów w stosunku do uzyskania maksymalnej ich ilości, np. : - matematyka – strata – 16 punktów; - j. polski – maksymalna strata to 22 punkty, aby wejść do finału; - chemia - strata 23 punkty, aby wejść do finału; - biologia – dopuszczalna strata aż 29 punktów, aby wejść do finału; - historia – dopuszczalna strata to aż 33 punkty, aby wejść do finału. Z tego wynika, że w angielskim konkurencja była solidna.  Tym, którzy planują startować w tym konkursie w kolejnych latach podpowiem, że poziom zadań jakie należy rozwiązywać,  to zadania do matury rozszerzonej z angielskiego. To nauka z repetytorium dla maturzystów wraz z pisaniem wypracowań na różne tematy w języku angielskim. Dodatkowo w szkole, rozwiązywaliśmy testy z egzaminów wstępnych na studia. Zapytacie dlaczego jest aż tak wysoki poziom, skoro my jesteśmy dopiero w gimnazjum? Niestety szanse nie są dla nas wszystkich równe w tym konkursie. Jest to chyba jedyny przedmiot, gdzie tak bardzo poziom zawyżają osoby anglojęzyczne, które chodziły do przedszkoli lub szkół w krajach anglojęzycznych, a teraz chodzą do polskich szkół. Dla nich język ten jest dość prosty tak, jak dla nas język polski, którym się posługujemy każdego dnia. Tym mój wynik jest i tak bardzo wysoki biorąc pod uwagę, że uczę się od zawsze tylko w polskich przedszkolach i szkołach języka polskiego, a nad językiem angielskim pracuje w naszym kraju na różnych zajęciach lekcyjnych i pozalekcyjnych oraz na wakacyjnych obozach językowych. Przy okazji chce podziękować moim wcześniejszym i obecnym nauczycielom od języka angielskiego, za cierpliwość i wszelką pomoc jaką otrzymałem oraz za wsparcie duchowe podczas konkursu. Podziękowania dla: Ala Muzyka,  Urszula Filip, Iwona Drzał, Alan Piątek (USA), David Hodson (GB) i Joanna Baran. Na koniec kilka słów o innym konkursie z j. angielskiego, w którym uczestniczę. To  IV Ogólnopolska Olimpiada Języka Angielskiego dla Gimnazjalistów organizowana przez Wyższą Szkołę Języków Obcych im. Samuela Bogumiła Lindego z Poznania. W tym roku w I etapie łącznie wzięło udział 19554 gimnazjalistów z całej Polski!  Aż 2230 z  669 szkół przeszło dalej i będzie miało szansę walczyć o dojście do finału. Osoby, które przeszły do drugiego etapu powinny w terminie od 07.01.2013 (od godziny 10:00) do 23.01.2013 (do godziny 10:00) rozwiązać test dostępny w tym czasie po zalogowaniu na platformie  i przesłać film.  W tej edycji Olimpiady organizatorzy zdecydowali się na to, aby nasza praca została przesłana nie w formie pisanej, ale w formie filmu. Chcą oni usłyszeć jak mówimy. Językiem prezentacji jest oczywiście język angielski i poprawność językowa, zasób słownictwa i  pewność wypowiedzi. To będzie głównym przedmiotem oceny jury. Długość filmu musi mieścić się w przedziale czasowym od 5 do 7 minut.  Oto tematyka, jaką ma przygotować każdy uczeń: Kategoria I – To co ważne w kraju i za granicą Kategoria II – Złota szansa – informacja z tej kategorii newsów to prognoza uczestnika dotycząca szans i perspektyw polskich sportowców podczas Zimowych Igrzysk Olimpijskich w Soczi, Kategoria III – Czasem słońce, czasem deszcz” – treść wiadomości ma mieć charakter prognozy pogody dla Polski na następny dzień Kategoria IV – Z życia gwiazd – uczeń w roli prezentera ma przekazać odbiorcom serwisu ciekawe i ważne newsy z życia znanych osób ze świata rozrywki. Kategoria V –  Mapa przyszłości – uczeń w tej kategorii ma za zadanie przedstawić wyniki wcześniej przeprowadzonej przez siebie sondy związanej z planami swoich kolegów (np. z klasy) dotyczącymi wyboru profilu lub charakteru szkoły ponadgimnazjalnej (liceum, technikum, szkoły zawodowej…). Na najlepszych w III etapie czeka test i odpowiedzi ustne w języku angielskim na wylosowane tematy oraz dodatkowe pytania od komisji egzaminacyjnej. Jest to zupełnie inny konkurs niż większość konkursów kuratoryjnych – konkurs sprawdzający nie tylko umiejętność pisania, ale przede wszystkim umiejętność płynnej wypowiedzi i konwersacji w języku angielskim.  Wszystkim uczestnikom  IV Ogólnopolskiej Olimpiady Języka Angielskiego oraz III etapu kuratoryjnego konkursu z j. angielskiego 2013, życzę powodzenia! P.S. A dla licealistów jest też Ogólnopolska Olimpiada z języka angielskiego    Podziel się na: Tagi: 2013, aktorzy, Alan Piątek, amerykańskie, Angielski, angielskie, biologia, brytyjskie, chemia, David Hodson, etap, filmy, GB, gimnazjum, Gimnazjum nr 10 Rzeszów, historia, Iwona Drzał, j. polski, język, Joanna Baran, klucz, konkurs, kuratoryjny, liceum, odpowiedzi, ogólnopolska olimpiada, ogólnopolski, olimpiada, Podkarpacie, podkarpacki, punkty, pytania, rejonowy, testy, Urszula Filip, USA 