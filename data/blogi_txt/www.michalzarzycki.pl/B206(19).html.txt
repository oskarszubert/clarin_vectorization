Dzień szakala i jego … język05.01.2012 | kategoria: Bliżej zwierząt    Dzień szakala oraz poznawanie samego siebie czyli… co to jest stosowany w życiu wielu ludzi „język szakala”? (Wpis ten napisałem  15 listopada 2010 roku na portalu ekologia.pl . Obecny wpis to jego druga wersja – poprawione wydanie) Szakal to średniej wielkości drapieżnik z rodziny psów. Najpospolitszym gatunkiem jest szakal złocisty, zamieszkujący północną Afrykę, Azję i Półwysep Bałkański. Jest też szakal pręgowany, etiopski i czaprakowy. W Kenii żyją trzy gatunki szakali, z czego dwa niezwykle rzadkie. Osobniki wszystkich trzech gatunków bardzo przypominają psa. Podobnie poruszają, podnoszą łapy, stroszą sierść, warczą, drapią ziemię, zakopują pożywienie i tarzają się w cuchnącej padlinie. Mają bardzo dobrze rozwinięty zmysł wzroku, słuchu i powonienia. Są aktywne o każdej porze dnia. W Kenii najłatwiej spotkać szakala czaprakowego (Canis mesomelas), doskonałego łowcę, lubiącego sawanny, busz i lasy. Poluje samotnie, w parach lub z rodziną. Szakale to zwierzęta, które żyją w stadzie, w parach. Po urodzeniu młode są niesamodzielne, podobnie jak szczenięta psa domowego. Wśród szakali młode osobniki z poprzedniego roku nie rozmnażają się, lecz pomagają innym parom w wyhodowaniu ich potomstwa. Dzięki takiemu współdziałaniu przeżywa więcej szczeniąt. Szakale polują nieregularnie i o każdej porze dnia. Zjadają wszystko, co uda im się schwytać: bezkręgowce, kręgowce, młode innych gatunków, jaja i owoce. Poszukują także padliny i resztek pożywienia pozostawionych przez inne zwierzęta. Czy wiesz, że tzw. „język szakala” przeciwstawia się „językowi żyrafy”? Według psycholog Marshall B. Rosenberga, „języka szakala” uczą się ludzie żyjąc w społeczeństwach, które narzucają taki właśnie wzorzec komunikowania się. Można go dziś znaleźć w polityce, w pracy, w szkole i w wielu rodzinnych domach. Kiedy jakaś nasza potrzeba nie jest zaspokojona np. czujemy się nieszczęśliwi, niekochani przez najbliższych (np. rodziców, dzieci, żonę, męża, przyjaciół) czy też czujemy złość i zazdrość, bezradność – bezsilność większość z nas zaczyna krytykować drugiego człowieka. Mówimy do niego m.in.: „jesteś beznadziejny”, „jesteś głupi” czy też mówimy „głupek”, „idiota”, „stary wapniak”, „jesteś bez serca”, „nigdy nie zrozumiesz”, „co za wariat to wymyślił”, „zobacz nawet tego nie potrafisz”, „jesteś do niczego”, „za gruby”, „nie można na tobie polegać”, „zmieniam o tobie zdanie na gorsze”, „tylko ty ciągle się spóźnisz”  itp… „Język szakala” opiera się na ocenianiu, żądaniu, osądzaniu drugiego człowieka i negowaniu jego praw. Może to mieć miejsce w domu rodzinnym, w szkole, wśród rówieśników itp. To w rezultacie może prowadzić do konfliktu i przemocy.To również może być próba osłabienia wartości drugiego człowieka, poprzez własne dowartościowanie się krytykując innych. Jeśli wiemy o tym, że ludzie najczęściej mówią o swoich problemach i pragnieniach oraz wiemy co to są kompleksy to rozumiemy, że osoba nas atakująca ma sporo kompleksów czyli problemów samemu ze sobą. Wtedy świadomie możemy poszukać słabych stron u swojego przeciwnika i posługując się językiem żyrafy czyli nie raniąc, powiedzieć krytykantowi o nich samym – z czym ma problem.  Możemy też sprawy te przemilczeć. W kontaktach interpersonalnych czyli między ludźmi, mówimy o kimś, że ma „język szakala” wtedy, kiedy słowami: • Rani • Krytykuje • Osądza, obraża, oskarża, grozi • Atakuje • Liczą się tylko jego uczucia i on sam • Narzuca swoje zdanie • jest agresywny Czy spotkaliście już takiego „szakala”? Jak sobie z nim radzicie? Psycholog Marshall B. Rosenberg autor książki „Porozumienie bez przemocy” uważa, że osądy jakie robimy, diagnozy jakie stawiamy, nasza krytyka i interpretacje cudzych zachowań, to zastępcze formy ujawniania własnych potrzeb. Ludzie mówiący do nas „językiem szakala” tak faktycznie mówią nam o sobie i własnych pragnieniach (problemach, potrzebach, o tym czego im brakuje). Jeśli spotykamy ich na swojej drodze, posłuchajmy dokładnie co mówią. Powiedzmy im, że to o czym mówią do nas, to są ich problemy lub potrzeby, a nie nasze. Lepiej unikać „szakali”, ale nie zawsze jest to możliwe np. w szkole szczególnie w podstawówce spotkałem kilku takich, na podwórku lub w innych sytuacjach mogą to być  osoby dorosłe. A czym jest krytycyzm i obrażanie innych? To pewnego rodzaju dowartościowywanie samego siebie, kosztem obniżenia wartości drugiej osoby, zamiast odważne przyznanie się do błędów i swoich słabości. Mają ten problem tak dzieci jak i dorośli.  Karen Casey – autorka „Change Your Mind and Your Life Will Follow” ujęła to tak: „Krytycyzm nigdy nie bierze się z miłości, nie służy niczyjemu dobru. Jego celem jest wzbudzenie wątpliwości i wywołanie uczucia niepewności w osobie, do której jest skierowany”. Do pewnych spraw dorasta się szybciej lub wolniej. Okazuje się, że łatwiej krytykować innych niż samemu zrobić coś mądrego i dobrego. My – ludzie -  nigdy nie należymy do jednej czy drugiej grupy. Jesteśmy po trosze żyrafą i po trosze szakalem. Oby więcej w nas było żyrafy,  to świat byłby lepszy Na powyższy temat napiszę więcej w którymś kolejnym wpisie, robiąc szersze porównanie różnic między „językiem żyrafy i szakala”. Tym czasem zastanawiam się, dlaczego mówi się „język szakala” a nie np. „język hieny” lub „język wilka”? Co o tym sądzisz? Proszę pomóż mi w przemyśleniach i dodaj coś od siebie w komentarzach.   P.S. Jeśli masz odwagę wziąć udział w dyskusji – zapraszam do komentarzy niżej. Proszę  nie przeklinaj, nie obrażaj innych i pokaż, że stać Cię na kulturalne zachowanie. Trzymaj  się tematu. Nie spamuj – DO NOT SPAM!   Podziel się na: Tagi: Afryka, agresja, Azja, Bałkański, dzień, Dzień Szakala, groźby, język, język szakala, język Żyrafy, kenia, kompleksy, Krytyka, las, obrażanie, porozumienie, porozumienie bez przemocy, potrzeby, Półwysep, przemoc, psychologia, rodzina, równieśnicy, sawanna, Szakal, szkoła, zachowanie, żyrafy 