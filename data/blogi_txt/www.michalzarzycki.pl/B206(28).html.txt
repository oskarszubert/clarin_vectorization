II międzyszkolny etap konkursu pięknego czytania „Czytajmy Korczaka”18.04.2012 | kategoria: Dzień za dniem    Dziś odbył się II etap Podkarpackiego konkursu pięknego czytania  „Czytajmy Korczaka” dla uczniów ze szkół podstawowych, gimnazjalnych i ponadgimnazjalnych. 18 kwietnia 2012 po godz. 12.00, do Pedagogicznej Biblioteki Wojewódzkiej w Rzeszowie przy ulicy Gałęzowskiego 4, przyjechali uczniowie z gimnazjów z całego Podkarpacia (nawet z Bieszczad), którzy zostali wybrani w pierwszym etapie konkursu w swoich szkołach. Uczniowie podzieleni byli w grupy godzinowe i wchodzili pojedynczo lub z opiekunem do tajemniczej sali z komisją.  Moja grupa zaczęła konkurs ok. godziny 13:30.  Przypadło mi czytać fragment z książki dla dzieci „Król Maciuś I” . Niektórzy czytali cicho i nie było ich słychać w korytarzu gdzie siedziałem. Inni czytali głośno, z dobrą dykcją (ćwiczyliśmy to na obozie dziennikarskim w Kazimierzu Dolnym ), emisją i impostacją głosu (uczyłem się tego na obozie wokalnym na Mazurach ) oraz z podziałem na role aktorskie. Jednym z kryterium oceny było czytanie fragmentu z dialogami. Ocenie komisji konkursowej podlegała: - dykcja (0-3 pkt.), - interpretacja tekstu (0-3 pkt.) -  zachowanie limitu czasu (do 3 minut) (1 pkt). Komisja składała się z pięciu osób. Nie znam jeszcze wyniku konkursu, ale miałem przyjemność znaleźć się w grupie gimnazjalistów, którym po skończeniu czytania wybranego fragmentu książki Korczaka, komisja zaklaskała brawo. To bardzo miłe zaskoczenie, czego się zupełnie nie spodziewałem. Uroczysta Gala wręczania dyplomów i nagród odbędzie się w Tygodniu Bibliotek (9.05.2012 r. ) w Studiu Koncertowym Polskiego Radia Rzeszów przy ul. Zamkowej 3. Informacje na ten temat będą na stronie PBW  Rzeszów (Pedagogiczna Biblioteka Wojewódzka -  ul. Gałęzowskiego 4). Z okazji Roku Janusza Korczaka w całej Polsce organizowanych jest wiele konkursów i wystaw. W Pedagogicznej Bibliotece Wojewódzkiej w Rzeszowie i jej filiach w ciągu całego roku organizowane będą jeszcze wystawy poświęcone życiu, twórczości i działalności Janusza Korczaka. Również Rzecznik Praw Dziecka Marek Michalak oraz Uniwersytet Śląski, Katedra Pedagogiki Społecznej organizują konkurs dla uczniów szkół podstawowych, gimnazjalnych i ponadgimnazjalnych w wieku do 18 lat, na esej pt.: „CZY DZIECI JAK RYBY GŁOSU NIE MAJĄ?”  Z pewnością jest to  kolejne ciekawe doświadczenie w moim życiu, dzięki któremu otrzymałem bezcenną lekcję jak przygotować się do wystąpień publicznych i nauczyć się panowania nad stresem (to jeden z tematów obozu psychologicznego Sekrety Umysłu na którym byłem w 2011  ). Udało mi się zachować spokój, ale chyba teraz – po czasie  – ten stres powoli wychodzi. Zaraz po napisaniu tego wpisu, idę się położyć i odpocząć.  Film z YouTube Eliminacje z II etapu konkursu pięknego czytania „Czytajmy Korczaka”  Wyniki będą ogłoszone tutaj po 25 kwietnia 2012  Mini test wiedzy o Januszu Korczaku PREZENTACJE   Mini test wiedzy o Januszu Korczaku – [rozmiar: 3,90MB] – [Zapisz lub włącz Pokaz slajdów] O bibliografii i bibliografiach cz. 1 Wprowadzenie – [rozmiar: 5,80 MB] O bibliografii i bibliografiach cz. 2 Bibliografie tradycyjne i bibliograficzne bazy danych - [rozmiar: 10,2 MB] Zrozumieć UKD – [rozmiar: 239 KB] Język haseł przedmiotowych – [rozmiar: 3,55 MB]  WYSTAWY   Obrazki z dawnej szkoły Podziel się na:                           Tagi: 2012, biblioteka, Czy dzieci jak ryby głosu nie mają?, czytajmy Korczaka, gimnazjum, Gimnazjum nr 10 Rzeszów, Janusz Korczak, Katedra Pedagogiki Społecznej, konkurs, konkurs pięknego czytania, Król Maciuś I, Król Maciuś Pierwszy, Marek Michalak, PBW, Pedagogiczna Biblioteka Wojewódzka, Podkarpacie, Polskie Radio, radio, Rzecznik Praw Dziecka, Rzeszow, studio, Studio Koncertowe Polskiego Radiaa, tydzień, Tydzień Bibliotek, Uniwersytet, Uniwersytet Śląski 