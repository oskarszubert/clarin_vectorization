Finał konkursu projektów naukowych Programu Feniks z fizyki w gimnazjum25.01.2012 | kategoria: W świat nauki    Wczoraj 24 stycznia wziąłem udział w konkursie finalistów projektów naukowych z fizyki w ramach Programu Feniks. Jeśli chodzisz do gimnazjum albo liceum, to pewnie wiesz co to jest Program FENIKS. Ale może ktoś tego jeszcze nie wie, więc napiszę o tym kilka słów opisu, zamieszczonych na stronach Uniwersytetu Rzeszowskiego i naszej szkoły. FENIKS to długofalowy program odbudowy, popularyzacji i wspomagania fizyki w szkołach w celu rozwijania podstawowych kompetencji naukowo-technicznych, matematycznych i informatycznych uczniów, który odbywał się przez 3 lata i właśnie się kończy. Program adresowany był do uczniów i ich nauczycieli fizyki, a jego celem w odniesieniu do uczniów jest m.in.: - rozbudzenie zainteresowania naukami ścisłymi, - wzmocnienie kompetencji naukowo-technicznych, matematycznych i informatycznych, - uzupełnienie i ugruntowanie wiedzy z fizyki, - rozwinięcie zainteresowań poznawczo- naukowych. Program był realizowany przez konsorcjum złożone z Uniwersytetu Jagiellońskiego, Uniwersytetu Jana Kochanowskiego w Kielcach i Uniwersytetu Rzeszowskiego. Pierwsze półrocze roku szkolnego 2011/12 było ostatnim, w którym realizowano ten program w szkołach. Program zakończył się konkursową prezentacją projektów naukowych w szkołach i wybraniem finalistów – po jednym wytypowanym projekcie przez każdą szkołę. Pokaz prac z gimnazjum odbył się 24 stycznia 2012 w Instytucie Fizyki na Uniwersytecie Rzeszowskim. Nasza szkoła – gimnazjum nr 10  – brała też udział w trzyletnim programie FENIKS. W ramach tego projektu mieliśmy co tydzień 2 godzinny zajęć pozalekcyjnych z fizyki, na których poszerzaliśmy swoją wiedzę poprzez wykonywanie doświadczeń. Zajęcia prowadziła Pani mgr Ewa Barć. Mnie przypadło skorzystać z tego projektu tylko przez kilka zajęć w I półroczu, ponieważ chodzę dopiero do 1 klasy gimnazjum. W poprzednich latach do tego programu, wybierani byli najzdolniejsi uczniowie z 2 i 3 klasy, poprzez konkurs z fizyki. W tym roku szkolnych byłem uczestnikiem Feniksa tylko jako wolny słuchacz, podglądający doświadczenia kolegów z 2 i 3 klasy. W ramach tego projektu raz w półroczu uczniowie przyjeżdżali do Instytutu Fizyki Uniwersytetu Rzeszowskiego na wykład z pokazami fizycznymi oraz zajęcia laboratoryjne i wykonywali też doświadczenia – ćwiczenia z fizyki. Profesorowie  z Instytutu byli też w naszej szkole z pokazem doświadczeń. Uczestnicy Programu Feniks, brali udział w konkursach projektów naukowych polegających na zaprojektowaniu i wykonaniu własnych doświadczeń, które prezentowane były na planszy bristolu i prezentacji. Pomyślałem, że fajnie będzie zrobić jakieś ciekawe doświadczenie i opracować do niego prezentację tak jak starsi koledzy. Tak się złożyło, że mimo iż chodzę dopiero do 1 klasy, właśnie mój projekt, szkoła wybrała z wielu doświadczeń i wysłała na ostatnią – VI edycje konkursową projektów naukowych Programu Feniks w województwie podkarpackim. O tym dowiedziałem się tydzień temu. Jutro w czwartek  mam też prezentację swojego projektu w szkole. Niżej na zdjęciu dyplom finalisty (kliknij w zdjęcia i powiększ je):  Wszyscy finaliści otrzymali nagrody: Piękny album pt. „Tajemnice Wszechświatwa” Giles’a Sparrow’a  – Najnowsze Odkrycia. Jest to niezwykła książka, bardzo obszerna w zdjęcia o kosmosie. Są dodane ostatnie zdjęcia z teleskopu Hubble’a. Dostaliśmy również broszurę Neutrino z Instytutu Fizyki na Uniwersytecie Jagiellońskim i trzy płyty z filmami CD: Tajemniczy Świat Jąder Atomowych, Badamy tajemnice DNA, Terapia protonowa nowotworów oka – Jerzy Grębosz z Instytutu Fizyki Jądrowej – UJ Kraków. Będę miał co oglądać na zbliżające się ferie   Fotogaleria z VI edycji naukowych prac gimnazjalistów Programu Feniks          Źródło: http://www.gm10.resman.pl/6%20edycja%20feniks.htm http://www.gm10.resman.pl/feniks_aktualnosci.htm http://www.if.univ.rzeszow.pl/ http://feniks.ujk.edu.pl/   Inne wpisy z tematu -  fizyka: Jak przekłuć balon aby nie pękł?  Dyfuzja makaronu z wodą  Czy można zaobserwować Pole Magnetyczne Ziemi?  Marzenia wynalazców – balony i szybowanie w przestworzach  Laboratoria z fizyki na Politechnice Dziecięcej w Rzeszowie  Odkrywcza podróż w nieznane po Centrum Nauki Kopernik    Podziel się na: Tagi: Ewa Barć, feniks, fizyka, gimnazjum, Gimnazjum nr 10 Rzeszów, Instytut, Instytut Fizyki, konkurs, nauka, Podkarpacie, prezentacja, Program, Program FENIKS?, projekt, Projekt Feniks, Rzeszow, Rzeszowski, Uniwersytet, wydział 