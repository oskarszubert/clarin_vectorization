Inauguracja roku akademickiego, na Małym Uniwersytecie Rzeszowskim (MUR)21.10.2013 | kategoria: Polecane, W świat nauki W dniu 19 października 2013, odbyła się Inauguracja roku akademickiego, na Małym Uniwersytecie Rzeszowskim (MUR). Mimo, że chodzę jeszcze do gimnazjum, miałem szczęście znaleźć się w gronie studentów MUR. Punktualnie o godz. 11.00, przywitał nas Prorektor ds. Studenckich i Kształcenia, dr hab. prof. UR Wojciech WALAT oraz opiekun naszego wydziału – Honorowy Dziekan MUR, dr Renata Jurasińska, pełnomocnik Rektora UR ds. Uniwersytetu Dziecięcego. Jako słuchacze MUR złożyliśmy specjalną przysięgę na Super studenta, której słowa brzmiały mniej więcej tak: „Ja, student Małego Uniwersytetu Rzeszowskiego ślubuję, że będę starać się wiedzieć więcej niż wiem, umieć więcej niż umiem, rozumieć więcej, niż rozumiem i wykorzystać zdobytą wiedzę, dla dobra siebie i innych ludzi…” Zwyczajowo odśpiewaliśmy akademicki hymn Gaudeamus igitur (łac. Radujmy się więc) oraz otrzymaliśmy indeksy, identyfikatory i niespodzianki: notatnik, długopis i worek-plecak. Po uroczystości, od razu przystąpiliśmy do nauki. Pracownicy akademiccy i studenci z kół naukowych Wydziału Matematyczno-Przyrodniczego, w nowoczesnym budynku Centrum Mikroelektroniki i Nanotechnologii, pomagali odpowiedzieć nam na pytania z fizyki: Ciepło, zimno – co lepsze, a może … energia odnawialna? Co to są odnawialne źródła energii? (Na ten temat  planuję napisać kolejny wpis, jak tylko czas pozwoli na to).  Po wykładach, trwających od godz. 12.00 do 14.30 z krótką przerwą,  otrzymaliśmy wpis do Indeksu, potwierdzający zaliczenie zajęć. Takie wpisy z podpisem wykładowców, będą konieczne do zaliczenia całego roku akademickiego 2013/14 i otrzymania dyplomu ukończenia Małego Uniwersytetu Rzeszowskiego, z wyróżnieniem. Kiedy inni będą wypoczywać od szkolnych zajęć – my planujemy pracować i uczyć się, studiując na MUR. Każdy ma wybór. Kolejne zajęcia planowane są raz w miesiącu, w sobotę. Odbywać się one będą na różnych wydziałach Uniwersytetu Rzeszowskiego, w systemie wykładów dla całej grupy i zajęć warsztatowych, dla mniejszych grup.  Już w listopadzie, na Wydziale Ekonomii, studenci MUR dowiedzą się: Jak powstają reklamy i co to jest marketing? Jak należy motywować do działania? Czy każdy może mieć własną firmę? Jak można pomnożyć pieniądze?  (aby powiększyć zdjęcia należy kliknąć  nie)        W grudniu, na Wydziale Biologiczno- Rolniczym + Pozawydziałowym Zamiejscowego Instytutu Biotechnologii Stosowanej i Nauk Podstawowych, słuchacze MUR-u podyskutują m.in. o zabójczych napojach, chemicznych substancjach zwanych konserwantami „E” i o niezdrowych zapychaczach w żywności. Na drugim semestrze studiów – już w 2014 roku,  studentów MUR-u czekają zajęcia na Wydziałach: Filologicznym, Sztuki i Wychowania Fizycznego oraz na Wydziale Socjologiczno-Historycznym, gdzie będą dyskutować o tym, co to jest archeologia, czy też jak wyrażać emocje i uczucia. Natomiast w maju 2014, na Wydziale Prawa i Administracji, podczas symulacji rozprawy sądowej, wcielą się w rolę sędziów, obrońców i porozmawiają o odpowiedzialności karnej nieletnich. Będą mieli również okazję uczestniczyć, w zajęciach z kryminalistyki.       Zajęcia na MUR mają na celu rozbudzić zainteresowanie nauką, jako obszarem atrakcyjnych poszukiwań, a także popularyzować idee kształcenia przez całe życie.  Zajęcia będą odbywać się w trzech grupach wiekowych.  Każda grupa liczy do 60 osób. Mały Uniwersytet Rzeszowski został powołany w celu promocji nauki oraz sztuki, a w szczególności kierunków technicznych, matematycznych, przyrodniczych i humanistycznych, z myślą o tym, że nauka nie musi być nudna! Słuchaczom MUR-u i sobie, pozostaje mi życzyć wiele wytrwałości w regularnym chodzeniu na zajęcia i poszerzaniu wiedzy z różnych dziedzin nauki oraz w zadawaniu pytań i zdobywaniu na nie odpowiedzi. === Dla zainteresowanych, więcej informacji na temat tego,  jak będąc gimnazjalistą, można zostać studentem Małego Uniwersytetu Rzeszowskiego (MUR):  http://www.mur.ur.edu.pl   Podziel się na: Tagi: ciepło, dziekan, energia, energia odnawialna, indeks, matematyka, Mały, Mały Uniwersytet Rzeszowski, MUR, nauka, onawialne źródła energii, Podkarpacie, przyroda, rektor, Rzeszow, Rzeszowski, Uniwersytet, wpis, wydział, wydział matematyczno-przyrodniczy, zaliczenie 