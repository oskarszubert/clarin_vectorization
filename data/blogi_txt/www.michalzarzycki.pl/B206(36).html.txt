Konkurs na esej CZY DZIECI JAK RYBY GŁOSU NIE MAJĄ?04.06.2012 | kategoria: W zakamarki duszy    Czy wiecie że w  związku z rokiem Janusza Korczaka, Rzecznik Praw Dziecka ogłosił konkurs na esej „Czy dzieci jak ryby głosu nie mają?” Wystarczy napisać pracę na ten temat i podzielić się swoimi refleksjami. Sięgnij po długopis, pióro lub klawiaturę. Podziel się z innymi swoimi pragnieniami lub doświadczeniami, na temat tego, czy dorośli słuchają dzieci i uwzględniają Twój głos w sprawach, które Ciebie dotyczą? Ja zabrałem już swój głos na ten temat, a TY? Objętość pracy nie powinna przekraczać 10 stron standardowego tekstu. Pracę wysyłamy do 30 czerwca 2012 roku. Celem Konkursu jest: - propagowanie praw dziecka wśród dzieci i młodzieży oraz dorosłych, zwłaszcza praw związanych z rozwojem i wspieraniem podmiotowości dzieci, w tym praw do bycia wysłuchanym, do wypowiadania się i do wyrażania swoich poglądów we własnych sprawach oraz prawa do otrzymywania i pozyskiwania informacji, - upowszechnienie wśród dzieci i młodzieży oraz dorosłych myśli pedagogicznej Janusza Korczaka, którego poglądy na temat spostrzegania osoby dziecka – jego podmiotowości i praw oraz którego apele o szacunek dla dziecka i jego woli uczyniły go prekursorem współczesnych działań podejmowanych na rzecz dzieci i ochrony ich praw. Podstawa wzięcia udziału w Konkursie: - przesłanie eseju (oryginalnego i nigdzie indziej nie przedstawianego ani nie opublikowanego) w postaci wydruku lub ręcznie napisanego, wraz z pisemnym zgłoszeniem oraz oświadczeniem rodzica lub opiekuna prawnego (wzór w załączniku). Esej, zwany dalej „pracą konkursową”, należy przesłać do dnia 30 czerwca 2012 roku (decyduje data złożenia pracy konkursowej w Biurze Rzecznika Praw Dziecka lub data stempla pocztowego) opatrzony dopiskiem: „Konkurs eseistyczny dla dzieci i młodzieży”, na adres:  Biura Rzecznika Praw Dziecka, ul. Przemysłowa 30/32,  00-450 Warszawa. Koszty przesyłki ponoszą autorzy prac. Nadesłana praca konkursowa nie podlega zwrotowi. Wymogi dotyczące eseju  1. Zgłoszone eseje muszą spełniać następujące kryteria: a) nie mogą być wcześniej nigdzie publikowane; b) zgłaszający musi być ich autorem; c) muszą być nadesłane w określonym przez Rzecznika terminie; d) nawiązywać tematyką do podmiotowości i praw dziecka; e) nie przekraczać objętości 10 stron standardowego tekstu (rozmiar czcionki 12, Times New Roman); f) w razie korzystania z materiałów innych autorów muszą wskazywać pełną bibliografię. 2. Każdy uczestnik może zgłosić wyłącznie jedną pracę konkursową, tj. esej po uprzednio dokonanym przez siebie wyborze kategorii – grupy wiekowej, do której będzie on skierowany. 3. Do pracy konkursowej należy dołączyć: a) kartę zgłoszeniową; b) oświadczenie rodzica (opiekuna prawnego) (wzór w załączniku – Regulamin – link niżej). 4. Prace konkursowe nie spełniające wyżej wymienionych wymogów podlegają odrzuceniu i nie będą uwzględniane w dalszych pracach Komisji Konkursowej. Więcej na: www.brpd.gov.pl/konkursy http://www.brpd.gov.pl/rok_korczaka/regulamin_esej.pdf http://www.brpd.gov.pl/detail.php?recid=1831 http://aktualnekonkursy.pl/konkursy-edukacyjne/12-konkursy /konkursy-edukacyjne/547-czy-dzieci-jak-ryby-glosu-nie-maja- konkurs-na-esej   INNE WPISY O ROKU KORCZAKA 2012: Co do konkursu pięknego czytania „CZYTAMY KORCZAKA” poczytaj inne wpisy: „Czytajmy Korczaka” – Konkurs Pięknego Czytania KRÓL DZIECI – Janusz Korczak  Międzynarodowy Dzień Książki Dla Dzieci  II międzyszkolny etap konkursu pięknego czytania „Czytajmy Korczaka”    Podziel się na: Tagi: Czy dzieci jak ryby głosu nie mają?, dzieci, esej, gimnazjum, Gimnazjum nr 10 Rzeszów, Janusz Korczak, konkurs, liceum, młodzież, pedagogika, podstawówka, prawa dziecka, psychologia, Rzecznik Praw Dziecka, szkoła 