Studniówka Szlachetnej Paczki – Rzeszów 201329.08.2013 | kategoria: Dzień za dniem    Dokładnie 100 dni zostało do finału SZLACHETNEJ PACZKI, dlatego wolontariusze, sportowcy i celebryci, na wzór maturzystów przygotowujących się do egzaminu dojrzałości, zatańczyli Poloneza. Na rzeszowskim Rynku towarzyszyli im: Delfina i Bartek – zwycięzcy Mam Talent, Trio Etc, tancerze szkoły tańca sportowego Aksel, Zespół Pieśni i Tańca RUDKI i  nie tylko. Wydarzenie odbyło się 29 sierpnia w Rzeszowie i 12 innych miastach Polski. Imprezę rozpoczął Polonez, a dalej cały rynek rzeszowski pełen ludzi, doskonale się bawił przy muzyce. Spotkanie urozmaiciły zespoły sportowe m.in. akrobatyczny i tańca towarzyskiego Aksel, co widać będzie na dokumentalnym filmie wideo, zamieszonym niżej. Tylko w 2012 roku SZLACHETNA PACZKA dotarła do 13 235 rodzin w potrzebie – osób starszych, samotnych, rodzin dotkniętych chorobą lub niepełnosprawnością, samotnych rodziców i rodzin wielodzietnych. Co roku w przemyślany sposób jednoczy potrzebujących, wolontariuszy, darczyńców przygotowujących pomoc materialną i dobroczyńców finansujących organizację projektu. - Dla 68 proc. wolontariuszy udział w projekcie był jednym z najważniejszych wydarzeń w życiu, 80 proc. jest przekonanych, że na trwałe zwiększyła się u nich otwartość na innych ludzi, ponad połowa deklaruje, że bardziej ufa innym – podkreśla Łukasz Miszon, Dyrektor projektu SZLACHETNA PACZKA. Skąd pomysł by celebrować studniówkę? SZLACHETNĄ PACZKĘ śmiało można nazwać egzaminem dojrzałości społeczeństwa – w projekcie Polacy mogą sprawdzić się w wolontariacie i dobroczynności. Próbie poddany zostaje poziom zaufania społecznego i otwartości na innych ludzi. Finał projektu SZLACHETNA PACZKA -  kiedy wolontariusze zawożą do potrzebujących paczki z pomocą materialną, a darczyńcy otrzymują piękny prezent –  został w tym roku zaplanowany na 8-9 grudnia 2013. - Wolontariusz Paczki, czyli SuperW, dociera do prawdziwej biedy, wchodzi tam, gdzie inni są obojętni albo boją się wejść. Sami odnajdujemy potrzebujących w swoim mieście, przychodzimy do ich domów, pytamy o biedę. Dla wielu z nich już sama wizyta wolontariusza jest pomocą, dodaje wiary w ludzi, pokazuje, że nie są sami. My naprawdę łączymy biednych i bogatych! – opowiada Ania, liderka Paczki. Już teraz możesz zgłosić się na stronie www.superw.pl, wziąć udział w rekrutacji i zostać wolontariuszem Paczki.  Oto krótka fotorelacja (kliknij w zdjęcie aby powiększyć):                         Relacja filmowa tutaj: Podziel się na:                           Tagi: Aksel, Delfina i Bartek, Mam Talent, pomnik Kościuszki, ratusz miejski, Rudki, Rynek Miasta, Rzeszow, sport, studnia, studniówka, Szkoła Tańca Sportowego, szlachetna paczka, trio Etc, wolontariat, wolontariusze, Zespół Pieśni i Tańca 