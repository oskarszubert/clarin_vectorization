Kurs języka angielskiego w Salisbury02.08.2013 | kategoria: English    W poprzednią niedzielę wróciłem z dwutygodniowego pobytu w college’u w Salisbury. Ukończyłem tam poziom Advanced, czyli zaawansowany języka angielskiego. To poziom niżej od tzw. Proficiency, który w opisie jest wspomniany jako „near-native” czyli na język polski tłumacząc: „Prawie rodowity Anglik”. Kaplan – bo tak się ta firma nazywa – zaoferował nam wycieczki w każdą środę i weekend do Londynu, Oxfordu, Bournemouth, Bristolu, Portsmouth czy Stonehenge.   Kaplan zaproponował nam również pobyt w trakcie obozu w tzw. „Homestay” – czyli u rodzin lub „Residental” czyli dom dla uczniów. Każdy miał swój pokój jednoosobowy, w tym biurko do pracy, szafę na ubrania i dużą łazienkę. Typowy dzień w Residental zaczynał się od pobudki o 7:30. Czas na śniadanie był pomiędzy 7:40 – 8:10 rano. O 8:30 mieliśmy się wstawić do „Common Room” czyli do pokoju, w którym sprawdzali obecność czy wszyscy są i dawali nam opcje na popołudnie, co możemy robić. Mogliśmy wybrać pływanie, piłkę nożną, tenisa, siatkówkę, koszykówkę bądź Internet. Byłem na intensywnym kursie, więc raczej z tych opcji nie miałem czasu korzystać. Lekcje zaczynały się o godzinie 9:00 i trwały one do godziny 12:15, z czego 15 min. to była przerwa. O godzinie 13:00 mieliśmy obiad. Następnie był czas wolny i zajęcia pozalekcyjne, o których wspomniałem wcześniej. Lecz ja miałem jeszcze dodatkowe zajęcia angielskiego,  od godziny 13:30 do 15:00. Od godziny 15:30-17:00 można było pójść do miasta, kupić trochę wody i zrobić zakupy. O godzinie 17:00 można było już wrócić do domu i do godziny 18:30 lub 19:30 był czas wolny (zależny od zajęcia wieczornego). W zajęcia wieczorne wchodziło „Karaoke”, „Fancy Dress Party” i inne.       Kaplan również zorganizował obóz – z tego co słyszałem – w Bournemouth, gdzie byłem rok temu. Na te obozy przyjeżdżają ludzie z wielu krajów europejskich, z Azji Mniejszej np. z Arabii Saudyjskiej – nawet z Ameryki Południowej np. z Meksyku, Brazylii i Columbii. W tym roku najwięcej było Rosjan i Włochów. Kaplan organizuje również grupy, z którymi się dojeżdża i jeździ na wycieczki. W mojej klasie była dziewczyna z Brazylii, która przyjechała właśnie z taką grupą. Podczas wycieczek, „żółte koszulki” czyli Liderzy - nasi opiekunowie – pytają się, czy jesteśmy „Independent” czy nie.  Independent z angielskiego oznacza niepodległy/ niezależny/ samodzielny, czyli to, że np. ja przyjechałem na obóz z Polski zupełnie sam, nie podlegając pod żadną zorganizowaną grupę. Mówię więc do nich:  I am independent. Ona zaś mówi, że nie bo przyjechała ze specjalną grupą. To jest ważne pod wycieczki, bo grupy więcej zwiedzają a „Independent” na przykładzie Winchesteru – jeden kościół i muzeum dla chętnych.          Salisbury to miasto w Wielkiej Brytanii, w południowej Anglii, nad rzeką Avon. Posiada gotyckie budowle sakralne i świeckie, a przede wszystkim katedrę w Salisbury i najstarszy działający zegar w Europie (od 1386). W pobliżu miasta znajduje się budowla megalityczna Stonehenge, którą odwiedziłem będąc na obozie w Anglii, rok temu. W pamięci również pozostają bardziej współczesne fragmenty miasta, a mianowicie miejsce pod wiaduktem. Jest tam obraz przedstawiający Jubileusz Królowej Elżbiety „Queen’s Diamond Jubilee”, który był obchodzony w 2012.  Całe malowidło składa się ze scenek, które są przedzielone drzewami oraz po drugiej stronie ulicy przedstawionych różnych postaci.          Moim zdaniem był to jeden z lepszych kursów języka angielskiego, ponieważ można się nauczyć bardzo dużo ciekawych, nowych słówek, bądź szlifować trudniejsze już rozmowy po angielsku np. Conditionale. Podziel się na:                           Tagi: Angielski, Anglia, kurs, obóz, Salisnury 