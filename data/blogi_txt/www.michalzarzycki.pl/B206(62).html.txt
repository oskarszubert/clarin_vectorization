Rzeszów piórem i w obiektywie – II Międzyszkolny Konkurs Literacko – Fotograficzny13.04.2013 | kategoria: Dzień za dniem W piątek 12 kwietnia 2013 byłem w 6 Gimnazjum na rozdaniu nagród za konkurs Rzeszów piórem i w obiektywie. Konkurs ten odbywał się w grudniu i styczniu 2013 roku, a prace trzeba było oddać do 1 lutego. Udział w konkursie wziąłem podwójnie. Startowałem w kategorii fotograficznej z  albumem pt.: Wspomnienia o dawnych Rzeszowiakach, pod opieką p. Anny Patrzyk, gdzie zdobyłem I miejsce. Wystartowałem również w konkurencji literackiej z opowiadaniem pt.: Sekrety  Starego  Cmentarza  w  Rzeszowie, pod opieką p. Zofii Pacześniak. Uzyskałem  w tej konkurencji II miejsce. W ramach nagród otrzymałem dwa piękne albumy Miasta Polski oraz Polska, najpiękniejsze miejsca. Pamiątkowe dyplomy otrzymali również nauczyciele przygotowujący uczniów do konkursu. Wszystkie dyplomy wręczył dyrektor Gimnazjum nr 6 – pan Stanisław Filarowski.     W konkursie wzięło udział blisko 70 uczniów z 10 szkół. Konkurs przeznaczony był dla uczniów klas 1-3 gimnazjum oraz  dla klasy VI-tej szkoły podstawowej. Zaraz po rozdaniu nagród, odbyła się część artystyczna -  pokaz umiejętności uczniów szkoły gimnazjalnej nr 6. Wśród nich znaleźli się: gitarzysta, para taneczna, chór oraz kabaret. Obok nas stał również stół z nagrodzonym pracami, które po zakończeniu imprezy, każdy mógł pooglądać. Nagrodzone prace lub ich fragmenty, będą opublikowane w kolejnym miesięczniku Nauczyciel i szkoła. Oto krótka fotorelacja: Nic nie jest dane ludziom bez trudów  Horacy Wydarzenie to objął swoim honorowym patronatem Prezydent Miasta Rzeszowa, Tadeusz Ferenc. Wyniki II Międzyszkolnego Konkursu Literacko – Fotograficznego pt. „Rzeszów piórem i w obiektywie”  tutaj  Podziel się na:                           Tagi: cmentarz, dyplom, Fotografia, gimanzjum, kabaret, konkurs, LITERATURA, nr 6, Prezydent Miasta Rzeszowa, Rzeszow, Rzeszów piórem i w obiektywie, sekret, stary, szkoła, Tadeusz Ferenc, taniec, taniec towarzyski 