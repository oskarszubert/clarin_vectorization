SEKRETY UMYSŁU – JAKIE MYŚLI TAKIE ŻYCIE10.12.2011 | kategoria: W zakamarki duszy    „Dusza przebywająca w świecie zmysłów utrzymując je w harmonii… odnajduje spokój i spoczynek” – Bhagavad Git Psychologia to nauka o duszy –  pozwala poznać sekrety umysłu i zachodzące w nim reakcje oraz odpowiedzi na nurtujące nas pytania – pozwala lepiej poznać samego siebie. Kiedy ciało odpoczywa, rozum toczy odwieczną walkę o Twój byt. Czy poddasz się jego mrocznej sile, nie podejmując rzuconego przez mózg wyzwania? Dlaczego mózg płata figle, co nim kieruje i jak można wykorzystać jego siłę? AKADEMIA UMYSŁU To hasło obozu psychologicznego w Rozewiu, w którym uczestniczyłem w ostatnim tygodniu wakacji. Tematem obozu były ” Sekrety Umysłu”. Miał on charakter warsztatowy, pozwalający na lepsze poznanie siebie i kształtowanie umiejętności zachowania się w różnych sytuacjach. Dzięki warsztatom, uświadomiliśmy sobie, że wszystko co robimy ma jakąś przyczynę i jest to wstęp do zapanowania nad własnym życiem.  Przykładowo, jeśli zamiast uczyć się będziemy godzinami grać w gry na komputerze lub oglądać seriale TV – coraz większe braki wiedzy w szkole czy w życiu stworzą sytuację, z której po wielu miesiącach lub latach nie będziemy mogli już wyjść. Trudno jest nadgonić wiedzę – materiał, którego wcześniej nie nauczyliśmy się i nie utrwaliliśmy.  Jeśli nie wypracujemy odpowiednich nawyków poprzez własna dyscyplinę – zarządzenia swoim wolnym czasem -  to nigdy już nie wróci ten czas i nie będziemy mogli cofnąć się i go zagospodarować. To będzie stracony czas, a jak mówi przysłowie -  „czas to pieniądz”. Można by powiedzieć też, że „czas to pomysły i nowe możliwości”. Podobnie jest w życiu – „Czego Jaś się nie nauczy tego Jan nie będzie umiał” Przyczyna    -    Wydarzenie     -    Skutek Jeśli natomiast będziemy systematycznie pracować nad nawykami – uczyć się,  powtarzać – utrwalać zdobytą wiedzę, to po czasie będzie ona w naszej głowie. Nowe połączenia między komórkami mózgu jakie stworzą się podczas nauki, pozwolą, na szybkie kojarzenie i wydobywanie „ z głowy” odpowiednich informacji w odpowiednim czasie. To może być przydatne w starszych klasach - w liceum jak też w życiu dorosłym. Czy warto uczyć się systematycznie? Na to pytanie odpowiem słowami filozofa chińskiego Konfucjusz (551–479 p.n.e.): „Kto zdobytą wiedzę pielęgnuje, a nową bez ustanku zdobywa, ten może być nauczycielem innych.” . W przyjaznej warsztatowej atmosferze nadmorskiego kurortu dowiedzieliśmy się, jakie są źródła ludzkich zachowań, jak odczytywać mowę ciała oraz jak radzić sobie ze stresem w szkole i w życiu. Oto kilka zagadnień, które poruszane były na warsztatach: Komunikacja interpersonalna czyli kontakty międzyludzkie: a/  w świecie emocji – warsztaty teatralne Wybieraliśmy jakieś wydarzenie i mieliśmy choć raz w nim wypowiedzieć jakieś ustalone słowo, robiąc scenkę teatralną. Ćwiczyliśmy w ten sposób wyobraźnię. b/  asertywność – kształtowanie postawy asertywnej Asertywność to pewien określony sposób zachowania się i postępowania. Jest to postawa, która wyklucza zachowania agresywne oraz lekceważenie praw i wolności własnych bądź innych ludzi. Wyraża się ona umiejętnością bezpośredniego przekazywania własnych opinii, przekonań, poglądów i potrzeb, a także łatwością swobodnego dzielenia się wiedzą. Istotą zachowania asertywnego jest także umiejętność odmawiania, tzn. mówienia „nie” w sposób pewny, zdecydowany, a jednocześnie nieuwłaczający godności innych osób i zawsze z podaniem konkretnej przyczyny odmowy. Przykłady: „NIE dziękuje, mam inne plany”. „Nie – nie mogę mama mi nie pozwala rozmawiać z obcymi”.      Autoprezentacja czyli sztuka przedstawienia własnej osoby Profesjonalna autoprezentacja to klucz do sukcesu tak w szkole jak i w życiu. Autoprezentacja to umiejętność przedstawienia zalet oraz wykorzystywania wiedzy dotyczącej prowadzenia rozmowy. Mając informację o tym, że najważniejsze jest pierwsze wrażenie oraz to, co powiemy podczas pierwszej minuty, można wykorzystać to na swoją korzyść. Dlaczego zatem tak wiele osób ma problem z mówieniem o sobie? Dlaczego nie potrafimy podkreślić swoich dobrych stron? Czy ich nie posiadamy czy to zwykła fałszywa skromność nam nie pozwala na to, czy też „brak języka w gębie” czyli nieumiejętność wysłowienia się – wyrażenia tego co chcemy powiedzieć czyli brak elokwencji? Zamiast wykorzystywać okazję, jaka się pojawia w szkole – Pani zaprasza nas do wzięcia udziału w jakimś konkursie, czy tez mamy inna życiowa propozycję – my wolimy „skromnie” stać w kącie i nie zwracać na siebie uwagi lub inaczej – czekać aż inni nas dostrzegą, wyróżnią i pozwolą osiągnąć sukces. Okazuje się, że przyczyna jest jedna:  taka bierność wynika z niewiedzy i myślenia, że tak pojmowana „skromność” to największa nasza zaleta oraz faktycznie z braku informacji o tym, jak mówić o sobie, co mówić, jak właściwie w danym momencie warto podkreślić swoje zalety, a co przemilczeć. a/  uczymy się mówić, czyli komunikacja werbalna – poprzez słowa mówione lub pisane W psychologii analizowane słowa to zaledwie 7%  analizowanej informacji o nas, naszym rozmówcy lub o jakiejś sprawie. Sygnały werbalne są w trakcie komunikowania uzupełniane przez mowę ciała. Odbiorca weryfikuje informacje przekazywane przez nadawcę na podstawie tego, w jaki sposób on, np. siedzi, jakie wykonuje gesty i co odzwierciedla jego mimika. b/ komunikacja niewerbalna (sposób mówienia – emocje) Sygnały niewerbalne stanowią aż 93% i pełnią bardzo ważną rolę w procesie komunikowania, natomiast tylko 7% całego przekazu zależy od tego, co tak właściwie mówimy. Sposób mówienia, dynamika, szybkość czy barwa dźwięku, to zaledwie 38% całości składającej się na nasza autoprezentację. c/  mowa ciała – analiza przypadków Nawet jeśli nie wypowiadasz słów to i tak ujawniasz swoje uczucia i nastawienie, najczęściej przekazujesz pewne komunikaty za pomocą języka ciała. To przekaz ważny aż w 55% procentach, który dociera do odbiorcy. Język niewerbalny to aż 93% informacji o nas bądź o kimś obserwowanym. Osoba ta nie musi nam nic o sobie mówić, abyśmy mogli wiele się o niej dowiedzieć poprzez mowę ciała i jej sposób mówienia. Podobnie przedstawiają to zagadnienie moje ulubione telewizyjne  seriale:  MAGIA KŁAMSTA i MENTALISTA. Wiedza ta z autoprezentacji jest przydatna. W moim przypadku jest pomocna w szkole podczas odpowiedzi przy tablicy bądź w ławce, podczas przeprowadzania prezentacji multimedialnej np.  w VI klasie na przyrodzie za prezentacje „Życie na afrykańskiej sawannie” oraz „Lasy równikowe – Amazonia”, udało mi się dostać najwyższe oceny – szóstki. Wiedza z zakresu autoprezentacji przydaje się też przy przeprowadzaniu doświadczeń z fizyki lub chemii albo mówieniu wierszyka w szkole. Obecnie biorę udział w konkursie z fizyki prowadzonym w naszym gimnazjum w programie FENIKS – przygotowałem prezentację pt. „Balon własnej roboty” wraz z opracowanymi wnioskami z zakresu wiedzy fizyki dla klasy 1. Autoprezentacja szczególnie potrzebna jest mi podczas występów publicznych np. śpiewanie piosenek, granie na gitarze -  w styczniu 2012 planuję występ w mojej Szkole Muzyki Rozrywkowej „ProMusica” czy też  tańca towarzyskiego i integracji z grupie w Szkole Tańca Towarzyskiego AKSEL. Do tego wszystkiego bardzo przydają się warsztaty z publicznej autoprezentacji, w których już wcześniej miałem możliwość uczestniczyć w marcu 2011, dzięki którym też powstało nagranie spotu reklamowego przed kamerą z pomocą aktora Roberta Żółędziewskiego, która miała na celu promocję akcji pt.: ” Pomóż zwierzętom! Koalicja dla zwierząt”.    Stres – wróg czy przyjaciel? a/  fobie, czyli czego się boimy Fobia to przede wszystkim strach przed czymś. Przykład: Heksakosjoiheksekontaheksafobia – fobia przed liczbą 666. Ktoś może mieć fobię przed matematyką, pająkiem, myszą lub występami publicznymi i powiedzeniem kilku słów do mikrofonu. Co z tym robić? Zmierzyć się z własnym strachem, nauczyć się matematyki, pogłaskać mysz, przygotować się przed lustrem do występu i ćwiczyć wiele razy. b/  co jeść przed klasówką? Pożywienie które zawiera energię czyli węglowodany – a szczególnie cukry złożone np. są one w jabłkach, bananach, pomarańczach, sokach owocowych oraz w ostateczności -  zjadamy cukierek bądź czekoladkę. c/ jak się uczyć, żeby się nauczyć? Należy przeczytać materiał, zrozumieć wszystkie wyrazy i ich znaczenia – informacji można poszukać w Internecie, powtarzać kilkakrotnie w pamięci oraz głośno i wyraźnie tak, aby uzyskać płynność wypowiedzi i przy tym rozumieć o czym się mówi.   Twórcze rozwiązywanie problemów: „Fabuła z kubka”, czyli trening kreatywności Kreatywność (postawa twórcza; od łac. creatus czyli twórczy) to proces umysłowy pociągający za sobą powstawanie nowych idei, koncepcji, lub nowych skojarzeń, powiązań z istniejącymi już ideami i koncepcjami. Myślenie kreatywne, to myślenie prowadzące do uzyskania oryginalnych i stosownych rozwiązań. Przykładowo myśliciele starożytnej Grecji byli bardzo kreatywni: Archimedes , który stworzył śrubę do pompowania wody oraz Prawo Archimedesa dotyczące obliczenia objętości i ciężaru ciała, jak też wzór na pole koła i na kwadraturę koła. Demokryt rozważał nad najmniejszymi cząsteczkami świata i nazwał je „atomos”, a Pitagoras wprowadzał matematykę do wszystkich dziedzin wiedzy. W dziedzinie matematyki poważnym osiągnięciem, które zaważyło na rozwoju tej nauki było m.in. opracowanie twierdzenia Talesa i Pitagorasa, sformułowane w 530 roku p.n.e. Pitagoras opracował również twierdzenie o sumie kątów w trójkącie. Największy matematyk ówczesnych czasów – Eratostenes za pomocą patyka (gnomona) zmierzył objętość kuli ziemskiej ok. 230 r. p.n.e. i obliczył ją na 39609 km. Dokonał niewirygodnie dokładnego pomiaru obwodu Ziemi i pomylił się tylko o 300 km. Dowodzi to faktu, że miał on wybitną wyobraźnię. Tym samym Eratostenes udowodnił, że Ziemia jest okrągła, a dodatkowo obliczył odległość od niej do Księżyca i Słońca. Euklides z Aleksandrii dokonał syntezy starożytnej wiedzy matematycznej w dziedzinie geometrii oraz teorii liczb – te podstawy geometrii Euklidesa do dziś są podstawą wiedzy. Arystofanes z Aten był greckim dramatopisarzem i jednym z twórców komedii. W starożytnej szkole medycznej Hipokrates stworzył pierwsze opisy dotyczące wykorzystania temperatury i ćwiczeń fizycznych jako zabiegów leczniczych. Hipokrates zwrócił również uwagę na profilaktykę chorób rolę, dietę i higienę jako niezbędne dla zdrowia organizmu. Sformułował podstawy diagnozowania medycznego. To wszystko wymagało również niezwykłej wyobraźni i pomysłowości. Więcej w artykule: Nauka w starożytnej Grecji  Alternatywna, bardziej codzienna definicja kreatywności mówi, że jest to po prostu zdolność tworzenia czegoś nowego.   Moja rola w grupie: a/ integracja uczestników i  zajęcia teambuilding’owe Team building (z ang. budowanie zespołu) – wszelkiego rodzaju formy integracji grupy sprawiające, że poszczególni jej członkowie wzajemnie poznają swoje mocne i słabe strony. Teambuilding to celowo zorganizowane zajęcia, które powodują wzbogacenie relacji w grupie, budowanie tej grupy, integrowanie i nawiązywanie między jej członkami współpracy, zaufania, a nawet przyjaźni, poznawanie siebie nawzajem poza codziennym kontekstem. Team building rozwija, pogłębia, ale przede wszystkim integruje i buduje zespół. b/  tworzenie i rozwiązywanie testów psychologicznych     Mózg jako najdoskonalszy komputer: a/ co robi mózg, gdy ciało śpi? – analiza badań b/ sztuczki magiczne, czyli jak oszukać mózg – iluzja   O to Kilka przykładowych Iluzji:  Płaskie czy falowane?  Falujące orzechy   Wypukłe czy wklęsłe piramidy   Iluzja basenu w 3D na chodniku miejskim Więcej zobacz tutaj:  http://adonai.pl/relaks/zludzenia/ Obóz zorganizowany przez firmę turystyki dla dzieci Poszukiwacze Przygód, odbył się w ostatnim tygodniu wakacji dniach 22-29 sierpnia 2011  – był to ostatni turnus – skrócony. Uczestnicy zakwaterowani byli w położonym w odległości 600 metrów od morza hotelu “Rozewie” w Jastrzębiej Górze. Ten obóz psychologiczny to jeden z trzech moich ulubionych – wokalnego, angielskiego (na Malcie – wakacje 2010) i psychologicznego – a byłem już na wielu obozach.    P.S. Jeśli masz odwagę wziąć udział w dyskusji – zapraszam do komentarzy niżej. Proszę  nie przeklinaj, nie obrażaj innych i pokaż, że stać Cię na kulturalne zachowanie. Trzymaj  się tematu. Nie spamuj – DO NOT SPAM!   Podziel się na: Tagi: Akademia, AKADEMIA UMYSŁU, atom, autoprezentacja, chemia, filozofia, fizyka, fobia, interpersonalna, język niewerbalny, język werbalny, komórki, komunikacja, Konfucjusz, kreatywność, matematyka, mózg, nauka, nawyki, POSZUKIWACZE PRZYGÓD, przyczyna, psychologia, sekrety, skutek, stres, team, team buildig, uczyć się, umysł, wakacje, wakacje 2011, wiedza, życie 