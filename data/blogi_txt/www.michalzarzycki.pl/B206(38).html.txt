Ogólnopolski Turniej Tańca – Rzeszów 17 czerwca 2012!12.06.2012 | kategoria: Dzień za dniem     „Dance is the mirror reflecting the impossible made possible. For all to touch, hear, feel and experience”   „Taniec to lustro odbijające to, co niemożliwe, czyniąc je możliwym. Każdy może go dotknąć, poczuć, usłyszeć i przeżyć…”  Gladys Faith Agulhas  Zdj.: http://www.taniec.slominski.pl Welcome to our school dance performances AKSEL! Jeszcze rok temu nie miałem pojęcia o tańcu towarzyskim. Zgodnie z umową jaką podjąłem z rodzicami – chciałem uczyć się na gitarze, ale w zamian obiecałem uczyć się też tańca towarzyskiego. Na pierwsze lekcje chodziłem z „przymróżeniem oka” – ja i taniec hmmm… – pomyślałem. Ale ciekawiło mnie co będzie na kolejnych zajęciach, jak będzie wychodzić taniec – kroki, figury, rytmy. Nauczyciele tańca okazali się bardzo miłymi i ciekawymi osobami, a grupa taneczna w wielu 14-15 lat również przesympatyczna – większość dziewczyn. Teraz po roku nauki „przyszła kryska na matyska” i  w niedziele mamy pierwszy występ debiutancki! Zapraszam na koncert DEBIUTY 2012 cz. II – występ 17 czerwca (niedziela) w gali popołudniowej ok. 14.30-15.00  – Zatańczymy walca angielskiego, sambę i… Co jeszcze -  zobaczycie sami jak przyjdziecie.  Występ naszej grupy odbędzie się przy okazji turnieju OTT AKSEL-RESOVIA-2012 , na który chce Was wszystkich zaprosić!  Zdj.: http://www.taniec.slominski.pl Bilet wstęp: - dzieci do lat 6 bez opłaty - młodzież szkolna – bilet ulgowy 12 zł - dorośli – wstęp 25 zł ZAPRASZAM na nasze występy ze szkoły tańca AKSEL! Welcome to our school dance performances AKSEL!   Wcześniej jednak, zanim wybierzecie się na ten piękny turniej tańca, dla osób które nie mają zielonego pojęcia o turniejach i klasach napisze kilka słów jak to jest. Sam się dopiero tego uczę, zatem…   (powiększ zdjęcie  – kliknij w nie) Oto klasy taneczne w tańcu towarzyskim obowiązujące na turniejach regulaminowych Polskiego Towarzystwa Tanecznego (PTT) o jakich piszą ludzie na forum: Kategorie klasowe HOBBY  czyli „H”, „G”, „F” Kategoria „H” -  jest przeznaczona dla najmłodszych dzieci to zupełne podstawy i polka Klasa F i G -  amatorzy i debiutanci Aby zdobyć klasę taneczną należy wystartować i zdobyć jakąś określoną ilość punktów przyznawanych za start (+5 pkt) i za ilość pokonanych par, a dodatkowo za zajęcie miejsca na podium – dodatkowe punkty i określona ilość pudeł. Pudło to miejsce na podium + nie ważne czy mamy I miejsce, II czy III. Masz pudło i już, czyli zyskujesz klasę E! Klasy sportowe od najsłabszej do najlepszej to „E”, „D”, „C”, „B”, „A” i „S” Klasa E jest najniższą klasą taneczną w sportowym tańcu towarzyskim. Dostaje się ją automatycznie wraz z wystąpieniem na pierwszym turnieju. W tej klasie tańczy się rozwinięte kroki podstawowe i sędziowie szczególnie patrzą na akcję ciała (np. samba), krok podstawowy w cha-chy czyli na poprawność wykonanych podstawowych kroków. Strój nie może mieć żadnych błyskotek ani kamieni. W tej kategorii tańczone jest 8 tańców [walce (2), tango, quickstep, samba, cha cha, rumba, jive] Po zdobyciu 3 pudeł i 150 pkt otrzymujemy … Klasa D – zasada strojów jest taka sama jak w klasie E. Otrzymując 200 pkt i 5 pudeł przechodzimy dalej do… Klasy C – nieco się zmienia – tańce latynoamerykańskie (łacina) i standardowe są liczone oddzielnie co wiąże się z podwójnym startem i podwójnymi wpłatami na wstęp za turniej. To zależy czy para tańczy 1 lub 2 style. Para uczestnicząca w turnieju dodatkowo tańczy pasodoble (taniec latynoamerykański) i fokstrot (standard). Stroje nie zmieniają się. By otrzymać klasę B należy spełnić warunki takie jak: 6 razy stanąć na podium i uzbierać 200 punktów. Klasa B jest najcięższą kategorią. Zmieniają się stroje. Dozwolone są cekiny, kamienie i przeróżne dodatki dla partnerki jak i dla partnera. Para poddaje się blaskom reflektorów. Style liczone są oddzielne. Taniec jest bardziej zwariowany, a choreografia trudniejsza. By zdobyć klasę następną należy stanąć 8 razy na podium. Klasa A jest kolejną kategorią. Choreografie są jeszcze bardziej skomplikowane i trudniejsze. By osiągnąć klasę S (mistrzowską) należy 10 razy stanąć na podium tj. otrzymać III, II bądź I miejsce   Klasa S czyli jak wcześniej wspomniałem mistrzowska. Jest to ostania klasa taneczna tańca towarzyskiemu. Niewielu dochodzi do tego wysokiego poziomu wtajemniczenia. Para musi być bardzo pracowita. UWAGA! Nie można przeskoczyć z klasy D do klasy B albo z E do C, B lub S. Klasę zdobywa się kolejnie – jak kolejne kiu  a potem dany w aikido. Turniejowi tancerze zaprezentują piękne tańce towarzyskie: latynoamerykańskie (LA) i standardowe (ST) : -  tańce LA – Samba, Cha cha, Rumba, Jive -  tańce ST – Walc angielski, Tango, Walc wiedeński, Quickstep ZAPRASZAM NA POKAZY    INNE WPISY NA TEN TEMAT: DEBIUTY – Ogólnopolski Turniej Tańca Towarzyskiego AKSEL – RESOVIA 2012   Podziel się na:                           Tagi: Aksel, cha-cha, debiuty, jive, pasadoble, Podkarpacie, quickstep, RESOVIA, rumba, samba, sport, STS, szkoła, szkoła tańca, taniec, taniec sportowy, taniec towarzyski, turniej, turniej tańca, walc, walc angielski, walc wiedeński 