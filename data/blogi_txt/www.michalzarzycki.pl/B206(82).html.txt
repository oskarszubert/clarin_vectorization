Akcja zbierania karmy dla zwierząt w E. Leclerc Rzeszów01.09.2013 | kategoria: Bliżej zwierząt    Zaledwie tydzień temu – 24 sierpnia, wolontariusze Schroniska dla zwierząt „Kundelek” w Rzeszowie, spotkali się na wakacyjnym grillu wraz z Panią Dyrektor rzeszowskiego „Kundelka” Haliną Derwisz. Wspólnie planowaliśmy kolejne akcje pomocy dla podopiecznych schroniska, na okres jesieni 2013. Między innymi uzgadnialiśmy akcję pomocy w zbieraniu karmy w ostatni wakacyjny weekend,  w dniach od 30.08 do 1.09. Akcja odbyła się w E.Leclerc w Rzeszowie. Na stronie Facebooka schroniska poinformowano, iż: Rzeszowskie Stowarzyszenie Ochrony Zwierząt w dniach: 30.08.2013 r. , 31.08.2013 r. i 1.09.2013 r. przeprowadziło zbiórkę karmy na terenie HM Leclerc w Rzeszowie. Wolontariusze zebrali karmę dla psów i kotów łącznie w ilości: 449 kg. Zebrane środki będą przeznaczone na cele statutowe. Wszystkim darczyńcom, organizatorom oraz wolontariuszom serdecznie dziękujemy w imieniu schroniskowych zwierzaków! To wspaniała wiadomość     A Ty też uczestniczyłeś/łaś w tej akcji jako wolontariusz lub darczyńca? Jeśli chcesz również pomagać, śledź kolejne akcje pomocy na facebookowym profilu schroniska Kundelek: Schronisko dla zwierząt „Kundelek”  Podczas zbierania karmy w styczniowej akcji w Tesco oraz w ostatni weekend w E.Leclerc, wiele osób pytało mnie, gdzie w Rzeszowie jest schronisko dla zwierząt i czy można wziąć do adopcji szczeniaczka lub małego kotka. Pamiętaj, że możesz też pomóc starszemu zwierzęciu, dla którego są mniejsze szanse do adopcji i najczęściej zwierzęta dorosłe są skazane na starość w schronisku. Informuję więc, że możesz również pomagać w ten sposób, wspierając adopcję zwierząt finansowo, informując swoich znajomych o możliwości adopcji zwierząt, a nawet samodzielnie adoptując przyjaciela – psa lub kota. - Schronisko to nie jest miejsce dla zwierząt. Bez względu na to jak dobre warunki stworzymy psom i kotom, nie zastąpimy im domu i kochającego właściciela - mówi Halina Derwisz, szefowa rzeszowskiego „Kundelka”. – Nasi podopieczni, często ofiary ludzkiego okrucieństwa i bezmyślności, potrzebują przyjaciela, któremu w zamian za opiekę gotowe są odpłacić dozgonnym przywiązaniem i miłością – dodaje. A procedura adopcyjna jest bardzo prosta. Wystarczy, że osoby pragnące powiększyć swoją rodzinę o czworonoga przyjdą do schroniska z dowodem osobistym. Każda taka wizyta zaczyna się rozmową z opiekunem, która pomoże dobrać odpowiedniego psa. Bo jak podkreślają pracownicy schroniska, nie chcą psów się pozbyć, lecz oddać je w odpowiedzialne ręce. - Zawsze dajemy czas na zastanowienie, ale już samo przyjście do nas – bez względu na to, czy ktoś ma zamiar adoptować psa, czy nie – jest bezcenne. Bo jedni znajdą tu przyjaciela, inni zawstydzą się, widząc jak człowiek potrafi skrzywdzić zwierzę, jeszcze inni rozpoznają zaginionego psa sąsiada - mówi Halina Derwisz. Rzeszowskie przytulisko przy ul. Ciepłowniczej 3, w którym mieszka obecnie 326 zwierzaków odwiedzać można od poniedziałku do piątku w godz. 10-17 oraz w soboty do 14. Bezdomne psy i koty wypatrują nowych właścicieli także w Orzechowcach koło Przemyśla. Aktualny ruch zwierząt w schronisku Kundelek  A to już kolejna akcja Zerwijmy łańcuchy, prowadzona w całej Polsce, w której również TY możesz wziąć udział.  Należy zgłosić się na stronie:  http://www.zerwijmylancuchy.pl/   Inne wpisy na temat pomocy dla zwierząt: Przygarnij przyjaciela! – Foto day 8.0 Schronisko „Kundelek  MROZY POCHŁANIAJĄ OFIARY WŚRÓD ZWIERZĄT  Finał akcji TESCO: Pomóżmy zwierzętom przetrwać zimę  Pomóżmy zwierzętom przetrwać zimę   Pomóż zwierzętom! Koalicja dla Zwierząt    Podziel się na: Tagi: dla zwierząt, E.Leclerc, Halina Derwisz, karma, koty, Kundelek, Podkarpacie, psy, Rzeszow, schronisko, Schronisko dla zwierząt, zbiórka, Zerwijmy łańcuchy, zwierzęta 