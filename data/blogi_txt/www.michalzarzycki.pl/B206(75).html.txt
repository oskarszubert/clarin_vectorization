Tańczące rodzynki  w ramach projektów kółka fizycznego Feniks07.06.2013 | kategoria: W świat nauki    Dnia 7 czerwca 2013 uczestnicy kółka fizycznego FENIKS w naszej szkole, zaprezentowali przed koleżankami i kolegami część przygotowanych przez siebie projektów fizycznych. Ich realizacja, polegała na zaprojektowaniu i wykonaniu własnego doświadczenia oraz przeprowadzeniu dyskusji prezentowanych zasad fizycznych oraz przygotowaniu dokumentacji doświadczeń w formie elektronicznej. Naszym zadaniem było wykorzystanie w doświadczeniu wody. (aby powiększyć zdjęcia, kliknij w obrazek) Oto kilka słów z mojej prezentacji. Tańczące rodzynki Przyrządy i materiały: szklanka, kilka suchych rodzynek, woda gazowana. Obserwacje:  Wnioski: Na samym początku rodzynki opadają na dno, ponieważ siła grawitacji ciągnąca rodzynkę w dół przewyższa siłę, którą woda wypiera rodzynkę do góry. W każdym napoju gazowanym rozpuszczone są cząsteczki CO2. Rodzynki, leżące na dnie, stopniowo otaczane są przez bąbelki CO2. Po krótkiej chwili „bąbelkowe rodzynki” odrywają się od dna i wędrują ku górze. W tej sytuacji siła wyporu przewyższa siłę ciężkości, działającą na rodzynkę. Po dotarciu do powierzchni cieczy, rodzynki tracą bąbelki tlenku węgla(IV), które wydostają się do powietrza. Rodzynki ponownie opadają na dno. Cały proces powtarza się aż do wygazowania się napoju, bądź do nasiąknięcia cieczy przez rodzynki. Ciekawostka: Do podnoszenia ciężkich, zatopionych przedmiotów (np. wraków statków) stosowany jest bardzo podobny mechanizm. Przyczepia się do nich balony, wypełnione gazem, które podobnie jak bąbelki dwutlenku węgla w tym doświadczeniu, wynoszą przedmiot na powierzchnię wody. Innym jednak sposobem jest pompowanie bąbelków powietrza do wnętrza wraku. Na pokazach z Feniksa, swoje doświadczenia prezentowali kolejno uczniowie gimnazjum nr 10 w Rzeszowie: 1. A. Sitarz – „Pieprz na wodzie i napięcie powierzchniowe” – „Nacisk wody, a nacisk powietrza” – „Statek w butelce” 2. D. Sopata, N. Mazan oraz M. Nowak, K. Martyka – „Ciecz nienewtonowska” 3. D. oraz K. Kloc - „Najprostszy model silnika elektrycznego” 4. M. Dudzc, D. Tutak – „Niesamowity wielobarwny mleczny eksperyment” 5. M. Zarzycki – „Tańczące rodzynki” 6. Z. Lwowska, K. Draguła - „Napięcie powierzchniowe” 7. G. Machowska, F. Gaweł – „Tarcza Newtona” 8. W. Duś, K. Czarnota - „Chmura w butelce” 9. K. Sitarz, W. Jaworska - „Gumowe jajko” 10. M. Kiszka, M. Staniek – „Ocean w butelce” 11. A. Bałchan – „Jajko w stanie nieważkości” 12. J. Selwa – „Demonstracja łuku elektrycznego” Zdjęcia prelegentów tutaj:  http://www.gm10.resman.pl/ciekawe%20projekty.htm Uczestnicy zajęć byli zachwyceni i  każdą prezentację nagradzali gromkimi brawami. Kółko FENIKS w naszej szkole to dodatkowe zajęcia raz z tygodniu. Prowadzi je już kolejny rok, pani z fizyki – mgr Ewa Barć.   Podziel się na: Tagi: bąbelki, doświadczenia, doświadczenie, feniks, fizyka, gimnazjum, Gimnazjum nr 10 Rzeszów, powietrze, prezentacja, Projekt Feniks, rodzynki, szkoła, tańczące rodzynki, taniec, tlen 