O Puchar prof. Wieczystego – Turniej Tańca Towarzyskiego w Krakowie 201412.01.2014 | kategoria: Polecane, W zakamarki duszy 11 stycznia w sobotę na Hali TS Wisła A i B w Krakowie, odbył się kultowy już bo 40-ty, Turniej Tańca Towarzyskiego o Puchar prof. Wieczystego. Marian Wieczysty to polski tancerz, który pierwsze kroki stawiał w szkole baletowej Stanisława Faliszewskiego, a potem w szkole tańca Antoniny Wendl de Lehenstein. W 1929 r. zaczął pracować jako nauczyciel tańca. W czasie wojny Wieczysty trafił do Krakowa. Po wojnie założył własną szkołę tańca i przygotowywał pary do turniejów. W 1948 r. po raz pierwszy polska para wzięła udział w tanecznych Mistrzostwach Europy i zakwalifikowała się do finału. W 1951 r. założył działający do dziś Zespół Pieśni i Tańca „KRAKOWIACY”. Od 1956 r. Marian Wieczysty upowszechniał taniec towarzyski w Polsce. To tyle z informacji, jakie można znaleźć w necie. W Krakowie na rejestracji par, byliśmy już o godzinie 8.00, a wyjechaliśmy z domu już o godz. 5.30. Dwudniowy turniej rozpoczął się pięknym polonezem już o godz. 9:30. Na hali B, brało w nim udział aż 134 pary (w hali A był oddzielny polonez). Później wszyscy zatańczyli walca wiedeńskiego. Widok był niesamowity   Na turnieju odbyły się rundy eliminacyjne par kategorii powyżej 15 lat – klasy E i B. Startowaliśmy ze szkoły tańca  AKSEL w Rzeszowie. Braliśmy udział   w klasie E powyżej 15 lat (moja partnerka taneczna ma 16 lat – liczy się wiek starszego partnera).  W turnieju łącznie przez dwa dni na dwóch halach, udział wzięło ponad 500 par tanecznych z całej Polski oraz pracowało nad ustaleniem wyników, blisko 70 sędziów. Nasza para taneczna – Michał Zarzycki i Klaudia Kochman – w nowej dla nas  klasie E startowała na turnieju dopiero po raz drugi. Wcześniej od września 2013 przygotowywaliśmy się chodząc na taniec niekiedy nawet po 4 razy w tygodniu. Tak wielki turniej był więc dla nas ogromnym wydarzeniem i niesamowitym przeżyciem. Dał nam możliwość zdobycia ciekawego doświadczenia turniejowego. Na turnieju wiele się działo. Byli tacy tancerze, którym buty w tańcu spadały. Byli też tacy, którzy stawili się do tańca na parkiecie w niekompletnym stroju – tacy raczej odpadali po swojej rundzie i nie szli do kolejnych ćwierć- czy półfinałów. Nauczyliśmy się, że perfekcja stroju i wyglądu jest niezbędna „do ostatniego guzika”. Byli też tacy, których wyczytywano po kilkanaście razy i czekano na nich po 5-10 minut aż się zjawią. To również  nie jest mile widziane, bo daje wyraz braku szacunku do tych, którzy już na parkiecie czekają. Byli i tacy, którzy zamiast w stroju standardowym przyszli przebrani do łaciny. Dobrze, że to było  tylko czytanie wyników do finału, ale najpierw słychać było śmiech na sali z takiej niezdyscyplinowanej pary, a później jednak zabrzmiały brawa otuchy za to, że mimo wszystko tancerze wyszli na parkiet i pokazali się. Jeśliby się nie pokazali,  pewnie byłaby dyskwalifikacja. Na tak dużym turnieju trzeba czujnie wysłuchać wszystkich komunikatów i bardzo się pilnować – sprawdzać co chwilę w której jest się grupie, bo te zmieniały się wciąż. Łatwo o pomyłkę i zagubienie w tym całym potężnym systemie startów, baraży, ćwierćfinałów, półfinałów itd…     Moja partnerka taneczna to Klaudia Kochman. My z Klaudią jak na drugi raz, jesteśmy zadowoleni z wyników. Zamiast tradycyjnych 5 punktów, jakie przywożą przeważnie początkujący tancerze u z turniejów, kiedy zaczynają tańczyć w kolejnej  – wyższej klasie – przywieźliśmy od razu 26 punktów. Znaleźliśmy się z tańców latynoamerykańskich w ćwierćfinale, co było dla nas totalnym zaskoczeniem i z Jive nawet weszliśmy do półfinału. Tego się już nie spodziewaliśmy. Podsumowując -  już nie byliśmy ostatni jak na debiutanckim turnieju w Przemyślu (listopad 2013). Na 33 pary zajęliśmy 25 miejsce. Ktoś powie, że mogło być lepiej… Spokojnie – to dopiero nasz 2-gi turniej w klasie E.  Od września ćwiczymy po 3-4 razy w tygodniu ( w tym w soboty lub niedziele na specjalnych zajęciach z mistrzami tańca z Polski lub na lekcjach indywidualnych). Mieliśmy ostatnio  w grudniu 2013 trochę przerwy w tańcu – kilka zajęć opuszczonych. To z uwagi na moje kuratoryjne konkursy z angielskiego i fizyki – siła wyższa. Doszło jeszcze do tego przeziębienie Klaudii i tak minęły nam ferie świąteczne – ale uczestniczyliśmy wtedy w practisach, aby nadrobić stracone zajęcia.  Nie od razu Kraków zbudowano.   Nr naszej pary to 21, a  WYNIKI TURNIEJU – Klasa: Pow. 15 E w stylach: KOMBINACJA są tutaj: http://taniec.slominski.pl/dump/Do2014_00016.html#lnk053_5 Dzięki tym wynikom, dokładnie wiemy nad czym szczególnie teraz popracować i co poprawić – poćwiczyć.                O godz. 18:00 w sobotę rozpoczął się finał – my mogliśmy już pojechać do domu. Lecz tym razem, finał jeszcze nie był on nam przeznaczony. Może w kolejnym – mniejszym turnieju,  uda się nam dotrzeć do finału? Kolejny turniej już w połowie lutego w Mielcu. Turniej Tańca Towarzyskiego o Puchar prof. Mariana Wieczystego, organizowany jest co roku w styczniu w rocznicę śmierci prof. Wieczystego. Jest największą i najstarszą imprezą taneczną związaną ze sportowym tańcem towarzyskim w Polsce. Turniej odbywa się w 10 tańcach standardowych i latynoskich. Wydarzenie umożliwia polskim parom tanecznym wzięcie udziału we współzawodnictwie artystycznym na zasadach całkowitej równości, bez względu na posiadaną klasę taneczną. Jego celem jest także uczczenie pamięci twórców zawodowego i amatorskiego ruchu tańca towarzyskiego w Polsce – prof. Mariana Wieczystego i jego żony Cecylii.  ======== Klasa E powyżej 15 lat – aktualizacja po kolejnym turnieju w Krakowie dopiero za kilka dni – tym czasem jest tam już wpisany turniej w Przemyślu: Historia startów sportowej pary tanecznej Michał Zarzycki i Klaudia Kochman  Podziel się na:                           Tagi: Aksel, Klaudia Kochman, Kraków, Rzeszow, Szkole Tańca Sportowego AKSEL, Szkoła Tańca Sportowego AKSEL, turniej tańca 