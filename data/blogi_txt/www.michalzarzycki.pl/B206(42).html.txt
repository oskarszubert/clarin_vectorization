Wakacyjne warszataty tańca STS AKSEL w Bieczu 2012 – obóz taneczny28.08.2012 | kategoria: Dzień za dniem    Szkoła Tańca Sportowego „AKSEL”, na każdych wakacjach organizuje co roku dwa turnusy szkoły tańca w Bieczu. W miejscu, w którym mieszkaliśmy znajdowała się: kuchnia, dwie klimatyzowane sale do ćwiczeń oraz pokoje. Codziennie rano wstawaliśmy o 7:30. Następnie mieliśmy rozgrzewkę poranną. Ci, którzy się spóźnili, mieli jakieś kary. Grupa najstarsza albo trzecia jak kto woli zawsze przychodziła ostatnia na śniadanie jako, że mieli najlepszą i najbardziej wyczerpującą rozgrzewkę. Sam w niej uczestniczyłem, więc wiem to z doświadczenia. Mieliśmy pożywne i zdrowe jedzenie. Następnie po śniadaniu odbywał się konkurs czystości. Łatwo jest utrzymać porządek samemu – gorzej, kiedy goście często przychodzą do pokoju,  jak było to u nas. Jednak jakimś cudem wygraliśmy z Piotrem Niedzielskim nagrody za czystość.   Czy coś wam mówi nazwisko Niedzielska? W moich poprzednich wpisach o turnieju nie raz pojawiło się takie nazwisko. Piotr Niedzielski to syn pani Anny Niedzielskiej, która prowadzi Szkołę Tańca Sportowego AKSEL. Organizuje również pokazy mody, konkursy, turnieje tańca, jest również instruktorką tańca. Ze szkoły tańca Aksel wychodzą tylko najlepsze pary, które wygrywają wysokie miejsca turniejowe. Pani Anna kieruje więc najlepszą szkołą tańca w Podkarpaciu, a kto wie, czy przypadkiem nie w Polsce? W skład obozowej kadry wchodzili również: przezabawny pan Krzysztof, przemiła pani Ania, kochany pan Michał i pani Małgosia. Wszyscy obozowicze oraz kadrowicze byli, są i będą kochani. Dzięki nim spędziłem jeden z tych lepszych obozów. Chociaż codziennie dawali nam w kość od rana do nocy, to i tak mi się bardzo podobało. Oprócz tego, że tańczyliśmy, to byliśmy w mieście na lodach, pojechaliśmy do Podkarpackiej Troi, byliśmy na basenie, oglądaliśmy komedię w kinie pod gołym niebem. Były to miło spędzone chwile relaksu. Jestem zachwycony czasem, spędzonym wraz z uczestnikami obozu tańca Aksel, na tegorocznych wakacjach.  Szkoda, że obóz trwał tylko jeden tydzień. Kolejny turnus trwał dłużej – dwa tygodnie. Obok naszych instruktorów, szkoleniowcami byli tam też tak sławni tancerze jak m.in.: Andrej Mosejczuk i Kamila Kajak,   Andrzej Suchocki i Natalia Piecewicz oraz Arkadiusz Pavlović. Jestem pewny, że pojadę na kolejny obóz z STS Aksel,  na przyszłe wakacje 2013. Fotorelacja cz1.   Fotorelacja cz.2 Fotorelacja cz.3   Fotorelacja cz.4 Szkoła Tańca Sportowego AKSEL na Facebooku  Zdjęcia : Aksel Dlaczego warto tańczyć?  Promocja tańca jako formy aktywności pozaszkolnej dla dzieci i młodzieży, odbędzie się w ramach targów BACK TO SCHOOL w Millenium Hall w dniach 1-2.09-sobota, niedziela, godz.17.30-18.00 w Rzeszowie.    Podziel się na: Tagi: Aksel, biecz, obóz, Podkarpacie, sport, STS, szkoła, taniec, taniec sportowy, taniec towarzyski, wakacje, wakacje 2012 