Jak się uczyć to od najlepszych! Obóz taneczny w Bieczu 201302.09.2013 | kategoria: Polecane, W zakamarki duszy    Na zdjęciu ze mną jest Andrej Mosejcuk i Kamila Kajak – Mosejcuk. Jak to możliwe? Od 10.08 do 23.08 byłem na drugim obozie szkoły tańca AKSEL, organizowanym w Bieczu. Tym razem obóz ten był przeznaczony bardziej dla par tanecznych i osób, które posiadają już jakieś doświadczenie. Trwał on dwa razy dłużej niż pierwszy obóz w Bieczu, czyli dwa tygodnie. Dzień wyglądał bardzo podobnie, z drobnymi różnicami – 7:30 – pobudka, 7:45 – rozgrzewka poranna, 8:00 – śniadanie, 9:00 – kontrola czystości, 9:15 – rozgrzewka taneczna, od 10 do 13:30 odbywały się zajęcia z zaproszonymi szkoleniowcami oraz balet. O 13:30 mieliśmy obiad, od ok. 15 do 18:30 również odbywały się zajęcia i balet, jeżeli nie miało się go wcześniej. 18:30 – kolacja, 19:30 – 20:30 – Pracise (część Standardu) oraz 20:30-21:30 Pracise (część Latino). Od 21:30 do 22:00 odbywało się rozciąganie. (kliknij i powiększ zdjęcie)  Wszystkie zajęcia odbywały się nie pod okiem naszych instruktorów z Aksla, ale mistrzów Polski i Świata. Przykładem takich mistrzów są P. Anna i Lech Romankiewiczowie, Małgorzata Garlicka, Wiktor Kiszka (na zdjęciu po prawej), Andrej Mosejcuk i Kamila Kajak – Mosejcuk (na zdjęciu w środku), Andrzej Suchodcki i Natalia Piecewicz oraz Arkadiusz Pavlović (na zdjęciu po lewej). Obóz podzielono na dwie części – Standardową i Latino. Instruktorzy musieli się do tego również przystosować. Zajęcia z baletu oraz rozciągania prowadziła P. Sviatlana Antonov.  Wszystkich uczestników obozu podzielono na 3 grupy, niektóre z nich również były dzielone na części A i B, czyli bardziej zaawansowane i mniej zaawansowane. Ja brałem udział w grupie I, czyli najmniej zaawansowanej z każdej grupy. Podczas obozu przyjechali moi rodzice, którzy zaproponowali P. Anni Niedzielskiej – dyrektora szkoły AKSEL – pomoc w nagraniu krótkiego, 15-minutowego filmu na temat obozu oraz szkoły. Oto relacja z obozu oraz film dokumentacyjny, a dla nas uczestników – niezwykła pamiątka    Fotorelacja cz1. Fotorelacja cz.2 Fotorelacja cz.3   Fotorelacja cz.4 Fotorelacja cz.5  Szkoła Tańca Sportowego AKSEL na Facebooku  Zdjęcia : Aksel   Podziel się na: Tagi: Aksel, biecz, obóz, szkolenie, Szkoła Tańca Sportowego, taniec, taniec sportowy, taniec towarzyski, trening, warsztaty 