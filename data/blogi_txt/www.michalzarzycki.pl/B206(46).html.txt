Przygarnij przyjaciela! – Foto day 8.0 Schronisko „Kundelek”02.12.2012 | kategoria: Bliżej zwierząt    „Nie ma znaczenia ile masz pieniędzy ani ile rzeczy, możesz być biedakiem, ale mając psa jesteś bogaty” – Louis Sabin Dzisiaj na drodze mojej podróży, znalazł się wyjątkowo ważny cel – akcja FOTO DAY.  Już o godzinie 1000 wielbiciele aparatów i zwierząt, spotkali się przed schroniskiem „Kundelek”. Pani Kierownik oprowadzała nas po całym schronisku, opowiadała nam historię niektórych zwierząt. Schronisko w tym dniu i o tej godzinie, stało się pełne zabaw i uśmiechu ze strony zwierząt oraz ludzi. Patrząc jednak na zwierzęta które były za kratami, czuło się smutek, że one wszystkie nie mogą wyjść i pobawić się z nami. Psy, jakie tam się znalazły były przeróżnej rasy. W schronisku znajduje się jakby „szkoła” dla wolontariuszy i psów. Zgodnie z programem pomocy dla psów schroniskowych „Lira”*, uczyły się w niej ludzi – jak się obchodzić z danym zwierzęciem, a zwierzęta oswaja się, aby nie były wystraszone, aby nabrały zaufania do ludzi. Dziś opiekunowie – wolontariusze trenowali ze swoimi podopiecznymi. Dziś również, niektóre pieski zdawały swój ważny życiowy egzamin z posłuszeństwa i opanowania podstawowych umiejętności dla psa rodzinnego, kończąc naukę w programie „LIRA”. Byliśmy świadkami, lekcji i egzaminu oraz momentu wręczania Dyplomów Ukończenia Programu „LIRA” w Szkole Przyjaciół Psów „WESOŁA ŁAPKA”. Dyplomy zawierały ocenę z egzaminu.  Psy które ukończyły ten program były bardzo przyjazne i wyszkolone, aż chciało się zabrać je do domu. Ja mam już pieska Daktyla, ale może wy jeszcze nie macie? Przyjdźcie do schroniska – tam czekają na Was prawdziwi, sympatyczni przyjaciele rodziny! Warto aby ich nauka i praca poparta dyplomem, nie poszła na marne, aby znaleźli swój prawdziwy rodzinny dom. miłość i opiekę.    Kto chciał dzisiaj dostać się na sesję zdjęciową na teren schroniska, musiał ze sobą przynieść prezenty. Mogła to być: karma, kasza, makaron, ryż, koce, miski i inne dary. Psy ganiały cały czas pomiędzy nami. Można było je przytulić, pogłaskać, nawet pocałować, jeżelibyście tylko chcieli. Około 30% ze wszystkich zwierząt w schronisku to psy starsze, w wieku 10-15 lat. Wiele z nich mieszka tam od ponad 10 lat, bo nikt ich nie chciał przygarnąć na przyjaciela -  zabrać stąd do domu. Jest to spora liczba zwierząt. Najgorsze jest to, że ludzie nie chcą starszego psiaka ani niewidomego, a takie okaleczone zwierzaczki też czekają na naszą pomoc. Ludzie wolą młodego pyrtka, którego będzie łatwo wychować. Jest tam tez młodziutki Husky z rodowodem – może ktoś się po niego zgłosi? Ludzie większych psów się boją. A przecież psy w schronisku, ciężko pracują na miano „psa towarzysza człowieka” – są „wychowywane” właśnie na szkoleniach, organizowanych przez schronisko, z pomocą wolontariuszy-opiekunów. Oto krótka foto- relacja z imprezy (kliknij w zdjęcie i powiększ je): *Program „LIRA” w rzeszowskim schronisku „Kundelek” Schronisko dla Zwierząt Bezdomnych „KUNDELEK” w Rzeszowie, przy współpracy ze Szkołą Przyjaciół Psów WESOŁA ŁAPKA®, uczestniczy w programie pomocy psom schroniskowym „LIRA”. Pomysłodawcą ogólnopolskiego programu „LIRA” jest Jacek Gałuszka właściciel Szkoły Przyjaciół Psów WESOŁA ŁAPKA®. Celem programu jest znaczące zwiększenie szansy na adopcję psów przebywających w schronisku dzięki szkoleniu w zakresie podstawowego posłuszeństwa. Szkolenie psów prowadzone jest przez wytypowanych pracowników schroniska lub/oraz wolontariuszy pod opieką merytoryczną trenera Szkoły Przyjaciół Psów WESOŁA ŁAPKA®. Zakres programu obejmuje: - budowanie pozytywnego kontaktu pies – człowiek, opartego na współpracy, poszanowaniu i wzajemnym zrozumieniu, -  opanowanie podstawowego dla psa rodzinnego zakresu umiejętności, - socjalizacja z otoczeniem, -  propagowanie akcji adopcyjnej psów biorących udział w programie w mediach, - organizowanie pokazów umiejętności psów, - dostarczenie pracownikom schroniska oraz wolontariuszom wiedzy i umiejętności potrzebnych do skutecznego prowadzenia oceny predyspozycji i szkolenia psów przebywających w schronisku.  Schronisko szuka opiekuńczego domku dla niewidomego owczarka Coli Zorana      Więcej informacji o tym jak zostać wolontariuszem i pomagać tutaj    Jeśli chcesz otrzymywać powiadomienia o kolejnych wpisach na tym blogu, dodaj swój e-mail do SUBskrypcji tutaj    Podziel się na: Tagi: dary, dla bezdomnych zwierząt, FOTO DAY, koty, Kundelek, lira, pomoc, Program, Program LIRA, Przyjaciel, psy, Rzeszow, schronisko, szkoła, Szkoła Przyjaciół Psów, WESOŁA ŁAPKA, zdjęcia, zwierzęta 