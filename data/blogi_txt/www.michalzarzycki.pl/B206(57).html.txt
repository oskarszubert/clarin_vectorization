„Słodka choroba” czyli jak dzieci i młodzi zmagają się z cukrzycą typ 1 – wywiad z Olą.M10.02.2013 | kategoria: Dzień za dniem    Czy wiecie, że dwadzieścia tysięcy młodych Polaków zmaga się z cukrzycą typu 1 – najczęstszą chorobą przewlekłą występująca przed 18-tym rokiem życia? - To w chwili obecnej najczęstsza choroba przewlekła w młodym wieku – mówi dr Ewa Pańkowska z Kliniki Pediatrii Warszawskiego Uniwersytetu Medycznego. Na cukrzycę typu 1 zapadają ludzie młodzi, a nawet małe dzieci. U 10% pacjentów wykrywa się ją przed 14. rokiem życia, u 10% – między 14 a 18 rokiem życia, a u pozostałych 80%. – przed 30. rokiem życia. Dlatego też ten rodzaj cukrzycy nazywa się młodzieńczą, tzw. zależna od insuliny. Mimo, że choroba określana jest epidemią, nie jest ona zaraźliwa. Ten typ jest uwarunkowany ponoć w dużym stopniu genetycznie. U pacjentów chorujących na tę odmianę, do ujawniania się choroby dochodzi często po infekcjach np.  świnka, różyczka lub innych wirusowych bądź bakteryjnych. Jest to spowodowane zaburzeniami i nieprawidłowym funkcjonowaniem wysp trzustkowych, które nie produkują wystarczającej ilości insuliny, hormonu sterującego procesami spalania glukozy w komórkach. Aby lepiej poznać ten problem, przeprowadziłem więc wywiad z Olą M., która jest chora na cukrzycę typu 1 i przebywa w tej chwili w szpitalu: Michał: Co się stało, że znalazłaś się w szpitalu, kiedy zaczynają się ferie? Ola.M: Więc tak… Trochę się nie pilnowałam i muszę teraz wyregulować cukier. Michał: Co oznacza, że się nie pilnowałaś i o co chodzi z tym cukrem? Ola.M: Jestem chora na cukrzycę już 8 lat. Nie zawsze mi wychodzi powstrzymywanie się od np. wzięcia lizaka, czy coś takiego. Michał: Czy nie zjadłaś przypadkiem za dużo pączków w tłusty czwartek?  Ola.M: Nie, bo w tłusty czwartek już byłam w szpitalu. Michał: Kiedy zachorowałaś? Ola.M: Prawie 8 lat temu… Dokładnie dowiedziałam się 10 kwietnia 2006. Michał: Ile miałaś wtedy lat?  Ola.M: Osiem. Michał: Czy domyślasz się, jakie były przyczyny twojej choroby: wirusy, bakterie czy np. zatrucie pokarmowe?  Ola.M: Dokładnie nie – czynniki mogą być zarówno genetyczne jak i środowiskowe. Trudno więc rzec, co było powodem mojej choroby. Michał: Jakie są objawy cukrzycy?  Ola.M: Nudności, bóle i zawroty głowy. Nadmierne pocenie, dużo się pije i odwiedza toaletę. Michał: Czy oznacza to, że nie możesz jeść słodyczy w ogóle?  Ola.M: Mogę, ale jeżeli sobie zamienię z czymś. Michał: O co chodzi z tą zamianą?  Ola.M: Np. Chce zjeść coś słodkiego zamiast jakiegoś jabłka, to muszę po prostu to zamienić. Tzn. obliczyć, ile jest wymienników w jabłku a ile w dajmy na to batoniku i zjeść tyle, ile mogę. Michał: W związku z tym, musisz być dobra z matematyki.  Ola.M: Aż taka dobra nie jestem, ale to nie jest trudne do policzenia. Michał: Czy musisz stosować insulinę? Ola.M: Tak, muszę ją stosować. Michał: Jak często musisz brać insulinę i czy musisz ją sobie wstrzykiwać?  Ola.M: Insulinę biorę 4 razy dzienne i wstrzykuję ją sobie. Michał: A jeżeli jesteś w szkole, to też musisz wziąć dawkę insuliny?  Ola.M: Insulinę biorę tylko przed głównymi posiłkami, ale jeżeli chce coś jeszcze dodatkowo zjeść, to muszę sobie podać insulinę. Michał: A jak sobie wtedy radzisz? Czy nie dziwi to innych? Ola.M: W sumie jest ok… na początku był wielki zong, ale potem jakoś każdy się przyzwyczaił. Michał: Czy da się z cukrzycą normalnie żyć, tzn. tańczyć, grać na czymś lub uczestniczyć w sportach itp.?  Ola.M: Z czystym sumieniem – tak. Michał: Czy cukrzyca typu 1, jest uleczalna?  Ola.M: Nie. Aby dalej żyć, że tak powiem normalnie, trzeba się z nią „zaprzyjaźnić”. Michał: Czy w powikłaniach tej choroby można stracić wzrok lub słuch? Ola.M: Wiem, że wzrok można stracić, natomiast nie wiem, czy słuch… Michał: Czy chciałabyś jeszcze powiedzieć coś ważnego o tej chorobie?  Ola.M: Patrząc z perspektywy czasu myślę, że ważne jest to, aby się pilnować. Cukrzyca prowadzi do poważnych chorób a w konsekwencji do (być może) wczesnej śmierci. Michał: Dziękuję za wywiad,  życzę poprawy zdrowia i szybkiego wyjścia ze szpitala  Ola.M: Dzięki   Też życzę wszystkiego dobrego. Cukrzyca z racji ilości chorych i wysokich kosztów leczenia, klasyfikuje się na 4 miejscu jako przyczyna dużej śmiertelności z powodu jej powikłań (jest najczęstsza m.in. po chorobach nowotworowych i chorobach krążenia). Skraca ona życie u ok. 30% chorych – często nie zdążą się oni zestarzeć – umierają dość wcześnie z powodu powikłań choroby. Z tego powodu jest uznana za poważną chorobę społeczną, o której moim zdaniem każdy z nas powinien wiedzieć – im wcześniej tym lepiej. Już w programie gimnazjum, uczymy się na jej temat, przy okazji nabywania wiedzy z biologii, o anatomii i fizjologii człowieka. A czy Wy, znacie kogoś, kto również zmaga się z cukrzycą typu 1?   Podziel się na:                           Tagi: anatomia, biologia, choroba, cukier, cukierki, cukrzyca, dzieci, fizjologia, gimnazjaliści, gimnazjum, jabłko, komórki, licealiści, młodzież, przedszkolaki, szpital, typ 1 