Charytatywne akcje dla dzieci na całym świecie – możesz pomóc!25.06.2012 | kategoria: W zakamarki duszy    Czy zdajecie sobie sprawę z tego, że co sześć sekund na świecie z głodu umiera jedno dziecko? Czy informacja o tym, jest w stanie poruszyć Wasze serce i dusze?  Okazuje się, że w czasie kiedy przeczytasz ten wpis za ok. 3 minuty, to z głodu i pragnienia umrze ok. 30 dzieci. Jak wynika z moich obliczeń, codziennie umiera ich blisko 14400, a faktycznie może nawet więcej. W wielu portalach i artykułach podaje się nawet liczbę 35 tys. dziennie! (zdj: AFP) Co najmniej 75 tys. dzieci w wieku do 5 lat jest zagrożonych w Etiopii głodem. Z powodu niedożywienia każdego dnia umiera tam ok. 700 maluchów. W krajach rozwijających się brakuje szpitali i klinik, a nawet zwykłych przychodni. Niedożywienie, ubóstwo, brak, opieki i brak środków sanitarnych stają się przyczyną chorób. Tylko z powodu zapalenia płuc, biegunki czy odry umiera tam rocznie ponad 8 mln dzieci. Przykładowo, w Polsce dzieci w wieku poniżej 15 roku życia stanowią obecnie ok. 16,5% ogólnej populacji szacowane w liczbie ok. 38 200 tys. ludności Polski. Stanowi to łączną liczbę ponad 6,303 000 dzieci. Oznacza to, że co roku na świecie umiera więcej dzieci, niż jest wszystkich ich w Polsce. Jak głosi najnowszy raport FAO – agendy ONZ, prawie miliard ludzi na kuli ziemskiej nie wie, czy jutro będzie miało co jeść. Najwięcej głodnych – ponad pół miliarda – mieszka w Indiach i Chinach, w Indonezji, Etiopii, Kongo, Pakistanie, Bangladeszu. To w tych siedmiu krajach mieszka prawie dwie trzecie ze światowej populacji niedożywionych. W niechlubnym rankingu głodnych przodują kraje azjatyckie. Głód jest pierwszym powodem śmierci w Indiach. W Indiach ginie ponad 7 tysięcy dzieci każdego dnia, o czym informuje film akcji humanitarnej Bhookh – oto on:  Jedna ósma mieszkańców Ziemi cierpi z powodu pragnienia i chorób wywołanych spożywaniem zanieczyszczonej wody. Przykładowo w Afryce codziennie na choroby z przyczyn braku wody umiera 4 tys. dzieci. Dzięki wsparciu ludzi dobrej woli z całego świata UNICEF zebrał do tej pory ponad 78 mln USD. Pieniądze te przeznaczane są na ratowanie życia dzieci m.in. w obozach dla uchodźców w Dadaab, Liboi w Kenii, Dollo Ado w Etiopii i Ali Addeh w Dżibuti. Dzięki hojności darczyńców, polskie organizacje pomagają ofiarom klęski głodu. Ponad milion złotych zostało przekazanych na rzecz Rogu Afryki przez UNICEF Polska, a ponad 1,3 mln zł od Caritas Polska. Koszt dziennej terapii dla 17 niedożywionych dzieci to tylko 75 zł.  Jedno dziecko dostaje posiłek za 4,41 zł. Czy przeżylibyście za taką kwotę przez cały dzień i nie byli głodni ani nie byli spragnieni? Istnieje wiele organizacji na świecie, które pracują na rzecz pracujących i chorych dzieci, np.: UNICEF Polska     Caritas Polska  Pajacyk      Bhookh   Szacuje się, że w Polsce mamy blisko 2 mln dzieci żyjących w ubóstwie. Twoja darowizna powiększy fundusz PAH na dożywianie dzieci w Polsce i na świecie. Każdy sponsor na tej stronie płaci za odsłonę, dzięki temu możemy skutecznie rozwiązywać problem głodu w Polsce i na świecie. Klikając codziennie w brzuszek Pajacyka pomagasz Polskiej Akcji Humanitarnej dożywiać dzieci   I co Ty na to? Podzielisz się i podarujesz im choć 1 posiłek? Kliknij więc w Pajacyka!!! JEŚLI NIE JESTEŚ W STANIE POMÓC WSZYSTKIM POMÓŻ PRZYNAJMNIEJ JEDNEJ OSOBIE” DAJMY IM SZANSĘ NA LEPSZE JUTRO! URATUJMY NASZYCH PRZYJACIÓŁ Z AFRYKI. Niżej jest miejsce na Twój komentarz  - wpisz go  proszę. =========================== Podobne wpisy na temat:   O niewolnictwie i ciężkiej pracy naszych rówieśników…   Źródła: http://unicef.pl/ http://bycdzieckiemafryki.blogspot.com/p/god.html http://pah.org.pl/o-pah/156/problem_dostepu_do_wody http://pl.wikipedia.org/wiki/Ludno%C5%9B%C4%87_Polski  http://ww w.szkolasokoly.republika.pl/strona%20pdmd/sytuacja_dzieci.htm http://www.tvp.info/informacje/ludzie/ponad-miliard-ludzi-wciaz- gloduje  http://wiadomosci.gazeta.pl/wiadomosci/1,114873,1018659 4,Polskie_organizacje_walcza_z_kleska_glodu_w_Rogu_Afryki.html http://www2.children.org/en/us/Pages/home.aspx?sid=738E196-936E- 4FF0-B2D7-0E8A6A1688E71  http://www.ecid.org.pl/wp- content/uploads/2012/03/EVS_InfoPack.pdf   Podziel się na: Tagi: Afryka, akcja, Azja, Bangladesz, Caritas, charytatywne, Chiny, choroby, cierpienie, dzieci, Etiopia, Facebook, FAO, fundacja, grzech, humanitarne, Indie, kenia, kongo, Kula Ziemska, ludzie, mln, moralność, niedożywienie, obowiązek, ONZ, organizacja, organizacje, Pajacyk, Pakistan, Pieniądze, Polska, pragnienie, śmierć, społeczeństwo, ubóstwo, umiera, UNICEF, woda, życie, zł 