PACZKA – IV Wojewodzki Przegląd Małych Form Teatralnych12.06.2013 | kategoria: W zakamarki duszy    I stało się… Nadszedł dzień II-go etapu IV  WOJEWÓDZKIEGO PRZEGLĄDU MAŁYCH FORM TEATRALNYCH 2013,  „Porozmawiajmy o uzależnieniach”. Dziś nie tylko na sztuce, ale i na żywo, przyszło nam się zmierzyć z … nałogiem – tym razem z nałogiem pijaństwa.  Jest środa, 12 czerwiec 2013, godzina 8.30 rano. Zaczynamy prezentację konkursową jako pierwszy zespół z Podkarpacia. Pozostałe zespoły teatralne z województwa, mogą spokojnie dojechać na wyznaczoną godzinę.   Zwarci i gotowi, czekamy za kulisami na swoje wejście. Zapowiada nas miły pan z WDK i oto – wchodzimy. Ruszył nasz spektakl pt. „PACZKA”, w składzie: Magda Bereś - LAJCIK, Patrycja Nieczaj - MENTOLOWY, Natalia Kot - MĘSKI, Magdalena Piątek – NIKOTYNA, Patrycja Krupa – UCZENNICA, Michael Zarzycki – MOCNY. Jest dobrze – gramy z entuzjazmem. Po chwili  na scenę wchodzi Magda. Gra doskonale swoją rolę „Nikotyny”  i nagle… Natalia ma właśnie zaśpiewać swoją arię, ale nie może…. Muzyka jakby się zacina, wyłącza, włącza i znów to samo. W zespole lekka konsternacja – co robić? Dziewczęta dzielnie improwizują.  „Nikotyna” zachęca i pogania „Męskiego” do śpiewu. „Męski” pochrząkuje, odkasłuje i wciąż czeka  na włączenie odpowiedniej muzyki. Tak zaczął się nasz lekki dramat i stres, w postaci walki z „panem technicznym” od dźwięku z WDK, w roli „pijany człowiek”. Taka sytuacja zdarzyła nam się po raz kolejny, a przestój w sztuce i nieco nerwowa sytuacja, udzieliły się już nie tylko naszej pani z polskiego oraz nam, ale również komisji. Dziewczęta świetnie sobie poradziły improwizując w przerwach w sztuce,  w trakcie kilkakrotnego włączania nie tej muzyki co trzeba. Mieliśmy tylko 3 kawałki muzyczne, ale pijany w sztorc pan operator, nie był zupełnie w stanie wcisnąć odpowiedniego guzika na konsoli,  za pierwszym razem. Całe nasze staranie, super dykcja, gra aktorska i sceniczna, zostały przysłonięte efektem , jakby to była jakaś próba, albo stara, zacinająca się płyta. Po spektaklu, siedząc w kawiarni TURKUS i zajadając drożdżówki, myśleliśmy, że już wszystko stracone, przez tego pijanego i zupełnie nieodpowiedzialnego człowieka. Później został zdjęty ze swojego miejsca pracy i zastąpił go inny pracownik. Mimo tych trudności komisja doceniła nasze staranie, wyraźne i głośne recytowanie swoich kwestii, wczucie się w rolę, kostiumy i dodatkową improwizację sceniczną. W efekcie, otrzymaliśmy IV miejsce i wgraliśmy aparat fotograficzny dla szkoły. W konkursie brało udział 14 zespołów z całego województwa. Każda sztuka niosła ze sobą ciekawą historię i przesłanie – nie pij, nie pal, nie bierz narkotyków, ale my tego dnia, paradoksalnie,  doświadczyliśmy tematu nałogów na własnej skórze. Zobaczyliśmy, jak zachowuje się człowiek z nałogiem, mając za nic odpowiedzialność, swoją prace, szacunek do drugiego człowieka, nasz wysiłek i cały konkurs pod szczególną nazwą:   „Porozmawiajmy o uzależnieniach” … Organizatorami konkursu byli: Wojewódzka Stacja Sanitarno- Epidemiologiczna w Rzeszowie i Regionalny Ośrodek Polityki Społecznej. Patronat nad przeglądem sprawowali: Podkarpacki Państwowy Wojewódzki Inspektor Sanitarny, Wojewoda Podkarpacki i Podkarpacki Kurator Oświaty. http://www.psserzeszow.pl/maleformy.html  Uwaga!!! Oto namiastka tego spotkania niżej, bo faktycznie film robiony na komórce, jest do poprawki – rozjechał się mi głos.  W przyszłym tygodniu wrzucę na duży komputer z profesjonalnym programem i może uda mi się poprawić go – zapraszam na film za tydzień      Podziel się na:                           Tagi: dom, formy, Gimnazjum nr 10 Rzeszów, gimznajum nr 10, gimznazjum, konkurs, Kultury, narkomania, nikotyna, paczka, palacz, pijaństwo, Podkarpacie, Przegląd Małych Form Teatralnych, Rzeszow, sanepid, sanitaro- epidemiologiczna, Stacja, sztuka, teatr, teatralne, uzależnienia, Wojewódzki, Wojewódzki Dom Kultury, Zofia Pacześniak 