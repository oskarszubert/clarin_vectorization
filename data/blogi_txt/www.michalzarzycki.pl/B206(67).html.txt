10-tka na Dniu Osiedla Tysiąclecia w Rzeszowie02.06.2013 | kategoria: Dzień za dniem    W dniu 25 maja 2013 roku obchodziliśmy w Rzeszowie „Dzień Osiedla Tysiąclecia”. Kilkunastu uczniów naszego gimnazjum zaprezentowało swoje talenty. Zatańczyły dziewczęta, były pokazy ewolucji na hulajnodze oraz pokaz efektownych skoków i obrotów na BMX-sie. Po tych występach nastąpił nasz występ – pokaz sztuk walki, który uatrakcyjniła nastrojowa muzyka. Na scenie pojawiły się niezwykłe dziewczyny: Natalia Południak (Mistrzyni  Świata w Ju- Jitsu) wraz z koleżanką Daria Pyziak (Mistrzyni Polski w karate). Po nich Mistrzowie Polski w Combat Aikido: Oskar Lewicki i Michał Zarzycki – tak zapowiedział nas speaker, Pan Grzegorz Bober. Ku mojemu lekkiemu zdziwieniu, ten pokaz wzbudził duże uznanie wśród publiczności wśród młodych widzów, ale również u najstarszych mieszkańców Rzeszowa. Słychać było, jak wiele osób mówiło: „ale to było ładne”.          Świetnie zaprezentował się również nasz szkolny teatr pod przewodnictwem pani mgr Zosi Pacześniak, z którym miałem przyjemność współpracować. Pokazał humorystyczną sztukę pt. „Paczka”. Oto nasz skład: Magdalena Bereś, Natalia Kot, Patrycja Krupa, Patrycja Niechaj, Magdalena Piątek i Michał Zarzycki. Na końcu zaprezentował się nasz zespół muzyczny Pana Piotra Urbanka, który wykonał kilka światowych standardów. Wśród uczniów zespołu  znaleźli się:  Emanuela Kiszka  (śpiew), Jakub Gotkowski (bębenki) i ja – Michal Zarzycki ( gitara klasyczna). Wszystkie występy zostały entuzjastycznie przyjęte nie tylko przez młodszych, ale również najstarszych mieszkańców Osiedla Tysiąclecia. Opiekunem i koordynatorem całej grupy był pan Grzegorz Bober.    Podziel się na: Tagi: 1000-lecia, aikido, combat, Gimnazjum nr 10, Ju-Jitsu, karate, osiedle, raimei, Rzeszow, samoobrona, sztuki, walki, walki obronne 