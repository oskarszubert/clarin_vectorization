MROZY POCHŁANIAJĄ OFIARY WŚRÓD ZWIERZĄT03.02.2012 | kategoria: Bliżej zwierząt    „Oczy zwierzęcia potrafią przemawiać niezwykłym językiem” - Martin Buber  Mroźna zima to trudny czas dla zwierząt w lesie, dla skrzydlatych przyjaciół oraz psów i kotów. Ptakom trudno się poruszać w głębokim śniegu – warto sypać im trochę okruchów z naszego stołu.  „Szczególnie niewielkie ptaki, np. sikorki, nie mają siły wykopywać pokarmu spod śniegu. Warto wtedy podawać im w karmnikach ziarno, bo w wielu przypadkach może uratować im życie” – powiedziała w wywiadzie dla ekologia.pl Magda Zadrąg z Ogólnopolskiego Towarzystwa Ochrony Ptaków. Sarny przychodzą nawet do miasta – kilka dni temu taka sarna maszerowała wzdłuż drogi na moim osiedlu. Straż Ochrony Zwierząt z Lublina znalazła kilka dni temu zamarzniętego psa w niedokończonej budzie. Tak przykry widok zastali inspektorzy podczas kontroli w Łukowie. Jest to wynik ignorancji i zaniedbania ze strony właścicieli, którzy wielokrotnie byli pouczani. Pies rasy doberman zamarzł w nieocieplonej budzie. Jak wiemy dobermany mają krótkie futro i trzeba je zabrać do domu na zimę. Trwające od tygodnia mrozy są śmiercionośnym zagrożeniem dla zwierząt, szczególnie dla psów i kotów. Proszę was zabierzcie swoje zwierzęta do domu, albo zróbcie solidną budę dla psa wysłaną kocem lub sianem. Sprawdźcie, czy obroża nie przymarzła do futra i nie zrobiła się rana na szyi psa. Najlepiej zwolnić zwierzę z łańcucha podczas silnych mrozów aby zapewnić mu dużo ruchu. Brak ruchu u psa to podstawowy czynnik wychłodzenia organizmu psa – apeluje Towarzystwo Opieki nad Zwierzętami.   „Pies jest jedynym stworzeniem na ziemi, które kocha cię więcej niż siebie samego” – Josh Billings Jeżeli nadal nie czujesz się odpowiedzialny lub nie wiesz czy twojemu zwierzęciu jest ciepło i miło – wejdź do jego budy na kilka godzin i sam sprawdź! Za zimno? Uszczelnij lub daj koce. Ciepło? To dobrze! „Wielcy ludzie mają zazwyczaj tak wielkie serce, że się w nich zawsze znajdzie kącik dla uczciwego psa” -  Kornel Makuszyński A teraz popatrz w oczy twojemu zwierzęciu…    Jeżeli go nie masz, jedź i pomóż zwierzętom w schronisku, przygarniając psa lub kota jak najprędzej. Możesz też pomóc zawożąc ciepłe koce albo starą kołdrę i poduszkę. Pracownicy schronisk dla zwierząt proszą o pomoc – czekają na koce, pledy do ocieplenia bud, grzejniki i karmę. Azyle w Celestynowie i Józefowie proponują nietypową formę adopcji i stworzenie tzw. domów tymczasowych. Adopcja polega na tym, że zwierzaka można przygarną na kilka dni lub tygodni. To rozwiązanie, które ma pomóc przetrwać zwierzętom, szczególnie tym krótkowłosym. Sygnały o bezdomnych psach i kotach na ulicach można zgłaszać do straży dla zwierząt dzwoniąc do TOZ pod nr 22 353 50 60 lub Animal Rescue 602737715. Pogotowie dla Zwierząt – 513 569 791 lub 535 253 001 e-mail: interwencja@pogotowiedlazwierzat.pl lub warszawa@pogotowiedlazwierzat.pl  Psy i koty odwdzięczą się swoją wiernością i przyjaźnią!  „Gdzie my jesteśmy, tam niech będzie tyle łagodzenia bólu, ile w naszej mocy. Gdzie tylko możemy, ratujmy od bólu, cierpienia i trwogi – człowieka i zwierzę.” Albert Schweitzer Spis kilku schronisk i przytulisk: Miejskie Schronisko dla Bezdomnych Zwierząt „Kundelek” – Spis schronisk w Podkarpaciu  Animals – Ogólnopolskie Towarzystwo Ochrony Zwierząt – Spis schronisk i oddziałów   Schroniska dla psów i kotów podkarpacki  Prytulisko Dębica  Schronisko Orzechowce  Przytulisko Głowno  Schronisko dla bezdomnych zwierząt w Gaju /Śrem  Azyl pod Psim Aniołem w Warszawie  Fundacja na rzecz ratowania bezdomnych zwierząt Happy Garden, Tarnobrzeg  Hospicjum dla Kotów Bezdomnych  KAŻDA NOC TO UCIECZKA PRZED ŚMIERCIĄ – 2 psy zamarzają! Pomocy!!! – Akcja na FB – dołącz!  Poland Pet Rescue  Fundacja Animal Rescue  i inne strony schronisk dla zwierząt i przytulisk – szukaj w Internecie.  Wisława Szymborska - „Kot w pustym mieszkaniu” Wisława Szymborska zmarła 1 lutego 2012 roku…  Źródła: ekologia.pl Facebook kundelek.org    Podziel się na: Tagi: bezdomne, futro, Kornel Makuszyński, kotek, koty, Kundelek, ludzie, mrozy, pies, piesek, psy, schronisko, śnieg, stowarzyszenie, straż, suka 