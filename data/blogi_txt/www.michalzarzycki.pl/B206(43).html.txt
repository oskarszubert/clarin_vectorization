Angielski z Quaderno w Bournemouth!01.09.2012 | kategoria: English    Szkoła językowa Quaderno z Mikołowa organizuje wyprawy języka angielskiego do Anglii i na Maltę. W 2010 roku byłem na obozie językowym na Malcie, więc tym razem wybrałem się nad angielskie wybrzeże. Nasza siódemka młodzieży (grupa 13-18 lat) wyjechała 10.08.2012 z Mikołowa prosto do BOURNEMOUTH w Anglii. Oprócz naszej super siódemki, jechała czwórka młodszych dzieci. Lecz oni już mieli swój program. Autokar przejeżdżał jeszcze przez polskie miasta Wrocław i Zgorzelec. Ja wsiadłem w Katowicach. Nasz autokar przejechał przez Niemcy, Holandię oraz Francję (razem 18h). Promem przepłynęliśmy przez znany kanał La Manche, nazywany przez Anglików English Channel. Przepłynęliśmy promem (1,5h – 2h) i dotarliśmy do portu – tym razem już w Anglii, gdzie po 3 godzinach podróży dostaliśmy się do celu – Bournemouth. Tam, rozwieźli nas do rodzin, u których mieliśmy gościć przez 2 tygodnie. Ja mieszkałem razem w pokoju z przyjacielem – pochodził również z mojego województwa Podkarpacia  – z Nowej Dęby. Poznałem go w autokarze. Trafiliśmy do czteroosobowej rodziny: ojciec – Kevin, mama – Angela, syn – Ryan (w trakcie naszego pobytu, miał urodziny) oraz Holly – córka. Ryan skończył właśnie 13 lat, a Holly miała lat 10. Miła i przyjazna rodzina od razu nas przyjęła z radością. Jedzenie nie było jakieś zaskakujące – czego bym mógł się spodziewać po Anglii, z historii jakie mi opowiedzieli rodzice, brat i siostra – lecz zjeść się dało i jakoś przeżyliśmy.   W pierwszym dniu na miejscu, oczywiście pomyliliśmy się. Pojechaliśmy złym autobusem i wysiedliśmy na niewłaściwym przystanku.  Zadzwoniliśmy do pani Elżbiety Soboty – właścicielki szkoły, która z nami jeździła po Anglii. Nie było problemu, bo tego dnia jechaliśmy na wycieczkę i autokar przyjechał po nas pod wskazane miejsce. Tego dnia pojechaliśmy do miejsca marzeń wielu osób – moich rodziców też. Zwiedzaliśmy tajemnicze, wielkie głazy a raczej krąg utworzony z nich – Stonehenge. Dostaliśmy urządzenia podobne do telefonów. W ich pamięci zapisane były pliki,  które po wciśnięciu odpowiedniej liczby, uruchamiały urządzenie, a to zaczęło opowiadać nam historię tego miejsca. Same kamienie były otoczone rowem tak, aby po nich nie chodzić. Rów oddzielał granice, po których mogliśmy spacerować. Nazwa Stonehenge oznacza kamienne kręgi. Obiekt ten od 1986 jest wpisany na listę światowego dziedzictwa UNESCO oraz znajduje się pod nadzorem angielskiego Scheduled Ancient Monument. To ok. godzina drogi od Bournemouth, gdzie mieszkaliśmy. Po Stonehenge pojechaliśmy do Bath. Tam odbyliśmy wędrówkę po historycznym mieście oraz zwiedzaliśmy starożytne termy rzymskie. Po muzeum mieliśmy wolny czas. Wróciliśmy do Bournemooth po południu i mieliśmy jeszcze w centrum wolny czas. Czasami mieliśmy wizytę w kościelnej kawiarence i chodziliśmy do dyskoteki.  Gdzie???? Uwaga! W stylowym, gotyckim kościele!    Czasem mieliśmy wolny czas po lekcjach i chodziliśmy po mieście Bournemouth. Natrafiłem na bardzo sympatyczną grupę obozowiczów z humorem i czas upłynął nam bardzo miło. Po lekcjach oraz w wolne dni od nauki ( sobota i niedziela), jechaliśmy do Swanage, Isle of Purbeck, Poole (historyczne doki), robiliśmy ‘country walks’ – rekreacyjne wędrówki  po klifach, mieliśmy wyjścia na miejską plażę. Odwiedziliśmy też Jurrasic Coast i wymarzony przez wielu – Londyn. Wybrzeże Jurajskie (ang. Jurassic Coast) to fragment północnego wybrzeża kanału La Manche i zarazem południowej linii brzegowej Anglii o łącznej długości wybrzeża 153 km.  Najwyżej położonym punktem na Wybrzeżu Jurajskim i jednocześnie na całym południowym wybrzeżu Anglii jest Golden Cap o wysokości 191 m. W roku 2001 umieszczone zostało na liście światowego dziedzictwa UNESCO, jako drugi obiekt naturalny w Wielkiej Brytanii. W Londynie spacerowaliśmy po centralnej dzielnicy Westminsterm.in. Houses of Parliament, Westminster Abbey, Buckingham Palace oraz zwiedzaliśmy Natural History Museum i Science Museum. Pozwól, aby wakacje pracowały na twoją korzyść! To wakacyjne hasło Centrum Kształcenia Quadero – szkoły języków obcych z Mikołowa. Tak spędzaliśmy czas na dwutygodniowej wyprawie naukowej. Rano chodziliśmy na 4 godziny lekcyjne zajęć z języka angielskiego, do akredytowanej przez British Council szkoły, o długiej tradycji, założona w 1964 roku - RLC Richard Language College, a w wolnych chwilach zwiedzaliśmy. Mieliśmy też czas na odpoczynek i zabawę.Więcej o programie obozu tutaj  „We are the champions” – jesteśmy mistrzami     Podziel się na: Tagi: Angielski, Anglia, Bournemouth, Buckingham Palace, Channel, country, dyskoteka, English, Houses of Parliament, Isle of Purbeck, Jurrasic Coast, kamienne, kanał, klify, Kościół, kręgi, La Manche, Londyn, Natural History Museum, obóz, obozy, Poole, Quaderno, RLC Richard Language College, Science Museum, starożytne, Stonehenge, Swanage, szkoła, UNESCO, wakacje, wakacje 2012, walks, Westminster Abbey 