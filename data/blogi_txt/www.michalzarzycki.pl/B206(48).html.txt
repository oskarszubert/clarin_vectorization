Dlaczego na naszym globie woda bez ustanku chlupie i buja się?12.01.2013 | kategoria: W świat nauki    Za taki stan odpowiada zjawisko pływowe. A co to takiego jest?  Na początku XVII wieku, nie korzystając z wyrażeń matematycznych – pływy opisał Galileusz. W 1687 r. zjawisko pływów zostało po raz pierwszy matematycznie opisane przez Isaaca Newtona.  Pływy morskie (przypływy i odpływy) to regularnie powtarzające się podnoszenie i opadanie poziomu wody w oceanie lub morzu. Wywołuje je zjawisko pływowe, którego przyczyną są siły grawitacyjne Księżyca i Słońca oraz powodowane są również przez siłę odśrodkową wywołaną obrotem Ziemi wokół własnej osi. Powoduje to, że woda  na naszym globie stale „chlupie” lub się buja będąc cały czas w ruchu. Woda zbiera się w miejscach gdzie aktualnie znajduje się najbliżej Księżyc ale także po przeciwnej stronie Ziemi – dla równowagi lub balansu. W tym czasie po „bokach” Ziemi woda opada. Księżyc potrzebuje 24 godziny i 50 minut aby się ponownie znaleźć w tym samym miejscu. Powoduje to, że co dobę przypływy przesuwają się o 50 minut. Przeciętny czas między kolejnymi cyklem przypływami (vloed) i odpływów (eb) wynosi ok. 12 godzin i 27 minut. Zależy to od ukształtowania akwenu, a także pory roku oraz pory dnia, dlatego też nie da się wyznaczyć stałych godzin przypływu i odpływu w danym miejscu. Ziemia zachowuje się tak jak magnes. O właściwościach magnetycznych decyduje będące w ciągłym ruchu (wynikającym z ruchu obrotowego) płynne jądro Ziemi składające się ze stopionego żelaza z niklem. Ziemia ma dwa bieguny magnetyczne, które nie pokrywają się z biegunami geograficznymi. O tym pisałem więcej we wpisie pt. Czy można zaobserwować Pole Magnetyczne Ziemi?  Oddziaływanie grawitacyjne Księżyca wywołuje na Ziemi przypływy i odpływy mórz. Zjawisko polega na tym, że w punkcie A (rysunek) przyspieszenie grawitacyjne ze strony Księżyca jest silniejsze niż w punkcie O ponieważ punkt A jest bliżej Księżyca. Analogicznie w punkcie B przyspieszenie księżycowe jest słabsze niż w O, gdyż B jest dalej. Jest to więc efekt różnicowy występujący skutek nierówności przyspieszeń w różnych punktach globu ziemskiego. W rezultacie, jak widać z rysunku, Księżyc usiłuje rozciągnąć powierzchnię oceanów, (samą skorupę ziemską zresztą też) wzdłuż linii łączącej go ze środkiem Ziemi. Ruch wirowy Ziemi powoduje, że wybrzuszenia przypływowe nie leżą dokładnie na tej linii, a w każdym miejscu, gdzie pływy są odczuwalne, mamy dwa przypływy i dwa odpływy w ciągu doby.  Są na ziemi miejsca, gdzie cykl odpływów (eb) i przypływów (vloed) zmienia się co ok. 6 godzin i 28 minut. Czyli na dobę występuje na plaży dwa razy przypływ i dwa razy odpływ. Takim miejscem jest brazylijskie wybrzeże w okolicy Rio de Janeiro  stare miasteczko Paraty, w którym od wieków zjawisko to wykorzystywano, do czyszczenia ulic wmieście. Więcej na ten temat w kolejnym wpisie  Jeśli chcesz otrzymywać powiadomienia o kolejnych wpisach na tym blogu, dodaj swój e-mail do SUBskrypcji tutaj    Podziel się na: Tagi: astronomia, Galileusz, geografia, księżyc, księżyca, magetyzm, morskie, nauka, Newton, odpływy, przyciaganie, pływy, słońce, ziemskie, zjawisko 