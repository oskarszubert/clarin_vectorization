Lwy Westerplatte w filmie Tajemnica Westerplatte17.02.2013 | kategoria: Dzień za dniem    Wczoraj byłem w MultiKinie w Millenium Hall, na filmie „Tajemnica Westerplatte”. Zdania przed premierą filmu były bardzo podzielone, więc sam chciałem się przekonać co to za film. Jedni negatywnie mówili o tym filmie, drudzy pozytywnie. Jednak nie oceniajmy filmu po plakacie – jak książki po okładce. Film mi się bardzo podobał. Twórca bardzo fajnie pokazał, kim był tak naprawdę Major Sucharski i kpt. Dąbrowski. W obsadzie grają m.in.: Michał Żebrowski – jako Major Henryk Sucharski, Robert Żołędziewski – jako kpt. Franciszek Dąbrowski, Piotr Adamczyk – jako kpt. Mieczysław Słaby, lekarz i Borys Szyc – jako Porucznik Stefan Ludwik Grodecki. W klasie VI mieliśmy również podobne zadanie dotyczące tego filmu – mieliśmy opisać obronę Westerplatte. Postanowiłem wykorzystać moje stare notatki i oto one: We wrześniu 1939 roku obrona Westerplatte stała się symbolem walki Polaków z hitlerowską agresją. Westerplatte to nazwa półwyspu w Gdańsku. Zgodnie z postanowieniem Rady Ligi Narodów był to teren przyznany Polsce. Wcześniej był tu kurort wczasowy, a od roku 1926 znajdowała się tam Wojskowa Składnica Transportowa (WST). To ona i jej bohaterska obrona miały się stać jedną z legend września 1939 r. Założenia Ligi Narodów zabraniały Polsce posiadania na terenie Westerplatte umocnień oraz ciężkiej broni. Obsadę składnicy miało stanowić zaledwie 88 ludzi. Wzmacnianie sił Wojskowej Składnicy Transportowej. Major Sucharski, dowódca WST na Westerplatte od 3 grudnia 1938 r., zaczął słać raporty z żądaniami ludzi i sprzętu. W wyniku tych działań stan osobowy załogi wzrósł do 210 osób. W wyniku wysiłków Polaków udało się przemycić na Westerplatte armatę polową wzór 02/26 kalibru 75 mm z 330 nabojami oraz dwa działka przeciwpancerne wz. 36 kalibru 37 mm z 400 nabojami. Za wsparcie służyć miały cztery moździerze typu Brandt kalibru 81 mm z 860 pociskami. Ponadto 16 ckmów i 25 lkm z dużą liczbą amunicji. Na każdy ckm przypadało 25 000 naboi, a na lkm po 5000. Do tego dochodziły karabiny (160), pistolety (40) i granaty piechoty. Z takim uzbrojeniem polska załoga miała stanąć na drodze niemieckiej armii.   Wybuch II wojny światowej Schleswig-Holstein, malarstwo – Miroslaw Szeib – galeria autorska – http://szeib.pl Krótko przed wybuchem wojny, 25 sierpnia do Gdańska przypłynął z wizytą ciężki krążownik „Schleswig-Holstein” Był to przestarzały okręt szkolny zwodowany jeszcze w 1906 roku.Jednak doskonale się sprawdzał jako pływająca bateria. Był uzbrojony w 4 działa 280 mm oraz 10 dział 150 mm. Początkowo okręt cumował naprzeciw Westerplatte, skąd Niemcy obserwowali całą WST. W dzień wybuchu wojny okręt zajął pozycję, w załamaniu kanału portowego, z której miał doskonałe pole ostrzału na teren Westerplatte. Sygnałem, który miał rozpocząć ostateczne odliczanie, był pojedynczy wystrzał z pistoletu o godzinie 4.30 Piętnaście minut później Schleswig- Holstein rozpoczął ostrzał Westerplatte. Wybuchła II wojna światowa. Na 210 osobową załogę Westerplatte uderzyły dwie kompanie policji batalion SS-Heimwehr oddział piechoty morskiej, kompania obrony wybrzeża oraz oddział przewożony przez ciężki krążownik Schleswig-Holstein. Niemcy dysponowali zatem olbrzymią przewagą liczebną i techniczną. Już po pierwszych salwach Westerplatte stanęło w ogniu paliły się zabudowania warsztatów szkutniczych. Po 10 minutach ogień z okrętu „Schleswig-Holstein” ustał, a na Westerplatte ruszył pierwszy szturm niemieckiej piechoty. W siódmym dniu obrony – 7 września, na rozkaz kpt. Dąbrowskiego załoga z tej ostatniej placówki zostaje wycofana do koszar. Około godziny 10.00 major Henryk Sucharski podejmuje decyzję o kapitulacji. Na budynku koszar zostaje wywieszona biała flaga. Wartownie zostają poinformowane przez gońców o zaprzestaniu walki. Wśród żołnierzy panuje niedowierzanie, nie wiedzieli oni o sytuacji w kraju, chcieli walczyć. W walce poległo 15 żołnierzy polskich, a około 50 zostało rannych. Wszyscy polegli zostali później kawalerami Orderu Virtuti Militari. Westerplatte stało się symbolem polskiej walki we wrześniu 1939 roku. Jeszcze we wrześniu Konstanty Ildefons Gałczyński napisał „Pieśń o żołnierzach z Westerplatte”. Tak powstawał mit „Lwów Westerplatte”, którzy potrafili powstrzymać Niemców. A oto kilka zdjęć z filmu, udostępnionych na profilu mojego znajomego z Facebook.com – Roberta Żołędziewskiego (kliknij aby powiększyć fotki):     Robert Żołędziewski Robert Żołędziewski zagrał w ”Tajemnicy Westerplatte” kapitana Franciszka Dąbrowskiego, który chciał walczyć do końca, za wszelką cenę. Swoja grą, pokazał nam postać bardzo waleczną i faktycznego bohatera narodowego, który nie chce się poddać, który ma marzenia o wolnej Polski.  Film jak najbardziej polecam i nie zgadzam się z krytykami artykułu „Westerplajta”. Na filmie w kinie sala była całkowicie zapełniona. Nie było tak chyba od dawna  ============================ Inne wpisy powiązane tematycznie z Robertem Żołędziewskim:  Pomóż zwierzętom! Koalicja dla Zwierząt  =================================== Pana Andrzej Skrzypek przesłał mi swoje prywatne zdjęcia do publikacji, zrobione na Westerplatte w 1973 roku. Dziękuję za udostępnienie archiwalnych fotografii.    Podziel się na: Tagi: 1939, agresja, Andrzej Grabowski, batalion, biała, bohaterstwo, Borys Szyc, film, flaga, Franciszek Dąbrowski, Gałczyński, Gdańsk, Henryk Sucharski, Hitler, II wojna światowa, Ildefons, kapitulacja, kawalerzy, kino, Konstanty, krążownik, Lwy, Michał Żebroski, Millenium Hall, Multikino, obrona, Orderu Virtuti Militari, Pieśń, Piotr Adamczyk, Polacy, recenzja, Robert, Schleswig-Holstein, symbol, tajemnica, westerplajta, Westerplatte, wojna, wrzesień, WST, Żołędziewski, żołnierze 