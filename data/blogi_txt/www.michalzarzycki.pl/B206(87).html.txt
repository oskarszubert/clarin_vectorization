Egzamin na 2 kyu z aikido –  Radymno 201426.01.2014 | kategoria: W zakamarki duszy     W sobotę 18.01.2014 w Radymnie brałem udział w seminarium i egzaminie na kolejny stopień uczniowski – 2 kyu. Zacznę jednak od seminarium. Rozpoczęło się ono o godzinie 10.00. Jacek Chęciński (8dan), Wiesław Pikor (6dan), Leszek Jankowiak (5dan), Sebastian Śliwiński (4dan) oraz Adam Ponachajba (1dan) prowadzili treningi. Tak jak na każdym seminarium każdy mistrz dostaje dla siebie jedną grupę, którą szkoli przez określony czas. Były trzy grupy – osoby młode  do 14 lat, osoby starsze powyżej 14-stego roku życia do pasa pomarańczowego oraz ostatnia, trzecia grupa – ta sama grupa wiekowa tylko, że od zielonego pasa w górę. Ja uczestniczyłem oczywiście w tej ostatniej. Po każdym z treningów mieliśmy 5-minutową przerwę. Zakończyliśmy je dopiero koło godziny 14. Następnie do godziny 15.30 była przerwa. Wiele osób w tym momencie pojechało morsować – kąpać się w przerębli. Następnie wracaliśmy (osoby zdające tamtego dnia) na egzamin. W poprzednim roku wprowadzono zmianę – mieliśmy napisać konspekty, z którego następnie nas pytano. Takie skrypty były 7-stronowe. Miały się w nich znajdować nazwy technik, które możemy wykonać, imię i nazwisko wraz z klubem jaki reprezentujemy, data oraz miejsce utworzenia konspektu. Komisji egzaminacyjnej trzeba oddać swój budopas (książka z historią sportową zawodnika, w której wpisywany jest stopień – taki dowód, że ja to ja i mogę zdawać na dany stopień) i tym razem – wspomniany konspekt. Byliśmy wypytywani głównie z uderzeń pięściami i nogami oraz obrony przed nimi.  Również prezentowaliśmy techniki z Jo (krótko mówiąc kij) oraz z Bokkenem (drewniany miecz). Było też trochę ćwiczeń kondycyjnych oraz dodatkowe pytanie pod koniec egzaminu. Jednak egzamin nie był taki straszny jak się wydawał i  wszyscy go zdaliśmy. Jakby ktoś nie wiedział jak idą po kolei pasy (stopnie uczniowskie oraz mistrzowskie) rozpiska na dole. Kolejne stopnie w aikigo do mistrzowskiego i  porównanie zposzczególnymi klasami w towarzwskim tańcu sportowym 7 kyu – biały pas (stopień „początkujący”)    -  klasa rekreacyjna  H 6 kyu – biały pas –  klasa rekreacyjna G i F 5 kyu – żółty pas –  klasa E 4 kyu – pomarańczowy pas - klasa D 3 kyu – zielony pas - klasa C 2 kyu – niebieski pas – klasa B 1 kyu – brązowy pas - klasa A 1 dan – czarny pas – stopień mistrzowski       – klasa S Trzeba też podobnej ilości lat systematycznych ćwiczeń. Czasem w tańcu można przyspieszyć edukację, ale w aikido wymagany jest staż odpowiedniej ilości szkoleń i lat treningów.  Po egzaminie, jak widać na zdjęciach, założyłem niebieski pas. Jednak niebieski pas dodaje jeszcze możliwość założenia tzw. hakamy. Jest to czarna część ubioru- spodnie (działająca jak garnitur), którą ubiera mój sensei na jednym z powyższych zdjęć (na górze). Nie można było tego robić gdy miało się poniżej stopnia uczniowskiego 2 kyu. Zatem teraz, zamiast niebieskiego pasa, odświętnie mogę nosić też hakamę     Podziel się na: Tagi: aikido, Combat Aikido, Combat Aikido Raimei, kyu, radymno 