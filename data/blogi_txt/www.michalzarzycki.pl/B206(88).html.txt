Konkurs dla młodzieży szkolnej Mój Las – etap wojewódzki01.01.2014 | kategoria: Dzień za dniem, Polecane    W Nadleśnictwie Głogów Małopolski, w dn. 12 grudnia 2013r. rozstrzygnięto pierwszy, wojewódzki etap konkursu „Mój Las”. Ogólnopolski Konkursu dla Młodzieży Szkolnej  „Mój Las” zorganizowany został już po raz 27 przez Zarząd Okręgu Podkarpackiego LOP w Rzeszowie oraz Stowarzyszenie Inżynierów i Techników Leśnictwa i Drzewnictwa w Warszawie. W czwartek  12 grudnia 2013, odbyło się uroczyste rozdanie wyróżnień,  dyplomów nagród laureatom. Udział wzięli uczniowie z różnych kategorii wiekowych:  klas I-III  oraz IV-VI  szkoły podstawowej, z gimnazjum oraz z liceum. Dwie pierwsze prace z każdej kategorii, pojadą na dalszą część konkursu ogólnopolskiego Mój Las do Warszawy.     W kategorii gimnazjum nagrody zdobyli: I nagroda: Michał Zarzycki  z kl. III z Gimnazjum nr 10 w Rzeszowie II nagroda: Kinga Dworak z kl. III z Zespołu Szkół w Bratkowicach III nagroda: Weronika Kalina z kl. III z Zespołu Szkół w Bratkowicach Serdecznie gratuluje koleżankom z mojej kategorii i wszystkim wyróżnionym oraz nagrodzonym uczestnikom konkursu Bardzo dziękuję za pomoc opiekunowi mojej pracy, Pani z biologi – mgr Beata Tutaj, która kilkakrotnie nanosiła korekty do przygotowywanego przeze mnie tekstu i dawała mi cenne wskazówki. Przygotowywane prace były na temat: Wyjaśnij pojecie „lasy wielofunkcyjne”.  Moja praca była przygotowywana już od lipca 2013. W celu uzyskania fotografii wiele razy odwiedzałem las, ale najciekawsze zdjęcia powstały podczas dwóch wakacyjnych wypraw w Bieszczady i na jesienne grzybobranie w Bóbrce. Pierwszy raz tego roku byłem w Bieszczadach przy okazji wakacyjnych odwiedzin Lucasa z Hamburga  -  kolegi poznanego podczas międzyszkolnej wymiany międzynarodowej w maju 2012 roku. Wyprawę tę opisałem na blogu we wpisie pt. Lucas z Hamburga z wizytą w Rzeszowie, Łańcucie i Bieszczadach. Natomiast w sierpniu 2013, podczas kilkudniowego wypadu w  ciekawe zakątki, odwiedziłem leśnictwo Orelec w nadleśnictwie Ustrzyki Dolne. W temat wprowadził nas Pan leśnik, pokazał sadzonki drzewek leśnych i opowiedział o  tym jak powstaje las, jak długo rośnie i że las posadzony dziś będzie cieszył swoim pięknem dopiero nasze wnuki albo nawet prawnuki. Jest tam szkółka m.in.  buków, jodeł i jaworów oraz kłokoczki.  Po Bieszczadach oprowadzała mnie licealistka (LO w Ustrzykach Dolnych) – Karolina Polityńska z Ustianowej (jej tato jest leśnikiem). Muszę tu wspomnieć, że Karolina jest również częstą laureatką wielu konkursów m.in. konkursu I Turniej Wiedzy o Bieszczadach na 1228 m n.p.m.. Za zajęcie II miejsca w nagrodę pojechała zwiedzać Parlament Europejski w Brukseli.  Z tak wspaniałą i mądrą przewodniczką po Bieszczadach,  podróżowanie to czysta przyjemność. Karolina znała przepiękne zakątki, gdzie można było robić ciekawe zdjęcia. Dzięki uprzejmości taty Karoliny, mogliśmy zapoznać się z pracą leśników dotyczącą zalesiania Bieszczad. W szkółce było tysiące małych sadzonek. Kiedy podrosną do odpowiedniej wielkości, leśnicy zapakują je na samochód i zawiozą w wyznaczone miejsca do nasadzeń. Dalej są sadzonki, zostaną wyładowane i przetransportowane często na plecach,  wysoko w górę bieszczadzkich lasów. Kto był w Bieszczadach wie, jak to jest iść pod górę przez kilka godziny z plecakiem. Do tego warto sobie wyobrazić, że musimy nieść po kilka sadzonek i łopatę do ich wkopania. A później w dół po następne sadzonki i w górę, i tak kilka razy na dzień. Tak powstaje las. Przyznam, że tego nie wiedziałem i nie wyobrażałem sobie wcześniej jaka to ciężka praca.    Kolejne  zdjęcia – tym razem leśnych grzybów, udało mi się zrobić przy okazji jesiennego grzybobrania w Bóbrce. Przypomnę, że tam obok lasu jest muzeum nafty Łukasiewicza. Praca nad albumem zajęła mi łącznie 5 miesięcy. Zrobiłem  setki zdjęć i zapisałem kilkadziesiąt stron na specjalnym papierze czerpanym, które ciągle poprawiałem i poprawiałem bez końca, aby wreszcie uzyskać oczekiwany efekt…   Podziel się na: Tagi: Beata Tutaj, biologia, Fotografia, fotograficzny, gimnazjum, Gimnazjum nr 10 Rzeszów, Karolina Polityńska, konkurs, Mój las 