Marilyn Monroe   „Pieniądze szczęścia nie dają, dopiero zakupy.” Te słowa wypowiedziała najsławniejsza kobieta XX wieku, ikona stylu, modelka, legenda kina – Marilyn Monroe. Image jaki stworzyła MM, blond włosy, czerwone usta i charakterystyczny pieprzyk, do dzisiaj inspiruje miliony kobiet na świecie, w tym aktorki, piosenkarki oraz projektantów mody. Marilyn Monroe kojarzymy przede wszystkim z jej rolami w takich filmach jak: „Mężczyźni wolą blondynki”, „Pół żartem, pół serio” oraz „Słomiany wdowiec”, „Książę i aktoreczka”. Jej wykonanie piosenki „Diamonds are the girl best friends” (tłum. Diamenty to jedyny przyjaciel kobiety) stało się jej znakiem rozpoznawczym i wszystkie ówczesne kobiety zakochały się w stylu Monroe. Wszyscy chcą być jak Marilyn i mieć Marilyn Jej styl to kwintesencja seksapilu, to w co ubierała się śledziły wszystkie media w latach 50. i 60. XX wieku. Jej wizerunek utrwalił sławny pop- artysta Andy Warhol. Do dzisiaj reprodukcje namalowanego przez niego portretu można znaleźć na koszulkach, torbach, kubkach, zeszytach itp. Obecnie styliści, wizażyści, projektanci mody używają wizerunku Monroe wiedząc, że zawsze będą przyciągać uwagę publiczności i mediów. Kto jednak stał za narodzinami ikony stylu? Niejaki William Travilla, znany jako po prostu „Travilla”, był twórcą najbardziej znanych kreacji MM w filmach. Travilla był projektantem mody w wytwórni Twentieth Century Fox, dla której pracowała Marilyn. Sukienki jakie zaprojektował to m.in. słynna biała sukienka uniesiona podmuchem z kanału wentylacyjnego w filmie „Słomiany wdowiec”, a także różowa sukienka tuba z mega kokardą na pupie z filmu „Mężczyźni wolą blondynki”. Marilyn Monroe nie kryła nigdy, że lubi dobrze wyglądać, zakładać takie ubrania, o których miały rozpisywać się media. Na każdym zdjęciu wyglądała zjawiskowo, ubrana przez najlepszych projektantów na świecie. Trzeba jednak pamiętać o ukrytej stronie Marilyn Monroe, która tak naprawdę była Norma Jeane Baker. Niezwykle inteligentna i wrażliwa osoba, która nie zawsze umiała poradzić sobie ze sławą i niestety w 1962 roku zmarła po przedawkowaniu leków. „Nieważne co o mnie myślą, ważne żeby mnie kochali.”   I kochają ją niezmiennie. Do dzisiaj jest muzą dla wielu kobiet i mężczyzn. Pewnie niejedna z nas ma w swoim domu gadżet z podobizną MM lub chciałaby mieć reprodukcję jej portretu wykonanego przez Andy’ego Warhola. Marilyn Monroe już zawsze pozostanie najsławniejszą ikoną stylu, którą będą kochać miliony…   Źródło zdjęcia: www.facebook.com/MarilynMonroe/photos 