Nie sądziłam, że mój laptop wywinie taki paskudny numer i to akurat przed świętami. Od rana coś skacze, zrywa połączenia, gubi literki, blokuje się. Cholerka! Na razie nic nie mogę zrobić. Teraz piszę na laptopie córki. Wobec złośliwości rzeczy martwych zmuszona jestem zawiesić blogowanie i poczekać, aż ktoś mądry zrobi porządek z tym ustrojstwem. Ale to dopiero po świętach. Wezmę drania na święta do brata, bratanek jest informatykiem, to będzie miał zajęcie.  A teraz cóż mi pozostało? Złożyć Wam świąteczne życzenia.  Kochani, życzę Wam radosnych Świąt, rodzinnej atmosfery, wypoczynku, smakowitości, ciekawych prezentów, a przede wszystkim zdrowia i pogody ducha. A śnieżek niech sobie pada, a mrozik niech nie szaleje za bardzo. Wszystkiego dobrego, Kochani.     Ps. Codziennie będę zaglądać na pocztę w komórce.   Powiązane notki: Świątecznie Czas świętować Życzenia Życzenia 