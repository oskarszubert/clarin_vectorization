Nie sądziłam, że ten dzisiejszy dzień będzie dla mnie miły, zaskakujący i poruszający. Zaczął się tak normalnie, jak każdy dzień. A właściwie, to zaczął się niezbyt normalnie, bo zazwyczaj nie zrywam się z łóżka w popłochu, a dzisiaj wyskoczyłam jak poparzona. Okazało się, że moja komórka nie zadzwoniła o wskazanym czasie, a do autobusu zostało mi piętnaście minut. Dobrze, że pani okulistka zadzwoniła do mnie z pytaniem czy na pewno przyjadę na badanie, na dziesiątą. I to mnie uratowało. O jejku, przecież nie wyjaśniłam o co chodziło. Otóż, bedąc parę dni temu w Żywcu, zajrzałam do optyka z zamiarem obejrzenia oprawek do okularów. Pani optyk bardzo skwapliwie się mną zajęła, doradzała oprawki, pokazywała przeróżne modele i na zakończenie spotkania zaprosiła na 8 marca, na bezpłatne badanie wzroku dla kobiet z racji babskiego święta,    i zakup okularów w promocyjnej cenie za jedyne 59 zł. Szok! Oczywiście, że przyjęłam zaproszenie . Ostatni raz byłam u okulisty ponad 4 lata temu, a moje oczęta już  się proszą o mocniejsze szkła.   Nie mogłam przpuścić takiej okazji, raz, że badanie wzroku przez okulistkę bez kolejki, a dwa – cena powalająca. Pięćdziesiąt dziewięć złotych różni się „wagowo” od dwustu pięćdziesięciu albo i czterystu złociszów.  I tym sposobem zostałam dzisiaj permanentnie przebadana( moje oczy), oprawki wybrane i to bardzo ładne, kasa zapłacona, a w środę odbiór okularów. Jednym słowem udany Dzień Kobiet. Ale to nie koniec. Mniej więcej po godzinie od powrotu do domu pojawił się przed bramką przystojny młodzian z poczty kwiatowej. Kolejny mój szok. - Pani Grażynko, mam dla pani przesyłkę kwiatową – oznajmia donośnym głosem. - Dla mnie?! – dziwię się. – A od kogo? - Tego nie wiem, musi się pani domyśleć, mówi, wręczając mi śliczny gożdzik.  Gożdzik piękny, ale od kogo? zastanawiałam się, dziekując młodzieńcowi. - Pani Grażynko, ale to nie wszystko –  mówi, śmiejąc się. – Gożdzik na początek, jako symbol Dnia Kobiet, a tutaj mam coś większego. Patrzę i dech mi zaparło. Młodzian podał mi piękny bukiet z siedmiu czerwonych róż. Od razu przypomniała mi się stara piosenka, ” Przynoszę tobie, siedem czerwonych róż…”  Młodzian odjechał, a ja zostałam oniemiała ze zdziwienia z gożdzikiem w ręce i bukietem róż  w ramionach. Kolejny szok, ale bardzo miły. Róże są cudne.    A teraz stoją w wazonie i patrzą na mnie, a ja mam błyski w oczach i roześmianą buźkę. I znowu mi dobrze. Jeden miły gest przyjaznego mężczyzny i wraca radość. Dobrze być kobietą. Dziewczyny drogie, uśmiecham się do Was, ściskam serdecznie z okazji naszego święta, a przmiłym panom dziękuję za życzenia. Temu jednemu, jedynemu za kwiaty i pamięć dziękuję szczególnie gorąco:    Powiązane notki: 8 MARCA   MIEDZYNARODOWY  DZIEN KOBIET Dzień Kobiet Dzień po… Pracowity dzień Dzień Babci 