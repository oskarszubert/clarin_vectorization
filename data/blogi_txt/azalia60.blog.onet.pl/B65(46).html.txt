1. http://www.youtube.com/watch?v=Mtvl8IbX434 feature=related „Ty jesteś moim przeznaczeniem” Paul Anka2. //www.youtube.com/watch?v=y6nuizuffHI/ „Mały kwiat”Zrób klik i słuchaj melodii mojej młodości.  Na porannej wizycie pan ordynator, sympatyczny starszy jegomość z uroczym uśmiechem, zakomunikował, że jej stan już wraca do normy. Jeszcze parę dni i powinna się pionizować, a jak będzie współpracować z rehabilitantem, to za miesiąc może wybrać się na tańce. - Zrobimy zaraz tomografię główki pani Janino i po południu odjazd. - To kko..nieeczz.ne – wydukała, na co ordynator poklepał ją po ręce i powiedział coś co ją zastanowiło.- No nie, może pani u nas przejść rehabilitację, bo mamy pełen serwis ale mąż tak zdecydował, więc ja nie protestuję – rozłożył ręce, co oznaczało, że nie jest chyba zachwycony tą decyzją. – Wybrał dla pani świetny ośrodek, powinna się pani cieszyć, że chłop tak dba o swój skarb. Będzie się pani czułam tam jak na wczasach – dodał odchodząc od łóżka.Jego słowa wywołały radosny śmiech personelu ale Janinę wprawiły w zdumienie, bo od wczoraj była przekonana, że tak trzeba, że ten szpital nie ma warunków.   Chciała dowiedzieć się coś więcej, jednak zrezygnowała, bo zanim by się wysłowiła, zajęłoby to sporo czasu, a ordynator już był przy drzwiach. Czekała na męża z nadzieją, że on jej  wyjaśni swoją decyzję.    Krzysztof przyszedł przed obiadem, kiedy była już po badaniu, a za chwilę z impetem wpadł  Maciek. Zaczęli opowiadać o tym szpitalu do którego ją zawiozą, o  tym jakie to tam wspaniałe warunki, jaka fachowa kadra ale Janina słuchając ich zachwytów, zauważyła, że jakoś dziwnie na siebie patrzą, jakby byli skłóceni, a przy niej starają się robić dobrą minę do złej gry. Po lekach była trochę oszołomiona i nie bardzo mogła zebrać myśli, żeby sensownie zapytać o to co ją nurtowało,  więc uśmiechała się do swoich mężczyzn i nie spuszczała z nich wzroku.Zawsze  swobodni, na luzie, dzisiaj byli tacy sztywni, oficjalni, aczkolwiek ktoś kto ich nie znał, niczego by nie dostrzegł. Janka była wyczulona na ich nastroje, bo nie raz kiedy Maciek był młodszy musiała łagodzić ich spory i różnymi sposobami usuwać wszelkie przyczyny.Czyżby, gdy jej zabrakło w domu, ożyły dawne zadry, myślała. Chyba nie, bo Maciek nie mieszka w domu, a może z jego planami małżeńskimi nie wyszło, albo u Krzyśka w pracy coś nie tak. Eee….pewnie jestem przeczulona, jak zwykle, zganiła siebie w myślach.Razem z pielęgniarką niosącą obiad, do sali wszedł lekarz i dość obcesowo oświadczył, że wypis jest wstrzymany, bo wyniki badania tomografem nie są w pełni zadowalające. Jance łzy napłynęły do oczu. Tak się cieszyła, że wszystko już dobrze, że zacznie rehabilitację, a tu masz babo placek. Krzysztof poderwał się i wyszedł za lekarzem, a Maciek próbował ją pocieszać i delikatnie ocierał łzy spływające po policzkach.  - Mamuś, nic się nie martw – mówił trzęsącym się głosem. – Tato zaraz wróci od lekarza to będziemy wiedzieć coś więcej. No już, nie płacz, bo to ci zaszkodzi.  -  Pani Janino – odezwała się pielęgniarka stojąca obok z tacą. – Nie płaczemy, obiad czeka. Zupa pomidorowa i klopsiki z ziemniaczkami.  Janka spojrzała z niechęcią w stronę pielęgniarki. Skrzywiła się i dała znak głową, że nie chce obiadu. Pielęgniarka nalegała ale Janka czuła jakąś gulę w gardle i była pewna, że nie przełknie nawet łyka zupy.Pielęgniarka postawiła tacę na stoliku i poprosiła Maćka, żeby spróbował nakłonić matkę do jedzenia.Nie chciała synowi robić przykrości i zmusiła się do przełknięcia paru łyżek pomidorowej. Zupa była niesmaczna i chłodna. Pomyślała, że gdyby tak Maciuś ugotował coś w domu i przyniósł jej, to zjadłaby z przyjemnością.- Maa..cc.. – starała się wymówić jego imię. - Co mamuś, czego chcesz? – spytał odstawiając talerz.- Rooso…łkkuuu twwo..jego – uśmiechnęła się jak mogła najładniej.- Ale jestem głąb – puknął się w czoło. – Przecież mogłem się domyślić, że tu nie gotują tak jak my w domu. Zerwał się gwałtownie i spojrzał na zegarek.- Mamcia, za godzinę będę z rosołkiem i z mięsem z kurczaka, dobrze? Chciała go powstrzymać ale zanim ułożyła usta, syna już nie było.    Dobre dziecko, zawsze taki czuły i gotowy do pomocy, uśmiechnęła się. Ciekawe, czy gdyby starszy syn i córka wiedzieli o jej chorobie, czy któreś z nich przyjechałoby, rozważała i nagle ogarnęła ją żałość. Nigdy nie było okazji aby się przekonać o tym  ale teraz kiedy bardzo ich potrzebuje, oni nawet nie wiedzą o jej chorobie. Krzysztof powinien ich powiadomić, uznała. Gdyby jej się coś stało złego, gdyby umarła, to dzieci miałyby żal do ojca i do brata, że zataili matki chorobę. – Boże – westchnęła i nagle powtórzyła jeszcze raz to co usłyszała przed sekundą. – Boże. To jedno słowo wymówiła czysto i wyraźnie. Chciała  jeszcze raz to usłyszeć i zaczęła wymawiać raz za razem – Boże, Boże….- coraz pewniej, coraz głośniej.Była tak szczęśliwa i podekscytowana, że nie zauważyła męża stojącego w drzwiach. Dopiero gdy podszedł i roześmiał się, zamilkła speszona. - Janka – ucałował ją w oba policzki. – Ty już dobrze mówisz. - Tak – i znowu wzruszenie. – Tak – powtórzyła dobitnie ale więcej nie mogła bo znowu łzy zalały jej oczy. Drzwi skrzypnęły i zjawił się Maciek z termosem obiadowym.Usiadł przy niej,  odkręcił przykrywkę i Janka poczuła znajomy zapach. Uniosła lekko głowę, żeby chłonąć  zapach domu z rosołu. Miała ochotę wstać, usiąść przy stoliku, wziąć  łyżkę do ręki i łapczywie wymiatać wszystko  z termosu, do dna. Uśmiechnęła się do syna, do męża i otworzyła usta czekając na pierwszy smak.Kiedy skończyła, opadła zmęczona na poduszkę. Patrzyła na siedzących jej najukochańszych chłopaków i po raz drugi tego dnia poczuła się szczęśliwa. Oni mieli łzy w oczach. Nawet tego nie kryli. Uśmiechali się wszyscy do siebie jak dawniej. - Dziękuję wam – wymówiła powoli ale wyraźnie.- Mamo – krzyknął Maciek i przywarł ustami do jej ręki. – Mamusiu, ty już mówisz.- Tak, synku – utwierdziła go i roześmiała się w głos. Jej śmiech nie był tak dźwięczny i czysty jak przed chorobą ale nie  był to już skowyt ani charczenie tylko śmiech.- Nie męczmy mamy – zwrócił się mąż do Maćka. – Po takim wysiłku musi odpocząć. - A co z wyjazdem? – zreflektował się Maciek. – Co powiedział ordynator?- To nic poważnego, jeszcze jest jakiś ślad po krwiaku, który się nie wchłonął i mama musi tu zostać parę dni.- Krzysztof mówił spokojnie i pewnie. – Wiesz Janeczko, doszliśmy z ordynatorem do wniosku, że nie potrzeba cię przewozić gdzie indziej. Tutaj też mają dobrą rehabilitację. Najwyżej za parę tygodni, załatwię prywatnie sanatorium, jak już będziesz na siłach. Myślę, że się cieszysz? – spojrzał jej w oczy. – Zawsze to na miejscu i odwiedzać cię możemy, a Maciek będzie ci przynosił smakołyki z domu, prawda?  Janka pokiwała tylko głową.  Nie mogła nic mówić, bo znów opanowało ją wzruszenie. Jacy oni dobrzy, myślała, połykając łzy. Krzysztof taki zaradny, tak się troszczy o nią, wszystko pozałatwiał i Maciek taki kochany. Jej Maciuś, najmłodszy, a tak się obawiała co z niego wyrośnie.   Jak to powiedziała niedawno do męża o Maćku, nie mogła sobie przypomnieć. Acha, już sobie przypomniała. Powiedziała, że Maciuś to dar od losu. Tak, to jest prawdziwy dar od losu.    Kiedy Krzysztof z Maćkiem wyszli Janka ochłonęła z wrażeń i niespodziewanie dla samej siebie zaczęła się modlić.  Tak zwyczajnie, jak za młodych lat. Aż się zdziwiła, że pamięta modlitwę. Tyle lat już nie chodziła do kościoła, nie modliła się. Ostatni raz była w kościele na ślubie córki, a potem na pogrzebie rodziców. Od tamtej pory już nie. Święta odprawiali w domu ale tak z nawyku i tradycji, bez kościoła, bez modlitw. Nigdy o tym nie myślała, dopiero dzisiaj…Skończyła ostatnią zdrowaśkę, gdy w drzwiach stanęła pielęgniarka. - Pani Janko, za chwilę wizyta. Poprawię pani łóżko i fryzurę, bo jest trochę wzburzona – żartowała dziewczyna. – Pewnie panowie panią rozczochrali, co? – zajrzała jej w oczy filuternie się uśmiechając. - Zaraz przyjdzie ten przystojny doktorek, co wczoraj, to musi być pani elegancka – dalej dowcipkowała.Janka na moment znieruchomiała. Ten co wczoraj, pomyślała, to znaczy, że ten podobny do Maćka. Dzisiaj mu się dobrze przyjrzy i nareszcie się przekona czy jest tak bardzo podobny czy jej się tylko zdawało.Pielęgniarka wyszła. Po chwili wróciła z lekami i tuż a nią weszła w białym kitlu młoda lekarka.- Dzień dobry,  wizyta – rzuciła oschle.- Pani ma dzisiaj dyżur? – półgłosem szepnęła pielęgniarka. – Przecież na grafiku jest Krzysiek.- Aaa, zaszły nagłe zmiany – odburknęła lekarka. – Jak to u nas. Ordynator mnie ściągnął z wolnego, bo Krzysiek jedzie od jutra na kurs do Warszawy. Staremu coś się odmieniło, najpierw mu wstrzymał wyjazd, a teraz go na siłę wypchnął. Ja za nim nie nadążam.- No, cóż niech się chłopak uczy – odparła pielęgniarka. – Zaczął staż, to musi wkuwać jak chce być doktorem.- Podobno pani już od nas nie wyjeżdża – lekarka podeszła do Janki i oglądając kartę zdrowia mruczała ni to do niej ni do siebie. – Takie to są te chłopy. Najpierw mąż  o mało na głowie nie stawał, żeby panią stąd zabrać, a teraz już mu się u nas podoba. Nogi można za takimi pogubić.  Ech..- machnęła ręką i wyszła. c..d..      Powiązane notki: Dar od losu – 2 Dar od losu 1 