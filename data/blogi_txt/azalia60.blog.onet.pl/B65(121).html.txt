Na blog Halinki trafiłam niedawno. Nie pamiętam już skąd wzięłam jej adres, pewnie z któregoś odwiedzanego blogu.  Zaglądnęłam z ciekawości i zostałam  nie tyle z ciekawości, co z sympatii. Halinka pisze dużo,  często i ciekawie. Pisze o bardzo prozaicznych codziennych sprawach, o wydarzeniach w kraju, które ją poruszają, o swoim samopoczuciu, o swoim domu, o pogodzie za oknem, ale też o swoich fascynacjach, zainteresowaniach, o przeszłości. Ostatnio zaczęła publikować swoje prace malarskie. Są to dopiero początki, wprawki w malowaniu, które są dla niej lekiem na stresy.  Nie przyznałam się Halinie, że zwinęłam jeden obrazek -  kolaż z  kilku jej prac. Spodobał mi się i chciałam Wam pokazać. Mam nadzieję,  że to nie przestępstwo, co najwyżej występek i że Halinka nie będzie  mnie ścigać.     Tym obrazkiem chciałam Was zachęcić do odwiedzenia blogu Halinki. Zauważyłam, że startuje w konkursie Blog roku 2012 i każdy głos będzie  cenny.  A to jest link do blogu Halinki: http://halina40013.blog.onet.pl/     I jej motto, które zatrzymało mnie na  blogu:  „Mam już dość dużo lat. Bagaż doświadczeń. Ale jest we mnie naiwność i ciekawość świata, jak u dziecka. I niech tak zostanie…  Hala” Zapraszam do odwiedzin w swoim imieniu, bo Halinka nic o tym nie wie, a na pewno będzie jej miło.   Brak powiązanych notek. 