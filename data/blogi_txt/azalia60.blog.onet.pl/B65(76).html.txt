Nowy Rok już się rozgościł. Witam wszystkich radośnie i tym samym otwieram Nowy Rok na moim blogu. Wprawdzie dwa i pół miesiąca temu z okazji 1 roku mojego blogu dziękowałam Wam wszystkim; tym tylko zaglądającym, tym tylko czytającym, a szczególnie  tym komentującym, za życzliwą obecność, teraz jeszcze raz chcę podziękować. Mój blog żyje dzięki Wam. Bez Waszych odwiedzin, bez komentarzy byłby tylko zwykłym pamiętnikiem. A dzięki Wam jest  czymś więcej. Jest miejscem wirtualnych spotkań, wymiany myśli, czasem spornych, czasem bardzo kontrowersyjnych ale najczęściej bardzo przyjaznych i życzliwych. Dziękuję za ten rok  wspólnej pracy i życzę wszystkim, aby to trwało dalej z korzyścią dla nas wszystkich. Skończyły się bale, domówki i plenerowe imprezy. Ucichły wystrzały petard,  rozwiały się  kolorowe pióropusze fajerwerków, przebrzmiały słowa orędzia prezydenckiego, życzeń od bliskich i znajomych, ucichły śpiewy i śmiechy powracających imprezowiczów.  Zaczął się pierwszy dzień Nowego Roku 2011. Jaki będzie ten rok? Będzie taki jak chcemy, czy taki jak zwykle?Któż to wie. Mam nadzieję, że będzie dobry, a może lepszy? Oby nie był gorszy od poprzedniego. I na tym poprzestanę. Wprawdzie nie byłam na balu, nie raczyłam się zanadto bąbelkami, nie mam w głowie tupotu białych mew,  a mimo to nie mam weny do pisania, dlatego poszukałam w necie i znalazłam kilka zabawnych historyjek. Na początek Nowego Roku uśmiech każdemu się przyda. ===================================== Co może się zdarzyć po Sylwestrze. Na ranem do drzwi mieszkania pewnej kobiety zadzwonił kompletnie zawiany mężczyzna:- Przepraszam czy ja tu mieszkam?- Nie.Po kilku minutach znowu dzwonek, a za drzwiami ten sam mężczyzna.- Czy ja tu mieszkam?- Nie!Kilka minut później znowu dzwonek, ten sam mężczyzna i to samo pytanie.Kobieta krzyczy:- Ile razy mam powtarzać, że pan tu nie mieszka!- Jak to jest możliwe, że  pani mieszka wszędzie, a ja nigdzie? ========================================= Rozprawka o wstydzie. Kobieta jako istota bardziej złożona odczuwa wstyd pięć razy w życiu, natomiast mężczyzna wstydzi się tylko dwa razy. Tak wiec kobieta odczuwa wstyd: pierwszy raz jak robi to pierwszy raz, drugi raz jak robi to pierwszy raz ze swoim mężem, trzeci raz jak pierwszy raz zdradza swojego męża, czwarty raz jak pierwszy raz bierze za to pieniądze, i piąty raz jak pierwszy raz musi za to płacić.No cóż mężczyzna istota prosta wstydzi się: pierwszy raz jak nie może drugi raz,  a drugi raz jak nie może pierwszy raz. ========================================= Sztuka sprzedaży Wielki, ogromny, wielopiętrowy supermarket, w którym kupicie wszystko. Szef przyjmuje do pracy nowego sprzedawcę, dając mu jeden dzień okresu próbnego, żeby go przetestować. Po zamknięciu wzywa szef nowego sprzedawcę do biura:- No to ile dziś zrobił pan transakcji? – pyta sprzedawcę.- Jedną, szefie.- Co?! Jedną?! Nasi sprzedawcy mają średnio od sześćdziesięciu do siedemdziesięciu transakcji w ciągu dnia! Co pan robił przez cały dzień? A właściwie to ile pan utargował?- Trzysta osiemdziesiąt tysięcy dolarów.Szefa zatkało.- Trzy… sta osiem… dziesiąt tysiecy? Na Boga, co pan sprzedał?!- No, na początku sprzedałem mały haczyk na ryby…- Haczyk na ryby? Za trzysta osiemdziesiąt tysięcy?- Potem przekonałem klienta żeby wziął jeszcze średni i duży haczyk. Następnie przekonałem go, że powinien wziąć jeszcze żyłkę. Sprzedałem mu trzy rodzaje: cienką, średnią i grubą. Wdaliśmy się w rozmowę.Spytałem gdzie będzie łowić. Powiedział że na Missouri, dwadzieścia mil na północ. W związku z tym sprzedałem mu jeszcze porządną wiatrówkę, nieprzemakalne spodnie i rybackie gumowce, ponieważ tam mocno wieje.Przekonałem go, że na brzegu ryby nie biorą, no i tak poszliśmy wybrać łódź motorową.Spytałem go jakie ma auto i wydusiłem z niego, że dość małe aby odwieźć łódź, w związku z czym sprzedałem mu przyczepę.- I wszystko to sprzedał pan człowiekowi, który przyszedł sobie kupić jeden, jedyny haczyk na ryby?!- On przyszedł z zamiarem kupienia podpasek dla swojej żony. Zaproponowałem mu, że skoro w weekend nici z seksu, to może pojechałby przynajmniej na ryby… ========================================= Kiedy będziesz? Pewna para w średnim wieku z północnej części USA zatęskniła w środku mroźnej zimy do ciepła i zdecydowała się pojechać na dół, na Florydę, i zamieszkać w hotelu, w którym spędziła noc poślubną 20 lat wcześniej. Mąż miał dłuższy urlop, pojechał więc dwa dni wcześniej, aby wszystko przygotować na przyjazd żony.  Po zameldowaniu się w recepcji odkrył, że w pokoju jest komputer i postanowił wysłać maila do żony. Niestety pomylił się o jedną literę. Mail znalazł się w ten sposób w Houston u wdowy po pastorze, która wróciła właśnie do domu z pogrzebu męża i chciała sprawdzić, czy na poczcie elektronicznej są jakieś kondolencje od rodziny i przyjaciół. Jej syn znalazł ją zemdloną przed komputerem i przeczytał na ekranie:„Do: Moja ukochana żonaTemat: Jestem już na miejscu.Wiem, że jesteś zdziwiona otrzymaniem wiadomości ode mnie. Teraz mają tu komputery i wolno wysłać maile do najbliższych. Właśnie zameldowałem się. Wszystko jest przygotowane na twoje przybycie pojutrze. Cieszę się na spotkanie. Mam nadzieję, że twoja podróż będzie równie bezproblemowa, jak moja. PS: Tu na dole jest naprawdę gorąco”. To tyle na początek. Może odzyskam natchnienie, to napiszę coś więcej   ale już nie z netu tylko od siebie.  Powiązane notki: Witajcie w Nowym Roku. Pierwszy zbiór u Joasi Dzień urodziń i dzień rodzenia. Światowy Dzień Misia i Dzień bez futra Ten jeden dzień….dzień w którym…. 