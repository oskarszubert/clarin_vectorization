Marzena ma 26 lat. Jest ładną i wyjątkowo zgrabną dziewczyną. Nie ma w miasteczku chłopaka, który by nie zerkał na nią łakomie. Tak było odkąd skończyła podstawówkę. Niejeden z jej szkolnych kolegów zabiegał o jej względy ale Marzena nie zwracała na nich uwagi. Owszem, chodziła na dyskoteki, bawiła się ale umawiać się nie chciała. Była dobrą i pilną uczennicą, więc rodzice cieszyli się, że córka nie zawraca sobie głowy chłopakami tylko się uczy i myśli o studiach. Maturę zdała z wyróżnieniem,  bez problemu dostała się na studia  i wszystko układało się jak w bajce. Matka chodziła dumna, że już niebawem będzie mieć w domu panią magister, a może i niedługo zięcia, bo od roku Marzena zaczęła spotykać się z młodym prawnikiem Piotrem. Chłopak był znany rodzicom, z dobrego domu, spokojny i z perspektywami na karierę prawniczą.  Zaręczyny odbyły się zgodnie z tradycją, termin ślubu ustalono  za dwa miesiące i jak przystało na   taką okoliczność rozesłano zaproszenia do bliższej i dalszej rodziny, bo ślub miał wyjątkowy, a wesele huczne. Marzena była córką znanego biznesmena, więc całe miasteczko miało o czym rozprawiać. Miesiąc przed weselem suknia ślubna już wisiała w szafie, wszystkie formalności pozałatwiane, popłacone i tylko pozostało wybranie świadków do ślubu kościelnego.  Od strony Marzeny miał być jej starszy brat, a od strony młodego jego kuzynka, która lada dzień miała wrócić z Francji. Kuzynka przyjechała i kiedy poznały się z Marzeną, stało się coś dziwnego, co ani rodzice ani jej narzeczony nie mogli zrozumieć. Marzena zamiast z narzeczonym zaczęła każdą chwilę spędzać  z kuzynką Sylwią.  Dziewczyny nie odstępowały się na krok. Marzena stała się zamyślona, nerwowa i kiedy matka pytała co się dzieje, zbywała ją jakąś wymówką. – Pewnie przeżywa swój ślub – mówiła matka do ojca. – Pamiętam jak ja się denerwowałam, nie pamiętasz? - Pamiętam, pamiętam  – odpowiadał ojciec. – Ale to były inne czasy, my nie mieliśmy nic, tylko siebie, a ona ma wszystko, dom, studia, dobrze zarabiającego narzeczonego, więc czym się tu denerwować. Fanaberie jakieś i tyle. Z babami tak zawsze – skwitował krótko.Dziesięć dni przed ślubem Marzena przyszła do matki zapłakana. - Córcia, co z tobą – spytała zaniepokojona matka. – Stało się coś?- Mamo, stało się – wyznała Marzena. – Nie wyjdę za Piotra. Nie będzie ślubu.  – O Boże, córcia, co ty mówisz – matka załamała ręce. – Jak to, teraz dopiero ci się odwidziało jak już wszystko popłacone, cała rodzina zaproszona. Przecież się kochacie, co z tobą się dzieje?- Mamo..mamo..ja nie mogę, bo ja, bo.. – plątała się Marzena. – Ja go nie kocham, ja się brzydzę mężczyznami, ja kocham…ja kocham Sylwię!!! – Po tym wyznaniu Marzena rozszlochała się, a matka usiadła jak rażona piorunem.   Po chwili podniosła się z krzesła i przystąpiła do ataku.- Ty zwariowałaś !! To jest chore, to nie może się zdarzyć w naszej rodzinie!! -Wykrzykiwała, wymachując rękami nad Marzeną. – Co ludzie powiedzą, a co na to Piotr, Boże taki wstyd, co ja powiem ojcu?!- Nie musisz nic mówić – dał się słyszeć głos ojca z pokoju obok. – Wszystko słyszałem. Wyjdziesz za mąż, a potem rób sobie co chcesz- doskoczył do córki. – Nie zniszczysz mi kariery, a o jego karierze pomyślałaś? W głowie ci się poprzewracało. Od razu ta Sylwia mi się nie spodobała. Nie chcę jej widzieć w naszym domu, ani na twoim weselu, rozumiesz?!! Matka stała z twarzą ukrytą w dłoniach i powtarzała w kółko. – Czego myśmy się doczekali, Boże za co nas tak karzesz? Taki wstyd, takie nieszczęście…- Nie ma co rozpamiętywać – wrzasnął ojciec. – Ślub się odbędzie, bo jak nie, to wynocha z domu, w samych majtkach wyrzucę cię na ulicę i radź  sobie sama. Koniec z pieniędzmi, z wygodami, koniec, koniec!! Zapomnę, że miałem córkę. Nie ma u nas miejsca dla zboczeńców! Dziwką jesteś, zboczoną, zidiociałą dziwką!! Ślub się odbył. Wesele było piękne i bogate,  tylko rodzice byli smutni, a Marzena zaraz po ślubie zamiast z Piotrem w zaplanowaną podróż poślubną, wyjechała cichaczem z Sylwią do Francji. Nikt nie wie jaki był powód poza rodzicami, a może Piotr coś się domyślił ale o tym nie rozmawia z nikim.Marzena nie pisze, nie dzwoni, a jak jej układa się życie, też nie wiadomo. Może jest szczęśliwa, a może nie. Brak powiązanych notek. 