Ostatni dzień 2012 roku. Cieszyć się, że już stary rok dogorywa czy nie? Chyba się cieszę, bo nie wszystko w tym roku było po mojej myśli, ale też trochę mi żal, bo dobre dni, miłe chwile pozostaną już tylko wspomnieniem. Nieubłagany czas pędzi do przodu. Wszystko z nim  płynie. Nasze życie też. Chociaż nie odczuwamy tego, to jednak zmiana daty przypomina nam o upływie czasu, budzi niepokój, że to już o rok jesteśmy starsi, że wiele za nami, ale jest też nadzieja, że może ten rok co nadejdzie zmieni coś w naszym życiu, oczywiście na lepsze. Każdy o tym myśli, robi plany, snuje marzenia. A potem czekamy pełni optymizmu. Żegnamy stary rok na różne sposoby. Jedni w ciszy, samotnie, drudzy w gronie bliskich przy lampce szampana, a jeszcze inni hucznie na balach, w świetle lamp, przy fajerwerkach i strzelających korkach z szampana. Jakkolwiek żegnamy stary, a witamy Nowy Rok, niech wszystkich nie opuszcza nadzieja na nowe dni. Niechaj ten Nowy Rok będzie dla nas przyjazny, dobry, łaskawy, niech nas zastanie w dobrej formie zdrowotnej, z jasnym spojrzeniem i uśmiechem na twarzy. I niechaj uśmiech towarzyszy nam wszystkim przez następne dni Nowego roku.      Elwiro, Uleczko, Alenko i Jędrusiu, Ataner, Basiu, Papillon21, Enulko, Mario Szlosman, Jadwigo, Jabed, Barbaratoja, Danusiu-wodo, Jantoni341, Ja-Go, Mayu, Dosiu, Łucjo-Mario, Maskakropko2,  Krakowianko, Miśko, An-ulu, Nino, Paczucho, Pedro -  dziękuję Wam za życzenia i Wam dedykuję dzisiejszy wpis z życzeniami, a także każdemu, kto zawita na moją stronę. O północy wnoszę toast za pomyślność blogowej Rodziny. Do Siego Roku, Kochani.   Ps. Zapraszam na blog: Azalia2010. Może znajdziecie tam  coś ciekawego.   Powiązane notki: Pierwszy dzień 2011 roku Witajcie w Nowym Roku. 