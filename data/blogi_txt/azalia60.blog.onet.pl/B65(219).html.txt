Zaledwie minął tydzień jak pokazywałam śladowe ilość pierwszego śniegu w mojej okolicy, a dzisiaj już  zostało  po nim wspomnienie. Poważnie. Wczoraj temperatura podnisoła się do +dziesięciu stopni, z dachu kapało, tylko trochę wiatr zawiewał, ale ogólnie było ciepło. Dzisiaj od rana słupek rtęci idzie w górę, wiatru nie ma, koty się wydzierają, to znaczy marcują się, chyba  właściwej będzie – lutują, boć to przecież luty, a nie marzec.  Czyżby zima o nas zpomniała? Ja wiem, że nie zapomniała, bo ogladam w tv wiadomości z kraju i widzę, że niektórych regionach jest nieciekawie.  A u mnie proszę zeobaczyć, widok z mojego okna, ten sam co ostatnio, tylko już nie taki sam.  Nowiutki asfalt na drodze lśni, cieszy oczy, nogi i koła samochodów,  szkoda, żeby go śnieg przykrył.  W ogródku tulipany się pokazały i jeszcze coś.   Na skraju działki nornice budują swoje korytarze. Znowu bedę się zapadać, chodząc po trawniku, jak zwykle  co roku.   Bazie już widać.  Mój sąsiad dostał takiego napędu do pracy, że bez pytania pociął mi drzewo, które było  przeznaczone na deski.  Zabawił się w niewidzialną rękę. Chciał dobrze, a wyszło źle. Desek nie będzie, ale zapas drewna do palenia się powiększył.  Reasumując, wiosna idzie. Mało mnie na blogach, bo mam inne zajęcia, które pochłaniają czas. Między innymi moje ulubione dzierganie. Muszę się pochwalić moim ostatnim dziergadłem.  I na tym kończę moje dzisiejsze pisanie. Pozdrawiam wszystkich zaglądających, komentujących, życząc prawdziwej i szybkiej wiosny.  Powiązane notki: Jestem, a jak by mnie nie było Wyróżniono mnie Niedobry czas dla mnie 