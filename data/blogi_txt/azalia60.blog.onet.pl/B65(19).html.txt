Stara miłość nie rdzewieje????   – 4 -   4.    Wróciłam do domu. Do pustego domu. I nagle ten mój ukochany domek wydał mi się za duży, mniej przytulny. Jeszcze rano, przy śniadaniu, siedziałam z Kubą przy kuchennym stole. Było tak przyjemnie, rodzinnie. Żartowaliśmy, śmialiśmy się i miałam wrażenie jakby on tu był od zawsze, a teraz siedzę sama z maślanymi oczami. Pasuje  do mojego domu, westchnęłam. Mógłby tu już zostać na stałe, od zaraz. Kiedy wczoraj chodziliśmy po ogrodzie, oglądał z zaciekawieniem drzewka, dom, piwnice. Doradzał, jak zagospodarować drugą część działki, która leżała odłogiem. Zaproponował pomoc w założeniu trawnika i robieniu rabatek kwiatowych. Uświadomiłam sobie, że od dawna brakowało mi mężczyzny, który wspólnie ze mną  zająłby się moim małym gospodarstwem.Od razu zaczęliśmy szczegółowo planować co i jak zrobimy. Jak  miło było słyszeć, wypowiadane przez Kubę – zrobimy, posadzimy, założymy, naprawimy. Patrzeć jak wszystkim się interesuje, ogląda ze znawstwem, obmierza, wylicza. Patrzyłam na niego, a w myślach powtarzałam sobie z dumą; mój mężczyzna. Jeszcze tak niedawno, cieszyłam się, że jestem sama, że nikt mi nie zawadza, nie muszę cokolwiek robić dla drugiej osoby. Na pytanie znajomych czy rodziny odpowiadałam z butną miną; a po co mi chłop. Sama potrafię wiele zrobić przy domu, a jak czegoś nie umiem to są od tego fachowcy. Wydawało mi się, że mówię szczerze i że naprawdę nie potrzeba mi faceta. Z konieczności więc, malowałam, tynkowałam, kładłam boazerię na ściany w kuchni, w przedpokoju. Wprawiłam wszystkie szybki w oknach na werandzie. W piwnicy miałam swój warsztat ze wszystkimi potrzebnymi narzędziami, którymi coraz sprawniej się posługiwałam. Jakaż byłam dumna z siebie, gdy odwiedzała mnie rodzina czy znajomi  i nie mogli się nadziwić, że tyle męskich prac wykonałam sama. Po za instalacją elektryczną i sanitarną oraz wyłożeniem ścian płytami kartonowo gipsowymi, wszystko inne zrobiłam własnoręcznie. Trudno w to uwierzyć temu, kto tego nie widział. Ale byli tacy co widzieli, że malowanie, tapetowanie, płytki ścienne i podłogowe w łazience i przedpokoju, instalację wanny, umywalki, kibelka zrobiłam sama. Półki do kuchni, stół i ławę z desek dębowych, też. I wcale nie jest to wszystko gorsze od wykonywanych przez fachowca. Miałam kilka poradników, trochę wskazówek od brata i chociaż zajęło mi to dużo czasu, udało się znakomicie. Po co mi chłop, rozkładałam przed rodziną ręce. Teraz, w tak krótkim czasie  zrozumiałam, że to była tylko moja poza. Zapędziłam się za daleko w tej swojej samodzielności, a potem już się przyzwyczaiłam i uznałam, że tak jest dobrze i tak musi być. Odwykłam od obecności mężczyzny obok. Ale nie było dobrze. Nie raz tęsknie i trochę z zazdrością patrzyłam na sąsiada, który skoro świt pędził do sklepu po świeże pieczywo, a żona przewracała się pewnie na drugi bok w łóżku. Jak w pocie czoła, uprawiał ogród, warzywniak, a żona siedziała na leżaczku, a potem łaskawie wsiewała nasionka. Wieczorami, siadali na tarasie, na przeciw moich okien i wesoło gwarzyli, a ja gwarzyłam sobie z kotami. Czasem było mi cholernie przykro. Czasem, bo przeważnie spychałam gdzieś w głąb siebie te tęsknoty i robiłam dobrą minę. A teraz…. teraz już będzie inaczej. Za dwa tygodnie mój Kuba znów przyjedzie na parę dni i zacznę nowe życie. Zaczniemy nowe życie. Trudno to będzie wszystko pogodzić i ułożyć, bo ja wprawdzie jestem już na wcześniejszej emeryturze ale jeszcze pracuję na 3/4 etatu. Bo warto, chociażby dla dobrej pensji. On jeszcze pracuje. Do emerytury ma 11 lat. Szmat czasu. Zostawiłam rozmyślania na potem i zajęłam się sprzątaniem.Po 23.00, zadzwonił. Dojechał, jest już w domu i bardzo tęskni. Jakże miał nie tęsknić?? Po takim spotkaniu, po takich przeżyciach?? Ja też tęskniłam ale cóż miałam robić, trzeba było iść spać, bo rano do pracy.Dwa tygodnie mijały jak by czas podłączony był do żółwia.W pracy szalałam, żeby wszystko grało jak należy, bo planowałam parę dni urlopu na czas pobytu Kuby. W domu od rana wisiałam na telefonie, wieczorem i nawet w nocy też, bo albo dzwonił Kuba, albo ja do niego.W eterze przelatywały nasze słowa, wyznania, westchnienia, obietnice, plany….Z tęsknoty, z emocji, zapominałam o jedzeniu. Wypijałam litry kawy, wypalałam dziesiątki papierosów i bez przerwy gapiłam się w kalendarz. Dobrze, że córka w tym czasie była w pracy we Włoszech i miała wrócić dopiero we wrześniu. Gdyby była w domu, to miałabym problem z przyjęciem Kuby. Nie mogłabym nieznanego jej mężczyznę przyjąć pod wspólny dach, a pokoju gościnnego nie mam. Wprawdzie dużo wiedziała o Kubie bo nie raz opowiadałam jej o moich dawnych sympatiach ale nigdy go nie poznała. Czułabym się niezręcznie i pewnie ona też. Jednym słowem wszystko dobrze się ułożyło. Los mi sprzyjał.   Wreszcie nadszedł ten upragniony piątek i zgodnie z umową telefoniczną wyjechałam po niego na dworzec.I znowu, nerwówka, gorączkowe czekanie, przestępowanie z nogi na nogę. Pociąg wjechał, zatrzymał się ale tym razem zobaczyłam go. Stał w otwartych drzwiach i z daleka machał do mnie ręką. Stres wyparował w jednej chwili. Padliśmy sobie w ramiona i nie wiedzieć czemu ja się rozpłakałam. Chyba ze szczęścia tym razem. Bo ze szczęścia też można płakać.  Wyszliśmy przed dworzec, a Kuba zapytał, gdzie tu jest jakaś kwiaciarnia.- Po co ci kwiaciarnia – spojrzałam zdziwiona.   - No jak to po co – zatrzymał się. – Nie zdążyłem kupić dla ciebie kwiatka, a witać ukochaną bez kwiatka to nie uchodzi. - Wariatuńcio – roześmiałam się. -Tym razem ci daruję, bo jest już prawie noc i wszystkie sklepy zamknięte  ale żeby to było ostatni raz – pogroziłam mu żartobliwie palcem. Gdzieś miałam kwiaty, ważne, że miałam Kubę u mojego boku.Zanim się zorientowałam Kuba schylił się koło klombu przed dworcem i zobaczyłam w jego ręce czerwonego tulipana. - Masz, wprawdzie kradziony ale od  serca…. .Nie zdążył dokończyć, bo w tej samej chwili wyrósł jak spod ziemi funkcjonariusz Straży Miejskiej i chapsnął mojego tulipana. - Dokumenty proszę – usłyszeliśmy.Nie było wyjścia, Kuba musiał się  okazać dokumentem tożsamości. Żadne tłumaczenia, prośby nie docierały do faceta. Według niego to było zagarnięcia mienia publicznego i tyle. Kuba zaczął się śmiać z tego „mienia”.Może gdyby się nie roześmiał to wszystko rozeszłoby się po kościach ale urażony tym strażnik wlepił mu mandat, całe 100,00 zł. Ja nie wytrzymałam i wrzasnęłam jak opętana – Zwariował pan! Za głupiego tulipana stówa….toż to kosztuje zaledwie 3,oo zł.- Pani dokumenty, proszę – na to strażnik.- A po co? – ja na to.- Bo będzie mandat za obrazę funkcjonariusza podczas czynności służbowych i utrudnienie prowadzenia postępowania.   - Jaki mandat?!- nie dawałam za wygraną. – Przecież pana nie obraziłam. Kpiny pan sobie robi?- Od pani będzie 200,00 zł. – usłyszałam.Kuba zrezygnował z pertraktacji, bo chyba uznał, że z takim twardzielem nie pogadamy. - Daj dowód. Ja zapłacę i jedźmy do domu – mruknął. Zostaliśmy spisani i w momencie gdy Kuba otwierał portfel, obok mnie stanął jakiś gość w policyjnym mundurze. Spojrzałam i roześmiałam się głośno.To był komendant Komendy Miejskiej, mąż mojej księgowej.- Co tu się dzieje? – zapytał tubalnym głosem. – Co nabroiłaś?W telegraficznym skrócie  opowiedziałam mu całe zdarzenie, nie pozwalając już dojść do głosu strażnikowi.On poprosił tegoż strażnika na bok i wrócił po chwili z naszymi dowodami. - Załatwione – roześmiał się. – Ale na przyszłość to nie róbcie takich numerów. - A tu jest twój tulipan – powiedział, podając zza pleców biednego kwiatka.  - Dzięki, z nieba nam spadłeś – powiedziałam żegnając się. – Uratowałeś nam trzy stówy. Masz u mnie dużą wódkę.- Jedziecie do wsi? – nagle zapytał.- Tak, a co? – spytałam. – To jadę z wami, bo przyjechałem  z Katowic, a nie wiem czy mam teraz autobus. - No widzisz – rzuciłam uradowana. – Nie będzie wódki, będzie darmowy dowóz pod sam dom.Dzięki jakimś dziwnym mocom wszystko zakończyło się pomyślnie, a Komendant dojechał bezpiecznie do domu, potem my do swojego. Zmaltretowanego tulipanka wstawiłam do wazonika jako cenny okaz. Nie każdy tulipan wart jest  300.00 zł.Zjedliśmy wystawną kolację, bo ja wiem jak i czym uraczyć swojego faceta, a potem z butelką wina poszliśmy do sypialni na deser.    c.d………     Powiązane notki: Stara miłość nie rdzewieje????  (2) Stara miłość nie rdzewieje  ???  (  1  ) Stara miłość nie rdzewieje????  (3) 