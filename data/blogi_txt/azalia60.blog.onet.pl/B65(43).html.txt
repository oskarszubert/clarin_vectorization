Na blogu Tami45.blogspot.com28 odcinek „Starej miłości…..”   Czy kobieta może wynająć brzuch  aby urodzić dziecko? TVP 1, dnia 12 sierpnia o godzinie 12.38 , emitowała program z udziałem aktorki, Małgorzaty Kożuchowskiej, kilku pań redaktorek i dwóch surogatek, czyli kobiet, które za pieniądze zgodziły się urodzić dziecko dwóm małżeństwom. Pośredniczy w tym Centrum Pośrednictwa”Elizabeth” – Matki Zastępcze Surogatki w Piasecznie pod Warszawą. Firma formalnie jest agencją pracy tymczasowej, w rzeczywistości pośredniczy jednak w wynajmowaniu brzucha na zarodek. Skorzystanie z usług surogatek – tak nazywa się zastępcze matki – jest proste. Kontakt, spotkanie, wybranie kandydatki na matkę, umowa, zapłacenie należności i tyle.  Ile kosztuje wynajęcie brzucha? Za samo pośrednictwo płaci się 4,5 tys. zł.Gdy się  kontynuuje transakcję, trzeba zapłacić jeszcze ok. 100 tysięcy złotych. Między innymi kilkanaście tysięcy złotych za zabieg in vitro i co najmniej 50 tys. zł za samo wynajęcie brzucha. Teoretycznie dla matki noszącej dziecko w brzuchu. Właścicielka Elizabeth twierdzi, że każdego miesiąca rozmawia z kilkunastoma parami zainteresowanymi jej usługami. Surogatka po porodzie zrzeka się praw do dziecka, a ojciec noworodka pozwala przysposobić go swojej partnerce. Prawnicy wyjaśniają jednak, że jeśli surogatka zdecyduje, że nie chce oddawać dziecka, najemcy jej brzucha będą bezsilni. Prawo stanie po jej stronie, bo w świetle prawa to ona jest matką. Z tego co mówiły surogatki koszt transakcji dla nich na czysto wynosił około  30 000, 00 zł nie więcej.Co miesiąc otrzymywały po 2, 5 tysiąca złotych, a resztę albo w trakcie ciąży, albo po urodzeniu.Przejmująca była rozmowa z Beatą, matką dwóch ślicznych dziewczynek, małych panienek już, która urodziła za pieniądze, słodkiego Kajtusia. Pieniądze były jej potrzebne, bo nie miała za co żyć. Mąż opuścił ją dawno i nie płaci alimentów. Miała mieszane uczucia przy podejmowaniu decyzji ale nie miała wyboru. Teraz bardzo  żałuje.Beata  już w czasie ciąży miała duże wątpliwości czy oddać to dziecko. Cytuję jej słowa: „Dla mnie to było moje dziecko. Miłość do niego zrodziła się gdy poczułam, że się rusza, że żyje we mnie.Po porodzie poczułam, że to jest moje dziecko, boja go urodziłam ale nikt nie chciał mnie wysłuchać. Ani w szpitalu ani ci rodzice, którzy zaglądali do Kajtusia.  Siedziałam przy Kajtusiu, karmiłam go, miałam lęk, że go za chwilę nie będzie”. „Wzięli Kajtusia, wyjęli mi brutalnie z rąk. Mnie potraktowali jak przedmiot i sobie pojechali. Od tej chwili nie mam spokoju, nie mogę sobie znależć miejsca”.Będę walczyć o Kajtusia i będę przykładem dla innych matek aby nie robiły czegoś takiego. Tego się nie zapomni do końca życia. Sprawa jest już w sądzie….”  Druga kobieta powiedziała, bez większych emocji, że traktuje to jako pracę, jako jednorazową pracę, bo pieniądze są jej potrzebna.„Urodzę, oddam, wezmę pieniądze i tyle”.Tylko Beata mówiła do kamery wprost.Druga kobieta nie pokazała twarzy.Nie będę przytaczać wniosków z dyskusji jaka się wywiązała w studiu, bo nie o to mi chodzi, bo problem jest dość powszechny, nieuregulowany prawnie, a na tym bałaganie i lukach prawnych zarabia i to moim zdaniem rewelacyjnie rzeczona Agencja i ci co biorą udział w tym procederze.Nie wiem, czy gdybym była młodą kobietą, miała nie wiem jak ciężką sytuację finansową, czy zdobyłabym się na ten rodzaj zdobycia pieniędzy. Nie. Na pewno nie. Wprawdzie zarodek jest obcy, bo od małżeństwa wynajmującego brzuch ale dziecko rozwija się w łonie kobiety tak jak jej własne. Tu nie ma żadnej różnicy.Uczucia macierzyńskie budzą się wraz z postępującą ciążą. Jest się matką przez dziewięć miesięcy i tak nagle pstryk, wszystko trzeba odwołać, zapomnieć.Nie wyobrażam sobie takiej sytuacji. Nie pojmuję. Jeśli ktoś jest zainteresowany tematem podaję link do artykułu na portalu rynek zdrowia, z którego zaczerpnęłam kilka informacji uzupełniających; www.rynekzdrowia.pl/…/Brzuch-do-wynajecia-prawo-nie-zezwala- ale-i-nie-zabrania,  Brak powiązanych notek. 