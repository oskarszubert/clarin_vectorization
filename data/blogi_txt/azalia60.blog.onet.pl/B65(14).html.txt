Cała wanna gęstej piany Odlot będziesz miał wspaniałyJakże cudowne wrażenieRelaks, pełne odprężenieLeżysz w wannie jak na plażyInny o tym tylko marzyCzujesz świeżość jakby wiosnyNawet uśmiech masz radosnyCała skóra odświeżonaCzysta, gładka, odnowionaJuż wyglądasz bardzo pięknieBosko, świeżo i ponętnie. Ostatnio, dość często zwracają się do mnie moje znajome z prośbą o radę w różnych sprawach. Czasem są to błahe sprawy a czasem bardzo trudne i krępujące. Staram się im jednak pomóc w miarę swoich możliwości. Parę dni temu dzwoniłam do mojej dobrej znajomej z okazji jej imienin, Bożeny. Kiedy złożyłam życzenia, podziękowała mi i rozpłakała się. Myślałam, że ma jakiś problem ze zdrowiem albo z matką a tu okazało się, że ma problem z córką a właściwie z małżeństwem córki. W dużym skrócie opowiedziała mi o co chodzi ale bardzo prosiła o spotkanie bo chciałaby ze mną szczerze pogadać. No cóż? Zgodziłam się. Umówiłyśmy się na spotkanie w kafejce we środę na dwudziestą. Przyszła roztrzęsiona i od razu zaczęła wyłuszczać o co chodzi. A chodzi o to, że jej córka, dziewczyna śliczna, wykształcona, mężatka od roku postanowiła rozwieść się z mężem. – Rany boskie- wykrzyknęłam. – Po roku małżeństwa rozwód?!Znam tego chłopaka. Wprawdzie nie pochodzi z tych okolic ale aż z Podlasia ale mieszkają razem od ślubu i miałam okazję parę razy rozmawiać z nim w czasie bytności u Bożeny. Całkiem miły i mądry facet. Ma dobry zawód, dobrze zarabia, szyk i elegancja zwalają z nóg na pierwszy rzut oka. Cóż więc się stało, myślałam.Może znalazł sobie inną albo okazał się damskim bokserem albo wpadł w szpony hazardu… Wszystkiego się mogłam spodziewać tylko nie tego co usłyszałam. - Kochana – łkała Bożena. – Ten elegancik okazał się śmierdzącym leniem i brudasem.Zrobiłam wielkie oczy, bo nigdy bym nie powiedziała, że ten szykowny facet może być brudasem.- Ty wiesz, że on kąpie się tylko w soboty! – ekscytowała się koleżanka.  – Mało tego, uważa że Kasia przesadza z czystością i higieną. Kobieta według niego powinna pachnieć naturalnie, kobietą a nie pachnidłami, bo jego to mdli i czuje się jak w drogerii a nie w sypialni. Kasia od dnia ślubu męczy się z nim. Codziennie pilnuje, żeby zakładał świeże skarpety, majtki, podkoszulki bo gdyby nie pilnowała go codziennie to pewnie tygodniami chodziłby w tym samym. Dla niego liczy się tylko czysta koszula, garnitur, krawat i buty dobrej marki, bo tego wymagają w pracy a to co pod spodem to już nie ważne.   Ostatnio to nawet wyniosła się z sypialni bo postawiła warunek; albo się będzie kąpał codziennie albo koniec z seksem i wspólnym łóżkiem.Do tego nie ma zwyczaju umyć po sobie umywalki ani wanny tylko zostawia to wszystko rozpaćkane bo według niego to robota dla żony.Kasia mówi, że on jej już obrzydł i nawet jak się zacznie kąpać i sprzątać po sobie to i tak to nic między nimi nie zmieni. Ona już go nie chce.- Bożena ale w czym ja Ci mam pomóc? – spytałam. – Kasia wcześniej nie wiedziała, że on ma takie poglądy i zwyczaje? Nie była u niego w domu u rodziców? Może tak był nauczony od dziecka więc myśli, że tak jest w porządku. Może się da jakoś nauczyć go czystości i porządku? - Nie była u niego w domu. Jego ojciec tylko był u nas, a matka już nie żyje. Mieszkał z  tylko ojcem przez kilka lat. A  w ogóle nic nie chce Kasi pomóc w domu, uważa że jak zarabia to reszta należy do kobiety. Kasia też pracuje na pół etatu ale przecież mógłby jej w czymś pomóc, w sprzątaniu, praniu na podwórku. Ona była pewna, że jak się pobiorą to będą wszystko razem robić w domu w ogrodzie. W tu klops. Żyją oddzielnie. Ona przy garach a on przy telewizorze albo komputerze, najczęściej z piwem albo drinkiem. Nawet jak zje posiłek to talerze zostawia na stole i czeka aż Kasia zbierze wszystko do zlewu.Ty wiesz, że ona miała rękę w gipsie i kosiła kosiarką trawnik a on  siedział w altanie z piwem i nawet tyłka nie ruszył z miejsca.Jak mu zwróciłam uwagę, że mógłby wziąć od niej kosiarkę to się roześmiał i powiedział, że to praca dla dziecka, da sobie radę bo taką kosiareczkę to można jednym palcem prowadzić.. Myślałam, że mi serce pęknie. I co Ty o tym sądzisz?- Dobre pytanie – odpowiedziałam. – W głowie mi się to nie mieści. Sądzę to samo co Ty tylko co z tego. Nie bardzo widzę to małżeństwo. Nie dziwię się Kasi, że sobie obrzydziła męża i seks z nim. Każda kobieta  by się zniechęciła. Chyba, że jakaś fleja pewnie nic by nie mówiła.- A próbowała z nim na spokojnie rozmawiać, ustalić pewne zasady, przekonać go? - Pewnie, że tak. najpierw sama to dusiła w sobie ale jak się wyniosła z sypialni to dopiero mi wszystko opowiedziała.  Wczoraj kazała mu się spakować i wyprowadzić.   Nie wiem co dalej bo gdzieś wyjechał i ma wrócić w niedzielę. Nie wiem co robić, tak bym chciała pomóc Kasi ale jak?.- Bożenko, przecież taka była zakochana, może nie wszystko stracone, porozmawiaj z nią.To już nic nie da Kochana. Jest mi tak ciężko, tyle się wykosztowałam na wesele, urządziłam im połowę domu, żyli jak pączki w maśle  i nic z tego, bo on tego nie ceni.  - Nic Ci nie pomogłam – powiedziałam żegnając się z nią.- Chociaż się wygadałam, jest mi trochę lżej.Wracając do domu rozmyślałam nad tą sprawą. Gdyby nie było łazienki, ciepłej wody pod dostatkiem albo gdyby ciężko pracował i nie miał siły na kąpiel i pomoc żonie, no, to można by go jakoś wytłumaczyć ale w tej sytuacji…Niby takie nic, woda i mydło a stało się przyczyną rozpadu małżeństwa. Ależ się porobiło.Ciekawe czy więcej jest takich przypadków? A może są tylko kobiety  o tym nie mówią i godzą się żyć z brudasami w imię trwałości małżeństwa.   Brak powiązanych notek. 