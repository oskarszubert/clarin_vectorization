Miałam o tym już dawno napisać, ale obawiałam się reakcji komentatorów, bo to temat dość drażliwy, związany z seksem, a przecież nasze społeczeństwo,  a podejrzewam, że  i większość czytelników,  to  katolicy. Jak podają oficjalne źródła, katolicy  stanowią przeważającą większość, podobno aż 90 %.  Z informacji prasowych i tego co oglądam w tv, tematy tyczące seksu są u nas raczej tabu. To znaczy istnieją, bo każdy z nas jest chętny do seksu, korzysta, bo w jakiś sposób płodzi się dzieci, ale dobrze o tym nie mówić głośno. Według doktryny katolickiej seks dozwolony jest po ślubie, tzn seks małżeński. Ale ostatnio  przymyka się oczy i usta na wolne związki, a wiadomo, że tam też jest seks, bo po co łączą się ludzie  w pary,  zamieszkują razem? Tajemnica poliszynela? Oczywiście. Pamiętam, że kiedyś moja przyjaciółka po kilku latach pożycia  z mężem doszła do wniosku, że się rozwiedzie, bo kochają się co noc, a ona nie wie co to jest ten orgazm, o którym czytała w popularnej wtedy książce ” Biologia miłości”, autora nie pamiętam.    Teraz nie miałaby z tym problemu, bo są poradnie, programy w tv i takie różne wspomagacze, ale wtedy,  mogiła. Nie było nic, nawet w gazetach o tym nie pisano, nie mówiąc o jakichś medycznych poradach. Była jedna książka, którą wymieniłam powyżej, najczęściej czytana ukradkiem przed rodzicami. Wisłocka jeszcze wtedy nie publikowała swoich książek.  Ja nie miałam takich dylematów, u mnie wszystko było w porządku, więc i doradzić wiele nie potrafiłam.  Postanowiła się rozwieść z mężem, ale zanim podjęła ostateczną decyzję, poszła po poradę  do swojej rodzicielki, kobiety doświadczonej, matki trójki dzieci, z dwoma mężami na koncie( jeden zmarł dwa lata po ślubie),żarliwej katoliczki, która nie opuściła żadnej niedzielnej mszy, a w domu w każdym pokoju pozawieszała święte obrazy i co wieczór razem z mężem odprawiała dziękczynne modły. To, co jej doradziła własna matka wprawiło nas w osłupienie. Pamiętam to do dzisiaj. Nie pozwoliła nawet mówić o rozwodzie. Nakrzyczała na nią, że w rodzinie katolickiej to jest nie do pomyślenia, że powinna się iść wyspowiadać, jechać do Częstochowy, itp… Taka postawa matki była zrozumiała ze względu na jej przekonania, ale to, co powiedziała za parę dni  było już zaskakujące dla koleżanki i dla mnie. - Co tam jakiś orgazm – naskoczyła na nią. – Ja mam już drugiego męża i jakoś daję radę w nocy, a o orgazmie  słyszałam dopiero od niedawna, że takie coś jest. Żyję bez orgazmu i dobrze mi. Widocznie nie każdy chłop  potrafi to kobiecie zrobić. A ty jak chcesz koniecznie orgazmu,  to znajdź sobie takiego chłopa co ci da ten orgazm. - Mamo, ale ślub, grzech… – próbowała oponować zaskoczona koleżanka. - Oj, tam, ślub – machnęła ręką matka – wyspowiadasz się i będzie po sprawie, a przynajmniej będziesz miała ten orgazmu i może ci wystarczy na długo. Ale o rozwodzie nie chcę więcej słyszeć. Koleżanka rozwodu nie wzięła, bo za parę tygodni okazało się, że jest w ciąży. Innego mężczyzny też nie szukała. Zajęła się dzieckiem, a potem kolejnymi. Kiedy pytałam ją, jak wytrzymuje w małżeństwie, odpowiadała, że dobrze, że ma co jej potrzeba, mąż dobry, dba o rodzinę, dzieci rosną i nie ma nawet czasu myśleć o głupotach, że to już nieważne… Niedawno spotkałam ją całkiem przypadkowo. Jechała do sanatorium i miała przesiadkę w Bielsku. Następny jej pociąg był za dwie godziny, więc wstąpiłyśmy do kafejki na pogaduchy, jak to bywało za dawnych lat. Okazało się, że jest od dziesięciu lat po rozwodzie, dzieci już na swoim, wyprowadziła się z dawnego miasta, teraz mieszka samotnie w bloku, od dwóch lat  jest na emeryturze i nie utrzymuje kontaktów z nikim, bo czuje się już stara, nieatrakcyjna( czego ja nie dostrzegłam, bo wyglądała bardzo dobrze jak na swoje lata).  Żartując, zapytałam co było dalej z tym jej orgazmem? Myślałam, że się obrazi, ale ona roześmiała się i poklepała dłonią po torebce. Nie widziałam co to miało znaczyć. -Wiesz – zaczęła szeptem – niedawno poznałam przez internet bardzo sympatycznego mężczyznę. Facet prawie w moim wieku, ale żonaty. Tak przypadkowo zaczęliśmy z sobą pisać, potem wymieniliśmy się numerami telefonów i często rozmawiamy. Nie żadne romansowe gadki, tylko o swoich rodzinach, problemach życiowych, wnukach, pracy, polityce… - I co? – spytałam, bo zauważyłam, ze się z lekka zmieszała. -  Bo, wiesz, nie wiem jak ci to powiedzieć, ale on zrobił mi prezent na urodziny i parę razy  tak bez powodu, bo to bardzo dobry człowiek, szczery, przyjazny i lubi sprawiać komuś radość. Pomógł mi w wielu sprawach, za co jestem mu bardzo wdzięczna, ale te jego prezenty sprawiają mi dużo radości, bo nikt nigdy mi nie dawał prezentów. A on, często przysyła:kawę, jaką lubię,  słodycze, książkę, a ostatnio przysłał mi na Mikołaja paczkę ze słodyczami i… - I co? – spytałam, bo widziałam, że się krępuje powiedzieć, co dostała. - Przysłał mi wibrator – szepnęła nieśmiało, dotykając torebki. - Coo???!!! –  krzyknęłam. - W i b r a t o r – wydusiła, łapiąc oddech. -  O matko, jedyna – zrobiłam wielkie oczy. – Wibrator? Prosiłaś go? – spytałam. - Nie, nie prosiłam, nigdy o tym nie rozmawialiśmy – odparła. – Nie wiem co o tym mam myśleć, czy się obrazić, chociaż… - Chociaż, co? – weszłam jej w słowo, bo zobaczyłam na jej twarzy wyraz tajemniczości. - Grażka, to był najlepszy prezent jaki dostałam w życiu. Nareszcie wiem co to jest orgazm. - Poważnie?!     Ty go używasz, naprawdę? - Kochana – odparła – żałuję, że tak późno go poznałam, to znaczy wibrator, a może i tego mężczyznę, bo nareszcie mogę rozmawiać z kimś szczerze, o wszystkim, tak, jak nigdy przedtem. Czuję, jakbyśmy się znali od lat, mamy takie same zapatrywania na życiowe sprawy, podobne doświadczenia zawodowe, w ogóle jakbyśmy byli z jednej bajki. Czekam na jego telefon jak kania na deszcz. I wiesz, gdyby nie ten dziwny prezent, to pewnie umarłabym nie wiedząc co to jest orgazm. - Kurczę, naprawdę tak uważasz? – rzuciłam pytanie, chociaż jej mina mówiła wszystko. - A ty nigdy nie korzystałaś z takiego urządzenia? – odpowiedziała pytaniem. - Nie, bo nie musiałam, ale może warto o tym pomyśleć, być może będą inne doznania, ale mnie trochę odstrasza, bo podobno to są jakieś plastikowe „kołki”.. - Ale pleciesz bzdury, to jak prawdziwe ciało  - żachnęła się i dyskretnie sięgnęła do torebki. – Popatrz – wysunęła czubek dorodnego męskiego człona, biorąc mnie za rękę i kładąc moją dłoń na tym gadżecie. Dotknęłam  miękkiego, giętkiego penisa, prawie jak żywego, aż się wzdrygnęłam, ale nie z obrzydzenia, nie. Naprawdę był jak prawdziwy, tyle, że zimny. Pamiętam, że kilka lat temu ktoś w pracy pokazywał taki erotyczny gadżet, ale to było okropieństwo, twarde, niemiłe w dotyku, sztywne jak pałka, nie powiem jaka. Obrzydliwe, ale podobno kobiety z tego korzystały, szczególnie te,  które nie miały stałych partnerów, a miały duże potrzeby seksualne. Nie mogłam zbyt dokładnie obejrzeć jej „faceta”, bo siedziałyśmy w kafejce i nie chciałam, żeby ktoś nas zwymyślał, ale przyznaję, że to co zobaczyłam i pomacałam zrobiło na mnie wrażenie i nie dziwię się koleżance, że ją zafascynowało. Przecież seks jest w nas całe życie i nie ma granicy jego końca. Niektórzy wycofują się    dość wcześnie, sądząc że im niepotrzebny, że to już nie przystoi. Bzdura. Oni chyba  nie wiedzą, że seks jest jak lekarstwo, poprawia nastrój, spala kalorie, reguluje krążenie krwi, dodaje blasku oczom, łagodzi ból, a w ogóle, jest napędem do życia. Jeśli nie można mieć prawdziwego seksu, to chyba nic złego w namiastce, bo efekt jest taki sam, a czasem nawet większy i lepszy, jak czytam w niektórych wypowiedziach w internecie,  osób, które z tego korzystają. Nawet lekarze seksuolodzy zalecają korzystanie z erotycznych gadżetów.   Wiem, że spotkam się z krytyką, ale takie jest moje zdanie i jeśli ktoś uważa inaczej, to proszę bardzo pisać, ale nie obrażać ani mnie ani moich czytelników. Komentarze obraźliwe będę usuwać.  Powiązane notki: Najmilszy prezent Prezent 