Dzisiaj mam święto. Święto mojego syna i moje. Jego święto z okazji ukończenia 42 lat, a moje?  Moja 42 rocznica urodzenia syna. Sama sobie wymyśliłam takie święto. Jak to, matka najpierw przez dziewięć miesięcy chucha dmucha na to swoje „ziarenko” pod sercem, czeka niecierpliwie i z lękiem czy wszystko będzie dobrze, czy urodzi się zdrowe a potem rodzi w bólach, żeby za chwilę gdy usłyszy pierwszy krzyk swojego „ziarenka” popłakać się ze szczęścia i ma tego nie świętować? Uważam, że nam kobietom się to należy. Bo my matki pamiętamy dzień narodzin naszego każdego dziecka z dokładnością co do sekundy przez całe życie. Tego nie sposób zapomnieć.             Kupiłam więc szampana i sama do siebie wypiłam toast za szczęśliwe urodzenie i urodziny syna. Niechaj życie jego będzie szczęśliwe jak dotąd a moje szczęście będzie wielkie. Złożyłam mu życzenia przez telefon ale też wysłałam piękne życzenia, ułożone specjalnie dla niego na e- kartce z ogromnym bukietem słoneczników. Wiem, że lubi słoneczniki tak jak i ja.Myślę, że kiedy je dostanie to będzie milutko zaskoczony i ucieszony. Miałam w planie pojechać na sobotę do  niego ale przy tych warunkach drogowych, trochę się bałam. Trudno. Może jak dożyjemy w zdrowiu do przyszłego roku, to następne urodziny będą w komplecie rodzinnym. Powiązane notki: Dzień Babci Dziadka 