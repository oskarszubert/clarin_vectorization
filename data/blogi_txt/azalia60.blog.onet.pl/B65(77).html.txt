Siedziała  przy stole jak manekin. Łzy obeschły, w głowie ustał zamęt ale mimo to nie mogła wstać i zająć się  czymkolwiek. Za oknem było już dobrze ciemno. Michaś nadal spał, chyba  po dobrym obiedzie i długiej zabawie. Wyhasał się z córką Zosi, był też osłabiony  chorobą, więc miał prawo być zmęczony. Planowała zrobić większe pranie ale teraz już nic nie da rady zrobić. Czuła się podle. Oparła głowę na rękach i na chwilę przysnęła. Obudziło ją pukanie do drzwi. Nie dzwonek tylko pukanie. Zerwała się przerażona, bo o tej porze nikt jej nie odwiedzał i dlaczego ten ktoś nie dzwoni tylko puka. Nasłuchiwała i kiedy pukanie powtórzyło się spytała – Kto jest?- Wiki, otwórz – usłyszała głos Zosi. – Zwolniła zamek i nacisnęła klamkę. W drzwiach stała Zosia z brytfanką ciasta. – Wiki, przepraszam, że tak późno ale musimy porozmawiać – powiedziała wchodząc do środka. – Nie mogłam tego tak zostawić. Masz tu ciasto, upiekłam dwie brytfanki, jedną dla was – mówiąc to postawiła ciasto na stole. – Zośka, myślisz, że ciastem wszystko odkręcisz?  – Wiktoria spojrzała na Zosię z wyrzutem. – Zakpiłaś ze mnie, obiecałaś pracę, a zamiast pracy chcesz zrobić ze mnie inkubator. Bierz to ciasto i wyjdź.  Jak mogłaś, brzydzę się tobą. To jest potworne… – puściły jej nerwy i  posypał się potok wymówek i pretensji. Zosia stała bez ruchu. Słuchała cierpliwie i kiedy Wiktoria skończyła, podeszła do niej bliżej. Wiktora szarpnęła się ale Zosia  ją objęła i mocno potrząsnęła. – Dziewczyno uspokój się i daj mi coś powiedzieć. Wysłuchaj mnie, jak kobieta kobietę, a nie zachowuj się jak uciśniona cnotka. Do niczego cię nie zmuszam. To była tylko propozycja. – Wiki klapnęła na fotel. Zosia przycupnęła na brzegu oparcia i mówiła dalej. – Ja  już mam kandydatkę z ogłoszenia i to z daleka ale pomyślałam sobie, że wolałabym kogoś kogo znam, a poza tym skoro mam płacić przez całą ciążę za utrzymanie tej dziewczyny, badania, odżywki i potem po porodzie dać jej jeszcze kilkadziesiąt tysięcy to wolę to zainwestować w ciebie, bo ty bardziej potrzebujesz pieniędzy dla siebie i dla dziecka. Nie musiałabyś szukać pracy, byłabyś cały czas z Michasiem i miałabyś z czego żyć, a potem te pieniądze pozwoliłyby ci stanąć na nogi. Takiej forsy nigdy  nie zarobisz w ciągu roku. Rozumiesz?! – Ostatnie słowo powiedziała z naciskiem i zawiesiła głos patrząc badawczo na Wiktorię. - Kilka…….dziesiąt…kilkadziesiąt tysięcy mówisz? – Wiki ledwo wymówiła i złapała się za głowę. – O matko moja, tyle to kosztuje? Całą ciążę wyżywienie i jeszcze potem kilka…kilkadziesiąt…to niemożliwe. Ja myślałam, że to tylko kilka tysięcy za wszystko….Jezu, Zosia, to wielki majątek. Macie tyle pieniędzy? – pytała patrząc na Zosię jak na jakąś czarodziejkę. – Kilkadziesiąt…. -  mruczała pod nosem. Zosia usiadła wygodnie. – Wiki, zrób kawę, pokrój ciasto to spokojnie pogadamy.  Mam dobrze opracowany plan i na pewno ci się spodoba, a jeśli nie to trudno, nie będę mieć pretensji. Zgoda?- Wiktoria bez słowa wstała i wyszła do kuchni. Wstawiła wodę na gaz, wyjęła dwa najładniejsze kubeczki, nasypała kawę i czekając aż woda zacznie wrzeć intensywnie myślała o tym co usłyszała. Tak jak parę godzin temu była oszołomiona i przybita propozycją Zosi, tak teraz ogarnęło ją jakieś dziwne podniecenie i ciekawość. Boże, myślała  zalewając wrzątkiem kawę, tyle pieniędzy, takie bogactwo, moje życie się może odmienić…..nareszcie skończą się długi, może zmienię mieszkanie, Michaś będzie miał swój pokój, kupię mu komputer, rower….. Zalała kawę i zaczęła kroić ciasto. - Zosiu, podejdź po kawę ja pokroję ciasto – zwołała półgłosem, żeby nie obudzić Michasia. Zosia wzięła kubki z kawą i poszła do pokoju, a Wiktoria zajęła się plackiem.   Ledwo zrobiła ruch nożem,  krzyknęła. – Cholera, a niech to! – Zosia wbiegła do kuchni gdzie Wiktoria próbowała zatamować krew z rozciętego palca. – No widzisz, no widzisz – Wiki już się śmiała. – Tak mnie oszołomiłaś tymi pieniędzmi, ze straciłam chyba rozum i zamiast po placku przejechałam nożem po palcach. – To co, nie gniewasz się już na mnie? – przymilała się Zosia, pomagając Wiktorii zabandażować palec. – Zosiu, to ja cię przepraszam, zachowałam się jak idiotka. Ty do mnie z sercem a ja do ciebie z pyskiem. – No już dobrze, idziemy do stołu. – Zosia pokroiła ciasto, wzięła talerzyki i usiadły w pokoju przy stole.  – A teraz już mów wszystko jak to sobie zaplanowałaś – odezwała się Wiktoria  sypiąc trzecią łyżeczkę cukru do kawy. Zosia pokręciła głową i zaśmiała się. – Przecież ty nie słodzisz, co z tobą? - Zosiu, ja nie mogę uwierzyć, że to może być prawdą, to tak jakbym nagle znalazła się w zaczarowanym świecie. Ja się muszę z tym przespać. Jak się obudzę a to nie będzie sen to wtedy uwierzę. Dobra, już milczę i słucham. - No więc to będzie tak – zaczęła Zosia. – Mam umówionego znajomego ginekologa, który wykona potrzebne badania i dokona zapłodnienia nasieniem mojego męża. Ty tylko pójdziesz na badanie  do ginekologa i to wszystko. – Tylko tyle? – zdziwiła się Wiki. – A ja myślałam, że  będę musiała z twoim mężem…..no wiesz… Na to bym się nigdy nie zgodziła. – Ani ja – zaśmiała się Zosia. – No dobrze i co dalej, bo przecież jak ja będę w ciąży, a potem oddam tobie dziecko, to wszyscy będą wiedzieć, no sąsiedzi, dzieci…- Nic się nie martw, o tym też pomyśleliśmy z męże. Kupujemy dom nad morzem tam gdzie  nikt nas nie zna. - A co ze mną, z Michasiem? - O tym też pomyśleliśmy – odpowiedziała Zosia. – Ale to już zostawimy na jutro. Masz rację, prześpij się z tym co ci powiedziałam, a jutro przyjdź do mnie po śniadaniu to dowiesz się  więcej.Zosia  wychodząc serdecznie uściskała Wiktorię. – Wiki, nie wiesz jak ja się cieszę, a jak powiem mężowi to on chyba oszaleje z radości, tak bardzo chce mieć jeszcze dziecko. Jeśli  będzie chłopak to już więcej nic nam nie będzie potrzeba do szczęścia, chociaż z dziewczynki też będziemy się cieszyć.   c.d  Powiązane notki: Dla dziecka zrobię wszystko – 2 Dla dziecka zrobię wszystko Wątpliwości Kochałam mimo wszystko Dzien Dziecka, dla dużych dzieci 