Mówi się, że kobieta zawsze może ale nie zawsze chce.Mężczyzna zawsze chce ale nie zawsze może. Tak po prawdzie to można się z tym zgodzić. Mam na myśli czysty seks. Nie mylić z miłością, z przykazaniami z wiernością. Nic z tych rewirów. Kobieta może bo ma tak skonstruowane swoje genitalia służące do uprawiania seksu, że nie musi się za bardzo starać, żeby odbyć stosunek. U mężczyzny wygląda to trochę inaczej. Może on bardzo chcieć i tak zwykle bywa, tylko nie zawsze może stanąć na wysokości zadania i swoich chęci. W ostatnich latach, mężczyźni zostali uprzywilejowani przez nauki medyczne i mają w zanadrzu niebieską tabletkę. Dla kobiet też już coś podobnego wynaleziono. No i dobrze. Niech ludzie używają radości i rozkoszy dokąd mogą. Pytanie, dokąd mogą. Podobno dokąd tylko chcą.  Fajnie. Mogą i chcą jeśli są w stałym związku. Ale co mają robić osoby samotne. Nie mam tu na myśli samotnych młodych. Oni zawsze sobie znajdą obiekt do rozkoszy. I bardzo dobrze, bo seks pomaga rozładować stres, pobudza krążenie krwi, daje poczucie spełnienia, zadowolenia. Małżeństwa, czy stałe pary w okresie dużo poprodukcyjnym też sobie radzą. Jedni lepiej, drudzy gorzej ale jakoś to się kręci ku ich zadowoleniu albo i nie.  Ale jest dużo samotnych staruszków, którzy też by chcieli skosztować tego czego już im brakuje, a jeszcze mogą.  Panowie mają szansę wyskoczyć na łowy. A nuż się załapią. Z paniami w podeszłym wieku jest nieco gorzej. Matka natura, tak zrządziła, że na starszego faceta poleci młodsza kobieta  ale już na bardzo leciwą panią nikt nie chce lecieć.  Rówieśnik nie, bo po co mu staruszka, ani do łóżka, ani do kuchni. Zbędny balast. Tak myśli.Młodszy, może się pokusi ale pod warunkiem, że będzie miał zagwarantowane zabezpieczenie materialne. Starszego od siebie ona nie chce, bo nie ma po co brać. Służyć za pielęgniarkę i opiekunkę. To bez sensu.Jak się okazuje, nie jest tak źle z tymi sprawami u starszych pań. Radzą sobie kobiety. Może nie wszystkie, bo są opory natury obyczajowej, kulturowej, religijnej ale wiele pań korzysta z dobrodziejstw techniki, elektroniki i chemii farmakologicznej. Tak, tak. To nie ściema. To prawda. W jednym z  sexshopów, 75 letnia babcia, na oko góra 60, kupowała wibratory, sztuk 4, różnych rozmiarów. Zapytana, po co jej te urządzenia, odpowiedziała bez żenady; – Kochanieńka, seks to moje życie. Odkąd pozbyłam się mojego starego, panie świeć nad jego duszą,  nareszcie mogę czerpać rozkosz z tego co mam z natury przypisane. Nikt mi nie kwęka, nie marudzi, nie chrapie, nie pierdzi. Spokój i tylko cichy szumek tego przyrządu. A jaka radocha i zabawa. Używam jak chcę i kiedy chcę. Mogłyby być trochę tańsze. Teraz wiem, że żyję. - Zapłaciła, zabrała swoje zabaweczki i poszła do swojego gniazdka, w krainę rozkoszy. I o to chodzi. Kobieta zawsze może ale musi chcieć.  Powiązane notki: Wanna, seks i rozwód Życie na kredyt Moje sptkanie z  kuną Moje wiersze ( 1987 rok ) Moje odczucia 