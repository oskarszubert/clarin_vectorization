Wiedziałam, że nie wytrzymam. Każdy wiedział. Ale wpadam tylko na chwilkę, nacieszyć oczy i serducho Waszymi komentarzami, cieplutkimi jak świeże bułeczki. Dziękuję, dziękuję i jeszcze raz dziękuję. Tak się właśnie cieszę.  Wypoczywam najprawdziwiej. Nareszcie pogoda jak żyleta, więc tylko się pławić w ciepełku i karmić kości słoneczkiem, coby starczyło na zaś.Zregenerowałam deczko swoje powłoki, tudzież oblicze, z lekka zmieniłam wizaż, przywdziałam ulubione kiecki; kolorowe, falbaniaste, zwiewne, takie jak lubię, włos puściłam samopas, zamontowałam uśmiech numer 10 i jest superowo, jak mawiają moi sąsiedzi. ” Nuda jest moją mocną stroną”, jak ktoś kiedyś napisał( kurcze, nie pamiętam nazwiska, ale co tam), toteż w takie dni, gdzie nie mam nic do roboty, nikt mnie nie pogania, nikt nie czeka, nic nie muszę – ja dopiero żyję, i dzięki nudzie, bo niby nic się nie dzieje,  ja  odnajduję siebie. Jakżeż ja kocham taki stan.A teraz zmieniam image, zakładam portki, adidasy, biorę laseczkę w garść i idę do lasu, albo i dalej, bo włączył mi się mój szwendacz. Wybywam z domu i z sieci. Jak zatęsknię, to wpadnę zostawić ślad. Brak powiązanych notek. 