Wiosny nie ma i Wielkanoc będzie w zimowej szacie. Jednak lekki mrozik i śnieg nie popsują  naszych nastrojów, bo przed nami radosne, kolorowe dni. Porządki już porobione, ciasta upieczone, kiełbasy uwędzone, jajka się gotują i my przygotujmy się do świętowania. Zapomnijmy o smutkach mniejszych i większych, zostawmy na chwilę zmartwienia za progiem,  zapomnijmy o pracy zawodowej, o waśniach i sporach,  przywołajmy do pomocy uśmiech, poczucie humoru, spójrzmy łaskawszym okiem na swoją drugą połowę, na niesforne dzieciaki, na nieproszonych gości, a tych proszonych ugośćmy czym chata bogata, a jeśli nie bogata, to podarujmy swoim bliskim i znajomym kilka ciepłych i szczerych słów. Nie zapomnijmy o podzieleniu się jajkiem i życzeniach. Moi mili, drodzy i kochani wirtualni znajomi i przyjaciele. Za parę godzin wyjeżdżam z mojej dziupli  na czas świąt i poświąteczny. Zostawiam blog, niech też ma święta i odpoczynek, tak jak my wszyscy.  A dla Was mam   życzenia: Zdrowych, Pogodnych Świąt Wielkanocnych,  pełnych wiary, nadziei i miłości.  Radosnego, wiosennego nastroju,  serdecznych spotkań w gronie rodziny i wśród przyjaciół.  Smacznego jajeczka i mokrego poniedziałku.  Pozdrawiam cieplutko i zmykam.  Powiązane notki: Same obchody i święta. Majowe święta. Świątecznie 