Zerknęłam do odkrytego niedawno w sieci kalendarza   obchodów przeróżnych dni i postanowiłam napisać o tym co przeczytałam. A co przeczytałam? Ano to, że  25 listopada przypada Światowy Dzień Pluszowego Misia i Dzień bez futra. Ponieważ lubię wiedzieć co w trawie piszczy, więc poszperałam trochę w internecie i znalazłam dużo ciekawych informacji na temat tych dni. Początkowo dziwiłam się, a cóż to za dni? Dlaczego obchodzi się Dzień Misia i Dzień bez futra. Dzień bez futra to jeszcze rozumiem, bo od lat a Polsce i wielu krajach  trwa intensywna krucjata przeciwko  hodowcom zwierząt futerkowych przeznaczanych na futra dla elegantek.  Gdy przeczytałam artykuł na ten temat, inaczej spojrzałam na problem i z szacunkiem odnoszę się do takich inicjatyw. W Polsce od dwudziestu lat działają: Stowarzyszenie Empatia i Fundacja Viva,  starające się doprowadzić do zdelegalizowania hodowli i zabijania zwierząt dla futer.  A oto ich apel:   „Aby uszyć jedno futro przeciętnej wielkości zabija się 27 szopów, 40 soboli, 150 gronostai, 11 rysi, 18 lisów, 55 dzikich norek,100 szynszyli lub 100 wiewiórek. Pomyśl o tym następnym razem, kiedy będziesz przechodzić obok sklepu futrzarskiego”. Uważam, że komentarz do tego apelu  jest zbędny.  W coraz większej ilości krajów rośnie sprzeciw opinii publicznej przeciwko hodowli i zabijaniu zwierząt dla ich futer. W niektórych z nich, np. w Austrii, Chorwacji i Wielkiej Brytanii, taka hodowla jest prawnie zakazana. W innych, np. Holandii i Nowej Zelandii wprowadzono częściowe zakazy dotyczące ferm futrzarskich. Jest też wiele państw, np. Irlandia, Włochy, Szwecja, Szwajcaria i niektóre stany w USA, gdzie dopiero trwa batalia na rzecz wprowadzenia takiego zakazu, lub wprowadzono takie obostrzenia dotyczące wymaganych warunków utrzymania zwierząt, że fermy okazały się być nieopłacalne. Niestety, inwestorzy z tych państw przenoszą się zagranicę, m.in. do Polski. Marne respektowanie Ustawy w naszym kraju, o ochronie zwierząt sprzyja ich działalności. Tyle o Dniu bez Futra. A teraz dlaczego tak ceremonialne obchodzony jest Światowy Dzień Misia? Myślałam, pewnie dlatego, że pluszowe miśki towarzyszą nam od dzieciństwa. Któż z nas nie miał ulubionego misia przytulanki, kupionego w sklepie albo uszytego przez mamę. Niemal w każdym dziecięcym pokoju, a także w innych pomieszczeniach siedzą rozkoszne puchate misiaczki. Ale żeby z tego powodu urządzać  misiom święto?  I na temat znalazłam coś ciekawego. Oto co podaje Wikipedia:    „Wszystko zaczęło się w 1902 roku, gdy prezydent Stanów Zjednoczonych Teodor Roosvelt, wybrał się na polowanie. Po kilku godzinach bezskutecznych łowów, jeden z towarzyszy prezydenta postrzelił małego niedźwiadka i zaprowadził go do Roosvelta. Prezydent, gdy ujrzał przerażone zwierzątko, natychmiast kazał je uwolnić. Wydarzenie uwiecznił na rysunku Clifford Berryman. Rysunek ukazał się w gazecie „The Washington Post”. Obrazek natchnął sklepikarza z Brooklynu, Morrisa Mitchoma, imigranta z Rosji, do produkcji, za specjalnym pozwoleniem prezydenta, pluszowych niedźwiadków o nazwie Teddy. W ciągu kilku lat Mitchom stał się potentatem pluszowym i właścicielem „Ideal”– jednej z najbardziej znanych firm produkującej misie.” Gdyby nie udział prezydenta w polowaniu, pewnie nikt nie przejąłby się losem  małego niedźwiadka i nie byłoby upamiętnienia tego wydarzenia.  My też mamy swojego misia.     Chyba nie było bardziej popularnej dobranocki od Misia Uszatka.  Kto chce sobie przypomnieć, proszę kliknąć w  link pod postem. „Miś Uszatek – polski telewizyjny serial animowany, którego główną postacią jest Miś Uszatek. Postać ta znana była wcześniej z książek dla dzieci, powstała 6 marca 1957 roku jako dzieło pisarza Czesława Janczarskiego oraz ilustratora Zbigniewa Rychlickiego. Początkowo Miś Uszatek gościł głównie w pisemku dla dzieci Miś, którego był patronem, później stał się bohaterem licznych książek, tłumaczonych również na obce języki. W 1962 powstał pierwszy indywidualny film, wg. scenariusza napisanego przez Czesława Janczarskiego pod tytułem Miś Uszatek. Prawdziwa eksplozja popularności Misia nastąpiła jednak dopiero w 1975 roku, kiedy to Studio Małych Form Filmowych Se-ma-for w Łodzi, na zlecenie Telewizji Polskiej rozpoczęło produkcję lalkowego serialu z Uszatkiem, któremu głosu użyczył Mieczysław Czechowicz, a potem wielu aktorów”. Pamiętam niezbyt dokładnie wydarzenie, z gatunku gaf telewizyjnych. Być może ktoś z Was też to pamięta. Narratorem ówczesnej dobranocki był chyba aktor Bronisław Pawlik. Bajka kończyła sięzawsze tak samo, miś wołał „Doobraaanooc” i okienko się zamykało,  a realizator wyłączałmikrofon. Zdarzyło się, że pan Bronisław zażartował: „A teraz, drogiedzieci, pocałujcie mnie w dupę”, a na jego nieszczęście realizatorzapomniał wyłączyć mikrofon i wszystko poszło w eter. Po tym incydencie nastąpiły zmiany w częstotliwości nadawania tej dobranocki i w obsadzie aktorskiej. Dla upamiętnienia ulubieńca wszystkich niemal pokoleń,w  2009 roku w Łodzi przy ulicy Piotrkowskiej odsłonięto pomnik Misia Uszatka.     Trochę ciekawostek i już inaczej patrzę na te początkowo śmieszneobchody.  Dobranocka Miś Uszatek.:  http://www.popcorner.pl/popcorner/1,81588,7014803,Naj lepsze_piosenki_z_dobranocek_2.html   Powiązane notki: Dzień urodziń i dzień rodzenia. Same obchody i święta. Ten jeden dzień….dzień w którym…. Dzień Seniora Międzynarodowy Dzień Kota 