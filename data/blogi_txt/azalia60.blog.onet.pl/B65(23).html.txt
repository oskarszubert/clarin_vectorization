Od dawna piszę na blogu swoje wspomnienia. Wiem, że wiele z Was czeka na ciąg dalszy moich i Kuby losów. Przyznam, że pisanie, a właściwie przepisywania ze starych notatek w pamiętniku, wspomnień i zdarzeń, bardzo niekiedy osobistych nie jest proste i łatwe. Notatki mam  prowadzone bardzo niesystematycznie. Czasem tylko krótkie pojedyncze zadania, daty, godziny, czasem szczegółowe opisy zdarzeń, rozmów ale w pamięci mam wszystko; słowa, obrazy, nastroje, kolory i odczucia. Żeby temu wszystkiemu nadać czytelną i klarowną formę  muszę się dobrze nagimnastykować. Poza tym, nie o wszystkim mogę pisać tak wprost, bo są sytuacje bardzo intymne, a także przykre. Staram się być wiarygodna do bólu jak to się mówi ale też rozważna i delikatna w przekazie. Zajmuje mi to dużo czasu, bo najpierw muszę przepisać na brudno, a dopiero potem ująć w formę opowiadania, tak żeby było strawne i w miarę ciekawe do czytania. Dlatego od pewnego czasu czuję się lekko zmęczona. Postanowiłam dla odpoczynku, napisać notkę, którą podsunęło mi samo życie, ot tak, z przypadku. Sądziłam, że dwa, trzy dni wystarczą na odpoczynek dla moich szarych komórek. Jakże byłam w błędzie. Dopiero po tej notce  zaczęła się jazda. Posypały się komentarze, a ponieważ zawsze czytam wszystkie uważnie i odpisuję na każdy więc o odpoczynku zostały tylko marzenia…Potem zjawiła się Gina, że swoim komentarzem, co mnie niezwykle ucieszyło i podkręciło. Chciałam jej tutaj podziękować za chęć współpracy.   Dziękuję Gino i myślę, że jeszcze kiedyś będziemy razem działać na moim blogu.  Sami widzicie ja to się rozkręciło. Gorąca dyskusja i odpowiedzi do dwóch postów na dwie ręce, w sumie na cztery. Jazda bez trzymanki. I bardzo dobrze. Dyskusja ciekawa, merytoryczna, nie jakieś tam blee bleee tylko mądre, przemyślane opinie. A co najważniejsze, że mimo dużych rozbieżności w poglądach, komentarze są wyważone, grzeczne, bez obrażania, bez złośliwości, jak to często spotyka się na innych blogach. Ogromnie mnie to cieszy.   Moje koleżanki blogowe oraz nowe, maja klasę.   Można się różnić w poglądach, można toczyć spory ale pięknie i z godnością. Zresztą na moim blogu zawsze jest elegancko i miło w komentarzach. Było parę złośliwości ale to wtedy gdy miałam polecenia przez Onet i komentarze sypały się ja grad w czasie burzy. Parę głupawych komentarzy nie robi mi różnicy. Mam nadzieję, że Gina odpowie na wszystkie komentarze, na które jeszcze nie zdążyła odpowiedzieć z powodu usterek w działaniu u niej internetu. Ja wklejam nową notkę ale nie po to, żebyście nie zaglądali do poprzednich ale by trochę zmienić klimat. Przez chwilę zastanawiałam się czy nasza dyskusja ma sens. Temat notek dość nośny, na czasie. Dyskusja żarliwa ale co ona dała? Myślę, że dała dużo do myślenia każdej z nas. W każdym komentarzu były cenne uwagi, spostrzeżenia z własnych przeżyć, rodzinnych czy też tylko tych ze słyszenia. Zauważyłam, że bardzo obiektywne spostrzeżenia i komentarze miały osoby z dużym stażem małżeńskim, z dużym bagażem doświadczeń i w tak zwanym słusznym wieku. Młode osoby, samotne bądź w trwałych związkach były bardziej zadziorne i miały więcej zastrzeżeń co do słuszności przekazów Giny. Każdy ma prawo do swojego zdania. Tu nie chodzi o to kto ma rację, a o to,żeby poruszany problem obejrzeć z każdej strony i wyciągnąć wnioski. Może przyjdzie kiedyś taki moment, że trzeba będzie wybrać między rodziną, miłością a karierą czy wyjazdem za lepszym zarobkiem. Ten kto przeczytał uważnie obie notki, wszystkie komentarze i odpowiedzi do nich, będzie miał to w pamięci i być może ta wiedza, pomoże mu  podjąć kiedyś dobrą decyzję albo doradzić komuś ze znajomych. Bo warto zawsze mieć na względzie, w każdej sytuacji życiowej, dobro swojej rodziny, dobro dzieci, dobro partnera i swoje. To trudne ale po to przecież ludzie wiążą się węzłem małżeńskim, rodzą dzieci, aby żyć razem godnie i szczęśliwie. Tego życzę wszystkim.      Serdecznie dziękuję wszystkim za udział w dyskusji.Pozdrawiam i życzę dobrych nocy i dni. Ps.  Pozwolę sobie dodać jeszcze jedną uwagę. Od ukazania się notki „Bo ja cię tak kocham” na mój blog było ponad 500 wejść.Jestem zdziwiona, że ani jeden mężczyzna nie zostawił komentarza…. O czym to świadczy, zastanawiam się, bo wiem, że panowie też tu zaglądają.A co Wy o tym myślicie???  Powiązane notki: Moje wiersze ( 1987 rok ) 