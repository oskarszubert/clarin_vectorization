Zaczął się poniedziałek. Nie wiem  jak jest za oknem, bo jeszcze nie odsłoniłam żaluzji ale chyba zimno.  Teraz już wiem, bo wpuściłam trochę światła dziennego ale nie ma się czym zachwycać. Mgła jak okiem sięgnąć, zimno i ponuro. Niebo ołowiane, drzewa półnagie i nie słychać ptaków.  To już jesień. Przypomniał mi się wiersz Juliana Tuwima, a właściwie jedna mała zwrotka z „Rzeczy Czarnolaskiej” :  „I ty, mój czytelniku, Powoli, powoli czytaj Wielkie lato umiera I wielką jesień wita”. Powiało smutkiem i przemijaniem. Bo chyba żadna pora roku nie uświadamia nam bardziej przemijania niż jesień. To ona ta złota pani, początkowo zwodniczo kusi feerią barw, a potem bezlitośnie odziera świat z kolorów. Dzień po dniu przyzwyczaja nas do przemijania, do odchodzenia.To ona niesie z sobą smutki, zadumy i tęsknoty. I chyba jest jakiś związek z tą porą roku, że właśnie jesienią często dopadają nas melancholie, smutki i stany obniżonego nastroju. Jedni nazywają to chandrą, drudzy „dołami”, a jeszcze inni po prostu depresją.Dopadają i potem odchodzą, bo człowiek ma mechanizmy obronne, które sobie radzą z takimi nastrojami. Jeżeli jesteśmy zdrowi, mamy kogoś bliskiego przy sobie, rodzinę, to dajemy sobie z tym radę. Gorzej mają ludzie samotni, chorzy. Oni muszą sami uporać się z samotnością, z chorobą i swoimi melancholiami. Jednym się to udaję lepiej innym gorzej. Sa sytuacje, gdzie ta „jesień” wciąż trwa, a mimo to ludzie nie dają się, walczą i robią wszystko aby w trudnych chwilach nie zabrakło nadziei, słońca i wiary w przetrwanie i lepsze jutro.Nie tak dawno jedna z moich koleżanek blogowych o nicku Barbara W. podała mi link do blogu matki, której syn Tomasz, obecnie już 18 letni, choruje od dziecka na ciężką postać choroby genetycznej Zespół Ehlersa Danlosa. U tej kobiety, niedawno też stwierdzono  chorobę  tzw. SM, czyli stwardnienie rozsiane.  Ona mimo to dalej dzielnie walczy o przetrwanie, o każdy dzień swojego syna, nie myśląc o sobie. Wiem, że na mój blog zagląda wiele osób, dlatego pozwalam sobie pisać o tym, bo może ktoś z Was zajrzy na ten blog, którego link wkleiłam i zechce pochylić się przez chwilę nad tą rodziną. Warto przeczytać i pomyśleć czy można w czymś pomóc. Na pewno można, bo każdy wpłacony grosz, kupiona maskotka w internetowym sklepiku tej pani, przyczyni się do zwiększenia funduszy na leczenie jej syna.  Może w ten sposób przyczynimy się, że do tej rodziny zawita słońce, a „jesień” odejdzie w zapomnienie. Każdy może dać drugiemu człowiekowi – promyczek nadziei. Wystarczy tylko chcieć.Na blogu, o którym piszę jest też link do blogu tego chorego chłopca.  On czeka na listy od ludzi, na komentarze, bo chce mieć świadomość, że nie jest sam ze swoim cierpieniem i chorobą. To niewiele kosztuje, a daje nadzieję i wiarę w ludzką dobroć i bezinteresowność.  Zbliża się Mikołaj, gwiazdka więc może zamiast kupować upominki w sklepach, marketach,  kupić coś wyjątkowego,niepowtarzalnego w Jej sklepiku. Zachęcam i z góry dziękuję.Poniżej kopiuję fragment tekstu z blogu tej Pani i linki. http://photos4you.blog.onet.pl „Pss…wiem jest noc, ale spać nie mogę …chciałam tylko dopisać, że można na allegro i w mojej motylarni teraz kupić lale tildy po 25 zł sztuka….muszę jakoś zapanować na pieniędzmi, które teraz są u nas nawagę złota. Zatem jak usłyszycie, że komuś brak pomysłu na prezent -proszę polecajcie moje lale i inne szmacianki …mam tylko dwie ręce,ale dały pełną moc i powstały nowe lale …. muszę myśleć o przyszłości, która nagle przestała dawać nam nadzieję. Musimy się przygotować na tą nową walkę …. Gdy Tomek był mały drżałam o każdy Jego oddech, a teraz gdy cokolwiek je czy pije aż zamieram …. Wiem, że muszę mieć do tego dystans, ale on się krztusi dosłownie wszystkim, a jeszcze 2-3 tyg nic nie wskazywało, że coś nadchodzi. Diabelny zanik mięśni ...    Dziękuję, że już tyle lat nas wspieracie w tej długiej walce      A to link do sklepu :   „Moja Motylarnia„to sklep skupiający niezwykłych artystów, bo sięgających do ukrytychtalentów osób często ciężko chorych, ale nie poddający się w walce. …mojamotylarnia.com/pl Wkleiłam fotki niekórych upominków do kupienia  w „mojej motylarni”, prawda, że są piękne i oryginalne?       Brak powiązanych notek. 