Telegraficznie, bo wybywam z domu do wieczora.  Wczoraj burza na sto fajerek, a dzisiaj  pogoda jak marzenie. Ptaki szaleją na drzewach, trawa rośnie w kosmicznym tempie, więc tylko się cieszyć.  Plan zasiewu i sadzenia wykonany z okładem. Teraz  już można  wyłożyć się pod gruszą na dowolnie wybranym boku i czekać na plony. Wprawdzie gruszy nie mam, ale mam wierzbę, która może ją zastąpić. Jest cudnie? Jasne, że jest cudnie, a co ma nie być? Byłoby jeszcze cudniej, gdyby nasza gmina nie dołożyła mieszkańcom kłopotu. Kanalizacja ściekowa „robi się” już od kilku lat. Miała być oddana do użytku w czwartym kwartale ubiegłego roku, a tymczasem roboty stanęły, bo zabrakło pieniędzy. Uchwalono, postanowiono: Każdy gospodarz zapłaci awansem 2100 zl na rzecz tejże kanalizacji. Termin do końca lipca, a najlepiej już. A jeśli ktoś nie zapłaci, to wypada z listy. Ludzie płaczą, klną i płacą, bo w sąsiednich gminach wykonano przyłącza za pieniądze unijne. U nas się nie dało. Zapewne były jakieś powody ku temu, ale nikt nic nikomu nie wyjaśnił. Ci co nie mają pieniędzy na juą , będą się taplać w szambie, jak do tej pory. ************************************** Pojawiły sie pszczoły. W ubiegłym roku nie było ich tyle, a teraz są i bzyczą za oknem, obsiadają  mlecze, które już sie panoszą na trawnikach. Bardzo dobrze, że są pszczółki, bo będzie miał kto zapylać rośliny i drzewa.  W telewizji podawano, że masowo  giną, ale  jak widać nie wszędzie. ******************************  Coś na uśmiech: Rada, jakiej udzielono starszemu Panu, który wszedł do fitness centrum i zapytał trenera: Na której maszynie mam ćwiczyć, żeby młoda dziewczyna zwróciła na mnie uwagę? Trener spojrzał na niego, zmierzył go z góry na dół i powiedział: - Chyba najlepiej jak Pan spróbuje… na bankomacie.  Ps. Znowu nie odbiją się ogonki w literkach. Nie mogę dotrzeć na co nieuważnie przyciskam, że tak się robi.  Powiązane notki: Telegraficznie 