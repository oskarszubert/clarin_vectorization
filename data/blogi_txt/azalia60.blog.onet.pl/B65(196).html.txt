Musiałam zrobić przerwę w bliskich kontaktach z Mikołajami, bo za dużo koło mnie ich bród, czapek i pustych worków. Gdyby mieli pełne, to co innego… Ufff… Trochę się umęczyłam. Lubię tę robotę, ale ileż można… Przyjemnie się robi, jeśli za każdym razem powstaje coś nowego, ale robienie na okrągło tego samego, po pewnym czasie przestaje być przyjemnością, a staje się wymuszonym obowiązkiem. Słowo się rzekło, kobyłka u płota, chyba tak to było, wiec nie narzekam. Tak sobie marudzę. Oczywiście, że będę nadal tworzyć moje Mikołajki, tylko trochę odsapnę. Była u mnie dzisiaj sąsiadka i jak zobaczyła Mikołaje, to od razu chciała kupić kilka sztuk, dla swoich wnuków, jako dodatek do prezentów mikołajowych. Pól żarem, pół serio zapytałam ją ile dałaby za dużego Mikołaja (tego co ostatnio pokazywałam).  No, wiesz – zawahała się – pięć złociszów i biorę.   Dobre sobie – odparłam. – Pięć złotych, to zaledwie koszt materiału, a gdzie pomysł, robocizna? No, co ty?! Więcej?! Przecież to żadna filozofia zrobić taką maskotkę. Parę minut i już…  Nie zmierzałam się z nią spierać, bo kogoś, kto nie ma zielonego pojęcia o pracach ręcznych nie sposób przekonać.  Wiesz, zgoda, zrobię ci – odparłam. – Tylko musisz być przy tym do samego finału. Nie ma sprawy – zgodziła się. – Po raz pierwszy będę świadkiem powstania Mikołaja – dodała zadowolona.  Zadzwoniła do męża, że góra za godzinkę będzie w domu. Uśmiechnęłam się pod nosem, zrobiłam nam kawę i zaczęłam dziergać, a była to godzina 15.30. O 16, 30 – zaczęła się niespokojnie kręcić.  Jezu, to za długo trwa – oświadczyła zawiedziona. – Może ja pójdę i wrócę jak skończysz? O, nie – zaprotestowałam. – Obiecałaś do końca. Włączyłam jej telewizor, ona oglądała jakiś film na Tvn7, a ja dalej obrabiałam Mikołaja. Widziałam, że co chwilkę zerka na moją robótkę i przewraca oczami. Film się skończył, a Mikołaj jeszcze nie wypchany, bez brody i oczu. Dochodziła 17.00. Sąsiadka nie wytrzymała.  Cholera, ja za żadne pieniądze nie robiłabym tego. Siedzisz plackiem półtorej godziny i końca nie widać.   Zaraz będzie widać – odrzekłam spokojnie. – Jeszcze pół godziny i finał.  Skończyłam Mikołaja, spodobał jej się, ale nie rwała się do niego.  Wiesz, to ja się zastanowię, bo pięć złotych, to rzeczywiście za mało za tyle roboty, ale nie wiem czy moje chłopaki będą zadowolone z takiego prezentu.  Nagle odwidziało jej się. Wiedziałam, że tak się zakończy nasza pseudo transakcja. Sprytnie wybrnęła z kłopotliwej sytuacji. Nie byłam zdziwiona, bo nieraz to już przerabiałam. Ale chciałam pokazać kobiecie, że prace ręczne wymagają nakładu pomysłu, czasu, materiału i pracy. To nie jest takie proste, łatwe i za bezcen. A wiele ludzi tak ocenia prace rękodzielników. Chcąc coś zrobić z pomysłem, porządnie i efektownie trzeba się dobrze przyłożyć. Materiał kosztuje parę złotych, a reszta? Reszta nie może być milczeniem, bo są ludzie, którzy z tego żyją. Każdy chciałby mieć coś oryginalnego, niepowtarzalnego, nie z maszyny, nie z taśmy, ale za friko. I chyba dlatego sklepy z chińszczyzną mają tylu klientów. Tam za 2.5 zł albo za 4.0 zł można kupować do woli, czego dusza zapragnie, a że to się rozleci za parę dni, że jest kiczowate, tandetnie, na to już nikt nie zważa. Nikt nie myśli o sytuacji tamtejszych „niewolników” . Ile im płacą za te wyroby, skoro sprowadzone do nas kosztują grosze?    Powiązane notki: To jest ta chwila 