„Stara miłość nie rdzewieje???” ruszyła.Zapraszam na nowy 27 odcinek.                             tami45.blogspot.com „Chciało się Zosi jagódek….      „Tak tu gaj był jagodowy A jagody wszędzie wiszą Na szypułkach się kołyszą,A tak każda pełna soku,Że się prawie czerni w oku.” Maria Konopnicka – “Na jagody”  Lato w pełni, a więc i sezon na letnie przysmaki. Najlepsze są te, które sama natura nam ofiaruje. Zatem, ochoczo  ruszamy na poszukiwanie skarbów natury, do lasu oczywiście.  Kto z nas nie lubi owoców runa leśnego; czarnych borówek, potocznie nazywanych jagodami, czerwonych borówek, malin, jeżyn, poziomek, grzybów. W handlu bywają bardzo drogie i nie zawsze świeże, więc kto tylko ma ochotę i możliwości wybiera się  na „łowy” do lasu.. Bo to nie tylko zbieranie ale też chwila odpoczynku, łyk świeżego powietrza przesyconego zapachami lasu, ruch na świeżym powietrzu i kontakt z naturą. Same zalety. Będąc w lesie nie możemy się oprzeć  pokusie, żeby nie kosztować smakowitych owoców runa leśnego; jagód, malin, jeżyn.  Jednak jak się okazuje nie jest to bezpieczne dla naszego zdrowia. Mimo, że wiemy o tym jakie walory smakowe i odżywcze zawierają te owoce, to mało kto wie, że spożywanie ich prosto z krzaczka, a nawet już po przyniesieniu do domu, może nas kosztować utratę zdrowia. Przyznam się szczerze, że sama  nigdy nie myślałam o zagrożeniu jakie niesie spożywanie tych smakołyków jak to się mówi „na żywca”..  Przecież rosną w środowisku naturalnym, z dala od pestycydów, od wyziewów przemysłowych, a jednak to nie cała prawda. Natknęłam się w gazecie Onetu na artykuł, którego sam tytuł mnie zafrapował i zmroził. Po przeczytaniu, postanowiłam umieścić go na blogu, ku przestrodze dla  moich czytelników, którzy tak jak i ja są miłośnikami i smakoszami owoców runa leśnego. Wiem, że to będzie  następny znak STOP ale lepiej więcej wiedzieć i być ostrożnym niż potem płakać. Tekst kopiuję w całości.     Bąblowica wielojamowa Jagody mogą być przyczyną śmiertelnej choroby. Nie należy jednak rezygnować z jedzenia tych smacznych i zdrowych owoców, trzeba je po prostu bardzo dokładnie myć.Jedząc niemyte jagody czy poziomki można zarazić się tasiemcem lisim, który wywołuje bardzo groźną chorobę – bąblowicę wielojamową. Choroba rozwija się wiele lat bezobjawowo. Jeśli zostanie zdiagnozowana zbyt późno, może być śmiertelna.Zagrożone tereny Z najnowszych danych przedstawionych na konferencji zorganizowanej przez Polską Akademię Nauk wynika, że w naszych lasach żyją lisy zarażone tym tasiemcem. Jak informuje dr Andrzej Połozowski z Zakładu Parazytologii Uniwersytetu Przyrodniczego we Wrocławiu, sekcje zwłok przeprowadzone na upolowanych lisach wykazały, że najwięcej zarażonych zwierząt jest na Podkarpaciu oraz Warmii i Mazurach. – W województwie dolnośląskim natomiast nie stwierdzono tasiemca lisiego – mówi dr Połozowski. Lisi pasożyt Tasiemiec lisi ma zaledwie od 1,5 do 5 milimetrów długości. To bardzo mały, ale niezwykle groźny pasożyt. Żyje w jelicie cienkim głównie lisów, ale także wilków, rzadziej psów i kotów. Wytwarza jaja, które z kałem trafiają do środowiska. Tam kałożerne owady lub muchy mogą na sobie przenieść te jaja na jagody i inne owoce runa leśnego.Jagody z jajami Zjadając nieumytą jagodę możemy zjeść również jajo tasiemca. Możemy zarazić się też tylko zbierając jagody, jeśli nie umyjemy rąk po powrocie z lasu. – Larwa tasiemca lisiego, która dostanie się do organizmu człowieka osiedla się w narządach wewnętrznych, gdzie wolno rośnie, nie powodując przez długi okres czasu żadnych objawów – tłumaczy dr Połozowski.  Tasiemiec jak nowotwór Jaja pasożyta zagnieżdżają się najczęściej w wątrobie, płucach i mózgu,ale mogą też w nerkach, śledzionie, kościach i oku. Rozwijają się podobnie do guza nowotworowego. Bąblowica wyniszcza człowieka jak nowotwór. Jeżeli larwa usadowi się w wątrobie, może dać objawy pobolewania w prawym podżebrzu, złego samopoczucia, a w przypadku ucisku na drogi żółciowe również żółtaczki.Diagnoza i leczenie Chorobę trudno jest wykryć, bo przypominające nowotwór zmiany pojawiają się dopiero po 10-15 latach od zarażenia. Dopiero dokładne badanie laboratoryjne pozwala na zdiagnozowanie bąblowicy. Powstałe torbiele i uszkodzenia tkanek, jakie spowodował tasiemiec, usuwa się chirurgicznie. Późno wykryta bąblowica źle rokuje, często sprawia konieczność przeszczepu wątroby. Po chirurgicznym usunięciu zmian,konieczna jest wieloletnia chemioterapia, gdyż możliwe są przerzuty np; do mózgu.Lepiej zapobiegać Zapobieganie zakażeniu tym tasiemcem polega przede wszystkim na bardzo dokładnym myciu jagód, jeżyn, malin, poziomek i grzybów. Dr Połozowski radzi, aby jagody moczyć najpierw w letniej wodzie przez kilkanaście minut, a potem dokładnie opłukać wartkim strumieniem wody. Nie wolno ich jeść prosto z krzaczka. Po zbieraniu runa leśnego zawsze trzeba myć ręce. Nie należy też zapominać o regularnym odrobaczaniu psów i kotów.Tekst: Halina Pilonis Trochę to odbiera ochotę na leśne wyprawy ale jak podają autorzy, jeśli zachowamy ostrożność, to można nadal korzystać do woli z darów lasu.    Brak powiązanych notek. 