Od dawna jestem miłośniczką sów i puchaczy wszelkiego rodzaju. Żywych, na wolności  nie widziałam kilkanaście lat, a ostatnio tylko w ZOO. Ale sowę można sobie zrobić., niemal ze wszystkiego. Na blogach rękodzielniczych można spotkać mnóstwo sówek wykonanych na szydełku, z modeliny, z masy solnej, z wikliny papierowej, a nawet z metalu. Ja też robię sówki, mam ich dużo, a ta którą dzisiaj pokazuję trafiła do bratanka, jako suwenir po choinkę. Dzisiaj nareszcie  przysłał fotkę. To ogromna sowa, ponad 60 cm. Usztywniona, z kieszenią na drobiazgi i służy im jako schowek na klucze. Pomysł mój, pierwszy egzemplarz i trochę niewydarzony, ale prezent się spodobał. Teraz robię dla siebie w innym kolorze i bardziej udoskonaloną. Moja córka robi różne stwory z masy solnej. Ostatnio zamiast mąki, używa do masy  skrobi kukurydzianej. Wyroby są gładkie, delikatne i bardzo trwałe. Oto jej najnowszy produkt, dość duży – 25 cm.       Dzisiaj nie będzie nic więcej. Pozdrawiam Powiązane notki: Prezentowo Moja Ksenia Moja normalność 