Życzenia świąteczne będę jutro, a dzisiaj coś  na rozweselenie dla zabieganych, zapracowanych, a może też przyda się do wykorzystania. Parę dni temu przepis na kurczaka zobaczyłam  na blogu Zante i spodobał mi się, więc skopiowałam i posyłam dalej. A to jest link do blogu koleżanki: http://dlacorkiisynowej.blogspot.com/  Zachęcam do zerknięcia na blog Zante, bo znajdziecie tam wspaniałe kulinarne przepisy, które serwuje koleżanka, ale nie z książki, tylko wypraktykowane i modyfikowane przez siebie. Zante tak pisze: „Przepis jest wyjątkowy. Dostałam go od mamy męża córki  i uznałam, że nie jestem w stanie zachować go tylko dla siebie. Kurczaka można w ten sposób przyrządzić nie tylko na Święta. Wydaje mi się, że wręcz powinno się zrobić próbę generalną wcześniej. Kapitalnie sprawdzi się w ferworze porządków, natłoku „spraw do załatwienia”, w przerwie między zakupami świątecznymi czy po wykonaniu spiętrzonych obowiązków służbowych (nie polecam w przerwie na lunch).  Kurczaka bardzo starannie umytego układamy na dnie naczynia, najlepiej szklanego. Dodajemy goździki, cynamon, skrapiamy cytryną. Tak przygotowanego kurczaka zalewamy: - szklanką wina białego, - szklanką wina czerwonego, Dodajemy: - 100 ml ginu, - 100 ml koniaku, - 200 ml smirnoffa -   50 ml białego rumu - 150 ml tequili - obowiązkowo!!!!  Przygotowanie jest dziecinnie proste: Potrawy nie musimy poddawać obróbce cieplnej. Ani gotować , ani piec , ani nic zupełnie. Kurczaka wywalamy, bo jest zbędny. Natomiast ….. sos… mmmmm…sos jest wyśmienity…paluszki lizać!  P.S. Kurczak musi być martwy, bo inaczej bydle sos wypije !!!  SMACZNEGO  ” Jeszcze nie próbowałam, ale kto wie, może wykorzystam. Powiązane notki: Niedzielne radostki 