To stało się tak nagle, tak, jakby piorun strzelił z jasnego nieba. Tyle lat spotykała się z nim, rozmawiali o wszystkim, jak to zwykle bywa po sąsiedzku, ani przez myśl jej nie przeszło, że może między nimi dojść do bliższego kontaktu. Był kilka lat starszy od jej syna, żonaty, dzieciaty. Zawsze go podziwiała za pracowitość, za radzenie sobie z coraz bardziej powiększającą się rodziną. Jego żona była wspaniałą kobietą, mądrą, zaradną, urodziwą nad podziw, a dzieci, chociaż jeszcze maluchy, już wykazywały uzdolnienia artystyczne. Córka miała zamiłowanie do muzyki. Prawie codziennie grała na skrzypcach i z jej okna dochodziły do niej cudowne melodie. Siadała wtedy w fotelu, z filiżanką kawy i zapadała się w inny świat, słuchając czarownych dźwięków. On, młody i piękny górnik. Każdego dnia wracając z szychty, zatrzymywał się przed jej domem, pozdrawiał ją, pytał o samopoczucie, czy w czymś nie pomóc. Chwilę rozmawiali, a potem szedł do swojego domu. Do żony, która czekała z obiadem, do dzieci, wybiegających przed dom na powitanie. Od pewnego czasu widziała, że jest jakiś markotny. Coraz częściej wracał z pracy na lekkim rauszu. Stało się to, gdy jego żona podjęła pracę. Otworzyła w sąsiedniej wsi sklep spożywczy, taki misz masz. Od tej chwili wracał do pustego domu. Widziała jak się snuje po obejściu, coś naprawia, coś robi, a potem wychodzi po dzieci do autobusu szkolnego. Tego dnia wracał z pracy bardzo wcześnie. Dochodziła dziewiąta rano. Ona wyszła do sklepu. Spotkali się blisko jego domu. Zauważyła, że jest czymś zmartwiony.  Pani Jolu, może zajdzie pani do mnie – poprosił. Stało się coś? – spytała. Nie, od dawna chciałem chciałem z panią porozmawiać, a dzisiaj mam odwagę. No, dobrze – odparła – ale najpierw muszę zrobić zakupy… Zakupy zrobi pani potem, a teraz bardzo proszę, muszę z kimś pogadać, a do pani mam zaufanie…  Widziała, że coś go gryzie, więc przystała na jego propozycję. Zakupy nie zając, może je odłożyć na później. Weszli do jego domu. Rozejrzała się z ciekawością, bo od ostatniej wizyty na parapetówce dużo się zmieniło. Przybyło bogatych mebli, dywanów, bibelotów z czego on był bardzo dumny. Zrobił kawę, podał ciasteczka i na stole postawił butelkę wina.  Napije się pani ze mną? – zapytał, nalewając do kieliszków. – Mam ważny powód, moja córka zdała do szkoły muzycznej. Na taką okazję chętnie wypiję toast – odparła. – Codziennie podziwiam talent twoje córki. Musisz być z niej dumny, prawda? – spytała, wychylając kieliszek. Jestem dumny – odparł, ale nie widziała w nim entuzjazmu. – Ja się cieszę, tylko żona ma to w dupie. Ona uważa, że dla dziewczyny dobry fach jest ważny, a nie jakieś rzępolenie na skrzypkach. I wie pani, żona zabroniła córce jechać na zgrupowanie, bo trzeba za to zapłacić sześćset złotych, za tydzień. Ale na nowe firanki wydała tyle samo, chociaż stare były całkiem dobre.  Słuchała jego wynurzeń, które coraz bardziej odsłaniały prawdę o ich życiu, nie takim kolorowym, jak ona to widziała. A wydawało jej się, że widziała wiele. Mieszkają wis a wis, znają sie od lat. Czasem bywają na wspólnych podwórkowych biesiadach. Czasem skrycie zazdrościła im dobrego startu, powodzenia w pożyciu małżeńskim. Kiedyś on ubiegał się o względy jej córki, z czego ona bardzo się cieszyła. Niestety, zabiegał niezbyt skutecznie. Córka wybrała innego, on po roku ożenił się z inną. Córka wyjechała do Włoch, a ona została sama. On ułożył sobie życie i wydawało jej się, że jest szczęśliwy. Dzisiaj dowiedziała się, że tak nie jest. Najwięksi filozofowie nie odgadną, co roi się w umyśle mężczyzny. Po kilku kieliszkach wina jego skrywane emocje wylały się strumieniem.  Pani Jolu, pani zawsze mi się podobała – zaskoczył ją nagłym wyznaniem. – Ma pani tyle energii, tyle ciepła w sobie, że nawet jak pani nic nie mówi, to się czuje co pani chce powiedzieć. Jest pani starsza od mojej matki, a ja widzę w pani młodą, powabną kobietę, o jakiej marzy każdy mądry facet, poważnie mówię. Krzysiu, opamiętaj się – ofuknęła go – ty bredzisz, masz piękną żonę, dzieci, przestań zmyślać! Pani nic nie rozumie – odparł, przysuwając się bliżej. – Ja kocham moją żonę, ale ona odkąd zaczęła pracować jest dla mnie jakaś oziębła. Ciągle zmęczona, zdenerwowana, odpycha mnie i przestała dbać o siebie tak jak dawniej. To już nie ta kobieta… Krzysiu, ty chyba jesteś chory – parsknęła, odsuwając się na bezpieczną odległość. – Żona ma prawo być zmęczona, trójka dzieci, praca i jeszcze ty, to chyba dość dla kobiety, nie uważasz? Dom zadbany, ogród, foliaki z warzywami, więc czego ty jeszcze oczekujesz? Po jej słowach, zwiesił głowę.  Bo widzi pani – zaczął nieśmiało – ja ją kocham, ale chciałbym, żeby była taka jak pani – nagle rozkręcił się – żeby się uśmiechała tak, jak pani, żeby była miła, chętne do rozmowy, żeby nie burczała z byle powodu, spytała co u mnie w pracy, żeby się przytuliła, popieściła nie tylko w nocy… Pani nawet mijając się w drodze do sklepu potrafi zapytać, pogadać, uśmiechnąć się na dzień dobry, a moja żona wiecznie naburmuszona, zła, rozdrażniona, że ja już sam nie wiem jak jej dogodzić…  Mówił, mówił i coraz bliżej przysuwał się. I…nagle objął jej twarz rękami i przyssał się do ust, nawet nie zdążyła się odsunąć, a może nie bardzo chciała. Sama nie wiedziała co ma zrobić. Młody mężczyzna przy niej, jego gorący oddech i usta… Nagle odżyły dawne pragnienia, tęsknoty. Od lat nie była blisko z mężczyzną. Nie sądziła, że jeszcze jej się to przydarzy. I nagle… Gorące szepty, rozedrgane dłonie na jej piersiach i jego zachwyt, że od dawna marzy, żeby ich dotknąć, że są takie dorodne, pełne, ciężkie, jakich zawsze pragnął, że… każdego lata w ukryciu spogląda przez ogrodzenie jak ona leży na leżaku, że chciał zawsze wejść do ogrodu, ale nie miał odwagi, że… Poddała się. Całował szalenie, namiętnie, gorąco, a jego młode, mocne palce trącały jej czułe struny i budziły demony uśpionych zmysłów.  Nie wolno, nie mogę! – krzyknęła i wyrwała się z jego objęć. – Wybacz i zapomnij co się tu stało – Ty masz żonę, rodzinę, jesteś w wieku mojego syna, to jest chore, Krzysztof! – krzyknęła, wybiegając z pokoju.  Wróciła do domu. Usiadła przy stole i roześmiała się serdecznie. Taka okazja jej się trafiła, młody, piękny mężczyzna chciał ją posiąść, to nic, że na chwilę, ale chciał, a ona głupia to odrzuciła. Głupia? Powiązane notki: Taka okazja Okazja 