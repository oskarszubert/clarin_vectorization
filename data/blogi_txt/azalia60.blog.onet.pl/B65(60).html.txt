Jedna z osób komentujących od pewnego czasu moje wpisy, pod poprzednim postem napisała, że jak nadal będę pisać tak długie posty, to przestanie czytać mój blog. Jej wola, nie musi, prawda? Ja piszę tak jak chcę i jak mi wychodzi. Fakt, że piszę dużo i długie posty ale to mój blog i taki mam styl i już. Nie sądziłam, że tak szybko nastąpi coś co zmusi mnie do ograniczenia pisania w ogóle, a już na pewno długich postów .Po prostu odmówił mi posłuszeństwa lewy nadgarstek. Tak w jednej chwili, zabolał i klops.Lewa ręka nie do użytku. Poruszanie palcami sprawia ból, a nadgarstek  spuchł, zrobił się tkliwy i kaplica, jak to mawiano w pewnych środowiskach.  I co mam zrobić? Połykam prochy p/bólowe, smaruję obolałe miejsce końską maścią, a tak końską, bo podobno koniom pomaga na wszelkie skręcenia i inne urazy. Czemu by nie miała i mnie pomóc. Kupiłam ją w aptece, za całe 35.00 złotych polskich. Podobno na targu można kupić za 20,o zł ale czy to jest na pewno taka sama jak ta z apteki? Kto to może sprawdzić. Posmarowałam, przedramię włożyłam w łupki, bo tylko w ten sposób zmniejszyła się ruchomość, a co za tym idzie i bolesność.  I cóż? Stukam prawą ręką ale to już nie to co na dwie. Dlatego też dzisiaj będzie krótko, bo boję się, żeby znów ktoś nie rzucił złego uroku i nie „wysiadła mi prawa ręka”. O, to byłaby już klęska totalna. Moje czytelniczki czekają na następne odcinki na tym blogu i na blogu Tami45, a tu niestety, musimy poczekać aż mi się polepszy. Byle nie na odwrót. O, nie!  Powiązane notki: Urok szamba 