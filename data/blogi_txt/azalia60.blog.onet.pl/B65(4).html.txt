Wirtualna pogawędka  Kocie małżeństwo, czy mama z dużym dzieckiem?Dobre pytanie. Może jednak zapytam?   Masz kota? Nie??????  A to czemu?   Ach, tak jakoś ci zeszło?? Myślałeś o tym, nawet już oglądałeś u sąsiada bo dzieci marzyły ale ty rozmyśliłeś się. Żona marudziła, że to taki kłopot, będzie broił w domu, paskudził, sierść będzie wszędzie i ten zapach?! Nie zdecydowałeś się a dzieci na twoje dictum, zwiesiły głowy, zmarkotniały bo już od dawna chciały w domu zwierzątko, a najbardziej kotka. Chciały się nim opiekować, karmić, bawić się, wychodzić do ogrodu, może na spacer… Widziałeś jak oczy im błyszczą gdy czasem przez szparę w płocie przedostanie się na wasze podwórko kot sąsiada, jak się cieszą, głaszczą go a potem kiedy kotek pójdzie już do swojego domu nagle smutnieją, jak ciężko wzdychają. Ty wolisz udawać, że nie kumasz, bo po co?  A nie pomyślałeś chociaż przez chwilę o tym, że dzieciom jest bardzo smutno i przykro. Dzieciom potrzebne są zwierzątka. Tak. Nie patrz tak na mnie, ja nie gadam głupstw. Mądrzy ludzie tak mówią, psycholodzy i inni, że potrzebne dla ich dobra. To znaczy, dobra zwierzątek i dzieci. Jakie zwierzątka, pytasz? Obojętnie, byle dziecku odpowiadało. Pies, kot, królik, chomik, świnka morska a nawet papużki.  Mama to czy nie mama? Coś za duże ma uszy…  Jakiekolwiek. Dzieci uczą się w ten sposób opieki nad słabszym stworzeniem, poznają jego zwyczaje, czują się odpowiedzialne za nie. Wyrabia to w nich poczucie  obowiązku, systematyczności a także daje możliwość pogłębienia bliskości, czułości a co się z tym wiąże są szczęśliwsze i radosne. Że co? o czym ty mówisz, że żona boi się bo kot choroby może przywlec, uczulenia można dostać bo koty to brudasy. I co jeszcze? Od wszystkiego można dostać uczulenia. Nawet od gadania bzdur tak jak to robisz w tej chwili. Zaraz dostanę pokrzywki. Przecież sam mówiłeś, że dzieci bawią się z kotem sąsiada, więc skąd nagle wymysł z uczuleniem?! A inne choroby? To jest proste jak konstrukcja cepa. Idziesz z kotem do weterynarza i wszystko jasne. Kot zostanie przebadany, zaszczepiony, odrobaczony i po problemie. Po za tym kot to najbardziej schludne i dbające o siebie stworzonko. Nie uwierzysz jeśli się sam nie przekonasz. Koty uwielbiają czystość. Wiem co mówię, bo nieraz mój kocurek wymościł sobie legowisko na świeżo powleczonej poduszce albo na ułożonych na fotelu dopiero co wypranych ręcznikach chociaż wkoło leżały dywaniki i puchate poduchy. On wybrał czyściutkie chociaż mniej wygodne. A widzisz??.   No proszę. Nie tylko lubią się myć ale nawet śpią w umywalce. Oj czyściochy!Ciekawe czy umyły ząbki? A póki co na rogu w księgarni widziałam poradnik pt. ” Kot domowy”. Kup, poczytaj, niech żona poczyta, niech dzieci poczytają i dopiero wtedy podejmijcie rodzinną decyzję. Mówisz, że przekonałam cię? No widzisz.!!??  To pędź do księgarni a potem do domu. Acha, w schronisku za mostem, widziałam sporo ślicznych kotków, nawet były takie całkiem maluśkie. Idziemy  tam, może coś wpadnie ci w oko. Albo nie. Myślę, że to dzieci powinny wybrać swojego pupilka. To ma być ich zwierzak od początku. Zabierz więc żonę i dzieci do schroniska i coś na pewno wybierzecie. Do zobaczenia i pomyślności życzę. Uff…. Jestem wielka!!! Znów jakaś kocia sierotka znajdzie dobry dom.  Ale ciepło i mięciutko i do jedzonka coś może będzie. Prawda mamusiu???                 Brak powiązanych notek. 