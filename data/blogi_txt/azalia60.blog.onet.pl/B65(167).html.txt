Na blogach mniejszy ruch, więc i ja postanowiłam zrobić sobie krótkie wakacje. Od soboty próbowałam opublikować nowy post i mi się nie udawało. Nie wiem jaka była tago przyczyna. Ponad to musiałam wyczyścić „bibliotekę” plików, bo przekroczyłam dopuszczalny limit 100 MB i tak się rozpędziłam z usuwaniem fotek ze schowka, że skasowałam wszystkie zdjęcia w poprzednich postach. Chcąc je przywrócić, musiałabym  wklejać od nowa, a to starsznie dużo pracy i kombinacji, wobec tego zostaną puste miejsca. Trochę mnie to zniechęciło  i robię przerwę.  Nie wiem ile dni będę pauzować. Może tydzień, a może trochę dłużej. Muszę zrobić przymusową przerwę, bo mam mnóstwo zaległości w domu i na podwórku, a jak się przyssię do laptopa, to zapominam o  całym świecie, a robota sama się nie zrobi. Nie mam w odwodzie męskiego ramienia, dlatego muszę sama. A wiadomo, że kobieta to słaba płeć i to,co mężczyzna zrobi w godzinę mnie zjamuje pół dnia albo więcej. Nigdy nie byłam wyrywna w pracach fizycznych, aczkolwiek sama umiem wiele zrobić i mam szczytne plany, ale mi się zwyczajnie nie chce. Mając jednak świadomość, że nikt tego za mnie nie zrobi, muszę się sprężyć i zacząć działać. Pogoda się ciut poprawiła, słoneczko wyszło, deszcz się opamiętał, więc może uda mi się w końcu pomalować parkan, kuchnię, łazienkę i coś jeszcze. Materiały mam z grubsza przygotowane, tylko natchnienia wciąż brak. Jak zamknę laptop i zapomnę na jakiś czas  o internecie, to jest nadzieja, że ruszę z robotą. Oby tak było, w co do końca nie wierzę, ale… Dzisiaj zobaczyłam moją kalinę i o mało się nie rozpłakałam. Jeszcze parę dni temu była obsypana kwiatami, liście miała całe, a dzisiaj jakieś paskudne stworki obżarły ją do cna. Z liści sitko. Poglądałam dokładnie, ale nic podejrzanego nie zobaczyłam poza wyżartymi listkami i kwiatkami.  To samo stało się z młodą siewką jakiegoś drzewa, nawet nie wiem jakiego, bo to samosiejka. Tydzień temu wyglądała zdrowo  A dzisiaj ma wielgachne dziury w liściach, jakby ktoś powycinał nożyczkami.  Nie wiem co tak żre, bo w tym roku ślimaków u nas nie ma. To „coś” zjadło mi flance słoneczników i dobiera się do kapusty.  Dobrze, że chociaż niebo bezchmurne i słoneczne.  Wybaczcie, kochani, że znikam, ale muszę. Będę się pokazywać częściej na blogu z moimi robótkami. Zapraszam. Pozdrawiam i życzę dobrej pogody tej za oknem i w sercu. Powiązane notki: Nieprzewidziana  przerwa. Przerwa w przerwie 