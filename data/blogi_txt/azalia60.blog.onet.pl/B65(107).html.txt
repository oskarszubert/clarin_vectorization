Kochani, bardzo dziękuje za liczne komentarze i świetne podpowiedzi. Gina dobrze zinterpretowała postawę pani sołtys. Nie tylko ona doszukała się podstępu. Gdy na spokojnie przeanalizowałam wszystkie komentarze też doszłam do podobnych wniosków. Na dodatek z samego rana rozmawiałam z zaprzyjaźnioną sąsiadką, która wiele wyjaśniła i okazuje się, za pani sołtys zbiera punkty dla siebie, bo parę tygodni temu był wniosek o zmianę sołtysa, który nie robi tego co do niego należy, więc kobieta chce się wykazać, ale trafiła kulą w plot. Z tego co mówiła sąsiadka, pani sołtys odwiedziła kilka domów, szukając dziury w całym. I znowu sprawdza się przysłowie; „Jak śmierć u d… wtedy do pokuty”. Nie odpowiadałam na komentarze, bo nie miałam co odpowiadać. Każdy z Was miał rację, jedni większa inni mniejszą, a moja racja była w poście. Ponad to, po południu byłam w wielkim mieście na zakupach, wróciłam wieczorem objuczona, umęczona i padłam jak bura kawka. Nadwyrężyłam kręgosłup, bo mnie się wciąż wydaje, że mam 30 lat. Psychicznie na pewno czuję się na tyle, ale mój kościec mówi co innego. Średnia arytmetyczna wychodzi mi na 55 i tak ma być.  Wymoczyłam swoje kosteczki w ciepłej wodzie, zapakowałam do łóżka i obudziłam się tuż przed północą  wypoczęta i chętna do wszystkiego. Kupiłam wczoraj kilka motków włóczki i nowe dobre szydełka, więc zrozumiałe, że musiałam wypróbować. Próbowałam do czwartej, zapijając kawą i nagle mnie olśniło. Usiadłam do komputera i napisałam z marszu następny odcinek „Oleńki”.  Jeśli ja pamiętacie, to zapraszam do czytania. Link z prawej strony – „Tami45.blogspot.com  – w zakładce – „Blogi osobiste”.  Życzę dużo drobnych radości i uśmiechu od ucha do ucha.   Powiązane notki: Czas nie czeka Oleńka 5 Oleńka – 6 Oleńka-2 