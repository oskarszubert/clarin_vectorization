Nie dbamy o swoje zdrowie. Nie tylko dlatego, że nieodpowienio się odżywiamy, że nie dbamy o bezpieczeństwo w domu, na ulicy, chociaż wydaje nam się, że jesteśmy ostrożni, przewidywalni. Nie dbamy o profilaktykę. Tak, tak. Profilaktyka, to dla wielu ludzi terra incognita. A od dawna wiadomo, że lepiej zapobiegać, niż leczyć. To oznacza, że powinniśmy się co pewien czas poddać badaniom profilaktycznym, żeby wcześnie wykryć zagożenia dla naszego zdrowia. Bo jak ianczej dowiemy się, że coś złego dzieje się w naszym organizmie? Musimy pamiętać o tym, że nie wszystkie choroby dają znać o sobie z chwilą „wykluwania się”, tak, jak na przykład grypa czy angina. Niektóre siedzą sobie cichutko w naszym ciele latami i dzień po dniu zżerają nas.  Na pierwszym miejscu są:  cukrzyca, choroby niedokrwienne srca, nadciśnienie tętnicze, nowotwory, a ostatnio gruźlica.  Przyzwyczailiśmy się, że choroba powinna objawać się bólem. Jak nic nie boli, to znaczy, że nic nam nie dolega. Nic bardziej mylnego. Nasz organizm nie jest niezniszczalny. Niektóre choroby nie manifestują się ewidentynymi objawami, rozwijają się podstępnie, w ukryciu i kiedy już zaczynamy odczuwać poważne dolegliwości, wtedy może być za późno na wyleczenie, bo choroba jest na tyle zaawansowana, że nasz organizm poddaje się, a leki niewiele mogą zdziałać albo powrót do zdrowia wymaga długiego, żmudengo i kosztownego leczenia. Miałam kiedyś bliską mi osobę, kobietę w moim wieku, energiczną, wesołą, jednym słowem okaz zdrowia. Od pewnego czasu zaczęła odczuwać bóle w jamie brzusznej, stała się nerwowa, nadpobudliwa, nie mogła spać. Prosiłam, żeby poszła do lekarza, zrobiła podstawowe badania, ale ona kwitowała to krótko: - Poboli i przejdzie, może się za bardzo przejadam, może to nerwy, bo w pracy mam urwanie głowy, a dzieci dają w kość… Nie lubię chodzić do lekarzy. Mijały miesiące, a ona nadal skarżyła się na te same dolegliwości, ale do lekarza nie poszła. Łykała jakieś prochy, piła ziółka i jakoś egzystowała. W rozmowach telefonicznych bagatelizowała moje uwagi.  Gdy spotkałam ją po roku, byłam już pewna, że dzieje się z nią coś niedobrego. Tym razem nie ustąpiłam, tylko wpakowałam ją do samochodu i zawiozłam do do mojej koleżanki, lekarki.  To co usłyszałyśmy po kilku dniach, odbierając wyniki badań, zwaliło nas z nóg. Wszystkie wyniki kwri złe, tak samo wyniki z usg jamy brzusznej i tarczycy. Lekaraka zleciła na cito tomografię. A wynik tego badania nie pozostawiał złudzeń. Diagnoza: Rak tarczycy z przerzutami do wątroby, śledziony i dwa ogniska w mózgu.  Ordynator onkologii stwierdził, że zgłosiła się zbyt późno, żeby dało się to wyleczyć. Przeleżała na onkologii cztery miesiące. Nie pomogła chemia, bomba kobaltowa, z każdym dniem uchodziło z niej życie. Ostatni miesiąc była w domu, w pampersach, karmioną sondą. Morfina łagodziła potworny ból. Odeszła, mając 53 lata, zostawiając dwoje kilkunastoletnich dzieci i męża inwalidę. Gdyby poszła wcześniej na badania… Można teraz gdybać, a jej nie ma. Druga moja znajoma, kobieta dynamit, taki przysłowiowy niespokojny duch. W wieku 50 lat zrobiła kurs żeglarski, o którym marzyła od dawna. Zdała egzamin do Wyższej Szkoły Plastycznej i zawzięcie studiowała zaocznie malarstwo  z dobrymi efektami. Miała talent, pięknie malowała i oprócz pracy zawodowej prowadziła kółko plastyczne na swoim osiedlu. Robiła wszystko z wielkim zaangażowaniem, tylko nie to co powinna. Od dłuższego czasu miewała skoki ciśnienia. Parę razy starciła przytomność, ale to ją nie przerażało, nie uruchomiło dzwoneczka alarmowego. Szła do lekarza, jak było źle, ale jak tylko trochę się polepszyło, odstawiała leki i szalała w pracy. Nie chciała robić badań, nie chciała zwolnić tempa, tylko pędziła do przodu. Pewnego dnia dostałam telefon od jej siostry: – Ala jest w szpitalu, po wylewie.  Po dwóch dniach zmarła. Zabiła ją zaawansowana miażdżyca i wysokie ciśnienie.  A mogła się systematycznie badać, leczyć, być może żyłaby nadal.  Znam wiele przypadków śmierci przez zaniedbanie, zaniechanie wręcz unikanie badań i każdy z nich to odrębny temat, ale nie będę ich tutaj opisywać. Chciałam tylko zaakcentować, jak ważne jest zapobieganie, przedwczesne wykrywanie i diagnozowanie niepokojących sympotomów choroby. Szczególnie ważne dla osób, którym PESEL daje znać o sobie.  Zawsze dziwiłam się, że ludzie tyle wysiłku wkładają w urządzenie domu, wystrój wnętrza, swój ubiór, fryzurę, samochód, atrakcyje wczasy, nie szczędząc na to czasu, sił i pieniędzy, a gdy chodzi o własne zdrowie, to rzadko sami z siebie podejmują jakieś starania, dopiero  jak zapali się czerwone światło, włączy się alarm, wtedy na gwałt szukają pomocy.  A to przecież to jest takie proste. Raz na kilka miesięcy pofatygować się do lekarza, zrobić badania krwi, prześwietlić co trzeba, stosować zalecenia i spać spokojnie. Nie twierdzę, że każdy kto się często bada będzie żył wiecznie młody, piękny i zdrowy, ale warto próbować zadbać o siebie. Kogoś, kogo kochamy, kto jest nam  bliski chcemy chronić, otaczać opieką, a czy siebie też tak traktujemy? Któż może być dla nas bliższy, niż my sami? Pokochajmy siebie chociaż trochę. Zagrożeń dla człowieka jest dużo, ale wydaje mi się, że największym zagrożeniem dla siebie jesteśmy my sami,  nasza beztroska i bezmyślność.  Powiązane notki: Poezja zbliża i leczy smutne serca 