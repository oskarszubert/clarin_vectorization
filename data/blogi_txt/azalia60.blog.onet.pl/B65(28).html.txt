Moje spotkanie z kuną. Kaczeńce jeszcze kwitną.           Dzień dobry, to ja kuna domowa.Prawda, że jestem piękna, a jak pożyteczna.     Oto ona. Kuna domowa, zwana kamionką.Od paru tygodni moja lokatorka albo raczej lokatorzy, bo kuna nie jest singielką. Zdjęcie poniżej przedstawia kunę leśną, jakże różni się od kuny domowej, ubarwieniem i kształtem pyszczka.     Okres rui kamionki przypada na lipiec i sierpień, ciąża przedłużona trwa długo, nawet 9 miesięcy. Ruja dodatkowa przypada na styczeń i luty. Młode rodzą się ślepe, w liczbie od 2 do 8. Ssą mleko ok. 3 miesięcy. Dojrzałość płciową osiągają po 2 latach.Żywi się gryzoniami, ptakami i ich jajami, żabami i owadami. Dość duży udział w jej diecie mają owoce. W jaskiniach poluje na nietoperze. W zabudowaniach gospodarskich tępi szczury i myszy, wyrządza jednak również szkody wśród drobiu. Na wspólnych stanowiskach konkuruje z kuną leśną.Występuje w niemal całej Europie oraz w strefie klimatu umiarkowanego Azji, aż po Himalaje i Chiny. W Europie jest spotykana od północnej Danii po zachodnią Hiszpanię i – na południe – po Włochy i niektóre wyspy na Morzu Śródziemnym i Egejskim.W Polsce występuje na całym obszarze kraju, zwykle w okolicach ludzkich siedzib, ruinach, lasach, a także w centrach dużych miast. W stanie Wisconsin w USA zaadaptowała się do warunków naturalnych mała populacja kun domowych, które zostały tam sprowadzone jako zwierzęta domowe. To tyle o kunie domowej z Wikipedii. A co ona ma wspólnego ze mną?Otóż wiele. Parę tygodni temu poszłam na strych, zobaczyć skąd mam przecieki wody deszczowej i po sprawdzeniu i dociśnięciu rozluzowanych dachówek, zobaczyłam na jednym z kartonów trzy kurze jaka.  Zdziwienie moje było ogromne, bo skąd na strychu, na poddaszu kurze jajka. Zabrałam te jajka i o dziwo, jedno z nich było jeszcze ciepłe ciepłe. Jakby dopiero co wyjęte spod kury. Z ciekawości, rozbiłam na talerzyku i okazało się, że wszystkie są świeżutkie. Nie wyrzuciłam, bo po co? Wykorzystałam je do naleśników. Po jakimś czasie zapomniałam o tym zdarzeniu, chociaż przez dzień czy dwa nurtowało mnie,  skąd na strychu świeże jajka. Myślałam, że mam takie mądre i sprytne koty, które znoszą do domu dobra materialne. Ale o dziwo,  moje koty, które od dawna buszują na strychu i tak mają swoje legowiska, od pewnego czasu koczują na dworze. Nawet w deszczowe dni, kulą się podświerkami. Od paru dni, mój sen jest przerywany jakimiś potwornymi harcami na poddaszu. Bieganie, tupanie, krzyki, piski, budzą mnie kilka razy w nocy. Myślałam nawet, że kotka się okociła i broni dostępu do młodych kocurom, co już się dawniej zdarzało.Jednak, jak na kocie rozróby, te odgłosy były za głośne i za intensywne. Wybrałam się dzisiaj na strych zbadać przyczynę tych odgłosów i kiedy otworzyłam drzwiczki bocznego stryszku o mało nie padłam z wrażenia. Na skrzyni siedziała piękna, dorodna kuna. Patrzyła na mnie bystrymi, błyszczącymi jak rozżarzone węgielki oczkami. Siedziała spokojnie, jakby chciała powiedzieć; no i co? już wiesz?Popatrzyłyśmy na siebie w milczeniu i poszłyśmy każda w swoją stronę. Ja zamknęłam drzwiczki, a ona pewnie  powędrowała do swojego gniazda.Teraz już wiem, skąd te nocne harce, skąd jajka prosto od kur sąsiadów zapewne. Dlaczego moje koty opuściły przytulne swoje siedziska na strychu. Dlaczego od początku wiosny, na moją posesję nie przełażą kury sąsiada. Wszystko jasne. Nawet to, że myszy zniknęły, których nawet koty nie potrafiły wystraszyć albo wytępić. Mam nowych strażników. Kuny domowe.Dopóki nie zrobią większych szkód, mogą sobie spokojnie mieszkać. Żeby tylko nie połakomiły się na moje nietoperze, które dotąd mieszkały w szopie.Mojemu synowi, w nowo wybudowanym domu, zniszczyły kilka metrów kwadratowych ocieplenia dachowego. Mojemu koledze pogryzły przewody elektryczne w samochodzie.   Ale z tego co wyczytałam w poradniku, przewodów domowych się nie imają. Dlaczego? Oto jest pytanie.Tylko nie wiem, czy należy je zameldować w Urzędzie Gminy, aby płacić podatek od zwierząt domowych?Wszak to kuna domowa.Natomiast wiem, że trudno ich się pozbyć. Dopóki będą tylko hałasować to jakoś z nimi wytrzymam.Ważne, że tępią myszy i że przynoszą jajka, haa..haaa.haa      Miłego dnia i dużo słońca życzę wszystkim moim gościom, a  15-ty odcinek ” Starej miłości….” w niedzielę. Powiązane notki: Moje odczucia Moje wiersze ( 1987 rok ) 