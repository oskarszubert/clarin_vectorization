Dostałam kiedyś tomik wierszy Józefa Barana. Nie znałam jego twórczości. Książkę włożyłam do regału i zapomniałam o niej. Wczoraj przypadkowo  dowiedziałam się, ze jego teksty są w repertuarze kilu naszych piosenkarzy, miedzy innymi; Hanny Banaszak, Elżbiety Adamiak i Starego Dobrego Małżeństwa. Zaciekawiona  tą informacją zaczęłam przeglądać wiersze i przepadłam na kilka godzin. Nie tylko wciągnęło mnie czytanie, ale podziałało jak czarodziejski eliksir.Tak działa na mnie dobra poezja. Wklejam „Balladę o kotach” (zapis oryginalny). to nie ściany to koty mają uszy czworonożni agenci Pana Boga zesłani na ziemię aby szpiegować Adama przymilnym ocieraniem grzbietów wkradają się w łaski naszych chałup nic nie mówią podsłuchują najskrytsze szepty nie ujdą kociej uwadze wszędzie ich pełno na kolanach za uchem pod nogami gdy je wyrzucamy podsłuchują za drzwiami sieni w nocy koty włażą pod łóżka zapalają czerwone latarnie oczu i w ich blasku wszystko skrzętnie spisują (notesiki chowają rano do mysiej dziury) a potem na sądzie ostatecznym dziwimy się skąd Pan Bóg o nas wszystko wie ************************************************** Przykazanie Będziesz chodził jak kot własnymi ścieżkami na bosaka raniąc stopy o ostre kamienie aby tym dotkliwiej odczuć osobność swojego istnienia  nigdy nie wystarczą ci gotowe biblie ani żadne cudze pisma święte podczas przydrożnych postojów spisywał będziesz w pocie wyobraźni prywatną Ewangelię Życia (.   Autor: Józef Baran   Koty w nowej odsłonie, a może to nie o koty chodzi?  A przykazanie, taki niby proste, prawda? Któż odpowie – co autor miał na myśli? Pamiętacie to nieśmiertelne pytanie zadawane na lekcjach języka polskiego? Kiedy tylko czytam wiersze, od razu w tyle głowy słyszę panią Rozalię, nauczycielkę polskiego z podstawówki i zastanawiam się co mam odpowiedzieć. Pozdrawiam z uśmiechem.    Brak powiązanych notek. 