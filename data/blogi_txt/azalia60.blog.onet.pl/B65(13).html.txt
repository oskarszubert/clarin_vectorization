Parę miesięcy temu brałam udział w seminarium poświęconym problemom wychowawczym z dziećmi. Program był dość bogaty i ciekawy. Pierwsza część ogólna poświęcona była zagadnieniom z psychologii rozwojowej a druga część to dyskusje panelowe. Zapisałam się do grupy, która miała zająć się tematem „Używanie wulgaryzmów czyli przeklinanie przez  dzieci w wieku przedszkolnym i wczesno szkolnym”, bo akurat ta grupa była najmniejsza a szef seminarium prosił o zasilenie grupy. Nie będę tutaj szczegółowo pisać co kto mówił, co kto radził bo nie  to jest najważniejsze. Można wziąć do ręki podręcznik Psychologii rozwojowej czy Pedagogiki i poczytać sobie jeśli ktoś ma taką potrzebę albo ochotę. Moją uwagę zwrócił fakt ograniczenia dyskusji do pewnej granicy wiekowej jakby poza okresem wczesno szkolnym problem już nie istniał. Można by sądzić, że zarzewie wulgaryzmów potem wygasa albo też należy uznać, że dziecko w wieku nastu lat może do woli przeklinać. Ciekawe, prawda?Postaram się przytoczyć kilka uwag wartych poznania i zapamiętania. Każdemu mogą się przydać, bo przecież dzieci są wśród nas w rodzinach, po sąsiedzku.             Na pytanie jednej ze słuchaczek; dlaczego dzieci używają wulgaryzmów? – pani psycholog wyjaśniła, że dzieci najczęściej powtarzają zasłyszane słowa w żłobku, w przedszkolu, w szkole, na ulicy a także słyszane w telewizyjnych filmach, serialach, często w rodzinnym domu. Małe dziecko jest jak papuga, uczy się przez naśladowanie i powtarzanie nie zawsze znając znaczenie słów, które powtarza. Dopiero kiedy zaczyna rozumieć sens i zauważy w jakich sytuacjach dorośli używają brzydkich słów odwzorowuje ich zachowanie. To prawda, przecież maluszki uczą się przez naśladowanie. Dlatego rodzice powinni ważyć każde swoje słowo  i zachowanie jeśli chcą aby ich dzieci wyrosły na uczciwych i dobrych ludzi. Zgadzam się z tymi, którzy mówią, że wpływ na wychowanie dziecka ma także szkoła, grupy rówieśnicze itp ale nie zgadzam się z twierdzeniem, że to szkoła powinna wychowywać a dom tylko dać utrzymanie i opiekę. Nic bardziej mylnego.A dlaczego dzieci przeklinają? Generalnie rzecz ujmując; Przeklinanie sprawia, że czują się doroślejsi.     Przeklinanie pozwala pozbyć się napięcia.     Przeklinanie zwraca uwagę rówieśników.     Przeklinając, można także wyładować  na kimś złość.     Wulgaryzmy szokują ludzi wokół, ale dla dziecka mogą być      zabawne.W zasadzie to motywy używania wulgaryzmów przez dzieci i przez dorosłych niczym się nie różnią.- A co powinien zrobić rodzic gdy zauważy, że jego dziecko używa brzydkich słów? – padło pytanie i  pani psycholog, powołując się na opracowania dr Kenneth N. Condrell zaskoczyła wszystkich  podaną metodą tzw. metodą pięciu kroków.Jedna z pań aż wydała lekki okrzyk; – tylko pięć kroków i już po wszystkim? To proste.!Pytanie jak u przysłowiowej blondynki, niestety. Jednak gdy usłyszała na czym polega ta metoda mina jej zrzedła co nie co.Bo chociaż to tylko pięć kroków ale każdy ten krok to trudna praca wymagająca miłości do dziecka, opanowania, mądrości, cierpliwości i konsekwencji. A oto te „kroki”;   1. Podstawową zasadą jest zachowanie spokoju.  Rodzic jest pierwszym nauczycielem dziecka i jego obowiązkiem jest uczyć dziecko poprawnych zachowań a oduczać popełniania błędów. Krzykiem, awanturą nic się osiągnie. Jedynie tyle, że dziecko będzie starało się być grzeczne w domu ze strachu ale tam gdzie nie ma rodziców będzie dalej robiło swoje.Krzyk to nie metoda wychowawcza.  2. Należy wytłumaczyć dziecku, że pomimo iż inne dzieci i dorośli używają wulgaryzmów, to nasza rodzina nie robi tego. Można nawet utworzyć hasło honorowe:   „Nasza rodzina nie używa brzydkich słów.” Dziecko będzie dumne, że jego rodzina jest wyjątkowa.  3. Wytłumacz dziecku,  że brzydkie słowa obrażają innych i sprawiają im przykrość. Dlatego w naszej rodzinie nie mówimy brzydko.  Małe dzieci nie zdają sobie sprawy, że brzydkie słowa mogą ranić innych i budzić odrazę.   4. Następnie należy  wyjaśnić dziecku, że używając wulgaryzmów  psują sobie opinie bo ludzie uważają je za niegrzeczne i gorsze od tych dzieci, które nie przeklinają. 5. Jeżeli po tych wyjaśnieniach dziecko zaprzestanie używać wulgaryzmy należy pamiętać aby je pochwalić za to. A jeśli taki stan będzie utrzymywał się dłużej można pomyśleć o jakiejś drobnej nagrodzie. To wzmocni jego chęć poprawy. Bardzo możliwe, że nie od razu dziecko zastosuje się do naszych zaleceń, wtedy należy odczekać parę dni i wrócić do tematu ale już z zapowiedzią i zastosowaniem kary. Na początek może to być skrócenie czasu oglądania telewizji, albo ograniczenie dostępu do komputera…skrócenie czasu zabaw z kolegami itp.Ważne aby być w tym wszystkim konsekwentnym i rozsądnym.          Nie chcę tu oceniać sposobu prowadzenia tego programu bo miałam sporo krytycznych uwag ale uznałam, że ważne jest, że się o tym zaczyna głośno  mówić i co ciekawe, liczba uczestników seminarium była duża a ciekawość tematyki jeszcze większa.. Nasza codzienność jest zdominowana przez wulgaryzmy. Słyszymy je wszędzie, na każdym kroku i przy każdej okazji. Przeklinają duzi i mali. Wulgaryzmy słyszane u dorosłych, młodzieży rażą nasze uszy, wypowiadane przez małe dzieci czasem mogą śmieszyć a nie powinny bo nie zawsze dziecko zapomina te słowa, nie wyrasta z nich jak z koszulek czy spodenek. Najczęściej utrwalają się. Wielu rodziców ma z tym problem i często reagują krzykiem, czasem przemocą albo udają, że nie słyszą bo przywykli do takiego modelu życia lub liczą na to, że dziecko gdy podrośnie to zmieni swoje postępowanie. Nic bardziej błędnego. Chyba wszyscy się z tym zgodzą.Temat wulgaryzmów nie jest nowy na blogach i być może nie pisałabym tego postu ale dzisiejsze zdarzenie jakiego byłam świadkiem i poniekąd uczestnikiem skłoniło mnie do pisania.            Otóż około godziny czternastej usłyszałam dzwonek u drzwi. Poszłam otworzyć a przed schodami stała dwójka maluchów z sąsiedztwa.Wojtuś i Beatka. Oboje  chodzą do trzeciej klasy ale każde do innej. - Pani sąsiadko – zaczął Wojtek. – Ma pani jakieś niepotrzebne gazety, bo zbieramy makulaturę i pani w szkole powiedziała, że jest konkurs i która klasa zbierze więcej ta pojedzie na wycieczkę. - To bardzo dobrze – ucieszyłam się. – Mam sporo gazet i chętnie wam dam, bo kolorowe nie chcą się w piecu palić.Radość dzieciaków była ogromna gdy zobaczyli u mnie w piwnicy dwa duże kartony z kolorowymi czasopismami. Wojtek  ocenił po męsku – Ooo!! to sobie waży..- Pani sasiadko! – wkrzykiwała Beatka. – Na pewno będziemy mieć najwięcej. Dobra dzieciaki- powiedziałam. – Poproście swoich tatusiów, żeby przyszli po te kartony bo sami nie dacie rady udżwignąć.W podskokach pobiegły do bramki a ja chwilę stałam i patrzyłam na ich entuzjam. Nagle już zza ogrodzenia do moich uszu dobiegły słowa, które mnie zmroziły.- Nie dam ci połowy – wykrzykiwał Wojtek. – To ja wymyśliłem, żeby tu przyjść. Dostaniesz połowę ale z jednego pudełka.- Palant jesteś – piszczała Beatka. – Jak nie dasz to powiem twojej babce, że kurzyłeś i że stłukłeś szybę w piwnicy.- Nie podskakuj, k…a, nie podskakuj bo g…o dostaniesz..jeszcze ci w…….lę! Usłyszałam płacz Beatki, wybiegłam przed bramkę ale gdy mnie zobaczyli, puścili się biegiem do swoich domów.Stałam jak skamieniała. Znam te dzieciaki od kołyski. Zawsze grzeczne, milusie a teraz….Ale to nie koniec szoku.Gdzieś po godzinie zjawił się ojciec Wojtka z taczką po kartony. Załadował, podziękował. Nie wytrzymałam i opowiedziałam mu zasłyszaną scenkę. Był bardzo zażenowany, przeprosił i mruknął - Ja sobie z nim pogadam.Miły człowiek, grzeczny, żona też w porządku. Nasze posesje graniczą więc znamy się dość dobrze.On odjechał z taczką a ja poszłam do piwnicy dołożyć do centralnego. Wejście do piwnicy mam od strony ich werandy.  Z chwilą kiedy ojciec Wojtka był już koło swojego domu usłyszałam wołanie gromkim głosem;- Magda, zawołaj mi tego gówniarza.Żona wyszła na ganek i spytała – Po co ci Wojtek?Nie pytaj tylko dawaj go tu. Już ja mu pokażę gdzie raki zimują. Za moment głos Wojtka – Co tato?- Ja ci dam gnojku co. To taką opinię robisz przed sąsiadami. C ty k…a wstydu nie masz….Reszta spektaklu odegrała się już w domu.Żałuje, że naskarżyłam na Wojtka przed ojcem. Będzie miał żal do mnie i złość na ojca.Od razu przypomniało mi się seminarium i te pięć kroków.Tylko komu bardziej potrzebna ta metoda?      Brak powiązanych notek. 