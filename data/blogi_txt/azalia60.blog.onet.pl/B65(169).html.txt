W komentarzach pod poprzednim wpisem kilka osób zasugerowało mi, żeby  napisać coś więcej o biesiadzie, o tej „Sodomie i Gomorze”, jak nazawała jedna z komentujących. Nic z tego. Nie napiszę, nie opiszę, bo nie ma o czym. Towarzyska impreza, jakich bywa wiele. Tak zwana parapetówka w sobotni wieczór. Miało być krótko, skromnie, a było długo i full wypas.  Impreza przeciągnęła się do niedzielnego świtu. Towarzystwo w wieku emerytalnym, szacowne, bardzo sateczne… do pewnego czasu. Potem… A co ja  będę przynudzać o tym,  co było potem. Jesteśmy wszyscy dorośli, każdy wie jak się kończą imprezy, gdy za dużo płynów i to różnej maści. Było, minęło, ale od niedzieli już inaczej postrzegam kilku moich sąsiadów. Zapuśćmy na to zasłonę milczenia. Tak przy okazji, przypomniało mi się dawno temu zasłyszane powiedzenie: „Kultura to jest taki lakier, który rozpuszcza się w alkoholu”. Jest w tym dużo prawdy.  Dzisiaj chcę napisać o czymś zupełnie innym. O tym, jaki wpływ na nasze życie, na nasze działanie ma nasze myślenie. To znaczy nie ja chcę napisać, bo nie dam rady nic mądrego wymyślić po dzisiejszym upale, ale trafiłam w sieci na bardzo ciekawy artykuł tyczący tegoż zagadnienia. Jest dość obszerny, ale zaręczam i zachęcam, warto przysiąść chwilkę i przeczytać. Skopiowałam z tegoż artykułu bajkę, przypowiastkę, która jest motywem przewodnim.   Na pewno zachęci Was do kliknięcia w podany pod nią link. „ Pewnego wieczoru stary Indianin opowiedział swemu wnuczkowi  o bitwie, która toczy się wewnątrz każdego człowieka: Mój drogi, ta bitwa dotyczy dwóch wilków, które się w nas znajdują. Jeden z nich jest Złem. Jest pełen złości, zawiści i zazdrości, smutku i rozpaczy, chciwości, arogancji, użalający się nad sobą, z poczuciem winy, zawstydzony, fałszywy, kłamliwy i próżny, z kompleksem niższości lub wyższości, egoistyczny. Drugi jest Dobrem. Jest radością, miłością, pokojem i spokojem, nadzieją, optymizmem, pokorą, uprzejmością, dobrocią, współczuciem, hojnością, empatią, odwagą i wiarą.” Wnuczek pomyślał chwilę i zapytał swego dziadka: „Który z nich zwycięża?” Stary Indianin odpowiedział: „Ten, którego karmisz”.   http://www.dojrzewalnia.pl/endorfina/psychoi nspiracje/zainspiruj_sie/zmien_swoje_mysli_zmienisz_swoje_zycie. html Bardzo jestem ciekawa Waszych odczuć po przeczytaniu. Powiązane notki: Uczmy się kochać nasze dzieci Życie na piechotę Życie to… 