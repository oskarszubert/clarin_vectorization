Od rana ulewa.  Nie można było gdzieś  wyjść, bo plucha, ani nic robić, bo to święto przecież. Zachciało mi się coś na słodko i postanwiłam upiec ciasto. Ciasto – salceson. Co to jest salceson każdy wie. Ale ten mój dziesiejszy, to nie jest taki zwykły salceson, chociaż  z  wyglądu trochę go przypomnia.  Nie pamiętam od kogo wzięłam przepis. Ostatnio widziałam go na blogu weselnej piekarki, ale ten mój jest ciut inny. Już kilka razy go robiłam. To najzwyklejsze ciasto, a do tego  bardzo prosto i szybko się robi, a smakuje wybornie. Nie ma możliwości, żeby się nie udało. Skoro taki antytalent do pieczenia jak ja daję sobie z  tym radę, to znaczy, że jest łatwe.   Przepis podaję z głowy. 4 jajka 1 szklanka cukru – jeśli ktoś lubi bardzo słodkie ciasta można dodać dwie łyżki więcej albo mniej niż szklankę, gdy ktoś nie lubi słodkiego. 1/2 szklanki oleju, obojętna marka, byle nie maszynowy. 3/4 szklanki  śmietany ( ja dałam jogurt) niezbyt pełne 3  szklanki mąki 2 i 1/2 łyżeczki proszku do pieczenia i 1/2 łyżeczki sody oczyszczanej. Jak nie ma sody, to też się uda. 4 czubate łyżki kako można dodać rodzynki, orzechy siekane lub kandyzowaną skórkę pomarańczową, ale nie jest to konieczne. około 1 kilograma jabłek. Jabłka powinny być raczej kwaskowe szczypta cynamonu ( jak kto lubi, a jak nie, to nie) szczypta soli. Jabłka kroimy w grubą kostkę, tak na dwa palce. Ja nie obieram ze skórki, tylko dokładnie  szoruję i opłukuję gorącą wodą. Mieszanie ciasta jest proste i szybkie, bo nic nie ubijamy, nie ucieramy, tylko mieszamy drewnianą łyżką wszystkie składniki po kolei, byle jak, byle tylko nie było grudek. Najpierw jajka z cukrem, potem dodajemy kako, oliwę, mieszamy, potem mąkę wymieszaną z proszkiem do pieczenia i solą, mieszamy dalej, dodajemy śmietanę. Kiedy już  wszystkie składniki mamy wymieszane, dodajemy pokrojone jabłka i znowu mieszamy. Przekładmy wszystko na blaszkę wyłożoną papierem do pieczenia i wstawiamy do piekarnika nagrzanego do 180 stopni. Ja piekłam 50 minut. Po 50 minutach piekarnik wyłączyłam i ciasto zostało w piekarniku jeszcze 10 minut. Po wyjęciu z piekarnika oprószyłam cukrem pudrem i koniec balu. Tak wyglądał mój salceson po wymieszaniu:   A tak gotowy do piekarnika.    Po wyjęciu z piekarnika  A  tu już gotowy do skosztowania    Może nie wyglada atrakcyjnie, ale jest bardzo delikatny, pulchny i smaczny. Miałam za mało jabłek i nie bardzo widać te salcesonowe skwarki. Jeśli ktoś skorzysta z przepisu, proszę o opinię.    Powiązane notki: Było miło 