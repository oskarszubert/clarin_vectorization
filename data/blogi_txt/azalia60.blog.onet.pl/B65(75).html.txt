Zapraszam na nowy blog, koleżanki o nicku Anulek. Adres blogu;http://literkapoliterce.blog.onet.plZaczęła pisać przed świętami. Pomóżmy jej rozkręcić się. ooooooooooooooooooooooooooooooooooooo Pamiętny Sylwester  To było …..dzieści lat temu. Dzień taki jak dzisiaj, piękny, słoneczny i trochę mroźny. Śniegu w sam raz,  nie za dużo ale biało i urokliwie.Dwie przyjaciółki pochylone nad kubkami parującej kawy, planowały swój pierwszy wieczór sylwestrowy. To miał być pierwszy i niezapomniany Sylwester. Wprawdzie wszystko było już wcześniej uzgodnione, dopięte na ostatni guzik ale jak to bywa u dziewcząt pozostała kwestia stroju, makijażu, fryzury i takich małych duperelek.Spotkanie odbywało się w domu jednej z nich, Marzeny. Jej rodzice wyjechali zaraz po świętach do rodziny, a dom zostawili pod opieką osiemnastoletniej Marzeny. Żeby nie czuła się sama w pustym wielkim domu, zaprosiła na kilka dni swoją przyjaciółkę Jagodę,  oczywiście  za zgodą rodziców. Ten wymarzony Sylwester miał  odbyć się  właśnie w tym domu. Dziewczyny zaprosiły swoich chłopaków, kilka znajomych koleżanek z osobami towarzyszącymi i parę osób bez pary. W sumie siedemnaście osób. Na „salę balową” wybrały największy pokój. Żeby było wygodnie i przestronnie, chłopcy pomogli wynieść kanapę i fotele do drugiego pokoju, koleżanki poprzedniego dnia ustroiły pokój balonikami, wstążkami z karbowanej bibuły. Uzgodniono co kto przyniesie do jedzenia, do picia i teraz pozostało tylko skompletować garderobę i czekać na ten ostatni dzień roku. - Marzenko – w pewnej chwili spytała Jagoda. – Rodzice pozwolili ci zrobić Sylwka w domu? - Chyba żartujesz – zaśmiała się  Marzena. – W życiu by się nie zgodzili, nawet gdyby tu byli. Wiesz jak moja mama trzęsie się nad parkietem, nad meblami, nad tymi swoimi porcelanowymi figurkami. A o chłopakach i  alkoholu to mogę zapomnieć, przecież wiesz. Nie wiem dokąd tak mają zamiar trzymać mnie na uwięzi. Z wielkimi oporami pozwalają mi spotykać się z Wojtkiem i to tylko w domu, rozumiesz to?  – Jagoda wzruszyła ramionami. – Eeee, to ja mam lepiej. Moja mama to by mnie już wydała za mąż ale mi nie spieszno, wolę trochę użyć życia zanim się zaobrączkuję . Marzena westchnęła. – Jak ja ci zazdroszczę. Po balu musimy wszystko doprowadzić do idealnego porządku, żeby nic nie poznali. Wracają dopiero na Trzech Króli, to zdążymy spokojnie.- Nie ma sprawy – odparła Jagoda. – Pomogę ci i będzie dobrze. A teraz wyciągaj mamy kiecki, bo coś musimy wybrać dla siebie. Matka Marzeny prowadziła niewielki zakład krawiecki dla pań i znana była z dobrego gustu, eleganckich strojów, więc dziewczyny miały w czym wybierać, a chciały na ten pierwszy bal wystroić się najpiękniej . Zapuściły żurawia do pokoju matki, gdzie stała ogromna szafa wypełniona ubraniami. Obok szafy na wieszakach wisiało kilka sukien do odbioru prze klientki. Jagoda zawiesiła wzrok na małej czarnej z cienkiego aksamitu. Krzyk ówczesnej mody. Przymierzyła i aż zapiszczała z zachwytu. – Marzenko – chwyciła koleżankę za ręce. - Mogłabym w niej, co? Tak mi w niej ładnie, proszę, zgódź się. -Marzena skrzywiła się ale jak mogła odmówić swojej najlepszej przyjaciółce. - Dobra, bierz, tylko musisz uważać, żeby nie poplamić.A wiesz, że ja też mam coś na oku. – Mówiąc to, wyjęła z pokrowca śliczną mini na szerokich ramiączkach z błękitnej tafty. Przymierzyła i dech jej zaparło. – Jasny gwint ale fajna kiecka. Musi być moja.  Wojtek klęknie z wrażenia. Jagoda i Marzena kręciły się przed lustrem jakby już były na balu. W eleganckich sukniach czuły się dorosłe, piękne i powabne. Wszystko inne przestało mieć znaczenie. Rodzice, meble, zakazy, to przestało zaprzątać ich główki. Marzena rzuciła się do matczynej komody. Wyciągnęła kasetkę z biżuterią i zaczęły szaleć przymierzając przeróżne ozdoby. Jagoda do małej czarnej wybrała sznur prawdziwych pereł, a Marzena, złoty naszyjnik z turkusami. Jeszcze pierścionki, klipsy i już były szczęśliwe. Zasnęły pogrążone w marzeniach. W Sylwestra od samego rana koleżanki zaczęły znosić wiktuały; sałatki, wędliny, ogórki, owoce, ciasta a koledzy butelki. Marzena doznała szoku gdy zobaczyła baterię butelek ustawioną na komodzie. Szampany, wina, wódka i piwo. - Wojtuś – zwróciła się do swojego chłopaka. – Chyba tego za dużo, jak myślisz? Nie chcę, żeby tu było pijaństwo.- Spokojna głowa Marzuś – odpowiedział, tuląc ją do siebie. - Zobaczysz jak będzie fajnie. Będę czuwał nad wszystkim, zaufaj mi.O godzinie dwudziestej, tak jak było umówione, wszyscy zjawili się w komplecie. Na widok Jagody i Marzeny wydali okrzyk zdziwienia. - Jezu! – jęknęła jedna z dziewczyn. – Ależ wy macie kreacje, jak prawdziwe damy, a my co? – popatrzyła na skromne sukienki, swoją i koleżanek. - Chyba się wygłupiłyśmy – szepnęła dyskretnie Jagoda. - Przebierzmy się Marzanko. Marzena zachwycona komplementami Wojtka i kilku kolegów nie zareagowała. Zabawa zaczęła się rozkręcać. Włączono magnetofon, polało się wino i wszyscy zaczęli już czuć się swobodnie.   Około dwudziestej drugiej  doszło jeszcze trzech obcych chłopaków, których ani Marzena, ani Jagoda nie znały. - To moi kuzyni – przedstawił ich chłopak jednej z koleżanek.- W porządku – odparł Wojtek i od razu nalał im solidną porcję do szklanki. Marzena przed północą czuła już lekki szmer w głowie. Nie był to jej pierwszy alkohol ale nigdy przedtem nie piła tak dużo. Przestała kontrolować co, kto i gdzie robi. Wojtek cały czas uspokajał ją, że panuje nad wszystkim. O północy wystrzeliły szampany, złożyli sobie życzenia i nagle ktoś wpadł na pomysł, aby dla uatrakcyjnienia imprezy rozpalić w piecu kaflowym, żeby mieć złudzenie kominka. W rogu salonu stał stary, duży i bardzo ozdobny kaflowy piec. Ojciec czasem rozpalał w nim, więc Marzena nie widziała przeszkody żeby i tym razem rozpalić. Wojtek z kolegami uwinęli się szybko, przynieśli drewno z komórki i za   chwilę wszyscy siedzieli na podłodze, sącząc wino i wpatrując się w tańczący ogień w piecu. Zabawa trwała do rana. Kiedy wyszli ostatni goście Marzena już ledwo trzymała się na nogach, Jagoda podobnie. Zamknęły drzwi i położyły się spać. Obudziły się dobrze po południu. Pierwsze co ścięło je z nóg, to nie ból głowy po alkoholu tylko widok sukienek. Mała czarna wyglądała jak ścierka, upaćkana  sałatką, z wielką dziurą od papierosa. Błękitna, taftowa nosiła ślady czerwonego wina i kawy. - Matko boska – jęknęła Marzena. Co teraz zrobimy? Jagoda siedziała  z twarzą zakrytą rękami.  W głowie jej się kręciło jakby była na karuzeli. Bała się podnieść z łóżka. Nagle dziewczyny zesztywniały. Z przedpokoju usłyszały donośny głos ojca Marzeny. – Kurwa, co tu się działo!!!Marzena zerwała się na równe nogi. – Mamo, tato – podbiegła do rodziców, próbując coś tłumaczyć. – Ja to posprzątam, ja przepraszam……- Milcz! – wrzasnął ojciec. – Dobrze mówiłem matce, że trzeba wracać wcześniej. Burdel z domu zrobiłaś!W tym samym czasie matka wybiegła z salonu z otwartymi ustami, machając rękami jakby ją coś wystraszyło.- Nasze pieniądze, nasze pieniądze – powtarzała bez przerwy. Ojciec pobiegł do salonu, do kaflowego pieca. – Niech to szlag! – krzyknął i upadł na ziemię. Zawał – diagnoza lekarza z pogotowia była jak wyrok. Ojciec po dwóch tygodniach wrócił do domu. Ale to już nie był ten kochany, wesoły człowiek. Przybyło mu lat i siwych włosów. Otóż, w kaflowym piecu rodzice schowali wszystkie pieniądze jakie mieli w domu. Ludzie nie ufali wtedy bankom więc każdy trzymał gotówkę w domu. Palenisko kaflowego pieca, który był raczej ozdobą salonu a nie urządzeniem do ogrzewania domu, uznali za najbardziej bezpieczne miejsce na skrytkę przed złodziejami. Marzena o tym nie wiedziała. Ile spłonęło pieniędzy też jej nie powiedziano. Jedynie matka, robiąc jej wymówki, powiedziała, że to był cały dorobek ich życia. Musiało tam być dużo pieniędzy, bo matki interes od lat dobrze prosperował, a ojciec zarabiał jak na tamte czasy bardzo dobrze. Taki to  był pierwszy, niezapomniany Sylwester Marzeny.    Brak powiązanych notek. 