Komunikat Ponawiam ogłoszenie Halinki, koleżanki blogowej o sprzedaży domu. Jeśli chcecie jej pomoc, to bardzo Was proszę umieście to ogłoszenie u siebie, bo im wiecej roześlemy wici, to jest nadzieja,  że szybciej znajdzie się kupiec. http://sprzedamdom.wix.com/winsko **************************************************** Ostatnio z barku dobrej pogody oglądam programy społeczno-polityczne i muszę przyznać, że nachodzą mnie smętne refleksje. Coraz częściej media donoszą o katastrofalnej wręcz sytuacji demograficznej w naszym kraju. Z wyliczeń demografów wynika, że jeśli rodacy nie wezmą się za prokreację, to w niedługim czasie będziemy krajem staruszków; rencistów i emerytów z bezrobotnymi na dokładkę. Po tych kasandrycznych wieściach zaczęłam się zastanawiać, jak to jest naprawdę. Spróbowałam ogarnąć pamięcią wszystkich moich znajomych, sąsiadów, rodzinę i doszłam do wniosku, że nie jest wesoło. Proszę, oto przykłady. Przy mojej ulicy jest 13 domów, a w nich mieszka 39 osób. Spośród tej grupy tylko 5 osób pracuje, 23 osoby to emeryci i renciści, 5 osób w wieku 30 – 35 lat, to bezrobotni z marnymi widokami na pracę, a dzieciaczków jest tylko 6, a są to dzieci dwóch pracujących małżeństw.  W mojej najbliższej rodzinie też nie jest różowo. Licząc ze mną jest nas 15 osób. Tylko 3 osoby pracują zawodowo, dwie są bez pracy, jedna w Irlandii bez zamiaru powrotu, a 9 osób to – troje dzieci i sześcioro emerytów.  Może gdzieś jest inaczej, są lepsze prognozy, bo to co widzę u siebie i wokół siebie nie napawa optymizmem. Chcemy żyć jak nadłużej, leczyć się, a kto  zarobi na na nasze emerytury, renty, zasiłki itp.? Strach się bać.  Brak powiązanych notek. 