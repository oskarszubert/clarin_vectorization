Kolory towarzyszą nam w życiu tak jak powietrze, woda i światło. Nie zastanawiamy się na co dzień nad ich rolą ale są sytuacje, że kolor staje się dla nas ważnym elementem, czasem bardzo ważnym. Wiedzą o tym kobiety, bo to one najczęściej bawią się kolorem. Szukamy więc bluzki czy sukienki w ulubionym kolorze, bucików, różnych dodatków, pasteli do oczu, szminek do ust,farb do włosów, bo każda z nas ma swoje barwy,  w których czuje się dobrze, które podkreślają jej urodę.    Wybór odpowiedniego koloru odgrywa znaczącą rolę podczas urządzania naszego domu czy mieszkania. Wiemy o tym doskonale, że odpowiednio dobrane kolory mają znaczący wpływ na nasze samopoczucie i atmosferę panującą w domu. Nie zawsze zdajemy sobie z tego sprawę. Ale prawdą jest, co udowodnili psycholodzy, że kolory potrafią wpływać na nasze usposobienie i nastrój.  Zapoczątkowana przez Goethego teoria „zmysłowo-estetycznego oddziaływania kolorów” ma do dziś duże znaczenie w psychologii.  W medycynie naturalnej stosuje się ostatnio tzw. chromoterapię lub koloroterapię – formę leczenia, która opiera się na przekonaniu w uzdrawiającą moc kolorów.Znany chromoterapeuta prof. Morton Walker w swojej książce  „Siła koloru”, tłumaczy to następująco. ” Kiedy postrzegamy kolor, to jest on rejestrowany w naszym mózgu. Następnie mózg w odpowiedzi na to zjawisko wysyła odpowiedni przekaźnik nerwowy w kierunku odpowiedniego narządu dokrewnego (tarczycy, nadnerczy, czy trzustki) w celu wywołania odpowiedniej reakcji hormonalnej. Powiadomiony narząd odpowiada wzmożoną produkcją i wydzielaniem hormonu, który dostaje się do krwiobiegu i oddziałuje na inne narządy wewnętrzne. Gruczoły wydzielania wewnętrznego reagują więc na kolory w sposób, w jaki rozpoznaje je mózg”. A przecież wszyscy wiemy, że stan naszego zdrowia, samopoczucia i nastrojów zależy od hormonów, czyli  od funkcjonowania gruczołów wydzielania wewnętrznego.                    W medycznym serwisie  internetowy Medi Web, skąd czerpałam niektóre informacje,  można dowiedzieć się wiele na temat działania kolorów na naszą psychikę. I tak:  - Kolor żółty ma działanie ożywiające i inspirujące, pobudza tez reakcję rozumowania, pomagając w panowaniu nad własnymi emocjami. Kolor żółty to również symbol intelektu i mądrości, który inspiruje wzniosłe myśli i uspokaja psychicznie. U niektórych osób może jednak wywołać irytację.      - Kolor biały-  pobudza nas do działania. Nie jest  polecany osobom skłonnym do odczuwania samotności i pustki, gdyż może pogłębić taki stan.      -  Kolor czerwony – to kolor młodości. Pobudza sprawność umysłową, daje uczucie ciepła, przyspiesza bicie serca, podnosi ciśnienie tętnicze krwi, poprawia samopoczucie. Potrafi wywołać gwałtowne reakcje – nie tylko jednak bunt, przekorę i namiętność, ale i agresję. Dodaje poza tym odwagi i aktywności.    -  Kolor niebieski - według naukowców to najlepszy antyseptyk.  Działa chłodząco, znieczulająco i przeciwzapalnie. Powoduje ponadto radość i spokój, wpływa kojąco na skołatane nerwy, łagodzi wzburzone myśli i uczucia, sprowadza spokojny i głęboki sen. W niektórych poradnikach zaleca się malować kuchnie na niebiesko, żeby odstraszyć muchy i komary. Owady nie lubią tego koloru. Tak samo zamiast kolorowego, barwnego parasola na tarasie, można postawić parasol z niebieskim pokryciem, czy też obrus na stoliku. Podobno to działa.     - Kolor  zielony  – symbolizuje równowagę i harmonię. Sprawia, że czujemy się bezpiecznie. Jasne odcienie pobudzają koncentrację lub, wręcz  przeciwnie, sprzyjają lenistwu. Kolor zielony działa też korzystnie w przypadku leczenia wrzodów żołądka czy grypy. Patrząc na zieleń za oknem albo na zieleń ścian, regenerujemy zmęczony wzrok. -  Kolor pomarańczowy - jest kolorem kreatywności, witalności, ciepła i radości. Zbliża, pobudza i oddziałuje pozytywnie na cały organizm. Symbolizuje także niższe zdolności intelektualne, czyli wiedzę zdobywaną tylko na własny użytek.  W gospodarstwie domowym zastosowanie koloru pomarańczowego w wyposażeniu kuchni, nakryć stołowych, pobudza apetyt. Wniosek nasuwa się sam. Dla niejadków, podajemy posiłki na pomarańczowych talerzach. Łakomczuchy powinny raczej unikać tego koloru w kuchni.    - Kolor fioletowy – usuwa zmęczenie, łagodzi stres, niweluje bezsenność. Kolor ten działa oczyszczająco  ale pogłębia uczucie pustki i samotności.  Teraz już wiem, że mimo, iż lubię ten kolor, w domu go nie stosuję, tak intuicyjnie.  - Kolor różowy, pochodny fioletu i czerwieni, podnosi poczucie bezpieczeństwa, spokoju oraz sprzyja atmosferze relaksu.  - Kolor  brązowy – gwarantuje rodzinną atmosferę i bezpieczeństwo. Jednocześnie jednak potrafi sprawić, że odizolujemy się od świata i odbiegniemy myślami od rzeczywistości. Brąz ma jednak bardzo niekorzystny wpływ na osoby o niskim poczuciu wartości, ponieważ pogłębia ich stan.  - Kolor czarny -  daje  poczucie wsparcia. Pomaga także znaleźć właściwy światopogląd osobom poszukującym wartości w swoim życiu. Tak sobie pomyślałam, że być może dlatego ten kolor dominuje w strojach ludzi wchodzących w życie, tzw. młodych gniewnych.               Niezależnie od ich wpływu na naszą psychikę i samopoczucie, warto szarą codzienność ubarwić kolorami. Kiedyś, dawno temu we wszystkich mieszkaniach królowała  sterylna biel ścian, tak samo pościel, przeważnie biała i nakrochmalona była wyrazem elegancji i dobrego smaku. Dzisiaj to już przeżytek. Teraz kolory wróciły do łask i bardzo dobrze. Przyjemniej się przebywa w otoczeniu kolorów, a sny w kolorowej pościeli na pewno są  kolorowe. Powiązane notki: Stara miłość nie rdzewieje???  – Przerywnik!!!! 