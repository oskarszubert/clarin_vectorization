Podobno dzisiaj Walentyki. Gdyby nie telewizja, to przegapiłabym tak uroczy dzień. Wprawdzie nie oczekuję od nikogo serca na dłoni, bukietu kwiatów czy gorących wyznań, ale miło w takim dniu pomyśleć, że tak kiedyś bywało. Powspominać, uśmiechnąć się do wspomnień, a może wziąć do ręki album z fotografiami i nacieszyć się obrazkami z przeszłości. Można, ale czy warto? To co było nie wróci, a gorące słowa, czułe gesty, palące spojrzenia pokryły się mglistym woalem, więc chyba nie warto. Natomiast warto cieszyć się tym co jest dzisiaj. Niewiele tego, ale jest i to  powinno być  najważniejsze. Nie jestem zbyt wymagająca, wybredna,  żeby czuć się dobrze. Ze mną jest tak, jak  piosence – „Ja to się cieszę byle czym…” Tak było, jest i będzie. Toteż cieszę z tego nowego święta zakochanych. A  co mi tam, niech ludzie się kochają, okazują swoje uczucia, otwierają serca dla bliskich, kupują suweniry, kwiaty. Cudownie byłoby, gdyby tak robili  zawsze, codziennie, ale wtedy wszelkie okazjonalne święta straciłyby swoje znaczenie.  Skoro dzisiaj jest takie święto, to i ja dołożę swoje trzy grosze. Przecież okazywanie życzliwości, serdecznych uczuć nie zawsze musi oznaczać wyznanie gorącej miłości. Lubienie to też uczucie, więc jako dowód lubienia częstuję Was dzisiaj słodkościami.   A jeśli ktoś chce więcej słodkości, to zapraszam na kulinarny blog: http://przepisyk.blogspot.com/, a tam przepis na przepyszne cynamonowe oponki. Polecam, bo sprawdziłam. Przepisów jest więcej, a każdy  taki, że przy czytaniu ślinka cieknie. Pozdrawiam wiosennie z odrobiną śniegu.   Powiązane notki: Trochę codzienności Trochę dobrego, trochę złego Trochę luzu Wiosenny spacer i trochę codziennych spraw Znikam na trochę. 