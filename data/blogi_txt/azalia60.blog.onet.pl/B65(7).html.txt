Już po Walentynkach. Jedni wczoraj cieszyli się, balowali, dostawali kwiaty, prezenciki a drudzy czekali, czekali i nie mieli się z czego cieszyć. Tak też bywa. Ja czekałam na symboliczny gest; kwiatek, suwenir jakiś albo chociaż mail, sms czy telefon od moich zaprzyjaźnionych supermenów. Nie wiem czy im mróz zwarzył szare komórki i pamięć stracili czy też zmienili zapatrywania na Walentynki. W każdym razie nie doczekałam się na to czego oczekiwałam. Trochę mi przykro. Po raz pierwszy dostałam kosza. Dobrze, że na blogu otrzymałam miłe komentarze z życzeniami. Jednak późnym wieczorem miałam niespodziankę. Pojawił się super facet z różą w zębach. I to on uratował honor wszystkich facetów. Ucieszyłam się jak mała dziewuszka. Spójrzcie, czyż nie jest uroczy? A to spojrzenie i mucha pod brodą no i ta piękna róża w zębach?       Brak powiązanych notek. 