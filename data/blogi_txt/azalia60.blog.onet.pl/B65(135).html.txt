To była prawdziwa burza. Burza mózgów. Wczorajszy dzień mnie przytłoczył. Onet po raz kolejny dał mój   wpis na pierwszą stronę. Nie spodziewałam się takiego odzewu. Ponad 270 komentarzy, a każdy gorzki, przepełniony żalem, ciężki od problemów. Pisali ludzie niepełnosprawni lub ci, którzy mają dzieci  i rodzeństwo z różnymi deficytami. Każdy czuje się na marginesie, niedofinansowany, lekceważony, pomijany przez instytucje, jednym słowem jest źle w naszym kraju jeśli idzie o opiekę, rehabilitację  i wspieranie osób niepełnosprawnych. Ciężko mi było czytać te komentarze, bo znam problemy osób niepełnosprawnych i wiem, że wiele zależy nie tylko od ich rodzin, ale przede wszystkim od instytucji powołanych do pomagania tej grupie ludzi. Okazuje się, że niejednokrotnie są zdani na samych siebie. Jeśli nie czytaliście komentarzy pod wczorajszym postem, to  zachęcam. Nie jest to budująca lektura, ale warto poczytać. Ja muszę parę dni odpocząć i wyciszyć się. Jeśli znajdziecie chwilkę wolnego czasu, to zaglądnijcie na mój blok  z robótkami, wkleiłam fotki nowych drobiażdżków szydełkowych. Pozdrawiam wszystkich i dziękuję za komentarze. Powiązane notki: Ważny dzień Dzień Seniora Zgubiony dzień Dzień niepodobny do dnia Dzień na pikantnie 