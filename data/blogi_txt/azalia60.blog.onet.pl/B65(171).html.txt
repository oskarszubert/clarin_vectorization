Nie jestem przesadną estetką. Nie wybrzydzam, nie marudzę, ale gdy jestem poza domem gotuje się we mnie, szczególnie w upalne dni i to nie tylko z gorąca. Rozumiem, że upał każdemu doskwiera, że pot oczy zalewa, że w takie dni  każdy się stara ubrać  lekko,  przewiewnie, ale na litość boską, bez przesady, bez rozbierania się i wystawiania na widok publiczy swoich „wdzięków” nie zawsze  powabnych i miłych dla obcych oczu. Jeszcze można odpuścić goły brzuch, króciutkie spodenki  u nastolatki albo szczupłej, zgrabnej, młodej  kobiety, mimo, że to ulica, sklep, a nie plaża. Natomiast  odsłonięte na maksa zwisające wałki na brzuchu i po bokach, a do tego krótkie gatki, obnażające grube uda pokryte pajączkami  u  pań dojrzałych, a nawet panów, nie budzą u przechodniów podziwu, a wręcz obrzydzenie.  Tyle jest babskich pisemek, programów w tv z poradami jak się ubierać stosownie do sytuacji, żeby nie narażać się na śmieszność, a mimo to niektóre kobiety są bezmyślne. Bo jak inaczej nazwać takie postępownie?  Ja nawet na własnym podwórku nie chodzę roznegliżowana w upalne dni, bo nie widzę potrzeby pokazywać sąsiadom tego, czego mam  za dużo, a tym bardziej na ulicy. Estetyka, umiar przede wszystkim. Wczoraj byłam zażenowana i zniesmaczona widokiem kilku pań w centrum handlowym. Zauważyłam, że nie tylko ja, bo prawie każdy mijając je robił dziwne miny i kręcił głową, wyrażajac dezaprobatę. Może jestem staroświecka, może nie znam najnowszych trendów w modzie, ale uważam, że pokazywanie wałków tłuszczu nie należy do dobrych manier.  Rozbierać się z klasą jest znacznie trudniej, niż ubierać. Słońce nie usprawiedliwa niechlujstwa. Bo według mnie zbytnie roznegliżowanie się w publicznym miejscu jest niechlujstwem. A co Wy o tym sądzicie?  A to są moje kwiaty jaśminowca. Łdne, ale nie pachną, nic a nic.     Dobrego tygodnia Wam życzę, bez burz, bez nadmiernych upałów, pogody w sam raz.  Brak powiązanych notek. 