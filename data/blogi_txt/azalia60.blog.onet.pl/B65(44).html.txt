Maciek wszedł do domu i od progu zawołał jak za dawnych lat;  - Mamuśka jeść!Z kuchni wychyliła się Janka, niemłoda już kobieta i rozpościerając szeroko ramiona, podążyła w kierunku syna. - Och ty mój łobuzie – jedną ręką czochrała jego bujne włosy, a drugą  poklepywała po plecach.  – Jak zwykle głodomór się zjawił. A nie łaska było zadzwonić, to zrobiłabym coś co lubisz, a tak to tylko wczorajsze mielone i odsmażane ziemniaczki. -Żartowałem  mamo – uśmiechnął się łobuzersko. – Przyjechałem zapytać się czy mogę was porwać w niedzielę do Beaty, bo chciałem się w końcu oświadczyć. O, popatrz – wyciągnął z torby malutkie puzderko i położył przed matką. – Ładny pierścionek kupiłem? Chyba będzie się podobał Beatce, co? Matka obejrzała delikatne cudeńko i aż cmoknęła z zachwytu. - Ja byłabym zadowolona, gdyby mi ktoś dał taki. Masz dobry gust, synku. - To już tak na sto procent? – spytała mimochodem, chociaż dobrze wiedziała jaka będzie odpowiedź.- Mamo, nie chcę już dłużej czekać – ucałował jej ręce. – Wiem, że tylko z nią chcę być i ona też tego chce. To już dawno postanowione. To co, mogę na was liczyć?-  Oczywiście synku – Janka pogładziła jego policzek. – A może przywieziesz Beatkę z matką do nas. Tutaj będzie nam wygodniej, posiedzimy w ogrodzie, mogą nawet zanocować. U nich, w bloku jest ciasno i pewno będą czuły się skrępowane. Wiesz co – zaproponowała. -Zróbmy przyjęcie w sobotę. Przywiozę babcię, ucieszy się, bo przecież jesteś jej ulubionym wnuczkiem. - Mamo, ty zawsze masz świetne pomysły – znowu cmoknął ją w rękę. – Melduję się z moimi kobietami o czternastej. Może być? - Pewnie synku – uśmiechnęła się. – Czekamy na was. Zrobię coś ekstra na obiad.  Po wyjściu syna, usiadła i rozmarzyła się. Miała trochę czasu na rozmyślanie, bo Krzysztof, jej mąż miał wrócić dopiero wieczorem.    Maciek niedawno skończył dwadzieścia pięć lat. W dzieciństwie był taki niezaradny, niesamodzielny, a i później w szkole, też były z nim kłopoty. Nie chciał się uczyć, nie miał żadnych kolegów, koleżanek. Rósł jak na drożdżach nie tylko wzdłuż ale  i wszerz. Najchętniej przesiadywał w domu, przed telewizorem albo wieczorami u niej w kuchni. Lubił jeść i z czasem nauczył się też gotować. Starsze dzieci naśmiewały się z niego, że taki maminsynek i nie bardzo chciały z nim przebywać. Trudno się im dziwić, bo byli już nastolatkami i nie w głowie im były zabawy z rozkapryszonym smarkaczem, jak go nazywały. Janka martwiła się co z niego wyrośnie. Bo to, że będzie grubasem tak jak w dzieciństwie, było pewne. W miarę jak dorastał jego apetyt rósł razem z nim. Wszyscy ją upominali, że hoduje prosiaka ale ona nie miała siły odmówić mu czegokolwiek. Był taki kochany, milutki i zawsze przy niej. Razem chodzili na zakupy, razem gotowali, razem się objadali. Tylko, że  ona miała szybką przemianę materii, a Maciek nie za bardzo, no i mało się ruszał. Mąż nie raz ją strofował i też nie za bardzo chciał zajmować się Maćkiem. Mówił, że to będzie taka męska baba i że on nie wie o czym z nim rozmawiać, bo na gotowaniu się nie zna, a Maćka tylko to interesowało i trochę komputery.Maciek jakoś skończył średnią szkołę, potem licencjat z informatyki i nawet znalazł niezłą pracę i niedawno małe mieszkanko, bo postanowił być we wszystkim samodzielny. Diametralna zmiana nastąpiła w nim, gdy w pracy poznał Beatę. Z dnia na dzień odpępnił się od matki i przepadał na całe wieczory, potem weekendy. Były chwile kiedy martwiła się, bo  bała się, że może związać się z jakąś nieodpowiednią dziewczyną, bo przy jego tuszy i nieśmiałości, to żadna przyzwoita dziewczyna się nim nie zainteresuje. Znała takie przypadki z opowiadań znajomych albo z filmów.A teraz nie może wyjść ze zdumienia. W ciągu dwóch lat ze zwalistego byczka stał się przystojnym, wysportowanym, zadbanym mężczyzną. To głównie zasługa Beaty. Od kiedy ją poznał, to zmienił prawie wszystko w swoim życiu.  Dziewczyna starsza od niego o cztery lata, dobrze wykształcona i oprócz urody ma jeszcze w sobie pokłady energii, wdzięku i uporu.  Trudno się dziwić, że zawładnęła Maćkiem bezapelacyjnie. Janka zamiast być zazdrosna jak to robią inne mamuśki, cieszy się że syn ma dziewczynę i że ona ma taki zbawienny wpływ na niego. Świetnie się dogadują, mają wspólne zainteresowania zawodowe, razem biegają, chodzą na siłownię, uprawiają jazdę rowerową, narciarstwo. Właściwie to najwyższy czas aby razem zamieszkali i dostali błogosławieństwo rodziców. Kiedy Janka, chodziła z nim w ciąży, wszyscy dziwili się, czemu taka mądra, światła kobieta zdecydowała się się na jeszcze jedno dziecko, mając już dwoje odchowanych. Jej najstarszy syn miał już 15 lat, a córka 13. Rodzina żyła zgodnie, dostatnio i bez problemów. Z tego co czasem w żartach odpowiadali na pytanie znajomych, czy bliższej rodziny; „czy już zakończyli produkcję?” , wnioskować można było, że nie planują następnego potomka. Mąż żartował, mrugając porozumiewawczo do żony; „Warsztacik już dawno odstawiony na strych. Teraz czas na korzystanie z życia.” Jednak ten”warsztacik” nie tak całkiem odstawili, skoro po jakim czasie widoczne były tego efekty. Nie ukrywali, że dziecko pojawiło się nie planowane i trochę nie w porę. Mieli już skonkretyzowane plany budowy domu; kupioną działkę, zgromadzony materiał na budowę i gotowy projekt wymarzonego siedliska. Jeszcze tylko chcieli odbyć razem z dziećmi podróż  życia, do Indii, bo od lat obiecali to sobie, tylko z realizacją czekali aż dzieci podrosną na tyle, aby mogły świadomie uczestniczyć w tej wyprawie. Kiedy już mieli wszystko zapięte na przysłowiowy ostatni guzik, Janka zasłabła w pracy. Uznała, że to z przemęczenia, bo przed urlopem za dużo czasu poświęcała na zamknięcie wszystkich zaczętych spraw. Wzięła dwa dni wolnego ale mimo odpoczynku jej stan się nie poprawił. Mąż namówił ją na wizytę u lekarza. Wybrali się razem. Po wstępnych badaniach i rozmowie, lekarz zaproponował wizytę u ginekologa. Janka weszła do gabinetu spokojna i uśmiechnięta, a wyszła z paniką w oczach i do czekającego na korytarzu męża, załkała; - Krzychu, to ciąża, ósmy tydzień. - Cholera – syknął mąż. – I co my teraz zrobimy?Nie usłyszał odpowiedzi tylko przejmujący płacz żony.W domu zamknęli się w pokoju, żeby dzieci nie słyszały i nie przeszkadzały w rozmowie i zaczęli się zastanawiać.-Krzysieńku – Janka uchwyciła rękę męża. – Dziecko, teraz…Ja mam trzydzieści sześć  lat, taki wstyd, co dzieci powiedzą, poza tym wymarzone Indie…budowa domu…Jezu ja nie dam rady. Jak to się mogło stać?Krzysztof milczał, tylko rytmiczny ruch żuchwy świadczył, że w jego głowie kotłują się wzburzone myśli.Nachylił się do żony i patrząc w skupieniu w jej zapłakaną twarz zapytał, z trudem wymawiając każde słowo.- Janeczko, to co proponujesz, masz jakiś pomysł?Zapadła żenująca cisza. Słychać było tylko ich szybkie oddechy.  Nagle Janka zerwała się z fotela i jej zapłakana twarz przybrała wyraz buntu i zaciętości.- Co chcesz przez to powiedzieć?! – Krzyknęła. – Jak możesz! Tylko tyle masz mi do powiedzenia? Ja się nigdy nie zgodzę na…- Uspokój się – Krzysztof objął ją mocno ramieniem. – Ja  nie tak chciałem powiedzieć. Mnie chodzi o te Indie…-Naprawdę, o Indie? – Janka zrobiła się wiotka i wtuliła się w niego. – A ja myślałam, że ty…no wiesz, że chcesz żebym…no, że nie chcesz tego dziecka.- Głuptasie – potrząsnął nią lekko. – Jak mogłaś tak pomyśleć. Chcę tego dziecka.  Skoro już jest, to jak mogę go nie chcieć. Przecież to nasze dziecko, tylko nie wiem, czy to dobry moment aby jechać w twoim stanie do Indii. -Aaaa..- przeciągała literkę patrząc na Krzysztofa, a po jej twarzy błąkał się zagadkowy uśmiech. Po chwili znienacka wypaliła. – To oczywiste, że Indie muszą poczekać. Jeszcze zdążymy tam pojechać. - Kocham cię, wiesz? – dokończyła pospiesznie.-A co z dziećmi – dopytywał się trochę zmieszany, bo dawno nie słyszał od żony takiego wyznania. – Jak i kiedy im to powiemy? Będą niezadowolone, bo tak czekają na ten wyjazd.-Powiemy im przy kolacji i to ma być bardzo uroczysta chwila dla naszej rodziny – rozpromieniła się Janka, unosząc wysoko głowę z miną, jakby miała zamiar iść na podbój świata. Krzysztof patrzył na nią i nie mógł się nadziwić ile w tej drobnej kobiecie jest odcieni. Cała paleta. W jednej chwili potrafi być bezradną dziewczynką, buntowniczką bez skrupułów, a także pewną siebie, zdecydowaną na wyzwania wojowniczką. Szesnaście lat po ślubie, a on kochał ją tak jak w pierwszych miesiącach i nigdy nawet nie pomyślał, że kiedyś może się to zmienić.     Dzieci przyjęły wiadomość bez większego entuzjazmu ale też i bez oporów. Było trochę marudzenia o zmianę planów z podróżą do Indii ale po pewnym czasie sprawa przycichła i wszystko układało się bardzo dobrze. Ciąża przebiegała prawidłowo i o dziwo, nikt ze znajomych, ani z rodziny,  za bardzo się nie dziwił ich decyzji. Parę osób tylko coś tam napomknęło ale Janina się tym nie przejmowała.  Po kilku miesiącach w ich dwupokojowym mieszkaniu zamieszkał nowy, najważniejszy lokator, Maciej Krzysztof. Maciej po ojcu męża, a Krzysztof po swoim ojcu. To chyba naturalne.Janka po urlopie macierzyńskim przeszła na wychowawczy, a Krzysztof wziął się ostro do roboty z budową domu, bo mieszkanie dalej w ciasnocie groziło roztrojeniem nerwów. Starsze dzieci chciały mieć jakiś kąt dla siebie, a oni też mieli już dość gniecenia się w jednym pokoju.  Kiedy Maciuś skończył dwa latka wprowadzili się do pięknego, przestronnego domu, na dużej działce, z niewielkim ogrodem. I odtąd ich  życie zaczęło nabierać kolorów. Każdy miał swój pokój i nikt nikomu nie wchodził w drogę. Kuchnia była duża, salon z kominkiem ogromny, sypialnia, gabinet męża i jej, oraz pokój gościnny nie mówiąc o dwóch łazienkach,  wymagały sporo pracy aby utrzymać ład i porządek ale jakoś udało im się wspólnie nad tym zapanować. Wielką frajdę całej rodzinie sprawiał ogród. Każdy miał wytyczone swoje zadania i dzięki temu po trzech latach mogli się poszczycić najpiękniejszym ogrodem w całej okolicy.W pracach domowych pomagali czasem rodzice Janki, w ogrodzie teściowie, tak że ogólnie żyło im się szczęśliwie, chociaż oszczędnie i bardzo pracowicie.Po jakimś czasie starsze dzieci poszły na studia, wybyły z domu, a oni zostali tylko z Maćkiem.Syn i córka po studiach wyjechali za granicę. Początkowo przyjeżdżali co miesiąc i wtedy dom tętnił życiem ale z każdym rokiem wizyty stawały się rzadsze i krótsze, bo pochłaniała ich kariera, a potem założyli rodziny i od tej pory Janka i Krzysztof musieli pogodzić się z nieuniknionym. Dzieci zamieszkały z dala od nich, a im został na osłodę Maciek.Nie raz siadali z mężem i przypominali sobie ten dzień kiedy dowiedzieli się o ciąży. Właśnie dzisiaj po odwiedzinach Maćka i po powrocie męża z pracy, kiedy Janka powiedziała mu o planowanych zaręczynach Maćka, usiedli na schodach werandy i popijając naleweczkę własnej roboty, znów zaczęli wspominać.Na koniec Janka zwróciła się do męża. -Widzisz – mówiła. – Gdyby nam się nie przytrafił Maciek, to wprawdzie odbylibyśmy podróż życia do Indii ale teraz bylibyśmy sami, jak dwa robaczywe grzybki. A tak to mamy Maćka, a niedługo będzie Beatka i może za jakiś czas wnuki…Tego nam teraz potrzeba. Maciuś to jest nasz dar od losu, prawda?-Prawda, prawda – przytaknął.  – Tylko nie robaczywe grzybki – ofuknął ją prężąc pierś i oboje roześmiali się, aż się ptaki spłoszyły z drzew.-Przecież mamy wnuki – obruszył się po chwili  Krzysztof, uciekając wzrokiem w bok. – Widujemy ich co parę miesięcy. Tak wyszło, nie ma co narzekać.-Krzysiu – Janina, przesunęła dłonią po jego szpakowatej czuprynie. – Przyznaj się, tylko tak jak na spowiedzi,  żałujesz tej nieodbytej podróży do Indii?- Czasem trochę żałowałem – odparł mrużąc oczy. – Ale to było dawniej, z początku ale teraz już nie.Żałuję tylko, że tak mało czasu spędzałem z Maćkiem, gdy był nastolatkiem, a powinienem. Jakoś mi te lata umknęły. A to fajny facet jak się teraz okazało. Mam wobec niego dług – dodał ze smutkiem.- Kochanie, masz szansę nadrobić wszystko – pocieszyła go Janina. – Kiedy po ślubie sprowadzą się do nas, będziecie mieli niejedną okazję ku temu. - Tak myślisz? – popatrzył jej w oczy, jakby chciał w nich wyczytać czy tak będzie naprawdę.- Jestem tego pewna na sto procent – powiedziała z przekonaniem. – A wiesz ty co…? – zawiesiła głos, patrząc na niego z tą swoją nieodgadnioną miną i widząc jego zaciekawienie, pochyliła się bliziutko i cichutko szepnęła.- Kocham cię Krzysiu.  - Ja też Janeczko. Ja też. Jak zawsze.- To co idziemy do sypialni? – spytała kokieteryjnie, podnosząc się.- Następnego Maciusia i tak już nie będzie – zażartował Krzysztof. – Ale pomysł przedni. Jestem za. Idziemy.   Następnego ranka Janina zasłabła. Tak zwyczajnie, bez żadnych zwiastunów. Stała przy kuchni i padła jak długa. Dobrze, że Krzysztof jeszcze nie wyjechał z domu, bo pewnie leżałaby tak do jego powrotu, a tak to szybko wezwał karetkę i za kilkanaście minut leżała już na szpitalnym łóżku.  Kiedy się ocknęła przy łóżku stał jej    Maciek. Poznała go od razu, chociaż jeszcze miała mroczki w oczach. Ściągnęła usta, żeby się do niego uśmiechnąć      ale nie mogła sobie poradzić z taką prostą i naturalną czynnością. Uniosła prawą rękę chcąc go powitać ale to tylko wyobraźnia działała, bo jej ręka leżała nieruchomo na kołdrze. Tylko dlaczego on jest w w białym kitlu i z słuchawkami w ręku. Patrzył na nią, jednocześnie tłumacząc coś pielęgniarce. Gestykulował przy tym tak samo jak  wtedy gdy jest poirytowany. Czemu on się tak złości, usiłowała zebrać myśli. Co on tu robi w białym kitlu. Chyba się nie wygłupia, tak jak parę lat temu, w Wielkanoc kiedy przez telefon podrobił głos swojego starszego brata chcąc jej zrobić niespodziankę, a zrobił  wielką przykrość. Oj, głupie porównanie, zrezygnowana przymknęła oczy. Nagle do  uszu dotarł głos jej syna.   To jednak on, ucieszyła się Janina. Zaraz go ochrzanię za te przebieranki. Otworzyła oczy i zobaczyła przed sobą dwóch Maćków. Różnica była tylko w ubiorze. Jeden w białym kitlu, a drugi w garniturze. Patrzyła na nich, oni patrzyli na siebie, na nią, to znów na siebie….Od drzwi usłyszała  męża. Jego głos był inny niż zazwyczaj,  ni to zdziwiony ni wystraszony. Kiedy otworzyła ponownie oczy, nie wie czy to jej się śniło  czy było naprawdę, bo  w sali nie było nikogo. Cisza jak makiem zasiał, jakby się świat nagle zatrzymał, tylko rytmiczne  pikanie dochodzące z monitora znaczyło upływ czasu.c…d….  Brak powiązanych notek. 