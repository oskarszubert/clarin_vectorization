Masz pomysł na biznes? Chcesz z nim trafić do właściwych ludzi? Co powiesz na przedsiębiorców, latających tam i z powrotem, nad Atlantykiem liniami Virgin Atlantic?  O tym, że Richard Branson wielkim marketingowcem jest – wiemy wszyscy. Od czasu udziału w programie The Rebel Bilionaire, który dzięki niemu był świetnym show o biznesie i o próbujących w nim swoich sił prawdziwych ludziach, Branson uczynił z tematyki przedsiębiorczości – podstawę swojego PR, jako odpowiedzialnego społecznie przedsiębiorcy. I nikt nie ma mu za złe, że promuje przy tym swoją książkę “Business Stripped Bar“. Teraz, z okazji 25 lecia swoich linii lotniczych Virgin Atlantic, zaproponował wszystkim chętnym osobom mającym pomysł na biznes – zaprezentowanie go w postaci 2 minutowego filmiku – pasażerom jego linii lotniczych. W ramach kampanii PitchTV, jej uczestnicy nie tylko mają okazję do znalezienia inwestora dla swojego pomysłu, ale również zyskują szansę wygrania od Richarda Bransona nagrody specjalnej, którą raz w roku będzie wręczał pomysłodawcy najlepszego – jego zdaniem – pomysłu. Jak zwykle Branson zostawia daleko w tyle swoją konkurencję. Nie tylko tym, że piecze 10 pieczeni przy jedym ogniu. Ale przede wszystkim tym, że jego pomysł na promocję swoich linii jest oryginalny i ciekawy. Będzie też z pewnością skuteczny – bo rzeczywiście dotrze do masy inteligentnych i otwartych ludzi z prawdziwymi pieniędzmi, którzy w ciągu 9 godzin lotu będą musieli te pomysły obejrzeć. Bo ile można oglądać, najlepsze nawet, premiery filmowe? Swoją drogą, Leszek Czarnecki próbujący – w porównaniu z Bransonem – szalenie sztampowo i nudnie – promować siebie (?)/ swój wizerunek (?)/ swoje biznesy (?), w podobny sposób – mógłby sporo się nauczyć o marketingu i PR od Bransona. Ale coż – sir Richard Branson jest tylko jeden     