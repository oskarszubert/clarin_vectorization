Im jesteśmy starsi tym z mniejszej liczby rozwiązań technologicznych korzystamy. Ale… korzystamy! PEW Internet opublikował swoje badanie amerykańskich użytkowników sieci w podziale na grupy wiekowe. Wszyscy korzystają z poczty email, wyszukiwarek i szukają informacji na temat zdrowia oraz po prostu – informacji. Coraz więcej osób korzysta z SNS (serwisów społecznościowych), ogląda materiały wideo a Gen X (34-45 lat) coraz częściej zagląda na strony rządowe i poświęcone finansom. Oczywiście im ktoś młodszy, tym chętniej korzysta z internetu mobilnego. Blogowanie się zmienia Ciekawe wnioski dotyczą blogowania. Twórcy badania dochodzą do wniosku, że największa popularność blogów w całej populacji już minęła, ale od razu zastrzegają, że ich miejsce po prostu zajęła inna aktywność taka jak pisanie statusów, komentarzy, dzielenie się materiałami w serwisach społecznościowych i mikroblogowych takich jak Twitter. Zauważają jednak, że popularność blogów wzrosła w grupie osób starszych. Źródło: PEW Internet     