Agencje Public Relations zawiniły, agencje marketingu szeptanego posprzątają. Przynajmniej na to mi wychodzi gdy czytam dzisiejszą informację Presserwisu: “Agencja marketingu szeptanego Streetcom zainicjowała prace nad powstaniem kodeksu etyki marketingu szeptanego.  Głównym celem dokumentu ma być ustalenie definicji marketingu szeptanego, wyznaczenie standardów i określenie najlepszych praktyk. Kodeks skierowany ma być przede wszystkim do agencji marketingu szeptanego, agencji reklamowych, domów mediowych i klientów. Do udziału w konsultacjach zaproszono przedstawicieli Międzynarodowego Stowarzyszenia Reklamy IAA.” Tego można się było spodziewać. W mediach obsmarowano agencje public relations a za sprzątanie się wzięła porządna agencja marketingu szeptanego. W sumie jednak się nie dziwię, bo gdy na tym blogu i na liście dyskusyjnej internetPR, opisywałem wykrytą przez Gazetę Wyborczą “aferę” z agencjami public relations zajmującymi się marketingiem szeptanym i wzywałem do zajęcia stanowiska przez obydwie organizacje reprezentujące środowisko PR w Polsce, to nie było z ich strony żadnego odzewu. Co było dziwne w świetle oświadczeń obu agencji wymienionych przez Wyborczą, z których wynikało, że to nie było z ich strony celowe działanie. Wynika z tego, że dla środowiska PR żadnego problemu z tą “pseudoaferą”nie ma. Szkoda tylko, że  do PR znowu przyczepiono kolejną łatkę. Cześć druga nieoczekiwana. Po moim poście na powyższy temat na liscię internetPR odezwał się do mnie Jan Matysik z CumulusPR, który napisał mi te słowa: W dniu 16 marca 2009 12:16 użytkownik Jan Matysik lista@internetpr.pl napisał: Jan Matysik z grupy InternetPR pisze: Witaj Kamilu, Piszesz: “Biorąc pod uwagę prawie kompletny brak zainteresowania, oskarżonego o nietyczne działania, środowiska PR i jego przedstawicieli tym zagadnieniem nie dziwię się, że próbę jego uregulowania podejmuje IAA i agencja reklamowa.  Cóż. Chyba jednak nie ma czegoś takiego jak branża PR. :)” zapraszam Cię do obejrzenia linka http://www.polskipr.pl/komunikaty.php?id=353 zobacz proszę też datę tego oświadczenia, według mnie reakcja tych dwóch organizacji była szybka i zdecydowana.  Co do marketingu szeptanego, partyzanckiego oraz wirusowego, to wydaje mi się jednak, że nie są to części składowe pojęcia “Public Relations”, ponieważ i praktycznie, i teoretycznie różnią się od siebie narzędziami oraz celami, które mają osiągnąć. Myślę więc, że kodeks marketingu szeptanego powinni robić ludzie od marketingu szeptanego, a kodeksy PR – ludzie od PR-u. Pozdrawiam! Jan Matysik cumuluspr.pl Ponieważ rzeczywiście nie wiedziałem o tym oświadczeniu, napisałem na listę, co następuje: OK. Myliłem się. Obydwie organizacje, jak wynika z Twojego maila, odpowiedziały i to w dniu, kiedy zaczęła się dyskusja na tej liście na ten temat. To znaczy odpowiedział PSPR Administrator, bo to on jest pod tym oświadczeniem podpisany   Tak, domyślam się, że to ten CMS jest tak skonstruowany, że podaje jako autora osobę, która dany tekst zamieściła, ale czy tak samo nie zwracalibyście na to uwagi, gdyby chodziło o Waszego Klienta? Czytam to oświadczenie i się zastanawiam o co w nim chodzi. To znaczy wiem, bo się tym interesowałem, ale czy będzie wiedział to ktokolwiek inny, kto przeczytał Wyborczą z tekstem (tekstami), który wywołał tą całą sprawę? W oświadczeniu czytam na końcu: “Sprawa zostanie również skierowana do Rady Etyki Public Relations z prośbą o zajęcie oficjalnego stanowiska.” W sprawie czego, przepraszam, Rada ma zajmować stanowisko? Co zidentyfikowaliśmy jako problem? Że są podmioty, które fałszują wypowiedzi na forach internetowych? To wiemy dzięki Wyborczej. A może Rada ma się zająć wymienionymi tam firmami? Bo to one zostały wymienione w tym tekście. Nie sądzę, ponieważ w oświadczeniu nie ma o tym mowy a zresztą tłumaczyły się one wiarygodnie na naszym forum i nikt nie zarzucał im mijania się prawdą. Więc jak, w obliczu tego małego kryzysiku (tfu, co za słowo) to oświadczenie ma nam pomóc zatrzeć złe wrażenie dotyczące branży PR wywołane tym tekstem? Lub – co zrobimy jeśli znowu pojawi się taki zarzut w stosunku do jakiejś firmy PR? Lub – czy oczyściliśmy (lub nie) dobre imię firm, którym publicznie zarzucono, to co obydwa Stowarzyszenia w swoim Oświadczeniu piętnują. pozdrawiam serdecznie Kamil   