Tydzień temu poprosiłem znajomych managerów na liście dyskusyjnej na LinkedIn, o wzięcie udziału w ankiecie dotyczącej monitorowania przez nich serwisów mikrobloggingowych. Wyniki nie zaskakują. Twitter, Blipper, Flaker – kto z Was je monitoruje? Oczywiście próba jest zbyt mała, aby na jej podstawie tworzyć jakieś wielkie teorie, ale biorąc pod uwagę przegląd nazwisk i stanowisk osób na tej grupie – daje pewne wyobrażenie o stanie rzeczywistym. Co oznaczają te wyniki? Tak naprawdę można je wytłumaczyć sobie, zgodnie ze znaną Wam zapewne, anegdotą o dwóch handlowcach z fabryki obuwniczej, wysłanych do Afryki w celu zbadania rynku. Jeden wkrótce odpisał: “Tragedia, nie ma tu żadnego zbytu na nasze wyroby. Tu nikt nie nosi obuwia! A drugi: “Genialne! Wszyscy chodzą boso. Ten rynek na nas czeka!” Ja się pewnie domyślacie – ja jestem zwolennikiem tej drugiej opcji. Skoro tak dużo osób tego nie robi – jeśli ja zacznę to robić przed nimi – to mam szansę najwięcej na tym zyskać. Strategia spijania śmietanki jak nic   A tu jeszcze jedna ciekawa informacja na temat Twittera. W kwietniu, liczba unikalnych użytkowników (UU) tego serwisu (19 443 286) przekroczyła po raz pierwszy liczbę użytkowników stron New York Times (15 577 816) oraz Wall Street Journal (12 204 018). Liczba unikalnych użytkowników Twittera jest większa niż NYT i WSJ.  Więcej szczegółowych informacji można znaleźć na stronie Siteanalitics.  