Firma badawcza Nielsen opublikowała na swoim blogu wyniki analizy, z których wynika, że nastolatki rzadko korzystają z Twittera. Dla mnie to doskonała wiadomość: przynajmniej mam tam osoby w moim wieku.   Jak widać z powyższej grafiki gros użytkowników Twittera, to osoby w wieku 25-54 lata i 55+. Czyli mówiąc w skrócie: najbardziej zamożna grupa docelowa. Oczywiście można się zastanawiać co jest przyczyną tego, że mikroblogging nie jest popularny wśród nastolatków. Ostatnio uczestniczyłem w ciekawym badaniu fokusowym z nastolatkami, którego jednym z tematów było korzystanie z social media. Tym co zwróciło moją uwagę, jest wysoka świadomość młodzieży co do wiedzy, że rzeczy raz powiedziane w sieci, zostają w niej na zawsze. Oraz co do tego, że rzeczy pokazane lub powiedziane w sieci są łatwo dostępne dla dorosłych. Można powiedzieć, że wiedza ta jest dla nich równie naturalna, jak ta, że ogniem można się poparzyć. Stąd pewnie też bierze się ich niechęć do “pokazywania się” na serwisach mikrobloggingowych, których jedną z głównych cech jest otwartość i prawie kompletny brak prywatności. O wiele chętniej korzystają za to z Facebooka, którego funkcje prywatności są o wiele bardziej rozbudowane i pozwalają im na obracanie się we własnym towarzystwie. Dobrze to ilustruje np. poniższy wykres użytkowników Facebooka w Polsce (nieoceniony Checkfacebook.com), na którym widać, że ponad 41 proc. użytkowników tego serwisu w Polsce to osoby w wieku 18-24 lata, co z 10 proc. użytkowników w wieku 14-17 proc. daje ponad połowę użytkowników tego serwisu w Polsce..  To też pokazuje, że w social media obowiązują te same zasady, co w klasycznym marketingu, każące dokładnie dobierać kanały komunikacji do grup docelowych. Pisałem o tym ostatnio w tekście “Social Media się opłacają“. Warto się z nim zapoznać ponieważ stanowi doskonałe rozwinięcie tego wpisu na blogu.  