Pomysł, że konsumenci oczekują bezpłatnego contentu online jest pomyłką, która wkrótce będzie naprawiona – tak uważa Barry Diler, Prezes InterActivCorp, który próbował udowadniać podczas konferencji Advertising 2.0 w Nowym Jorku, że ta teza jest prawdziwa. Ten facet zna się na zarabianiu w mediach :) Zdjęcie pochodzi z Nikki Finke’s Deadline Hollywood Daily Firma Dilera, IAC jest właścicielem takich serwisów jak Match, Citysearch, Vimeo i Urbanspoon, które osiągają przychody dzięki różnym modelom biznesowym, wśród których znajduje się reklama, subskrypcje i jednostkowe transakcje. Sam Diler jest znaną postacią, związaną przez większość życia z amerykańskim przemysłem filmowym a w swoim życiorysie ma małżeństwo z Diane von Fürstenberg, tytuł najlepiej opłacalnego managera w USA w 2005 roku oraz akt własności największego jachtu żaglowego na świecie o nazwie EOS. Warto wsłuchać się w jego słowa ponieważ z jednej strony jest przedstawicielem największego “lobby”, jeśli chodzi pobieranie opłat za content online, czyli Hollywood i starych mediów, a z drugiej strony – człowiekiem, który w nowych mediach próbuje ten model wdrożyć. I poza zdrowym rozsądkiem, wielkim doświadczeniem, kto jak kto, ale on wie doskonale, w którym kierunku idzie myślenie branż mających największy, żywotny, interes we wprowadzeniu tych opłat. Według niego, jesteśmy w bardzo wczesnej fazie monetyzacji internetu, która dla wielu wydawców skończy się rozpoczęciem pobierania opłat, gdy dojdą do punktu, w którym będą musieli powiedzieć: – “Nie mamy wyboru, musimy zacząć to robić”. W dalszej części swojej wypowiedzi Diler zauważa, że zmieni się również forma reklamy w internecie, która wyprze dzisiejsze standardowe działania typu boksy, na rzecz reklamy bardziej elastycznej i dostosowanej do precyzyjnych oczekiwań reklamodawców. Diler uważa, że w przyszłości strumień przychodów z działalności online będzie zbliżony do tego, jaki dzisiaj oferuje platforma iPhona, dzięki której serwisy takie jak Urbanspoon czy Citysearch już uzyskują przychody. To tylko część wypowiedzi Barrego Dilera. Cały tekst można znaleźć na stronie eConsultancy.com  I to jest jeden z powodów, dla których będziemy płacić za content online.     