Niektórzy uważają, że jedyną szansą dla wydawnictw w dzisiejszych czasach jest opakowywanie wartościowego contentu w tak dobry design, aby powstała w jego ramach np. infografika, sama w sobie była już wartością informacyjną dla czytelnika. Wprawdzie w Polsce ta wiedza nie może się przebić do świadomości wydawców, ale jestem przekonany, że nawet jeśli Ci obecni upadną, to pojawią się na ich miejsce nowi, którzy to świetnie zrozumieją. I którzy uważnie słuchają takich ludzi jak Jacek Utko, którzy o tym mówią już od dawna. Może dzisiejsza prezentacja tabletu przez Steva Jobsa otworzy niektórym z nich oczy i zrozumieją, że ich przyszłość leży w rozwiązaniach takich jak te zaprezentowane w Sports Ilustrated.  Tom Peters już od dziesięcioleci powtarza, że w dzisiejszej gospodarce opartej na wiedzy równie mocno jak dobry produkt liczy się jego design i ergonomia. A jak to jest trudne do osiągnięcia najlepiej okazuje fakt, że o niewielu firmach możemy powiedzieć, że opanowały tą sztukę do perfekcji. Poniżej przedstawiam ładną i w pełni zrozumiałą – już na pierwszy rzut oka, infografikę przygotowaną przez GOOD Magazine odpowiadającą na pytanie: które kraje przeznaczają największą pomoc dla Haiti. To przykład na to, jak się powinno komunikować w dzisiejszych czasach z czytelnikiem – gdy jest się zawodowcem w tej dziedzinie. Polecam ją również – a może przede wszystkim – w formie interaktywnej – na stronie GOOD Magazine. We flash-u ta infografika jest o wiele sympatyczniejsza. A może mała zabawa? Znajdź tam Polskę...  