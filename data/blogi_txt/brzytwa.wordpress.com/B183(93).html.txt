Niby oczywiste, ale czy na pewno dla wszystkich? To, że Twoja sieć składa się z tysięcy osób wcale nie oznacza, że uważają Cię one za osobę mądrzejszą lub bardziej godną szacunku. MarketingProfs przeprowadziła badania użytkowników Twittera chcąc dowiedzieć się, po co go właściwie używają. Z badań, z którymi można się zapoznać tutaj (gdzie 1= zdecydowanie się nie zgadzam, a 5 = zgadzam się zdecydowanie), wynika, że “ćwierkający”, używają Twittera, ponieważ:  To pasjonujące jak wiele można się nauczyć od innych osób – 4,65 Znajduję tu wartościowe informacje we właściwej chwili – 4,58 Lubię być powiązany z wieloma osobami – 3,91 Chcę uruchomić nowy biznes – 3,70 To, że “śledzi mnie” wiele osób, sprawia mi satysfakcję – 3,64  Ciekawym spostrzeżeniem, które – moim zdaniem – można rozciągnąć na cały “networking” rozumiany przez niektórych, jako budowa gigantycznych sieci kontaktów, są pytania dotyczące opinii na temat osób posiadających na Twitterze wielu followers- ów. Oto wykres pokazujący odpowiedź na stwierdzenie: “Osoby posiadające wielkie liczby followers-ów są mądrzejsze niż te osoby, które takiej ilości nie mają.” Sorry Ashton    I to samo pytanie, lecz tym razem dotyczące szacunku, jakim mikroblogerzy darzą osoby mające wielu followers-ów.  Moim zdaniem jest to tylko potwierdzenie faktu, że w przypadku osób prywatnych, budujących sieci kontaktów, nie liczy się ich ilość ale jakość. I dotyczy to zarówno  serwisów mikrobloggingowych jak Twitter, Flaker czy Blip ale również innych serwisów społecznościowych z LinkedIn na czele. Oczywiście nie dotyczy to takich osób jak Guy Kawasaki czy Seth Godin – ale oni są Nadawcami, którzy ze swojego nazwiska i publicznej aktywności zrobiły biznes, więc posiadanie dużej liczby osób w ich sieciach pomaga im w jego prowadzeniu.   