Każdej akcji towarzyszy reakcja. Prawda? Wobec dzisiejszej konieczności przebywania w social mediach powstał serwis, który umożliwia zlikwidowanie swojej obecności w nich na amen Maszyna do popełniania samobójstwa w web 2.0. Trafna nazwa. Jak to działa? Wchodzisz na stronę serwisu Suicide machine, podajesz swoje loginy i hasła do kont w serwisach społecznościowych, w których jesteś obecny a aplikacja wykonuje za Ciebie już całą resztę. Na dodatek pokazuje Ci krok po kroku jak znikają Twoi sieciowi przyjaciele i Twoja sieciowa aktywność. Twórcy aplikacji twierdzą, że teraz dzięki niej można poświęcić swój czas temu co naprawdę ważne: dzieciom, żonie a nie osobom, na których nam przecież, tak naprawdę, nie zależy   Tą witrynę przedstawiam pół żartem, pół serio. Na razie bowiem liczba osób, które z niej skorzystały wskazuje  raczej na to, że uważana jest za witrynę rozrywkową a nie efekt jakiegoś masowego zjawiska. Jednak patrząc na to, że niektóre osoby coraz częściej wskazują na niebezpieczeństwa jakie niosą ze sobą social media – zwłaszcza w dziedzinie naszej prywatności, nie zdziwiłbym się, gdyby właśnie takie ruchy jak ten – pomogły nam wymusić na platformach social media większe skupienie się na nas a mniejsze na naszych danych… Polecam również bardzo przyjemny film promocyjny tej aplikacji: Czy tak właśnie wyobrażamy sobie życie poza Matrixem? :)    