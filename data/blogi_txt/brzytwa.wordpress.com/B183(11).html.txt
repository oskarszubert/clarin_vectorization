Chodziło o prowadzenie bloga na temat tropikalnych wysp w w rejonie Wielkiej Rafy Koralowej koło Australii. Do dyspozycji dom z basenem, łódź i wynagrodzenie 150.000 dolarów australijskich za 6 miesięczny kontrakt    Nie jest dziwne, że informacja ta przetoczyła się przez świat jak burza a w Polsce podawały ją wszystkie media. Viralblog.com spróbował ją podsumować.  Oczywiście nie było to takie sobie ogłoszenie, lecz element genialnej kampanii reklamowej wykorzystującej maksymalnie możliwości internetu i marketingu wirusowego (viral marketing) przygotowanej na zlecenie departamentu turystyki australijskiego Queensland. Efekty mówią same za siebie, do tej pory: ponad 14.000 ze 162 krajów osób złożyło aplikację do tej pracy. W ciągu dwóch tygodni odwiedziło tą stronę 2,3 mln osób, z czego 200.000 w ciągu pierwszych 24 godzin. Jeśli wpiszesz do Google “best job in the world”, to każdy link na pierwszej stronie będzie prowadził do tej kampanii. Wartość tej strony wynosi obecnie 157.439 dolarów USA a odwiedza ją codziennie ponad 71.000 osób. Itd. itp. A na koniec – oprócz tego, że stan Queensland fantastycznie nagłośnił swoją ofertę turystyczną, to zyskał fantastyczny kanał komunikacji z grupą potencjalnych klientów.   