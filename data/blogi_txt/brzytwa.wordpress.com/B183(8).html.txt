W Pulsie Biznesu piszą, że 8 banków zniknie. Jak dodają w sposób spektakularny – poprzez przejęcie. No, ale oni to lubią używać mocnych przymiotników    Ciekawie zaczyna się dalej. Pan Piotr Siciak, starszy menadżer z szacownej firmy Deloitte nie mówi tego sobie a muzom, tylko dlatego, że wie, iż każdy bank z pierwszej  dziesiątki może dzięki programom oszczędnościowym i poprawieniu jakości swojej działalności zarobić nawet 115 mln zł rocznie. I dodaje, że są obecnie na świecie takie grupy finansowe z Francji lub Bliskiego Wschodu, które mają dzisiaj pieniądze na przejęcia. Cudownie! Uwielbiam taki marketing. Pierwszy przekaz: ostrzegamy, że będą przejęcia. I niedopowiedziane, ale jasne: co się za tym kraje, to już każdy menadżer wie. M.in. przegląd kadr   Drugi przekaz: ale spoko, spoko, wiemy, że można dużo w Waszych firmach zaoszczędzić. Nawet 115 mln zł w każdej! A po trzecie i znowu niewypowiedziane: a kto Wam w tym może pomóc najlepiej? No, ano firmy konsultingowe   Czysto i klarownie. I dlatego właśnie firmy konsultingowe zarabiają, tyle ile zarabiają. Bo naprawdę wiedzą jak się po te pieniądze schylać   I które i kiedy guziki naciskać. Uczcie się Państwo! A ja tylko od siebie dodam, że każde takie przejęcie w sektorze bankowym to będzie kolejny głaz, ba! głazisko,  do wora z kamieniami zwanego kryzysem w Polsce. Dlaczego? Już mówię. Co się robi podczas przejęć? Przede wszystkim due dilligence. A co się robi podczas due diligence? No nic się nie robi   Tzn. pokazuje się inwestorowi co się robi i za wszelką cenę nie robi się w tym czasie niczego. Np. ogranicza ryzyko dla kupującego poprzez wstrzymanie akcji kredytowej. Bo jego polityka ryzyka może być inna. Albo przejmujący może mieć inną strategię rynkową. I nie mówią tu tylko o nowych kredytach. Wiosną roluje się bardzo, bardzo dużo “starych” kredytów. Suma summarum - jeżeli dojdzie do tylu (ośmiu!) przejęć, to, trawestując klasyków z Pulp Fiction: “Zrobią nam z d… jesień średniowiecza”. Dotyczy to również rynku reklamy. Skoro zniknęłoby 8 dużych klientów finansowych z rynku to z czego będą żyć z nich agencje reklamowe, PR i media? Na miejscu szefów tych firm już bym robił przegląd portfolio  