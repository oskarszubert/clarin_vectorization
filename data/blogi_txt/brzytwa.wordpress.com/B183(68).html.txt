Firma Skype udostępniła wszystkim chętnym swój Brand Book. Warto zwrócić na niego uwagę. Składa się on z dwóch części: Look i Think. Pierwsza pokazuje oczywiście jak powinno być budowane i stosowane logo firmy, a druga przedstawia jej filozofię działania. I właśnie dlatego o niej tutaj piszę. Bo oczywiście w Polsce jest mnóstwo firm z doskonale wykonanymi brand bookami, ale nie widziałem jeszcze takiego z rozwinięciem o filozofię marki. Tak więc z szacunku dla dobrze wykonanej roboty – prezentuję Brand Book Skype. Warto zauważyć, że taki materiał jest świetną ściągą dla starych oraz nowych pracowników. Poza tym, dzięki jego upublicznieniu, stał się świetnym materiałem public relations.   