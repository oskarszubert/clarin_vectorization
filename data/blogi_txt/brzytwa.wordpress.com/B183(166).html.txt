Z cyklu: “Pomożecie?”, “Pomożemy!”, publikuję link do ankiety Grzegorza Młynarskiego, który w pocie czoła tworzy pracę magisterską, której jednym z ważnych elementów ma być badanie aktywności polskich internautów. Wystarczy kliknąć, aby przejść do ankiety. A co do jej celów oddam głos samemu autorowi: “Od ponad roku piszę moją pracę magisterską pod roboczym tytułem “Autorytet w nowych mediach – dziennikarstwo zagrożone”; jednocześnie przygotowuję rozbudowaną publikację, w której opisuję mechanizmy związane z budowaniem wiarygodności postaci i avatarów w sieci. Opierając się na różnych, nie zawsze aktualnych i przystających do polskich realiów wynikach badań, wzorem amerykańskich kolegów (http://www.ruderfinn.com/rfrelate/intent/inte…) postanowiłem przeprowadzić badanie aktywności polskich Internautów. Ponieważ zależy mi na jak największej frekwencji w badaniach a cel jest szczytny i nie ogranicza się do samej pracy, do współpracy przy zbieraniu wyników postanowiłem zaprosić medioznawców, obserwatorów mediów oraz ich wiernych fanów. W przeciwieństwie do przeprowadzonych do tej pory badań na temat polskiego Internetu, moja ankieta ma na celu zbudować wielopłaszczyznowy obraz aktywności polskich użytkowników. Wyniki badań pozwolą stworzyć pełny portret polskiego Internauty w końcu pierwszej dekady XXI wieku. Im więcej respondentów, tym pełniejszy obraz, zaproście więc do wypełnienia ankiety swoich najbliższych, także tych którzy mało korzystają z Internetu.”   