Wiedzą o tym projektanci gazet, graficy w agencjach, marketingowcy w firmach. Dlaczego więc otacza nas tako mało dobrych, czyli “wszystko mówiących” info-grafik? Bo ich zrobienie jest piekelnie trudne. I drogie. Na stronie PSFK znalazłem taką oto info-grafikę wyjaśniającą dlaczego tanie linie lotnicze są… tanie   Ta info-grafika może posłużyć za cały tekst w gazecie. Patrzysz i wiesz! Pamiętam z czasów pracy w Gazecie Wyborczej pewne szkolenie, na którym mówiono o info- grafikach. Pokazywano ich zalety i uczono dziennikarzy jak – wspólnie z grafikiem – należy nad nimi pracować. Dobra info- grafika, jako ilustracja, skraca tekst dziennikarza kilkukrotnie i czyni go znacznie bardziej zapamiętywanym. Dobra info-grafika potrafi w prosty i estetyczny sposób przekazywać nawet skomplikowane informacje. No cóż. My, ludzie, jesteśmy wszyscy wzrokowcami   Od czasu tego szkolenia ja stałem się fanem info- grafik, Gazeta Wyborcza poddała się na tym polu a misję krzewienia w narodzie miłości do nich niósł Tygodnik Cash (czy ktoś go jeszcze pamięta?   ), a obecnie podtrzymuje ją Jacek Utko i Puls Biznesu. A w naszych ubożejących wydawnictwach coraz mniej myśli się o ilustracjach tego typu. Są po prostu za drogie, a wszyscy wiemy, że czas to pieniądz. A czas dwóch ludzi to dwa pieniądze   Szkoda.   