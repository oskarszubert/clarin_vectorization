Nick Gonzales stworzył ciekawe narzędzie pozwalające na dostęp online do danych statystycznych o użytkownikach Facebooka. Dzięki witrynie Checkfacebook można łatwo sprawdzić liczbę aktywnych użytkowników Facebooka, we wszystkich krajach na świecie, z podzialem na ich płeć i wiek. Tu interesującą sprawą jest fakt, że większość – 64 proc. – użytkowników Facebooka w naszym kraju stanowią kobiety. Prawie 50 proc. użytkowników polskiego Facebooka to osoby w wieku 18-24 lat, i co ciekawe – zwłaszcza dla marketerów – kolejną największą pod względem liczebności – 35 proc. – grupą są osoby w wieku 25-34 lata. Liczba analizowanych przez aplikację danych dotyczących liczby użytkowników różni się od tych podawanych oficjalnie przez Facebooka, ale Gonzales wierzy, że wynika to z faktu, że Facebook udostępnia dane z kilkutygodniowym poślizgiem. Nie zmienia to jednak faktu, że jest to proste i łatwe narzędzie pozwalające każdemu szefowi marketingu – zwłaszcza w firmach międzynarodowych – na szybkie rzucenie okiem na trendy w rozwoju Facebooka w poszczególnych krajach.   