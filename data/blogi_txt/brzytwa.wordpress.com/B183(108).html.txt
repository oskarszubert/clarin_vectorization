Raz w tygodniu kilkaset osób w USA, ma okazję posłuchać, na żywo, najwybitniejszych postaci ze świata nauki, biznesu, show- biznesu i polityki. Chwilę po tym – to samo wystąpienie, ogląda kilka milionów osób na całym świecie. Nazywa się to TED Talks. Świetny Jacek Utko. Teraz po polsku. W ubiegłym tygodniu stało się coś ważnego. Spotkania TED Talks zaczęły być tłumaczone na różne języki. Również na polski. Oznacza to, że te naprawdę ważne i interesujące wystąpienia, staną się dostępne całej populacji na Ziemi – a nie tylko jej angielskojęzycznej części. TED Talks obejrzało do tej pory ok. 50 mln osób. O ile wzrośnie teraz jego oglądalność? Trudno powiedzieć, ale trzeba się cieszyć, że coraz większa część światowej inteligencji będzie miała dostęp do tej bardzo fajnej platformy wymiany wiedzy. Z polskim tłumaczeniem można tam na razie oglądać tylko 9 wystąpień: w tym, jak dotąd, jedynego Polaka na TED – Jacka Utko (notabene – świetna strona – jak przystało na takiego designera),  ale sądzę, że wkrótce przetłumaczona tam zostanie całość zasobów. Ja osobiście polecam świetne wystąpienie Hansa Roslinga o sztuce tworzenia i czytania statystyk. Choć Al Gore i Wade Davis też są świetni. Profesor Rosling. Wykład jak relacja sportowa :)    