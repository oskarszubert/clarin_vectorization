Weź utalentowanego 16 latka, dodaj do tego świetnego kreatywnego i odważnego producenta. Efekt? Świetna reklama.  Ta reklama podbiła kraje nordyckie. Widać na niej, jak 16 latek z Uzbekistanu, Micha Albamow, tworzy razem z widownią muzyczny perfomance na instrumentach zrobionych z pudełek Tic Tac-ów. Event odbywa się na jednej z ulic Kopenhagi w Danii, a sam film został stworzony przez Karima Stoumana – założyciela agencji marketingu wirusowego buzzanova. Ja z kolei trafiłem na niego dzięki viralblog.com. W ramach kampanii Tic Taca stworzono stronkę “Poznaj Miszę“, gdzie można dowiedzieć się więcej na temat tego sympatycznego blondynka, ściągnąć na komórkę jego dzwonek i zrobić inne rzeczy, które zazwyczaj się robi na takich stronach. Efekt kampanii to 220 tysięcy odsłon filmiku na Youtube, co zachęciło Ferrero, producenta Tic Tac-ów do przeniesienia tej kampanii na grunt niemiecki. Lubię takie reklamy. Są PROSTE, pomysłowe, tanie i co najważniejsze ciekawe i sympatyczne. Aż chce się je oglądać. I polecać innym. Co niniejszym czynię.   