Znany z niekonwencjonalnych zachowań szef i właściciel linii Ryanair – Michael O’Leary przebrał się za komórkę. Wygląda głupio, ale w CNN się znalazł.   O’Leary i jego firma nie są wzorem wysmakowanej reklamy. Nie są również wzorem niekonwencjonalnej reklamy – w tej dziedzinie nie pobiją sir Richarda Bransona i jego Virgin. Ale z pewnością należą do grupy firm rąbiących skuteczne reklamy. Promując możliwość prowadzenia rozmów telefonicznych na pokładzie swoich samolotów, O’Leary przebrał się za komórkę i ten prosty przekaz z pewnością trafił do odbiorcy. Trzeba jednak pamiętać, że nie zawsze tego typu pomysły są skuteczne. Wystarczy przypomnieć sobie, że ten sam Pan na  otwarciu trasy Dublin – Rzym prezes przebrał się za papieża i spacerował po rzymskim lotnisku z tablicą z napisem “Habemus najniższe ceny biletów”. Generalnie jego pomysły są skuteczne. Podobnie jak cep. I mają tyle samo wdzięku. Nie bez kozery porównałem go z Richardem Bransonem, którego akcje promocyjne, są równie skuteczne, ale mają jednak w sobie o wiele więcej wdzięku. Wizerunek romantycznego awanturnika, lwia grzywa i uśmiech od ucha do ucha Bransona pewnie też mają na to znaczący wpływ   Źródło: Solarnavigator.net   