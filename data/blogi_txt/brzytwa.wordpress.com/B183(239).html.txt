Wczoraj byłem na seminarium Charlene Li i Jeremiah Owyang z Altimeter Group, o zachowaniach Klientów w mediach społecznościowych. Dzisiaj pokazuje Wam prezentację z tego wydarzenia. No dobra. Pochwaliłem się, ale teraz trzeba co nieco wyjaśnić – seminarium było darmowe, dostępne dla wszystkich i odbywało się przez internet   Co jednak nie zmienia faktu, że Charlene i Jeremiah mają naprawdę wiele ciekawych rzeczy do powiedzenia. Trudno w tym miejscu streścić ich wypowiedzi towarzyszące prezentacji, ale wynikało z nich jedno; że tylko strategie oparte o rzeczywiste zaangażowanie pracowników każdego szczebla w komunikację z Klientami, daje szanse firmom na przeprowadzenie skutecznych działań w social mediach. Równie ważne jest skupienie się na kilku kanałach komunikacji a nie mnożenie ich w nieskończoność. Internet przestaje bowiem być osobnymi wyspami, które się ze sobą nie komunikują. Sama prezentacja będzie przydatna dla każdego marketera, który jest, albo chce być, w social mediach – bliżej swoich Klientów. Pokazuje m.in. jak różne oczekiwania mają członkowie naszych społeczności, podzieleni według profili społecznotechnograficznych, do których się zaliczają i o czym należy myśleć – chcąc się z nimi komunikować. Myślę, że tworzenie strategii komunikacji w oparciu o taki podział i założenia, znacznie ułatwi sam proces komunikacji, o jego planowaniu nie wspominając.    