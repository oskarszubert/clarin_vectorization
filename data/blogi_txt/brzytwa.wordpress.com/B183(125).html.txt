O tym, że Facebook i Twitter rozwijają się jak na drożdżach to wszyscy wiemy. Ale warto trzymać rękę na pulsie, aby wiedzieć jaka jest jego dynamika. Nielsen Online opublikował informację, że ilość czasu spędzanego na serwisie Facebook przez użytkowników internetu w USA wzrosła, rok do roku,  prawie o 700 proc. W przypadku Twittera te wzrosty są jeszcze bardziej imponujące, bo wynoszą aż 3712 proc., ale wiadomo, że na początku procentowe wzrosty są zawsze największe. Może rzeczywiście Facebooka jest już wart 10 mld USD? Nielsen zwraca również uwagę na to, że to jednak MySpace nadal przoduje w USA, pod względem czasu jaki jego użytkownicy poświęcają na oglądanie online materiałów wideo, co biorąc pod uwagę różnice w skali działalności tych dwóch czołowych serwisów, wskazuje na coraz większe ich różnicowanie się, w oczach użytkowników. Jeśli pooglądać wideo w serwisie społecznościowym - to na MySpace :) Z całością informacji można zapoznać się na stronie Nielsen- Online. O rozwoju Facebooka pisałem już tutaj i tutaj, tutaj.  