Najgłębszy kosz na śmieci na świecie  i schody – pianino – to nazwy i temat, dwóch filmów pokazujących jak dodanie odrobiny “czynnika fun”, do codziennych czynności, zwiększa nasze zainteresowanie nimi.   Te filmy nakręcono z inicjatywy Volkswagena, któremu zaproponowała o agencja DDB Stockholm. Dodatkowo, jak przystało na erę web 2.0, zaproponowano (za nagrodą 2.500 Euro), aby wszyscy chętni przesyłali swoje własne pomysły na podobne filmy. Całą akcję można śledzić pod adresem: http://www.rolighetsteorin.se/ Wprawdzie jak dla mnie, VW bardziej kojarzy się z kultowymi reklamami mówiącymi o niemieckiej obsesji doskonałości, niż jakimkolwiek funem, ale na co innego chciałem zwrócić Waszą uwagę. Mianowicie na podane w nich statystyki. W filmie o pianinie, jego autorzy podają, że aż 66 proc. osób więcej niż zazwyczaj, wybrało grające schody zamiast schodów ruchomych. Z kolei w filmie o najgłębszym koszu na ziemi, trafiło do niego 72 kg śmieci, to jest o 41 kg więcej, niż do zwykłego śmietnika stojącego nieopodal. I tak sobie myślę: jak wiele akcji społecznych lub zwykłych kampanii promocyjnych można rozwinąć i spopularyzować, posługując się tak prostym zabiegiem. Zabiegiem zaangażowania widza. Trzeba tylko mieć pomysł. I odrobinę odwagi. Czy to się opłaca? Oczywiście. Wystarczy spojrzeć na poniższe statystyki. Prawie 1,5 mln widzów. Wow. Ze Sztokholmu na cały świat. Więcej informacji na ten temat można znaleźć na ViralBlog.   