Ciekawa wizualizacja pokazująca użytkowników Twittera na zasadzie, co by było, gdyby użytkowników Twittera było 100. I kilkanaście innych, bardzo ciekawych, informacji statystycznych dotyczących użytkowników tej platformy. Jak zwykle w internecie: kilku coś mówi, większość słucha. Autor tej infografiki, Rohit Bhargava (Senior Vice President, Strategy   Marketing Ogilvy 360 Digital Influence) w tekście na swoim blogu “10 Stunning (And Useful) Stats About Twitter” zwraca również uwagę na to, że język angielski jest nadal dominującym językiem spośród używanych na Twitterze. Cztery najszerzej reprezentowane kraje wśród użytkowników Twittera, to kraje angielskojęzyczne (USA, Wielka Brytania, Kanada i Australia). Spośród nich, aż 62 proc. użytkowników Twittera to Amerykanie, następnie w kolejce są Anglicy (8 proc.), Kanadyjczycy (5,7 proc.) i Australijczycy (2,8 proc.). Tymczasem jeden z największych krajów świata – Brazylia – ma niespełna 2 proc. użytkowników na Twitterze. Użytkownicy Twittera to międzynarodowe towrzystwo posługujące się językiem angielskim.  To chyba jednak nie jest zaskakujące. Angielski jest współczesnym lingua franca – zwłaszcza w biznesie. Inne ciekawe obserwacje dotyczące Twittera to na przykład taka, że 21 proc. kont na Twitterze nigdy nie wydało z siebie żadnego dźwięku. O “ćwierknięciu” nie wspomnę Oczywiście część z nich została zarejestrowana tylko po to, aby “zaklepać sobie” nazwę użytkownika, ale cześć z nich należy na pewno do osób, którym ta forma komunikacji jednak nie odpowiada. Więcej, bardzo ciekawych danych statystycznych dotyczących Twittera można znaleźć w materiale źródlowym, czyli badaniu wykonanym przez firmę Sysomos “An In-Depth Look Inside the Twitter World“, który można również ściągnąć w postaci dokumentu pdf: Kliknij mnie, aby przeczytać pdf.      