Amerykanie, a ich wzorem reszta świata, mają zabawną dla wielu z nas manierę używania mocnych, acz od czapy, sformułowań mających podkreślić ich fachowość w różnych dziedzinach. Czyli Guru, Ewangelista a od pewnego czasu Ninja. Z dowolnym rozszerzeniem: marketingu, sprzedaży, social mediów, zarządzania, programowania. A pewnie jakby poszukać to by i sprzątania się znalazło lub gotowania. Zauważył to również LinkedIn, który poszukał w swoich zasobach i na swoim blogu umieścił dwa wykresy: Coraz więcej Ninja na Linkedin. Powoli zbliżają się do Guru... A Guru właśnie przegrali z Ewangelistami... Myślę, że kilku moich znajomych powinno uaktualnić swoje profile na LinkedIn. Ale ja się nie będę z nich nabijał, bo coś mi po głowie chodzi, że kiedyś, gdzieś w jakimś katalogu Twittera – wzorem obecnych tam właśnie amerykanów – napisałem o sobie coś podobnego   Nic – trzeba teraz ponieść konsekwencje     