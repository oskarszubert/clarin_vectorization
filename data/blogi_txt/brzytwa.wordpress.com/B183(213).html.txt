Japońska spółka-córka Twittera – Twicco od stycznia wprowadza płatne konta Premium, których posiadacze będą mogli sprzedawać dostęp swoim odbiorcom do dodatkowych treści (tekstów, zdjęć, wideo, linków do zewnętrznych stron). Tak, to też Twitter. By Japan :) Koszt miesięcznego abonamentu ma zaczynać się od od 100 Jenów (ok. 5 zł) i sięgać 1000 Jenów. Twicco będzie pobierał od tego 30 proc. prowizję. Jeśli się ten model sprawdzi w Japonii, to należy się spodziewać, że w przyszłości trafi również do “klasycznego” Twittera. Powstaje pytanie, kto to kupi? Twórcy uważają, że abonament wykupią osoby, którym zależy na dostępie do informacji, zdjęć, filmów w czasie rzeczywistym. Czy tak będzie? Nie znam specyfiki rynku japońskiego – być może w tym wielkim kraju są ludzie gotowi do zapłacenia za takie dane. Ale bardziej mi to pasuje do specyfiki stron związanych z pornografią. Wydaje mi się jednak, że to może być ciekawy pomysł na wszelkiego rodzaju promocje, w których osoby wykupujące dany abonament będą miały dostęp do tańszych produktów lub usług z jakiejś firmy. Wkrótce się przekonamy. Informacja by TechCrunch  