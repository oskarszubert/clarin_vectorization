Dzięki nieocenionym znajomym z Facebooka trafiłem na zabawny wykres ilustrujący to co w tytule. Do diabła! Ależ on jest prawdziwy!  Autorzy tego wykresu mają na swoim koncie już kilka podobnych sukcesów. I powielając stary schemat za każdym razem wywołują u nas uśmiech na twarzy oraz myśl: “To co oni pokazują, nie jest takie głupie”. Netykieta w serwisach społecznościowych jest równie ważna, jeśli nie ważniejsza od zasad kultury, których przestrzegamy w życiu codziennym. Bo social media dają nam złudne poczucie dobrej znajomości z osobą, której nigdy nie widzieliśmy na oczy i o której wiemy tak naprawdę tylko to, co wyczytamy w jej własnych postach. W takiej sytuacji szansa na urażenie kogoś nieprzemyślaną wypowiedzią lub sformułowaniem, które z jakichś powodów jest dla niego nie do przyjęcia – gwałtownie wzrastają. A jeżeli dodamy do tego czynnik “wiecznej pamięci sieci”, to dochodzimy do sytuacji gdzie rozsądny człowiek, chcący funkcjonować w społeczeństwie sieciowym musi przyjąć politykę politycznej poprawności. W końcu korzysta z tej sieci po to, aby spotykać w niej interesujących i sympatycznych ludzi a nie kłócić się z nimi. To zdanie staje się po stokroć prawdziwe w przypadku stron i serwisów na których przebywamy w charakterze – community managera. Bo żadnej firmie nie zależy na tym, aby wywoływać u swoich Klientów poczucie dyskomfortu. O ich obrażaniu już nie wspomnę   Dlatego taki wykres jak na załączonym obrazku, powinien wisieć w każdym biurze. W końcu on naprawdę pokazuje nam jak zachowywać się w sieci i nie tracić pracy     