29 kwietnia pisałem o stronie Checkfacebook.com pokazującej liczbę użytkowników FB w podziale na poszczególne kraje. Gdy ją dziś sprawdziłem, to okazało się, że w ciągu dwóch miesięcy Facebook zwiększył liczbę użytkowników w Polsce o 100 proc.! Tak wyglądają statystyki Facebooka dla Polski dziś. A tak wyglądały niecałe dwa miesiące temu.  Co to oznacza? Dla mniejszych serwisów społecznościowych – poważne problemy, a dla Naszej- Klasy – ostatni sygnał ostrzegawczy. Ciekawe zwłaszcza jest porównanie ilości użytkowników w najistotniejszym dla reklamodawców przedziale 25-34 lata. Dwa miesiące temu Facebook miał ich 35 proc. a dziś 38 proc. Oczywiście, zawsze najłatwiejsze jest osiąganie olbrzymich wzrostów na początku działalności. W końcu między jednym a dwoma użytkownikami jest 100 proc. różnicy   Jednak wygląda na to, że, jeśli ta dynamika wzrostu zostanie utrzymana, to przyszły rok będzie decydujący dla kształtu social web w Polsce.   