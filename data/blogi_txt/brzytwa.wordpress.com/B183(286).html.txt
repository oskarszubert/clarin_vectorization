Rozwój Groupona i żywa gotówka jaką generuje dla użytkowników i właścicieli serwisu zapiera dech w piersiach. Warto spojrzeć na ten wykres, aby się przekonać jak ten serwis szybko rośnie. Dziś włączając YouTube macie pewność, że za chwile zobaczycie reklamę Groupona. To nie jest dziwne. W końcu w Polsce 80 proc. tego rynku należy do niego. Idea kuponów rabatowych jest stara jak handel. Jednak to dopiero Groupon stworzył z tego ruch tak masowy, że detaliści i klienci zaczęli traktować go niezwykle poważnie. Oczywiście to wszystko kosztuje. Zniżki w Grouponie są gigantyczne. I coraz częściej słychać, jak korzystający z tego systemu detaliści mówią, że skala tych obniżek przekracza ich możliwości. Jeśli detalista zaczyna się orientować, że zaoferowana przez niego korzyść przekracza jego możliwości to co robi? Oszczędza. I to raczej nie na sobie, lecz na klientach z kuponami. Warto o tym pamiętać sięgając po tego typu rozwiązania – a nuż ktoś, gdzieś, coś źle policzył?   Z drugiej strony detaliści też powinni uważnie rozważyć wszystkie za i przeciw; z jednej strony przy dobrze skalkulowanej ofercie będą mieli gigantyczny ruch i przyzwoite zyski. Jednak z drugiej strony; czy napędzeni w ten sposób Klienci będą tymi, którzy zechcą wracać do nich ponownie? Źródło: Mashable    