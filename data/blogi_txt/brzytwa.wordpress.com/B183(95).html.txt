Po fantastycznym sukcesie “spontanicznego” tańca na dworcu Liverpool w Londynie, angielski T-Mobile poszedł za ciosem i namówił londyńczyków i przyjezdnych do zaśpiewania piosenki “Hey Jude” Beatelsów na Trafalgar Square.  O poprzednim, naprawdę zapadającym w pamięć i wzbudzającym uśmiech na twarzy, viralu T-Mobile, pisałem już dwa miesiące temu. Tym razem zamiast tańca mamy śpiew, a zamiast podróżnych – przechodniów i turystów. 30 kwietnia, o godz. 18 piosenkę tą zaśpiewało – według T-Mobile – 13.500 osób. Jednak odgrzewane kotlety nigdy nie smakują tak samo, więc i efekt virala – już nie jest ten sam. Tak sobie myślę, że gdyby w T-Mobile UK, ktoś decyzyjny dał sobie na wstrzymanie to byłoby lepiej. Zarówno dla jego CV jak i dla marki. News ze strony Fubiz.   