Ile jest wart ten Facebook i ile zarabia ten Facebook i ile można zarobić na tym Facebooku – te trzy pytania od dwóch lat zaprzątają głowy wielu managerów na całym świecie. Poniższy obrazek nie odpowiada wprawdzie na nie, ale jasno daje do zrozumienia – gdzie leżą w nim konfitury. Najbliżej poznania prawdy na ten temat jest Zynga – twórca i operator social games. Opowiadać o budowaniu relacji w social mediach, dzieleniu się contentem czy też transparentności w social mediach mogą sobie inni. Zynga jest od trzepania kasy. Dużej kasy. Zresztą tą drogą idą inni gracze z tej branży – jak widać po naszych “Tablicach” na Fb – z powodzeniem. Potem są celebryci tacy jak Barrack Obama, Dr. House, Michael Jckson, Megan Fox i bezkonkurencyjny Vin Diesel. Mają grupy swoich fanów/widzów, ale czy można powiedzieć, że w jakikolwiek sposób ich monetyzują? No chyba tylko Vin Diesel, który poprzez aktywność na Fb – przyciąga swoją publikę na filmy. Jest w końcu reklama displayowa na Fb – ma już 16 proc. tego rynku. No i na końcu można wymienić same marki, które próbują uszczknąć coś dla siebie z uwagi jaką 200 mln użytkowników Facebooka poświęca temu portalowi i jego treściom przez 55 minut dziennie. Pozostałe 300 mln użytkowników siedzi tu nieco krócej    Informacja via Gizmodo   