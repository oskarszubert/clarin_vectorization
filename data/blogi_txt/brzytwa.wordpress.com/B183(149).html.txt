Ten film powinien być obowiązkowy dla każdego obywatela współczesnego świata. Nie tylko w prosty i przystępny sposób pokazuje czym jest social web ale przede wszystkim… czym może być dla nas wszystkich. W obliczu ostatnich wydarzeń w Iranie jego tematyka jest podwójnie aktualna.  Don Tapscott podsumował go słowami: “Ważny i prowokujący film, który powinni obejrzeć ludzie wierzący w demokrację”. Od niedawna nie trzeba go już kupować – można go obejrzeć w HD w sieci. Tym, co zwraca moją uwagę, jest fakt, że sam film nakręcony przez Ivo Gormley-a, nie zakończył swojego życia po wyprodukowaniu. Wchodząc na poświęconą filmowi stronę widać, że wokół niego wytworzyła się aktywna społeczność… No właśnie jaka to społeczność? Widzów? Aktywistów społecznych? Użytkowników social web? Osób, które zostały zainspirowane tym filmem? Już to, samo w sobie, jest warte spojrzenia na tą stronę… A może ktoś z Was podejmie się zadania stworzenia polskich napisów z tłumaczeniami do tego dokumentu?   