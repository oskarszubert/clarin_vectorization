Największy serwis społecznościowy działa w Chinach, ale to Facebook podbija najwięcej krajów. Twitter w USA i Australii jest już trzecim, najpopularniejszym serwisem – co jak jego krótki żywot – jest świetnym osiągnięciem.  Jak pisze na swoim blogu autor tej wizualizacji, Vincenzo Cosenza, można zauważyć następujące trendy:  – Posiadający już ponad 200 mln użytkowników Facebook, po kontynentach Ameryki Północnej i Australii – skolonizował już prawie cały kontynent europejski, umacniając swoją światową dominację. - Serwis QQ, przodujący w Chinach, jest największym serwisem społecznościowym na świecie i posiada 300 mln aktywnych użytkowników. - MySpace utraciło swoją pierwszą pozycję na całym świecie (poza Guam). - V Kontakte jest najpopularniejszym serwisem na terytorium dawnego Związku Radzieckiego i bardzo przypomina Facebooka. - Orkut ma silną pozycję w Indiach i Brazylii. - Hi5 nadal przewodzi stawce w Peru, Kolumbii, Ekwadorze i takich krajach jak Portugalia, Mongolia i Rumunia (Hi5 ma siedzibę w San Francisco). - Odnoklassniki ma mocną pozycję w takich krajach jak Mołdawia, Kirgistan, Gruzja i Azerbejdżan. - Maktoob jest najważniejszym serwisem społecznościowym w świecie arabskim. Poniższa tabela przedstawia trzy najpopularniejsze serwisy społecznościowe w poszczególnych krajach: W swoim zestawieniu, jego autor odnotowuje również, że w części krajów istnieją specyficzne serwisy społecznościowe, takie jak w Polsce – Nasza-Klasa.pl. Obserwując Naszą Klasę mam wrażenie, że ten serwis stoi w miejscu. A to – wobec bardzo dynamicznego rozwoju konkurencji – oznacza cofanie się. Ostatnio, olbrzymim krokiem naprzód Facebooka było przystąpienie przez niego do platformy OpenID, co jego użytkownicy już odczuwają, widząc jak bezproblemowo importuje on dane ich i ich znajomych – z innych aplikacji, w których mieli swoje konta. Tymczasem Nasza-Klasa jak działała, tak działa. Bez dużych zmian w swojej funkcjonalności. A to – według mnie – nie jest pozytywna wiadomość dla jej szefów i właścicieli.   