Kompanio Piwowarska! Heinekenie! Carlsbergu! Producencie opon! Beczek! Pralki Frani! Założę się, że takie gadżety z Waszym logiem rozchodziłyby się po knajpach, biurach i mieszkaniach jak ciepłe bułeczki. Ale Wy na to nie wpadliście! Kolejny pomysł pokazujący, że nie liczy się duży budżet, ale pomysłowość. Tutaj, artysta Paul Loughridge, zrobił ze śmieci: starej piwnej 5 litrowej kegi, starego obiektywu i kilku innych odpadków – marzenie każdego mężczyzny – R2D2.  Więcej na ten temat oraz czat z artystą można przeczytać na stronie fanów Gwiezdnych Wojen. Świetny marketing to świetne pomysły. Tylko taki komunikat przebije się przez papkę serwowaną nam przez otoczenie. To truizm. Ale jakże ciężki do osiągnięcia! Więc marketingowcy – zamiast nowego kalendarza a’la Pirelli lub Lavazza rozejrzyjcie się wokół siebie. Może jest coś w Waszej firmie, co po dołożeniu pół kilo Waszych lub agencyjnych przemyśleń zamieni się w najpopularniejszy gadżet sławiący Was jak i Waszą firmę. I przede wszystkim – który pokochają Wasi klienci.   