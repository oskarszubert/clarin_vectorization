Trafiłem właśnie na stronę MSZ ze specyfikacją przetargową jego nowych stron. Czegoś mi tam brakuje. Może jakiejś strategii? Po tym adresem można znaleźć komplet dokumentów jakie MSZ przygotowało w ramach tego przetargu. A tu cały: “krótki opis zamówienia”:  No i zaczynam się martwić. Jeżeli jest to całość dokumentacji przetargowej, to oznacza, że zamawiający nie ma pojęcia czego dokładnie chce. Tam nie ma ŻADNEJ STRATEGII. Gdzie są jakieś dodatkowe informacje – znane z każdego porządnie organizowanego przetargu na rynku komercyjnym. Wyniki badań. Cele strategiczne. Cele krótkoterminowe. Gdzie jest porządny brief !!! ??? Ponieważ jestem optymistą, to powiem – to fantastyczna okazja do pokazania umiejętności myślenia strategicznego i kreatywności agencji, które się zgłoszą do tego przetargu. A tu całe uzasadnienie celu zamówienia:  Ale lata moich doświadczeń mi mówią, że to będzie droga przez mękę, która może zakończyć się blamażem zlecającego oraz wykonawcy. Chyba, że ktoś się jeszcze w MSZ pochyli nad tym tematem i przygotuje dla agencji zakwalifikowanych do przetargu, gruby i porządnie przemyślany, komplet dodatkowych materiałów. Jestem jednak przekonany, że na pewno znajdzie się jakaś agencja, która się tego zadania – nawet z dzisiejszym briefem podejmie. Ktoś się po te pieniądze z bólem serca schyli   A na pocieszenie obejrzyjcie sobie slajdy z Białego Domu – jak się pracuje nad budżetem. Autor zdjęć – świetny Pete Souza.  I najświeższy wpis z blogu prezydenta Obamy – dzisiejszy, ze zdjęciami, o terminie wycofania wojsk z Iraku.  I dla osób o silnych nerwach, również dzisiejszy i ze zdjęciem (rozmiar i ostrość oryginalna), wpis ze strony Prezydent.pl:  I aby było sprawiedliwie, najświeższy wpis, ze strony Premier.gov.pl – z 25 lutego ze zdjęciem (pomniejszonym).    