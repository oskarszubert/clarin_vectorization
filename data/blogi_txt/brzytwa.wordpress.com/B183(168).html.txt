W social web coraz poważniej zaczyna się rozmawiać o pieniądzach. Facebook chce bardziej kontrolować, czy jego prywatni użytkownicy nie przemycają treści komercyjnych, a polski serwis mikrobloggingowy Flaker uruchamia konta biznesowe. Dlaczego? Chodzi oczywiście o pieniądze. Wielu użytkowników Facebooka, poprzez profile prywatne, reklamuje lub sprzedaje swoje wyroby lub usługi, a tymczasem do tego są przeznaczone płatne usługi Reklamy i Strony tego serwisu. W podobnej sytuacji znalazł się polski Flaker, który – jak wszystkie serwisy mikrobloggingowe na świecie – poszukuje metod na zarabianie pieniędzy. Jednak twórcy Falkera z Netguru – w przeciwieństwie do konkurencyjnych serwisów, co chwila wprowadzają nowe rozwiązania mające im generować PRZYCHODY, wyrastając w ten sposób na czołowy polski system mikrobloggingowy zorientowany biznesowo. Po wprowadzeniu reklam “In-Flak”, każdy z użytkowników tego serwisu może stać się nadawcą reklam, które będą wyświetlane (tak często, jak tego sobie życzy i za tyle, ile sobie życzy) pod jego wpisami. Pieniądze za to, są dzielone między użytkownika a Flakera. Każdy twórca contentu na Flakerze, może jednocześnie zarabiać. Obok tego, twórcy Flakera uruchomili reklamę kontekstową “in-tag”, która wywoływana jest w przypadku wystąpienia danego słowa. To był pierwszy, ciekawy krok w celu zarabianie pieniędzy przez twórców Flakera. Jednak ostatnio poszli krok dalej i zachęceni przykładem jednego ze swoich użytkowników: Virena Bhandari, który z Flakera uczynił jeden ze swoich kanałów komunikacji z potencjalnymi klientami, utworzyli konta biznesowe. Zresztą zacytuje Adama Zygadlewicza z Netguru: “Flaktesty rządzą Flakerem już od jakiegoś czasu – a to wszystko przez Virena i Skarpetkowo.pl :). Naprawdę niesamowite są opinie na temat produktów, które pojawiają się na Flakerze – według mnie zwiastują nową erę e-commerce, którą chcemy (współ)tworzyć. Inicjatywa nazywa się Shopping 2.0 i jej składnikami są: ewangelizacja na temat korzyści z otwartej komunikacji na linii sklep – otoczenie, specjalne konta e-commerce na Flakerze, które będą dostępne już niedługo.“ Dodam tylko tytułem wyjaśnienia, że cytowane flaktesty, to przekazywanie użytkownikom Flakera produktów do testów i oceny, którą wygłaszają publicznie – właśnie na Flakerze. I oczywiście, jak zwykle bywa z zadowolonymi klientami, ich rekomendacje są doskonałym źródłem informacji dla ich znajomych – nie tylko ze świata internetu. Cała inicjatywa została nazwana Shopping 2.0 i ta nazwa doskonale odpowiada samej idei tego projektu. Rekomendacje klientów są jedną z podstaw dzisiejszego e-commerce. Ale w Shopping 2.0 weszły na nowy, prawdziwie social web-owy poziom. Dzięki tym kontom biznesowym ich użytkownicy będą mogli m.in. informować o promocjach na swoim profilu, przyjmować zamówienia bezpośrednio przez Flaker.pl i publikować na swoich “normalnych” stronach, uzyskane dzięki Flakerowi opinie użytkowników ich produktów. Jak zwykle, trudno jest na początku wyrokować, czy droga rozwoju przyjęta przez Netguru przyniesie założone efekty. To zależy od wielu czynników, z najważniejszym, w postaci jak największej grupy użytkowników (potencjalnych klientów dla użytkowników kont biznesowych) na czele. Że o prawdziwie zaangażowanym, jako ewangelista marki, przedstawicielowi tego biznesu tylko tutaj wspomnę. Jednak nie ulega wątpliwości, że w Polsce, gdy jakikolwiek właściciel biznesu zechce wykorzystać potencjał marketingowy social media, to tylko Flaker, wśród serwisów mikrobloggingowych, będzie miał przygotowaną dla niego ofertę. Konto Virena, który wskazał poznańskiemu Netguru drogę do rozwoju Flakera w stronę Shopping 2.0. A z drugiej strony, jeśli spojrzymy na to, co wyróżnia polskie serwisy tego typu, to tylko Flaker oferuje swoim użytkownikom, coś więcej, niż możliwość mikroblogowania: możliwość otrzymania za darmo próbek towarów. A to już jest coś. A nawet można powiedzieć więcej: to już jest pomysł na marketingowy wyróżnik produktu     