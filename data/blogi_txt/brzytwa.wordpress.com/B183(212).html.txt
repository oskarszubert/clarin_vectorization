Amerykański magazyn Esquire odważnie eksperymentuje z nowymi technologiami i kreatywnością wydawniczą. Można powiedzieć, że stają się one jego znakiem rozpoznawczym. To całkiem fajny wyróżnik marketingowy.  Po okładce z e-papieru, potrójnej okładce, pictoralach kręconych w technologii HD 4k przyszedł czas na Augmented Reality. Najnowszy numer wypełniają (choć to może za mocno powiedziane) kody AR. Po zainstalowaniu oprogramowania na komputerze i podstawieniu odpowiedniej strony magazynu do kamery – na naszym monitorze zaczynają się dziać cuda. No. Znowu przesadzam, ale zabawa wygląda na przednią. W ten sposób te kilka dolarów wydane na tradycyjne pismo umożliwia nam dostęp do ciekawych, interaktywnych prezentacji i reklam. Czekam na taką prezentację dołączoną do Press z okazji wyboru Dziennikarza Roku       