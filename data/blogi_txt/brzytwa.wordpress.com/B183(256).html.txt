Nie tak dawno Mark Zuckerberg, założyciel Facebooka w pośpiechu ukrywał swoje zdjęcia na tym portalu, gdy, dzięki kolejnemu poluźnieniu zasad prywatności w tym serwisie – mógł się nimi cieszyć cały świat. Prywatność? A po co ludziom na Facebook-u prywatność? Źródło: Deobfuscate.com Zuckerberg, a raczej korporacja Facebook, nie ma jednak żadnych skrupułów przed ujawnianiem coraz większej ilości prywatnych danych swoich użytkowników. I – o ile – gdy uruchomił w 2007 roku swój system reklamy wewnątrz portalu o nazwie Beacon – spotkało go za to potępienie ze strony jego użytkowników, to zmiany w ostatnich latach nie wywołują ich gwałtownej reakcji. Może rzeczywiście Zuckerberg ma rację twierdząc, że dzisiejszym użytkownikom sieci nie zależy już na prywatności? Tylko dlaczego tak chował te zdjęcia?   Jednak mówiąc poważnie. Rok temu wielcy internetu kiwali głowami mówiąc: no ładny ten Facebook, ale gdzie tam są pieniądze? Po ostatnich decyzjach, dzięki którym dane użytkowników tego portalu będą mogły używać serwisy zewnętrzne, ci sami wielcy przestali już się o to pytać. Oto przed nimi leży skarbnica wiedzy w postaci zainteresowań, kontaktów, danych demograficznych i wielu innych 400 mln ludzi z całego świata. Teraz sami się zaczynają zastanawiać: jak na tym zarobić pieniądze…   