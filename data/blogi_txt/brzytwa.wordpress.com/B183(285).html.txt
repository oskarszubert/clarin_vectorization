Już niedługo chiński stanie się dominującym językiem w internecie detronizując angielski. Takie dane podaje The Next Web opierając się na źródle jakim jest Internet World Stats. Czy to znak, że najwyższy czas zacząć uczyć się chińskiego, bo większość informacji będzie zapisana w tym języku? Moim zdaniem – nie do końca. Oczywiście warto by było znać ten język, aby nie być wykluczonym z tamtego ogromnego rynku, ale jeśli chodzi o jakość informacji, to język angielski jeszcze długi będzie nie do pobicia. Wpływa na to fakt, że jest on obecnie współczesną lingua franca, którą posługują się przedstawiciele wszystkich państw na świecie zapisując swoje przemyślenia. Tak więc – może i zaraz większość komunikacji w sieci odbywać się będzie w języku chińskim, ale ze względu na różnorodność cywilizacyjną i kulturową świata, jeszcze przez bardzo długi czas, to treści w języku angielskim będą najciekawsze. Już nie wspominając o tym, że tzw. źródła chińskie, biorąc pod uwagę sytuację polityczną w tamtym kraju, jeszcze przez długi, długi czas będą dla przedstawicieli Europy albo Stanów – mało wiarygodne. Źródło: The Next Web   