Najnowszy raport agencji Razorfish Feed 09 próbuje odpowiedzieć na pytanie jak wygląda angażowanie się konsumentów w świat marek w rozwijającym się świecie cyfrowym. AD 2009   Kliknij, aby ściągnąć cały raport w pdf. Coraz więcej marek zdaje sobie sprawę, że dzisiaj toczy walkę o uwagę klienta poprzez zaangażowanie go w swój świat. Zwiększa się rola budowania transparentnych relacji z Klientami i przedstawiania im marki w interesujący dla nich sposób. Zmniejsza się natomiast rola walki o tę uwagę za pomocą tradycyjnych reklam i jednostronnej komunikacji. Coraz częściej bowiem, to właśnie digital brand experiences generuje markom konsumentów. Miejsce tradycyjnego przekazu marketingowego zajmuje doświadczenie (experience) jakie konsument przeżywa z daną marką Garrick Schmitt z Razorfish twierdzi, że dzisiejsza technologia zasadniczo zmienia relację między markami i ich odbiorcami – i to głównie na lepsze. I trudno z nim się w tej dziedzinie nie zgodzić. Zresztą – sami spójrzcie na kawał świetnej roboty jaki wykonali – jak zwykle – ludzie z Razorfish.   