Jeremiah Owyang na swoim blogu stawia ciekawą i bardzo, według mnie, prawdopodobną prognozę rozwoju social web w ciągu najbliższych pięciu lat, którą w całości przedstawił w większym raporcie Forrestera. Ponieważ na dodatek pokusił się o prognozę czasową oraz sugestie, co firmy powinny w najbliższych latach zrobić – warto się z jego wpisem na blogu zapoznać w całości. Owyang uważa, że w najbliższych czterech, pięciu latach coraz bardziej będą umacniały się relacje między poszczególnymi ludźmi niż z instytucjami.  To zjawisko, w połączeniu z ewolucją technologii tożsamości sieciowych (Web ID) do jednolitego, odczytywanego przez wszystkie serwisy, standardu, spowoduje, że nasza tożsamość sieciowa ujednolici się z naszą prawdziwą tożsamością. To będzie pierwszy krok w kierunku ujednolicenia całej social web – z oddzielnych serwisów społecznościowych w jedną, wielką społeczność internetową. Doprowadzi to do umocnienia się pozycji konsumentów, którzy wiele ze swoich decyzji zakupowych będą uzależniać od wiedzy pozyskanej ze swoich sieci. Oznacza to, że olbrzymie zmiany czekają marketing, eCommerce, CRM i reklamę. Oznacza to również, że połączeni sieciowo konsumenci i tworzone przez nich społeczności będą mocniejsi w swojej masie niż systemy CRM i same marki. Wzmocni to również rolę społeczności jako twórców/pomysłodawców nowych generacji produktów i usług.  Na co powinny przygotować się firmy w najbliższych latach? Wybrałem trzy, według mnie, najtrafniejsze sugestie przygotowane przez Jeremiah Owyang. Nie wahać się: Te zmiany nadchodzą błyskawicznie – znajdziemy się w trakcie trzech z tych er przed końcem tego roku. Firmy muszą się przygotować się do tego, przez uwzględnienie tych zjawisk w swoich najbliższych planach działania. Nie pozwólcie się zostawić z tyłu przez konkurencję, która połączy się z Waszymi społecznościami – przed Wami. Przygotować się na przejrzystość w działaniu. Ludzie będą serfować po sieci wspólnie ze swoimi znajomymi i musicie być na to przygotowani. Przygotujcie się na to, że każda Wasza strona internetowa i każdy Wasz produkt będzie zrecenzowany przez Waszych obecnych klientów i przyszłych – nawet jeśli sobie tego nie życzysz. Połączenie się z Ambasadorami marki. Skupcie się na ambasadorach Waszej marki – oni mają wpływ na decyzje potencjalnych klientów i mogą Was obronić przed tymi z użytkowników sieci, którzy są Wam nieprzychylni. Ich opinia jest bardziej wiarygodna niż Wasza a kiedy władza przejdzie w ręce społeczności, która zacznie mówić jakie Wasze produkty powinny być w przyszlości, ich rola stania się większa niż kiedykolwiek.     