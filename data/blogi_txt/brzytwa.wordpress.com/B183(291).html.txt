W moje ręce wpadła ciekawa infografika pokazująca jaki jest w USA koszt kampanii social media. Potwierdza się fakt, że działania w social mediach są tanie. To medium rozumiane jako kanał komunikacji jest obecnie prawie bez kosztowe. Przynajmniej jeśli chodzi o rozpatrywane tutaj kanały Facebooka i Twittera. Kosztuje za to, i to całkiem sporo w całościowym budżecie, praca ludzka jaką należy włożyć w to, aby kampania przebiegała zgodnie z założeniami. Średnia wartość kampanii wynosi 210 600 USD z czego 52 000 USD to koszt stworzenia strategii a 93,600 USD to koszt moderacji społeczności. Dodatkowe koszty z jakimi się należy liczyć to 15 000 USD na zbudowanie micro site i 20 000 USD koszt budowy aplikacji mobilnej. Oczywiście w Polsce koszty te są wielokrotnie mniejsze, ale to chyba jasne, że nie można prosto porównywać potencjału i stopnia rozwoju polskiego i amerykańskiego rynku social media. Jeśli chodzi o korzyści z kampanii, to na pierwszych trzech miejscach pojawiają się tutaj: zaangażowanie fanów w rozmowy z marką, osobiste kontakty z Klientami i poprawa prędkości reakcji na ich zapytania. Zwłaszcza ten ostatni punkt mówi dużo o różnicy w rozwoju rynków polskiego i USA. Ale to też oznacza, że w najbliższym czasie to customer service, a nie budowa wizerunku staną się priorytetami w naszych działaniach w social media.   Źródło: Focus.com   