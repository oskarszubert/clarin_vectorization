Spacerówka, która sama hamuje. Prościutki pomysł. I dlatego genialny. To jeden z tych pomysłów, które dokładnie trafiają w oczekiwania klientów. I na dodatek jest wspaniale opakowany. James William Wansey zaprojektował wózek, który rozwiewa strach większości rodziców o to, że postawiony na chwilę bez opieki – odjedzie pod wpływem wiatru lub grawitacji. Projektant wyposażył go bowiem w hamulce i pilota. Po odejściu dwóch metrów od wózka – hamulce automatycznie się włączają. A na dodatek na pilocie można sprawdzić przejechany dystans.   Sam jeszcze niedawno jeździłem z podobnym pojazdem i wiem, że próba odebrania komórki, zapakowania zakupów do samochodu, obrócenia się do drugiego dziecka – czasami powoduje konieczność sprintu do odjeżdżającej pociechy. Więc ten wózek i jego hamulce uznaję za niezwykle dobry pomysł. Swoją drogą ile jeszcze przedmiotów codziennego użytku można usprawnić dodając im nową, wydawałoby się, że oczywistą, funkcjonalność? Wystarczy tylko zapytać klientów   Informacje zaczerpnąłem ze strony Yanko Design.com.  