Polecam Wam serdecznie film “IMAGINE” w reżyserii Andrzeja Jakimowskiego . Obecnie w kinach. Jestem pod dużym wrażeniem tego dramatu. Historia Iana, instruktora niewidomych, który uczy swoich pacjentów sztuki życia i umiejętności odczuwania. Wyobraźnia. Albert Einstein powiedział, że “wyobraźnia ważniejsza jest od wiedzy”. “Najwyższe dobro zawiera się w sile wyobraźni” powiedział niemiecki poeta Novalis. Zatem dlaczego tak rzadko jej używamy? Czasem w ogóle… A przecież dzięki wyobraźni możemy tworzyć, wierzyć i uprawiać swoje pasje. Wspinać się odważnie po drabinie marzeń. Widzieć, co niewidoczne. Korzystajmy częściej z wyobraźni, kiedy wszystko dookoła wydaje się smutne… Wczoraj dostałam maila od jednej z czytelniczek bloga. Zrobił na mnie duże wrażenie i zaszczepił kilkoma inspiracjami. Od zawsze moja wyobraźnia jest jak rakieta, która zabiera mnie w kosmos. Nie będę Wam zdradzała treści tego maila, ale pozwolę sobie “urwać” jeden cytat: „Nie chodzi o to, co skądś zabierasz – chodzi o to, gdzie zabierasz.” Jean-Luc Godard Parę dni temu na spotkaniu produkcyjnym mojego programu “Sablewskiej sposób na modę” (TVN Style) wybierałam pierwsze bohaterki, gwiazdy mojego programu. Myślałam nad tym na co postawić przy selekcji… Moja intuicja postawiła na emocje, a wyobraźnia na bezcenną autentyczność… http://www.tvnstyle.pl/aktualnosci,1865,n/rusza-program-mai- sablewskiej-w-tvn-style,79056.html LOVE M 