Jak ja lubię poniedziałek… można wszystko zacząć od początku z jeszcze większą siłą i determinacją. Poprzedni tydzień zleciał mi zdecydowanie za szybko. Na szczęście bardzo pożytecznie. Moje spotkania organizowane przez Idea Productions Poland w jednym z największych banków w Polsce okazały się bardzo udane i dały mi ogromną satysfakcję. Rozmawialiśmy o wizerunku, modzie i sposobach na zdrowy styl życia. Zachwyciła mnie odwaga Pań, które zadeklarowały, że chcą coś zmienić w swoim życiu. Odnaleźć styl i bawić się modą. Moda nie ma być traumą z którą nie potrafimy sobie poradzić, ma być przyjemnością i radością w naszym życiu. Przecież co bardziej poprawia nasz nastrój jak nie zakupy, szczególnie udane..:). Pamiętajmy tylko proszę, że ważniejsze od tego co nosimy na sobie jest to co kryje się pod ubraniem. Zatem dbajmy również o zdrowe odżywianie. Polecam Wam miejsce, które znalazłam w Warszawie na ul. Radnej 14. Roślinna restauracja VEG DELI. Pychotka za rozsądne ceny….   Tagi: moda, wizerunek 