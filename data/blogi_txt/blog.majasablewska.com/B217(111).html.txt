A tuż po konferencji TVN Style ruszyłam z moim ukochanym do Gdańska. Ależ tu pięknie. Wczoraj podczas konferencji tak się wzruszyłam oglądając zajawkę mojego programu, że w pewnej chwili odebrało mi głos, zaniemówiłam… Cóż zdarza się nawet najlepszym . Jestem sobą i nikogo nie udaje. Do tego nie znoszę poprawności politycznej, a to już za dużo dla niektórych. Nigdy jednak nie obchodziło mnie co mówią ludzie, szczególnie jeśli mnie nie znają. Zresztą właśnie na wspomnianej konferencji powiedziałam, że kiedy “Inni plotkowali” ja wymyślałam nowy projekt. Udało się i już 1 WRZEŚNIA o godzinie 12:05 PREMIERA mojego autorskiego programu “Sablewskiej sposób na modę”w TVN Style. Dlaczego taki tytuł? Otóż moda dla każdego oznacza coś innego. Dla jednych to kupowanie nowych ciuchów w sklepie, dla innych ślepe podążanie za trendami (tych mamy wielu, szczególnie wśród naszych celebrytów). Dla mnie moda to kreowanie własnej osobowości. Wyrażanie siebie. Dlatego często powtarzam moim bohaterką w programie, że moda zaczyna się pod ubraniem. Sama przeszłam transformację i jeśli mnie się udało, uda się innym. Nie ma brzydkich kobiet, są tylko takie, które nie wierzą we własne możliwości i poddają się. Moja wcześniejsza praca z gwiazdami z pierwszych stron gazet różni się od teraźniejszej tylko tym, że teraz kobiety po raz pierwszy poznaję na swojej kanapie, nie wiem nic o nich wcześniej. Robię wszystko żeby w moim programie, każda z moich bohaterek mogła poczuć się jak gwiazda. Tutaj znajdziecie zajawkę programu: http://www.tvnstyle.pl/aktualnosci,1865,n/sablewska-ma-juz-dosc- gwiazd-zobacz-zwiastun-jej-programu,96188.html Oczywiście nie zrobiłabym tego projektu bez pomocy ludzi, którzy uwierzyli w moje szalone pomysły i rzecz jasna, we mnie. Dlatego chcę bardzo podziękować Edwardowi Miszczakowi, Małgosi Łupinie, Joasi Tylman, mojej ukochanej produkcji Qźnia Team z Piotrusiem Kuźniakiem na czele, mojemu agentowi Patrykowi Wolskiemu i wszystkim przyjaciołom, którzy wspierali mnie i program całym sercem. Ukochanemu Wojtkowi w szczególności… LOVE M 