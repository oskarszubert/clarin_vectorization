Parę dni temu zamieściłam zdjęcia inspiracji z których czerpię myśląc o modzie. Piękne wnętrza i zgrabne formy dają mi duże pole manewru kiedy dobieram dla siebie stylizacje. Paradoksalnie to właśnie “obrazki” nie związane z modą mają szczególny wpływ na to jak chciałabym aby wyglądali ludzie na polskich ulicach. Pisze “chciałabym”, bo to co Wam proponuje to tylko pomysły i moja wizja. Sama nie lubię kiedy ktoś narzuca mi coś czego nie czuję lub po prostu nie chcę robić dlatego powoli przedstawiam Wam różne wizje i pomysły na modę polską. Kiedy pomyślę, że parę lat wstecz gdy wyszłam na ulicę w kapeluszu ludzie wytykali mnie palcami, a ja zalana wstydem chowałam go w torbie, krew mnie zalewa. Co siedziało we mnie tego Wam nawet nie chcę pisać, ale uwierzcie mi – gdybym nie zadbała o swoje wnętrze – nigdy nie powstałyby fotki w kapeluszu na mojej głowie  . A tymczasem bardzo proszę. Kolejna stylizacja z serii “POLSKA MODA wg ms” w wykonaniu Weroniki Bang. Połączyłam czarne body z luźnymi spodniami w paski i sztybletami (szpilki w wersji wieczorowej). Do tego marynarka oversize, pasek vintage i kapelusz. Enjoy Tagi: moda, wizerunek 