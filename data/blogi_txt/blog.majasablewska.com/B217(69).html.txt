Z wielką przyjemnością … Maja Sablewska doradcą do spraw wizerunku ANSWEAR.com  ANSWEAR.com rozpoczyna współpracę z Mają Sablewską, która dołącza do zespołu marki jako doradca do spraw wizerunku. „Chcemy aby nasi klienci mogli nie tylko znaleźć u nas modne ubrania, buty czy dodatki, ale także praktyczne porady, jak dobrać strój do figury i okazji oraz jak łączyć ze sobą poszczególne elementy, by stworzyć atrakcyjną całość – wyjaśnia Joanna Kosman, Kierownik Marketingu ANSWEAR.com. – Doceniamy  swobodę, z jaką Maja porusza się w obszarze mody i zapał jaki towarzyszy jej przy tworzeniu nowych projektów. Jesteśmy pewni, że połączenie jej wyczucia i naszego asortymentu przyniesie fantastyczne efekty”. „Cieszę się, że mogę współpracować z jednym z najmodniejszych miejsc w sieci – mówi o swoim udziale w projekcie Maja Sablewska. – Wierzę, że moda jest dla wszystkich bez względu na wiek i rozmiar. Profil ANSWEAR.com idealnie wpisuje się w to, co robię, dlatego z przyjemnością przyjęłam zaproszenie do współpracy”. Współpraca Mai Sablewskiej z ANSWEAR.com ma charakter długofalowy i obejmuje wiele nowych, ciekawych projektów, m.in. serię autorskich filmów poradnikowych, które będą emitowane na kanale ANSWEAR.com na YouTube, a także udział ANSWEAR.com w tworzeniu nowego programu TVN Style „Sablewskiej sposób na modę”, w ramach którego Maja będzie pomagać Polkom w odnalezieniu własnego stylu. Pierwsze metamorfozy uczestniczek będziemy mogli zobaczyć już jesienią. Dodatkowo, Maja jako członek zespołu stylistów, będzie tworzyć dział Trendy, wskazując klientom ANSWEAR.com najciekawsze rozwiązania stylizacyjne, jakie pojawią się w nadchodzących sezonach.   ANSWEAR.com to polski sklep internetowy, który w swojej ofercie posiada ubrania, obuwie oraz dodatki ponad 200 najmodniejszych światowych marek (m.in. Diesel, Mango, Desigual, Guess Jeans, Hilfiger Denim, Simple CP). Wszystkie produkty wysyłane są do klientów za darmo w ciągu zaledwie 24 h. 