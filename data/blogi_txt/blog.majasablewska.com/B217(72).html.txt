Moi drodzy, program “Sablewskiej sposób na modę” to moja wizja i spojrzenie na tę niezwykłą dziedzinę sztuki. Każdy z nas odbiera ją inaczej. Każdy inaczej ją kreuje i z niej korzysta. Pamiętajmy o tym, że Polska to nie Wielka Brytania czy Francja. Wg mnie Polacy znacznie inaczej podchodzą do mody. U nas moda zaczyna się pod ubraniem. Kobiety, które  poświęcają siebie dla innych, szczególnie dla mężczyzn, zatracają swoją autonomię. Przestają w siebie wierzyć, zamykają się w sobie i w konsekwencji tkwią w marazmie. Nie dbają o siebie i swój wygląd. To straszne, ale prawdziwe. Oglądamy kolorowe czasopisma, a w nich piękne gwiazdy w jeszcze piękniejszych ubraniach, a tymczasem Polska moda to nie gazety na półkach. To szare, konformistyczne ulice. Pełne ludzi, którzy ukrywają swoją osobowość pod ubraniem. Smutne, ale znowu prawdziwe. Kiedy pracowałam z gwiazdami, tworzyłam ich wizerunek, zaczynałam od poznania się, od rozmowy. Czasami na jednej się nie kończyło. Ale fakty są takie, że zawsze odnosiłam sukcesy w tej dziedzinie. I nigdy nikogo nie zmieniałam wbrew jego woli. Kiedy zaczynam pracować z człowiekiem (nieważne czy to osoba z pierwszych stron gazet, czy wręcz przeciwnie) muszę poznać jednostkę, zaufać jej. Tylko wtedy zmiany, które wniosę będą trwałe i pożyteczne. Zależy mi żeby każda bohaterka mojego programu wyniosła z niego coś dla siebie. Coś co pomoże jej uwierzyć, że może być piękna i może być modna. Bez względu na rozmiar, konwenanse i okoliczności w których żyje. Wszystko można zmienić jeśli się tylko chcę. “Sablewskiej sposób na modę” to nowy format, mój autorski pomysł. Powstał z myślą o Polkach. Polskich ulicach. Nie wierzę w programy o metamorfozach prowadzone przez osoby, które nie przeszły wielkich zmian, transformacji. Wiem, że jeśli mnie się udało to uda się pomóc innym. Nie boję się podejmować trudnych tematów. Nie boję się nowych wyzwań. Nie boję się zmian. Love M  Foto: TVN/A. Powierża Tagi: moda 