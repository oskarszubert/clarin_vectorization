Londyn, to cudowne miasto. Przekonałam się o tym po raz kolejny. Odpoczywam tam i ładuję baterie w tempie expresowym. Mój rollercoaster jest bardzo wymagający i kiedy się rozpędza nie ma czasu na głupoty. Energia musi być na najwyższym poziomie … Czas, który nadchodzi jest dla mnie bardzo ważny. 7 listopada, oficjalna premiera mojej książki – poradnika “10 sposobów na modę wg Mai Sablewskiej”. W związku z tym zaczynam promocję… od spotkania z czytelnikami – już nie mogę się doczekać. Pierwsze odbędzie się 27 -go listopada o godzinie 18:00 w warszawskim Trafficu. O kolejnych będziemy informować na bieżąco tutaj i na fan page’u, który to w dniu premiery książki będzie miał swoją pierwszą odsłonę. Współpraca z MOHITO, a teraz sposoby na modę w zgrabnym podręczniku, to mój początek przygody z modą. Modą ulicy, praktyczną i dla wszystkich, bo tylko taka mnie interesuje. 7 lat  pracy jako manager  pokazało mi jak ważny w życiu, nie tylko osób publicznych, gwiazd jest wizerunek i styl. Nie sztuczny, plastikowy, wykreowany przez fachowców, a ten zgodny z osobowością. Po prostu autentyczny. Bo tylko taki na przestrzeni lat obroni się i trafi do odbiorców jak strzała amora. Każdy z nas powinien zadbać o swój wizerunek, by móc wspinać się po drabinie marzeń. Aaaaa CHCIEĆ, TO MÓC – uwierzycie, kiedy przeczytacie moją książkę… Czas mi sprzyja. Choć nie zawsze mam do niego cierpliwość. Czasem jednak warto poczekać…, żeby zrozumieć, że prawda może nie wygra bitwy, ale zawsze wygra wojnę. Nie boje się podejmować nowych wyzwań. Idę do przodu, nie oglądam się za siebie. A ważne momenty w życiu zapisuje w tatuażach… oto nowy nabytek. 7 Różyczek. Interpretacje pozostawiam Wam…     Tatuaż zrobiłam w studio Kings Cross w Londynie, które serdecznie polecam. Wykonał go człowiek, w którego pracach zakochałam się na zabój, a nazywa się Snappy Gomez. I nie miałabym szans na spotkanie z tym geniuszem, gdyby nie nasza koleżanka z bloga. Dziękuje Ci raz jeszcze Wioluś.    ps. Telewizja jest wszędzie. Zatem, kto ma ochotę zapraszam do obejrzenia programu, którego gospodarzem jest Krzysiu Ibisz – “Zrozumieć kobietę” z moim skromnym udziałem. http://www.ipla.tv/Zrozumiec-kobiete- odcinek-15/vod-5603608 