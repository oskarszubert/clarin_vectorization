W poczekalni na kolejne newsy związane z MOHITO (a będzie ich kilka, m. in. moja “mała czarna”) chciałam Wam pokazać coś, co przyprawiło mi uśmiech od samego rana… Przygotowuję zdjęcia do książki o wizerunku i poprosiłam moich rodziców o zeskanowanie zdjęć z okresu mojego dzieciństwa i lat szkolnych.  I pomiędzy różnymi fotkami Tata wysłał mi zdjęcie, które rozbawiło mnie do łez. Otóż ja i moja siostra Natalia podczas kolonii brałyśmy udział w “mini playback show”. Nie pamiętam jaką piosenkę śpiewałyśmy, ale ujęła mnie stylizacja, cóż za sukienusie! Nogi poobijane, a buty to chyba porwałam z treningów boxerskich. Oczywiście obowiązkowo skarpetki… No i w przeciwieństwie do mojej siostry urodą nie grzeszę… 