Ależ mi miło, kiedy czytam Wasze relacje ze spotkania w Trafficu. To dla mnie bardzo osobista sprawa i często – przed – bardzo się stresuję. Tak było i tym razem. Na szczęście  na scenę wtargnęła maleńka dziewczynka w różowych okularkach i cały stres rozpłynął się w sekundę. Była bardzo urocza i bardzo rezolutna . Zapytała mnie “jak masz na imię”, a potem “moja koleżanka w przedszkolu też ma na imię Maja i sika w majtki” i na koniec “dasz mi książkę i co masz narysowane na ręku ?”  . Potem na scenę wbiegła jej mama, która przerażonym głosem powiedziała “przepraszam Pani Maju, ona na co dzień jest bardzo wstydliwa, nie wiem, co jej się stało”…:). To było bardzo wyjątkowe spotkanie. Kolejne w Empik – JUNIOR w Warszawie już 7.12. o godzinie 18:00. Zapraszam. Ostatnio szalony czas, szalone projekty i szaleni ludzie dookoła… I nigdy bym nie pomyślała, że tak moje życie może się ułożyć, tak przewrotnie… Jeszcze parę lat temu byłabym przerażona. Dziś jestem szczęśliwa i pewna tego, co robię, jak nigdy przedtem . “Wszystko dzieje się z jakiegoś powodu”, a tych powodów dziś mam wiele… wiele więcej niż jeszcze parę lat temu. Kiedy dowiedziałam się, że nie będę pracowała przy kolejnej edycji programu X Factor, moja ukochana ciocia Basia (najsurowszy juror w moim życiu:)) powiedziała “dobrze się stało, zrób teraz coś pożytecznego” , zatem ROBIĘ… ,a Wy będziecie moimi jurorami. Już dziś kolejna dyskusja na temat wizerunku. Tym razem w Dzień Dobry TVN, około 10:00. Temat “Czy rozmiar “S” pomaga w osiągnięciu sukcesu?”… …ta mina mówi wszystko… 