Długo zastanawiałam się co napisać na blogu i jak zwykle inspiracją okazały się Wasze maile. Często piszecie o wyrażaniu siebie poprzez wolność całkowitą. Bardzo podoba Wam się nazwa kolekcji dla MOHITO “WHAT? Be Free” z czego bardzo się cieszę. Generalnie wolnym jest się wtedy jeśli robi się to na co ma się ochotę. Ale czy zawsze kiedy robimy to na co mamy ochotę jesteśmy szczęśliwi? No chyba nie. A przecież tylko kiedy jesteśmy szczęśliwi możemy cieszyć się życiem. Wielu ludzi, którzy do mnie piszą chce zmienić nie tylko swój wygląd. Większość z Was boryka się z podjęciem właściwej dla siebie decyzji dotyczącej przyszłości. Większość z Was chcę zająć się modą czy szeroko pojętą stylizacją lub w ogóle zmienić zawód. Większość z Was nie wie czy to dobry wybór i boi się podjąć ryzyko. Odpowiadam zatem –  nigdy się nie dowiesz jeśli nie spróbujesz. Wiem to po sobie. Gdybym nie próbowała rzeczy, które w danym momencie przynosiły mi radość i szczęście nie byłabym w miejscu, w którym jestem teraz  i nie podjęłabym decyzji o zajęciu się modą i wizerunkiem z pełną świadomością. Każda decyzja, próba czy porażka (szczególnie porażka) uczy mnie i kieruje na właściwą drogę.  A cele pozwalają korzystać z wolności i nie przesadzać. Właśnie, dochodzę do konkluzji (mam nadzieje zrozumiałej), w wolności potrzebna jest równowaga pomiędzy celami, a wyrażaniem siebie. Ważne tyko aby “równowaga” była zawsze do połowy pełna… Z dużym uśmiechem i pełnym stołem inspiracji. Oto kilka moich, zaczerpniętych z internetu. Tak widzę modę.                    Tagi: moda 