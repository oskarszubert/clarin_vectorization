Wiele razy jesteśmy w takich momentach życia, które wydają się nam co najmniej beznadziejne. A przecież nie ma sytuacji bez wyjścia, nie ma tego złego co by na dobre nie wyszło i nie ma nas – bez nas… Moi drodzy ten blog to nowy etap w moim życiu, jedna z takich chwil, których się nie zapomina. Powstał z myślą o Was i dla Was. Ludzie, którzy potrafią dawać dobro innym, pomagać, są największą wartością. Inspirujecie mnie każdego dnia i dlatego chciałabym, aby ten właśnie blog był naszym wspólnym miejscem „spotkań“, gdzie panuje kultura, szczerość i szacunek. Wiecie już, że nie lubię owijania w bawełnę i pewnie dlatego moje życie to pędzący rollercoaster. A i emocje są równie wielkie. Kiedy odczepia się stary wagonik to za chwilę za mną pojawiają się kolejne – przynajmniej dwa nowe… Do wagoników pewnie będę wracać, bo szykuje się kilka projektów, które zabiorą  mnie i Was w nową podróż, ale opowiem o nich w następnych wpisach. Wracając do tu i teraz… siedzę na mojej ulubionej ulicy Francuskiej w Warszawie, za chwilę “odpalę” blog… Ktoś mnie zapytał “co na nim będzie”…? Otóż będę JA, autentyczna w 100% i moje spojrzenie na wizerunek i modę, polską modę. Potencjał jaki mają polskie ulice jest wielki. Wiem to po bardzo miłej współpracy i projekcie jakiego się podjęłam wspólnie z marką kosmetyków do makijażu. To był dobry i inspirujący czas. Każdy z nas może cieszyć się modą, modą na wolność w wyrażaniu siebie. Jeśli tylko zechcę, bo nic na siłę… Nawet nie wiecie jak bardzo się cieszę, że się udało! Nie chciałam dłużej czekać. Zrobiłam wszystko co w mojej mocy aby tym blogiem wyrażać siebie i wiem, że nie poradziłabym sobie bez wsparcia agencji brandish, której bardzo dziękuje za doskonałą jakość i otwartość na moją upierdliwość;). Weronice za fotki, Laurze za grafiki i moim przyjaciołom za wsparcie. Ludzie, których mam dookoła są wspaniali (hmm – szczególnie jeden mężczyzna;)). Tak bardzo się cieszę, że chciałabym zatrzymać czas, albo… po prostu poprosić, aby trwał w nieskończoność… LOVE 