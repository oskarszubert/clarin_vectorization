ANSWEAR.com i Philips zapraszają wszystkich pasjonatów mody i stylizacji do udziału w Bitwie Stylistów. Na zwycięzców czekają nagrody o łącznej wartości ponad 20 000 zł. Muzyka i moda od zawsze się przenikały, wywierając na siebie nieustanny wpływ, dlatego kooperacja ANSWEAR.com z marką Philips nie powinna nikogo zaskoczyć. Aby wziąć udział w konkursie, wystarczy wejść na stronę www.answear.com/bitwa i przesłać zdjęcia co najmniej 3 stylizacji własnego autorstwa. Spośród nadesłanych zgłoszeń profesjonalne jury pod przewodnictwem Mai Sablewskiej wybierze 15 osób, przed którymi postawi stylizacyjne wyzwanie. Na wykonanie zadania uczestnicy będą mieć 2 tygodnie. „Zawsze powtarzam, że moda zaczyna się pod ubraniem, w naszych głowach i sercach. Od dłuższego czasu przyglądam się młodym ludziom, jak bawią się modą i widzę, że pod tym względem Polska naprawdę ma się czym pochwalić. Właśnie temu służy ten konkurs. Dzięki niemu młodzi styliści i wielbiciele mody mogą pokazać swój potencjał.” – mówi Maja Sablewska Każda osoba, która zostanie wybrana do grona szczęśliwej piętnastki, otrzyma 3 pary słuchawek marki Philips, które posłużą do wykonania stylizacyjnego zadania. Dla zwycięzcy przewidziano nagrody o łącznej wartości prawie 10 000. Natomiast łączna pula wszystkich nagród w konkursie wynosi ponad 20 000 zł.  Dodatkowo zdobywca nagrody głównej pojawi się na łamach magazynu InStyle.Zgłoszenia do konkursu można przesyłać do 24 listopada 2013. Strona konkursu oraz szczegóły: http://answear.com/bitwa/ ZAPRASZAM! Love M 