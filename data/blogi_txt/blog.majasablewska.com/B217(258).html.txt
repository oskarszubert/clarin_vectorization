Moje życie to nieustanny rollercoaster, jeden wagonik się odczepia po to, by zaraz przybyły dwa kolejne… Nieproszonych gości nie zabieram. Pisałam o tym, nie raz… Czasem jednak nawet najszybszy pociąg musi stanąć, by móc ponownie się rozpędzić. Czy to coś zmienia? Czy to w czymś przeszkadza? Czy tak wypada? Robię to, co czuję… po prostu.  Zatem na chwilę przesiadłam się do samolotu, żeby wylądować w moim ulubionym mieście. Oczywiście mam na myśli Londyn. Jest koniec października, a na ulicach, poza świetnie ubranymi ludźmi, ubrane ulice. Wspaniałe ozdoby świąteczne, których widok przyprawia mi uśmiech od ucha do ucha . To jest to! Inspiracje chowam do worka i w święta Bożego Narodzenia obdaruje nimi cały świat.. Ha, ha! A tak na serio to zbieram materiał na kolejne “sposoby na modę”, bo z tego co wiem pierwszy poradnik już w weekend w sklepach. Przedpremierowo, bo oficjalna data to 7 listopad.  Wracając do Londynu… nie byłabym sobą, gdybym nie podsumowała ostatniego – przełomowego czasu – tatuażem. Wybieram się po niego pojutrze… a w realizacji szalonego pomysłu pomagała mi Wiola (blogowiczka), z którą jutro umówiłam się na spotkanie. Bardzo miło będzie mi ją poznać osobiście i porozmawiać nie tylko o modzie  .   Aaaaa…. już niebawem premiera oficjalnego fanpage’a na Facebooku, pod moim nazwiskiem.   Pozdrowienia gorące. Na zdjęciu ja z moją ukochaną siostrunią Natalią  . 