Dziś cały dzień zastanawiam się co napisać Wam na ten nowy 2014 rok i szczerze…  w pierwszym odruchu chciałam życzyć Wam odwagi – we wszystkim (to niby takie proste). W życiu, prywatnym i zawodowym. W lepszych i gorszych chwilach. W momentach, które tworzą nas samych… Nawet jeśli na początku wydają się zbyt błahe, warto czasem zaryzykować, poczekać. Wiele razy w moim życiu coś, co tu  i teraz było przykre, później przekształcało się w szczęście jakiego nie potrafiłam sobie wyobrazić wczesniej. Kiedy wspominam stary rok mam ciarki na plecach. Był trudny, nie ma co owijać w bawełnę. Zamieniłam romans z muzyką na miłość z modą. Jako doradca wizerunkowy podjęłam się wielu nowych wyzwań. Od początku, kolejny raz budując siebie. Walka o program była chyba najważniejszą z rund, w moim życiu zawodowym. Odważyłam się zrobić projekt, który nie miał na celu pokazanie mody krytycznie i jednoznacznie (to zawsze się sprzeda – tak słyszałam, ale nie o to mi chodziło). Chciałam zrobić coś pożytecznego dla innych, coś co przyniesie wiele dobrego. Pokaże, że moda nie ma granic. I wiecie co… UDAŁO SIĘ! Niczego mi nie brakuje, jestem szczęśliwa. ODWAGI, kochani! To będzie dobry rok! LOVE M  Foto: Weronika Bang 