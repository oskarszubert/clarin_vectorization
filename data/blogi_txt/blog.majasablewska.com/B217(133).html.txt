Moi drodzy, rzadko komentuję wydarzenia telewizyjno – muzyczne. Teraz nie mogłam się powstrzymać. Mój sentyment do muzyki daje się we znaki. Z zawodem managera muzycznego pożegnałam się ponad rok temu (decyzji nie żałuję). Nadal jednak, kiedy czuję prawdziwą muzykę i siłę jaka z niej płynie, przeżywam prawdziwą ucztę. Dawno nie słyszałam tak genialnych głosów jak w zakończonej właśnie edycji „The Voice of Poland”. Coś wspaniałego, jedynego, niepowtarzalnego. Z przyjemnością oglądałam i przeżywałam każdą minutę. Podziwiałam bardzo zgrane jury. Bardzo się cieszę, że wygrała Natalia Sikora – prawdziwa osobowość z genialnym głosem. Love M ps. a ja zatapiam się w drugim poradniku, który powstaje z myślą o Was. Tym razem sposoby na zdrowy styl życia…    Foto: Weronika Bang/G+J 