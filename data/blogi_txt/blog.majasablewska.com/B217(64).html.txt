Powariowaliście z tymi komentarzami…  . Bardzo mi miło, ale to dopiero początek podróży. Mam nadzieje, że jesteście gotowi na mój rollercoaster i siedzicie wygodnie… Ja sama jestem tak podekscytowana jak nigdy dotąd… Zrobiłam ten blog najszybciej jak mogłam. Wiele rzeczy na nim będzie ewoluowało, na Waszych oczach i z Wami. Nie wyobrażam sobie, żeby było inaczej. Wczoraj byłam na koncercie Red Hot Chili Peppers i bawiłam się w tłumie pod sceną. Aż zasłabłam i musiałam udać się w bardziej spokojne miejsce. Rooock   Roooll:)!. Widok prawdziwych facetów na scenie, grających tak dobry kawał muzyki na żywo i do tego z misją jaką przekazują światu to jest to! Anthony Kiedis jest najlepszym przykładem na to, że w muzyce poza talentem liczy się osobowość i wizerunek.  A wizerunek tego zespołu jest przepięknie spójny. Godny uwagi. Wspólnie z Wyższą Szkołą Promocji w Warszawie, gdzie powstał nowy kierunek “marketing rozrywki ze specjalizacją manager”, rozpoczęłam przygotowania do zajęć, których inauguracja już w październiku. Szykuje ołówkową spódnicę i uczę się upinać kok   (haha). A tak na serio bardzo się cieszę, że będę współpracowała z młodymi ludźmi i mogła przekazać im swoje doświadczenie, jakie nabyłam na przestrzeni lat. Brakuje w Polsce nie tylko nowych artystów z autentycznym wizerunkiem, ale i kreatywnych managerów, chętnych do ciężkiej pracy. Jestem przekonana, że moja współpraca z WSP pomoże wielu nowym artystom spełnić muzyczne marzenia. Zawsze uważałam, że sama teoria nie wystarczy. Dlatego w ramach zajęć powstanie agencja z kreatywnym zespołem nie tylko managerów. Wracam do muzyki, ale w nieco innym wydaniu:). M       Tagi: muzyka 