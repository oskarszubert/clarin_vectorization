Atelier Mokotowska 63, poszłam z torbami…  . Dziękuję za wspaniały rodzinny klimat, to miejsce nawiązuje do pięknego klimatu przedwojennej Warszawy. Pełnej emocji i tradycji. Kiedy to na zakupy chodziło się do Domu Mody Hersego, czy Domu Towarowego Braci Jabłkowskich. Były to miejsca z nienagannym serwisem, doskonałą obsługą i oczywiście wspaniałymi, starannie wyselekcjonowanymi kolekcjami. Atelier Mokotowska 63 odtwarza właśnie ten klimat. Nie jest to kolejny multibrandowy sklep, a miejsce nawiązujące do tradycji rzemieślniczych i handlowych przedwojennej Warszawy. Na trzech poziomach atelier znaleźć można  starannie wyselekcjonowane marki z całego Świata. Kluczem wyboru jest oczywiście wysoka jakość. Atelier Mokotowska 63 stawia przede wszystkim na małe manufaktury, które od pokoleń wykonują z największą starannością te same produkty. Co ważne każda osoba może znaleźć tutaj ubrania i dodatki pasujące do swojego indywidualnego stylu. Od sportowej elegancji po modę stricte casualową. W skrócie “dla każdego coś miłego”… Love M 