Niemożliwe… To już ostatni odcinek mojego autorskiego programu “Sablewskiej sposób na modę”.  Wiem, że za każdym razem używam słowa  ”wyjątkowy”, ale tak czuje i bardzo osobiście podchodzę do każdej bohaterki. Praca z każdą z nich to była prawdziwa przyjemność i dowód, że nie ma brzydkich kobiet (przynajmniej nie w Polsce   ), czasem tylko kobiety nie wierzą w siebie i swoje piękno. Udało mi się zmienić 13 kobiet w pierwszej edycji i już nie mogę doczekać się kolejnej, a ta na wiosnę 2014. Ten program ma dawać wiarę w to, że nie ma rzeczy niemożliwych. Moda jest dla wszystkich bez względu na wiek, rozmiar i okoliczności… W najbliższym, ostatnim odcinku pierwszej edycji wspaniała kobieta, silna, niezwykła. Ewa 10 lat temu przeżyła wypadek samochodowy, który całkowicie odmienił jej życie. W wypadku Ewa nie tylko złamała kręgosłup, ale też straciła większość przyjaciół, którzy kompletnie nie potrafili poradzić sobie z faktem, że radosna imprezowiczka będzie od teraz jeździć na wózku inwalidzkim. Dramatyczne przeżycia nie załamały jednak Ewy. Przystosowała się do nowej sytuacji, z imprezowej dziewczyny zmieniła w sportsmenkę i przewodniczkę dla innych niepełnosprawnych, ani na chwilę nie tracąc pogody ducha. Urodziła synka i poznała mężczyznę swojego życia, z którym planuje przyszłość. To właśnie zbliżający się ślub z ukochanym był powodem, dla którego Ewa zgłosiła się do programu Mai. Zerknijcie: http://www.tvnstyle.pl/aktualnosci,1865,n /niepelnosprawna-ewa-w-sablewskiej-sposobie-na-mode,105751.html Spotkanie z Ewą dało mi wiele siły i wiary  w to, że moda to nie tylko ubrania. Dużo bardziej liczy się to co kryje się pod nimi. Historia mojej ostatniej bohaterki pokazuje, że bez względu na okoliczności zawsze trzeba myśleć pozytywnie, a wtedy i moda staje się radością. Zapraszam przed telewizory PREMIERA dwunastego, OSTATNIEGO odcinka “SSNM” w niedzielę 17 listopada o godz. 11:50. Powtórki: poniedziałek, 18 listopada, 21:40 czwartek, 21 listopada, 7:50 i 19:40 piątek, 22 listopada, 15:40 Love M 