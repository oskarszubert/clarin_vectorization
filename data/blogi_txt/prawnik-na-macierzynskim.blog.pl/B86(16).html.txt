Mały dylemat Prawnika na macierzyńskim…  Jak zapewne zauważyliście, od pewnego czasu w panelu bocznym bloga pojawiła się ikonka Konkursu na Bloga Roku 2012, o którym przeczytacie więcej tutaj. Zastanawiałam się jaka kategoria pasuje do niniejszego bloga. Stworzono bowiem takie jak: Ja i moje życie, Lifestyle, Zdrowie i kulinaria, Profesjonalne i firmowe, Polityka i Społeczeństwo, Literackie i kulturalne, Foto, video, komiks, Moje  zainteresowania i pasje, Vlogi oraz Teen. Aby dokonać właściwego wyboru, podejrzałam jakiego rodzaju blogi startują w poszczególnych kategoriach. Krótko  mówiąc, szukałam podobnych do mojego, żeby „zgapić” kategorię. Po analizie, doszłam do wniosku, że żadna z ww. kategorii nie byłaby odpowiednia, bo prawda jest taka, że po prostu nie znalazłam takiego bloga, jak Prawnik na macierzyńskim, więc nie miałam się do czego odnieść. Początkowo blog został zgłoszony do kategorii Polityka i Społeczeństwo. Mój blog wprawdzie nie traktuje o polityce, ale o przepisach prawa. W  ogólnym jednak rozrachunku można rzec, że na kształt tych przepisów wpływ ma właśnie polityka, a ich efekt oddziałuje na nas, czyli na … społeczeństwo. Ten oto  osobliwy ciąg logiczny zaprowadził mnie do kategorii tematycznej Polityka i Społeczeństwo. Po kilku dniach od zgłoszenia skontaktował się ze mną organizator konkursu i zasugerował zmianę na kategorię: Profesjonalne i firmowe. Zgodziłam się. Jednak potem, gdy przejrzałam blogi w kategorii Profesjonalne i Firmowe doszłam do wniosku, że wybrana przeze mnie kategoria Polityka i Społeczeństwo zdecydowanie bardziej pasuje do charakteru i treści niniejszej strony. Poprosiłam więc o przerzucenie mnie do pierwotnej kategorii. Stąd to zamieszanie. Ostatecznie więc blog jest zgłoszony do kategorii Polityka i Społeczeństwo, w której jurorem jest Marcin Meller. Decyzja w tej sprawie jest ostateczna   Zasady Konkursu Wracając do Konkursu… jego formuła jest taka, że zanim blog zostanie oceniony przez szacowną Kapitułę Konkursu, na bloga musi zagłosować jak największa liczba czytelników. Głosuje się poprzez wysłanie SMSa podając kod bloga. Głosowanie SMSami zacznie się 24 stycznia 2013 r. po godzinie 15.00 i będzie trwało do godz. 12.00 dnia 31.01.2013 r. Odezwę się jeszcze w tej sprawie, 24 stycznia br., kiedy to poznam numer, na który należy  wysłać SMS i kod niniejszego bloga.. Póki co, bądźcie w pogotowiu. A tak w ogóle, powinnam była raczej zacząć od pytania: Czy Prawnik na macierzyńskim może liczyć na wasze SMSowe wsparcie?  Powiązane wpisy: Brak powiązanych notek. 