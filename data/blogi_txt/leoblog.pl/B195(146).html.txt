Nikt do końca nie wie, kiedy i jak to się stało. Ponad pół roku temu okazało się, że Leo bezbłędnie rozpoznaje wszystkie cyfry, a około dwóch miesięcy temu zaczął liczyć. Obecnie bezbłędnie liczy do pięciu, dobrze do dziesięciu (tam i z powrotem), udaje mu się nawet do kilkunastu. Umie (w zakresie w stu!!!) zapisać liczby na klawiaturze kalkulatora i (w zakresie dwudziestu) pokazać na paluszkach. I cały czas próbuje policzyć świat. Co rusz informuje rodziców, ile jest osób w pokoju, szczurów w klatce, szklanek na stole, psów na ulicy… Czasem staje na uboczu i skupiony rachuje coś po kryjomu. Matematyka wdarła się nawet do Leoartu. Panie Panowie, Człowiek z pięcioma palcami u każdej ręki!  Leoart, Człowiek z palcami, sierpień 2013 SharePrintEmail 