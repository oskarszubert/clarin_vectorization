Pan Leoś od jakiegoś czasu uczęszcza do Muzycznego Żłobka Lalilu! Zajęcia odbywają się raz w tygodniu i budzą w Leo skrajne emocje: ściana dźwięków, rozwibrowane kolory i tłum kłębiących się, rozwrzeszczanych dzieci stanowią mieszankę wybuchową. Do tego w żłobku są też tańczący i grający na instrumentach rodzice, bańki mydlane, kolorowe chustki i przede wszystkim śpiewająca Pani Anita, od której Pan Leoś nie jest w stanie odlepić wzroku. W związku z nadmiarem bodźców – Leo albo chowa się w ramionach mamy, albo siedzi jak kołek (z otwartą buzią i pomarszczonym czołem), nie mogąc uwierzyć w to, co dzieje się dookoła. Ponadto, wykazuje się absolutną empatią i gdy tylko jedno dziecko zaczyna płakać, on natychmiast idzie w jego/jej ślady. Każdą wizytę odreagowuje trzygodzinną drzemką, po której wstaje i ochoczo zabiera się do roboty: powtarza taneczne ruchy zaobserwowane w czasie zajęć, maszeruje, tańczy lub klaszcze :)) A Leorodzice są Lalilu zachwyceni i bardzo dziękują za znalezienie w nim miejsca dla Pana L.  Pierwsze podejście do „Große Sonate für das Hammerklavier” SharePrintEmail 