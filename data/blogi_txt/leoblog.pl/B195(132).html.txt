Ding-dong - Kto tam? - Przesyłka. *** - Dla Leo. - Dla Leo?! To mój syn! - Ale pewnie nie umie się jeszcze podpisać? - Umie, ale śpi. - To w drodze wyjątku pani zrobi do za niego… *** Leo patrzy na pokaźną przesyłkę. Pokazuje palcem napis „Leo”, potem na siebie i mówi „Ja”. Nastęnie, analizie poddaje nazwisko „Hueckel – Śliwiński”. Myśli. Rodzice w tym momencie zdają sobie sprawę, że chyba zapomnieli mu powiedzieć, jak się nazywa. Więc Leo kombinuje… „Hueckel” – to do niczego nie podobne, ale zestaw liter „Ś”,”i” i „w” już wcześniej widział. Tak!!! W słowie „Świnka”. Zadziera więc paluszkiem nosek i udaje, że ma ryjek. Przesyłka jest dla Leo-Świnki. *** Otwieramy paczkę…a tam!!!! Akryl na płótnie! Sygnowany! Piękny! Portret w ruchu ulubionego bohatera Leo – Petit Poilu. Leo oszalał z radości. *** Obraz zawisł od razu. Leo skorzystał z okazji i kazał sobie przeczytać wszystkie tomy komiksu o Poilu za jednym zamachem. A my bardzo, bardzo dziękujemy za wspaniały prezent!!!!!  SharePrintEmail 