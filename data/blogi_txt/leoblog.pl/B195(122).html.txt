- Czy Leo będzie mógł pływać? – brzmiało jedno z pierwszych pytań, jakie postawili lekarzom Leorodzice, gdy okazało się, że Leo będzie miał tracheo. - To, że nie będzie pływać jest jego najmniejszym problemem… Ważne jest, żeby dobrze się wentylował – odpowiedzieli lekarze, spychając Leorodziców w odmęty rozpaczy. *   *   * Dzisiejsze przedpołudnie, dla odmiany, Leorodzina spędziła w odmętach błękitu, unosząc się wysoko ponad dnem, którego sięgnęła dwa lata temu. Krótko mówiąc: Leo został rzucony na głęboką wodę.  PS. Dziękujemy wszystkim, którzy przybyli na wczorajszy wernisaż!!! Było nam naprawdę bardzo, bardzo miło! No i przede wszystkim dziękujemy Marice za wspaniałą inicjatywę, organizację, zaangażowanie. I w ogóle, w ogóle, w ogóle… I Oliwii! I Joannie! I Darkowi! I wszystkim artystom, którzy ofiarowali prace na rzecz Leo!!! PS1. Niestety, Leoblog nie przeszedł do kolejnego etapu w konkursie na Blog Roku 2012. Dziękujemy wszystkim za głosy oraz gratulujemy nominowanym blogom! PS2. Leoblog nie został Blogiem Roku 2012, ale za to został Blogiem Tygodnia Mamabu :)) http://mamabu.pl/2013/blog-tygodnia-leoblog/ Jest nam niezmiernie miło!!!!! SharePrintEmail 