Leo jest dzielnym i ugodowym chłopcem – wszystkie wykonywane w okół niego zabiegi znosi bez zmrużenia oka; wkładanie cewnika do oskrzeli, przemywanie rany wokół dziury w szyi, wpychanie sylikonowej rurki o średnicy 5,5mm do tchawicy, wtłaczanie powietrza w płuca, wlewanie do nich soli fizjologicznej… Nawet przy zastrzykach zachowuje się z godnością. Jednej tylko rzeczy nie jest w stanie zaakceptować… Rękawiczek! Każda próba zniewolenia jego rączek równoznaczna jest histerią. Aby założyć mu je na łapki, trzeba się uciec do przemocy fizycznej i psychicznej. Ale on i tak pozostaje zawzięty i uparty nie zważając na temperatury – broni się do utraty tchu i w większości przypadków wygrywa walkę…  P.S. Dziękujemy wszystkim, którzy oddali na nas głosy w kokursie na BLOG ROKU. Niestety, tym razem nie przeszliśmy do II etapu – otrzymaliśmy 216 głosów, a brakowało nam … 449 ;-) SharePrintEmail 