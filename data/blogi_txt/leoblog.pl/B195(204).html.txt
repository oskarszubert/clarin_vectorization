Zgodnie z obietnicą, kilka słów o ostatniej Leopodróży. Miała ona charakter służbowy – Leo występował jako model (!!!), Leotata jako osobisty asystent modela, tragarz, wioślarz, kierowca, dama do towarzystwa, zaopatrzeniowiec i koordynator planu zdjęciowego, a Leomama jako fotografka. Nie przeszkodziło to jednak nikomu w dobrej zabawie. Do kolekcji nowych Leodoświadczeń doszły: - pływanie na łódce,  - pękanie ze śmiechu na rowerze wodnym,  - badanie flory i fauny mazurskiej łąki,  - brodzenie w zbożu,  - tarzanie się w trawie,  - uciekanie rodzicom w siną dal,  No i jak zwykle, nie obeszło się bez nowych doświadczeń kulinarnych - Leo asystował w pieczeniu pizzy w piecu opalanym drewnem. Zjadł nakwięcej kawałków ze wszystkich zgromadzonych, a przy stole zasiadał on i pięciu dorosłych…  SharePrintEmail 