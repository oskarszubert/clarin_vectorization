Leo jest zmęczony. Po wypiciu całego kubka mleka, zaczyna płakać. Leotata bierze go na ręce, Leoś się przytula, przestaje płakać, uspokaja się. Nagle Leotata dostrzega, że tęczówki Leosia odpływają w głąb oka, Leoś odpływa, przestaje kontaktować, robi się siny. Szybko trzeba go zanieść do łóżeczka, podłączyć do respiratora, znaleźć czujnik do pulsoksymetru, przyczepić do nogi, podłączyć. W tym czasie Leosaturacja zdążyła już spaść do niebezpiecznego poziomu. W końcu, dzięki respiratorowi, wraca do normy.   Leotata nienawidzi choroby Leosia. Nienawidzi tego, jak łatwo go stracić. Nienawidzi tego, że zabrane są mu chwile bliskości z dzieckiem, kiedy ufnie kładzie głowę na jego ramieniu i zasypia… SharePrintEmail 