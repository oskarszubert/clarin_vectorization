Okresowa seria badań jest już za Leo. Uszy bez zarzutu, oczy też!!!!! (A Pani Okulistka zachwycona – rzadko można tak dokładnie przebadać trzylatka, bo mało który zna alfabet i liczby :))) Leo przechodził też badania na inteligencję oraz psychologiczne. Szedł jak burza, odpowiadając nowo poznanemu panu na wszelkie pytania, poprawnie wskazując obrazki, łącząc puzle etc. Leomama siedziała obok i pękała z dumy.  Nagle pan wyjął nowy zastaw obrazków i wyskoczył z pytaniem, które wbiło Leo w fotel: - Powiedz mi, Leo, czym mama  (sic! mama) prasuje? Leo zamarł. Zapanowała głucha cisza. - No, Leo, ubrania. Czym mama prasuje ubrania? – powtórzył Pan. Oczy jak spodki. Leo spojrzał na Pana, jakby ten mówił w obcym języku. - Żelazko! Pokaż mi, Leo, żelazko!! – podpowiedział zaniepokojony Pan. Leo speszony łypnął na Leomamę, w poszukiwaniu pomocy, podczas gdy ona nerwowo wertowała zakamarki pamięci w poszukiwaniu kiedy i gdzie ostatni raz miała w ręku ten przedmiot i czy aby na pewno było to po narodzinach syna*… No i czy Leo w ogóle kiedykolwiek w życiu widział żelazko…?!  *Tak, zgadza się: Leorodzie nigdy nie prasowali Leoubranek, Leopościeli, Leoręczników :) SharePrintEmail 