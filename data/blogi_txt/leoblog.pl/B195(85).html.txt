UWAGA! Po stołecznych placach zabaw i parkach błąka się niebezpieczny osobnik. Wszystkich rodziców i opiekunów dzieci prosimy o zachowanie szczególnej ostrożności! Mężczyzna podstępnie wchodzi w posiadanie cudzej własności. Rysopis: Dobrze zbudowany, regularne rysy twarzy, przystojny Znaki szczególne: fryzura stylizowana na wyliniałego szlachcica Akcesoria: drewniana kaczka na patyku Wzrost: około 100 cm Wiek: około 2,5 roku Waga: około 15 kg Sposób działania: Napastnik niepostrzeżenie zakrada się do ofiary, następnie wbija wzrok w jej/ jego kanapkę, jednocześnie poddająć ofiarę hipnozie. W rezultacie, po kilkudziesięciu sekundach ofiara oddaje mu wszystko co ma do jedzenia. Wówczas oprawca, bez najmniejszych skrupułów, spożywa prowiant, następnie, bez słowa, porzuca głodną i zdezorientowaną ofiarę.  SharePrintEmail 