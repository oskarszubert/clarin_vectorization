Leo w teatralnym geście chwyta się za głowę: - Pomyliło mi się! I pęka ze śmiechu. Magia błędu oczarowała go, wszystko mu się teraz myli. Skarpetki zakłada na rączki i tak odzianą łapką chwyta się za łepek. - Pomyliło się - śmieje się jak pomylony. Rozładowując zmywarkę (pół roku temu bezbłędnie odkładał naczynia na swoje miejsce) wszystko robi na odwrót. Do tego z fantazją. Widelec ląduje w doniczce, talerz w pralce, miska w koszu na śmieci. - Pomyłka, co za fatalna pomyłka !!! - wyje ze śmiechu. Wciska na nogę mamy swojego buta, ale jest mały!!!!! - AAAAA!!!! Znowu błąd!!!! - zanosi się z radości z ręką na głowie. Gdy układa puzzle lub klocki, to w taki sposób, żeby do siebie nie pasowały, na pytania odpowiada bez sensu. Im głupiej tym lepiej. Nawet jak mu się coś nie myli, to i tak jest to pomyłka, bo przecież miało się pomylić. Żeby znowu było tak strasznie śmiesznie… POCZĄTEK WPISU KONIEC  fot. Chema Madoz PS. „Nasza klątwa” została wybrana jako jeden z 4 najlepszych filmów prezentowanych na festiwalu IDFA. Właśnie niedawno ruszyły projekcje „Best of IDFA OnTour” w kinach w Holandii i w Belgii. Serdecznie zapraszamy wszystkich, którzy mają możliwość się załapać - zaplanowanych jest ponad 50 pokazów :) Szczegóły tu: http://www.idfa.nl/nl/festival/the-best-of-idfa-on-tour.aspx Zachęcamy też do przeczytania wywiadu z Leotatą. Rozmowa o trudnym czasie, w którym powstawał materiał zdjęciowy (pierwsze pół roku po Leonarodzinach), o procesie akceptacji i o samym filmie: http://www.pisf.pl/pl/kinematografia/news/rozmowa-z -tomaszem-sliwinskim SharePrintEmail 