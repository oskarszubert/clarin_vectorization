Leo przeziębiony, oczy przeszklone, gil do pasa, co chwilę żąda podłączenia do respiratora. Leomama na antybiotyku, też by się chętnie do czegoś podłączyła, Leotata się słania. I jakby było mało, trzeba było jechać do CZD*. Koszmary ożyły. Zwłaszcza na widok dwóch tomów historii choroby Leo, księgi której lepiej nie otwierać, bo z każdej strony wieje grozą…  PS. Pod CZD jest – uwaga, uwaga! – jedno miejsce parkingowe dla niepełnosprawnych. A tak się składa, że większość pacjentów owego przybytku to właśnie niepełnosprawni, lub chorzy. Niepełnosprawni i chorzy, często niezdolni do samodzielnego poruszania się, uzależnieni od sprzętu, który ich opiekun musi wnieść po schodach. Wnieść sprzęt i dziecko. W związku z czym, nie jest w stanie szukać parkometru. W związku z tym, większość samochodów zaparkowanych jest nielegalnie. W związku z tym, prosta pod CZD do jedno z ulubionych miejsc łapanek dla straży miejskiej. Ps1. Jest jeszcze parking: 4 zeta za pierwszą godzinę, 3 za każdą kolejną. Wspaniałe rozwiązanie dla tych, którzy siedzą przy łóżku swojego dziecka codziennie przez pół roku. * Na szczęście p. doktor była przecudowna i choć na chwilę zneutralizowała ponury nastrój Leorodziny!!! SharePrintEmail 