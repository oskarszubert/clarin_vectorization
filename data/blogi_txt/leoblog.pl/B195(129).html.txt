Drodzy Leosympatycy, Dzięki incjatywie Fundacji Arton, 23 lutego 2013 odbędzie się LeoAukcja, czyli Charytatywna Aukcja Sztuki na rzecz Leo. Celem jest zebranie pieniędzy na operację wszczepienia Leosiowi elektrody. Za kilka lat, jak trochę podrośnie… Niestety, operacji nie przeprowadza się jeszcze w Polsce – najbliższy szpital znajduje się w Monachium, więc Leorodzinę czekają liczne podróże do Bawarii oraz sfinasowanie całego przedsięwzięcia (około 150 000 EUR). O operacji tutaj: Fundacja Arton zaprosiła do udziału w aukcji wielu znakomitych polskich artystów, wśród nich m.in.: Paweł Kwiek, Edward Hartwig, Koji Kamoji,  Joanna Rajkowska, Agnieszka Lasota, Dorota Buczkowska,  Ryszard Waśko,  Teresa Gierzyńska, Pola Dwurnik,  Ivo Nikić,  Sylwia Górak, Agnieszka Rayss,  Karolina Jonderko,  Zbigniew Tomaszczuk,  Krzysztof Wojciechowski,  Karol Grygoruk,  Bartek Lurka,  Kamil Zacharski,  Leszek Szurowski, Anna Reinert,  Magda Hueckel, duet hueckelserafin, Paweł Żak, Łukasz Sokół,  Georgia Krawiec,  Jolanta Marcolla, Iwona Demko, Wojtek Wilczyk, Przemek Pokrycki, Filip Ćwik,  Izabela Chamczyk, Mikołaj Moskal,  Kobas Laksa, Adam Pańczuk  oraz… Leo Hueckel Śliwiński (Leoart) !!!!!!!!!!!!!! Cena wyjściowa prac 100 zł. Aukcja będzie poprzedzona wystawą dzieł wystawionych do licytacji. Otwarcie wystawy w dniu 16 lutego 2013 będzie połączone z warszawską premierą krótkometrażowego filmu  pt. „Klątwa” zrealizowanego przez Leotatę!!!!! LeoAukcja odbędzie się w siedzibie Fundacji Arton SohoFactory, ul. Mińska 25 (pawilon nr 16). Licytować będzie można osobiście, drogą internetową i telefoniczną. LeoAukcja powstała dzięki współpracy Fundacji Arton z Fundacją Pomocy Osobom Niepełnosprawnym „Słoneczko”. A my dziękujemy bardzo Marice, Joannie i Oliwii oraz wszystkim artystom, którzy przekazali prace na aukcję!!!!!!!!!! www.fundacjaarton.pl  Edward Hartwig, bez tytułu (Szyba), lata.70- te XX w. Fotografia czarno-biała, papier, odbitka srebrowo-żelatynowa, 30 x 40 cm; sygn. i opis. oraz pieczęć autorska na odwrocie, edycja: nieokreślona, vintage print.  SharePrintEmail 