Intensywna terapia przenosi się ze szpitala do domu. Czas upływa na oswajaniu się z nową sytuacją, licznych rehabilitacjach (4x w tygodniu), konsultacjach medycznych (gastrolog, laryngolog, neurolog, immunolog, foniatra, kardiolog, logopeda, audiolog…) i walce ze sprzętem, który co chwilę się psuje. Szpital był koszmarem, ale w domu nie jest łatwiej…  Najgorsze są noce. Leo potrafił odłączać się od respiratora nawet co 10 minut. Ponadto jest bardzo labilny, co oznacza, że dodatkowo trzeba zmieniać ustawienia sprzętu. Ponadto, czasem – jak każde dziecko – chce jeść, ma kolkę, albo żąda bycia przewiniętym… Zdarza się, że trzeba wstawać około dwudziestu (a może więcej?) razy w ciągu nocy.   Również w dzień nie można spuścić z niego oka - jak każdy niemowlak ucina sobie częste drzemki. A każda drzemka to potencjalna śmierć. SharePrintEmail 