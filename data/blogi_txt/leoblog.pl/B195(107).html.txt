Niestety, niecały tydzień po powrocie do domu, zazdrosna o beztroskie wakacje Ondyna dała o sobie znać. Leo wieczorem zasnął spokojnie, ale po dwóch godzinach saturacja zaczęła mu spadać. Mimo iż respirator pracował na najwyższych obrotach, Leo się niedotleniał. Leorodzice do drugiej w nocy walczyli ze sprzętem, jednak nie udało im się dobrać odpowiednich parametrów. Wezwali pogotowie.  Przyjechała ekipa trzech miłych i mocno przestraszonych panów. Po pięciu minutach rozmowy zapytali: –  Państwo są lekarzami? –  Tak, od półtora roku. – odparli Leorodzice ;-))   Leo przebył drogę do CZD ręcznie wentylowany za pomocą ambu przez Leomamę. Trafił prosto do swojego łóżka sprzed roku. SharePrintEmail 