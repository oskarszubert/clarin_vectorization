Leo skończył dziś półtora roku (z czego 2,5 miesiąca spędził w śpiączce farmakologicznej, a ponad 4 miesiące w szpitalu na OIOMie). Stawia już pierwsze samodzielne kroki (16!); umie budować wielokondygnacyjne budynki z klocków, załadować i rozładować sztućce ze zmywarki, jeść widelcem, wejść i następnie zejść po schodach z pierwszego piętra (kilka razy pod rząd), szantażować Leorodziców, manipulować Leorodzicami; wie gdzie jest głowa, nos, ucho, brzuch, nogi, paluszki, język, skarpeta…itd; umie obsługiwać pulsoksymetr, inhalator i po części respirator (oprócz wyłączania, na szczęście); kocha jeść wszystko i w każdej postaci (rzodkiewki, czarne oliwki, ogórki kiszone, gazpacho); opracował kilkanaście wariantów zabawy w „A kuku!” (umie się schować nawet za własnym łukiem brwiowym); nie znosi siedzieć na trawie; nie akceptuje oratora; nie mówi (choć dwa razy powiedział „nie”), ale mimo tego wydaje wszystkim polecenia… waży 13 kg! i z uśmiechem patrzy w świetlaną przyszłość! :-)  SharePrintEmail 