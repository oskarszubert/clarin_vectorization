Znowu CZD. Znowu rejestracja. Znowu papiery. Znowu czegoś brakuje. Znowu zacinająca się winda. Znowu labirynty ponurych, przesiąknietych cierpieniem korytarzy. Znowu chore dzieci. Znowu załamani rodzice. Znowu szare drzwi OIOMu na I piętrze. Znowu czekanie. Znowu niepewność. Znowu znajomy zapach płynu do dezynfekcji. Znowu konieczność znoszenia impertynencji („Nie ma doktora, nie wiem czy będzie, a Pani – niech sobie tu spacerów nie urządza”)… Znowu ta sama sala. Tylko inne łóżko… W szpitalu Leo od razu wygląda na bardziej chorego, w klatce, zaobrączkowany, ubezwłasnowolniony, zanumerowany (7023/12), monitorowany… Tylko znosi to coraz gorzej. Nie uśmiecha się już do każdego. Płacze na widok każdego zbliżającego się lekarza… SharePrintEmail 