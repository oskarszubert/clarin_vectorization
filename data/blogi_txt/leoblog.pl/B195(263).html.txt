Oddział nie należy do radosnych. Same noworodki, kilkanaście najcięższych przypadków z Polski, z którymi inne szpitale sobie nie poradziły. A wśród nich mały Leoś. Codzienność to reanimacje, transfuzje, tracheotomie i stomie, cewniki, respiratory, kroplówki, dializy, transplantacje… Co chwila piszczą alarmy aparatury medycznej. A poza tym… na oddziale panuje cisza – tutejsze dzieci nie płaczą. Są nieprzytomne, uśpione, zaintubowane, bez kontaktu. Po korytarzach niczym widma snują się rodzice, co pewien czas jakaś matka wybiega ze szlochem poza oddział. I raz na jakiś czas przychodzi ksiądz i wtedy robi się jeszcze ciszej. Nie tak to miało wyglądać…  ANDY WARHOL, Mother and Child, from Cowboys and Indians, 1986 SharePrintEmail 