Zgodnie z nową okołobożonarodzeniową tradycją, już po raz drugi odbyło się spotkanie na szczycie. Emilka, Laura i Leo. Kompania CCHS. W porównaniu z zeszłym rokiem dzieci stały się znacznie bardziej moblilne i samodzielne, zatem posługujący się smartfonami rodzice mieli pewien problem z uchwyceniem całej trójki w kadrze. I to jeszcze przodem do obiektywu.  Z początku dzieci patrzyły na siebie z podejrzliwością, jednak z czasem wszelkie bariery zostały przełamane. Krótko mówiąc: działo się ;-)  Leo całował się również z Emilką, niestety tego nie udało się uwiecznić na zdjęciu. Poza tym, robił to, co lubi najbardziej…  A rodzice wymieniali się informacjami. O respiratorach. Ssakach. Oratorach. Logopedach. Kardiologach. Technikach rehabilitacyjnych. Pielęgniarkach. Pulsoksymetrach. Masażach. Parametrach wentylacji (…) Itp. Itd.   Ps. Poprzednie spotkanie tu: http://leoblog.pl/29-grudnia-2011 SharePrintEmail 