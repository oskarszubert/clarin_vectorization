Brama przed Leodomem. Czasem zamknięta, innnym razem otwarta. Zmienna. Fascynująca tak bardzo, że Leo odczuł potrzebę rozmawiania o niej. Stworzył więc dwie miny: Mina A – oznacza bramę zamkniętą, Mina B – oznacza bramę otwartą. Za każdym razem, gdy Leo widzi bramę – komentuje. Stosownie do sytuacji – otwarta albo zamknięta, zamknięta lub otwarta.  Miny okazały się wynalazkiem genialnym i uniwersalnym. Otworzyły (mina B) do tej pory zamknięte (mina A) wrota do nowych dróg komunkacji. Leo zaczął je stosować w różnych okolicznościach, w kontekście zamkniętych/ otwartych drzwi, okien, furtek, kurtek, garaży, naczyń, szafek, książek, odpływów… Następnie zaobserwował sygnalizację świetlną i konsekwencje zmian świateł w ruchu drogowym. Znalazł analogię. Światło czerwone – Mina A. Światło zielone – Mina B. Kolejny etap ewolucji: Pojazd (samochód/ tramwaj / autobus) jedzie – Mina B Pojazd stoi – Mina A. To nie wszystko. Kolor zielony – Mina B. Kolor czerwony – Mina A. Kran odkręcony – Mina B. Kran zakręcony – Mina A. Muzyka gra – Mina B. Muzyka jest wyłączona – Mina A. Siły przeciwstawne. Aktywność – bierość, statyka – dynamika, ciepło – zimno, hałas – cisza, zezwolenie – zakaz, byt – niebyt, kreacja – destrukcja, jin – jang, Mina A – Mina B. A teraz, drogi Leoblogoczytelniku, powiedz w Leojęzyku: Czerwono-zielony samochód jedzie na zielonym świetle w stronę zamkniętej czerwonej bramy. PS. Poprzedni wpis spowodował bardzo żywą reakcję Leoblogoczytelników. Oprócz licznych komentarzy Leorodzice otrzymali masę maili z opisami podobnych sytuacji. Trzeba zacząć o tym mówić… SharePrintEmail 