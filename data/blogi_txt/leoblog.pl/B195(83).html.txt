Już trzeci dzień trwa bardzo ważna operacja: przewóz niewidzialnego piasku! Załadunek odbywa się na prawym krańcu kanapy, gdzie zielona (widzialna) wywrotka po brzegi wypełniona zostaje towarem. Następnie rusza (bardzo ostrożnie, żeby nie uronić ani ziarenka), w stronę budowy (niewidzialnej). Gdy dociera do lewego brzegu mebla, zatrzymuje się, opuszcza skrzynię i…niewidzialny piasek wysypuje się na niewidzialną górę. - Nie ma! (Gest rączką.) Cały piasek zostaje wysypany, teraz ciężarówka jest pusta! - Pusta, mamo, spójrz! Samochód zawraca i czym prędzej rusza na miejsce załadunku… I tak w kółko.  Wyobraźnia nie zna granic…  Kadr z filmu „Neverending story” SharePrintEmail 