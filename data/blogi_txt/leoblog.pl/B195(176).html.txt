Kolejne dni w Centrum Zdrowia Dziecka wloką się niemiłosiernie. A widok z zewnątrz, teraz już niestety bardzo znajomy, nieodłącznie kojarzy się z koszmarem z przed roku, kiedy Leoś wylądował tam po raz pierwszy.  Środa: Okazało się, że Leo ma gronkowca. Lekarze włączają antybiotyk dożylnie. Trzeba go podawać przez siedem dni w warunkach szpitalnych, więc Leo na pewno przed weekendem nie wyjdzie :-(  Frida Kahlo, Withoout Hope (Sin esperanza), 1945 Wentylacja respiratorem 24 h/dobę jest niemożliwa, Leoś ze złością cały czas się odłącza. A więc niestety pozostaje podłączanie go bezpośrednio do tlenu, co nie jest zalecane przy CCHS. Czwartek: Udało się namówić lekarzy, aby wykorzystać ten pobyt w szpitalu i założyć Leosiowi holtera (co było pozytywnym zaskoczeniem, bo podczas poprzedniego pobytu Leosia w CZD nie było to możliwe z przyczyn dla Leorodziców zupełnie niezrozumiałych ). Zaoszczędziło to Leorodzicom jeżdżenia z Leosiem do lekarza rodzinnego (po skierowanie do kardiologa), do kardiologa (po skierowanie na holtera), do CZD na wykonanie holtera, do kardiologa (aby odebrać wyniki). A według światowych zaleceń badanie to należy robić najlepiej co pół roku, bo niestety serce to kolejny słaby punkt Leosia. Leoś cały czas wymaga wsparcia tlenowego. Piątek: Z sali znika czternastomiesięczna sąsiadka Leosia. Czy jest możliwe, że przepisali ją na inny oddział? Cały czas tlen. Sobota: Nic się nie dzieje. Wszystkie zabawki już się znudziły Leosiowi. Na szczęście z pomocą przyszły plastry do czujników :-)  Oddechowo żadnej poprawy. Niedziela: Kolejna osoba na OIOMie nie dała rady. Atmosfera jest grobowa… Leoś zupełnie nie pasuje do tego miejsca, w ogóle nie wygląda jakby coś mu dolegało. Oprócz oddychania. Cały czas wymaga tlenu.  Poniedziałek: Infekcja ustąpiła, wszystkie paramtery są poprawne, ale pomimo tego Leoś cały czas wymaga wspomagania tlenem, nawet jak nie śpi. Lekarze już nie mają pomysłu co dalej robić z Leosiem, wszyscy mają nadzieje że to stan tymczasowy. A więc w naszym mieszkaniu pojawi się nowy grat: koncentrator tlenu. A wraz z nim musimy zapomnieć o spacerach i jakiejkolwiek mobilności z Leosiem :-( „Leosiu…  Daleko, daleko, za górami, za morzem za piaskiem… Jest piękny Ląd.  Słońce tam mocno świeci, powietrze pachnie dymem, kobiety noszą wzorzyste suknie, a ziemia ma kolor czerwony…  Pojedziemy tam kiedyś.  Razem….”  Magda Hueckel i Tomasz Śliwiński (Muzungu-art), zdjęcie z cyklu „Światła i cienie. Afryka”, Mali 2008 SharePrintEmail 