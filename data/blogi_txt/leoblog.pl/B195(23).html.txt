Coś, co na przemian wprawia w osłupienie i zachwyt Leorodziców, to leogust kulinarny. Jest on prawdopodobnie konsekwencją pracy u podstaw, gdyż Leorodzice oszczędzili synowi etapu zasłoikowanych, bezsmakowych brei, przesłodzonych soczków i farbowanych deserków, w zamian oferując to, co jedli sami. Efekty okazały się piorunujące. Dziś, gdy Leo ma do wyboru oliwkę i cukierka – sięgnie po oliwkę, ciasto i ser – wybierze ser, jogurt naturalny i smakowy – rzuci się na naturalny, croissanta z nutellą i bez – weźmie tego suchego… itd. Je wszystko, byle nie było za słodkie. Jeśli już decyduje się na czekoladę, to pod warunkiem, że jest gorzka, najlepiej 80% kakao. Za to, nie ma nic przeciwko chili, imbirowi, masali, curry. Kocha kapary, szpinak i koperek. Wszelkie owoce i warzywa – latem na śniadanie pożerał trzy-cztery sztuki pomidorów. Sery- im bardziej pleśniowe, śmierdzące – tym lepiej. I to wszystko popija ayranem :P Uczy się także gotować…  SharePrintEmail 