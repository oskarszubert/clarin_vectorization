Stan Leosia jest coraz gorszy. Domowy respirator nie daje rady - Leo w czasie snu podłączany jest do szpitalnego sprzętu. W czasie czuwania poddawany jest tlenoterapii biernej. Spędza to Leorodzicom sen z powiek, gdyż według światowych zaleceń nie powinno się jej stosować u dzieci chorych na CCHS. Na oddziale ponuro. Gdzie nie spojrzeć: złe rokowania, fatalne przypadki, zrozpaczeni rodzice.   W sali obok piętnastolatka i dziesięciolatka – obie po wypadkach, obie w śpiączce. W łóżku naprzeciw Leosia czternastomiesięczna dziewczynka, która przyszła do szpitala na zabieg laryngologiczny… a teraz umiera na sepsę…  SharePrintEmail 