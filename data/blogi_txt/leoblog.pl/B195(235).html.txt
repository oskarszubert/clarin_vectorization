Po pierwszej projekcji „Naszej klątwy” w Amsterdamie do Leorodziców podeszła para. - Nasz syn, D., też ma ondynę. Jest w wieku Leo. Trudno było na początku nadać rozmowie sensowny kształt, gdyż z obu stron posypał się grad chaotycznych pytań. Szybko stało się jasne, że trzeba będzie umówić się na oddzielne spotkanie. Więc D-Rodzice zaprosili do siebie Leorodziców! I tak, Leorodzice mieli okazję poznać D. oraz posłuchać i zobaczyć jak życie z Ondyną wygląda w Holandii. I tu następuje głębokie westchnięcie. Ech… Przede wszystkim, do D. na KAŻDĄ noc przychodzi pielęgniarka. Ta sama Pielęgniarka wstaje z Nim rano i zabiera Go do specjalnego przedszkola, gdzie pod wykwalifikowanym okiem specjalistów D. może przebywać nawet do godz. 18… D-Rodzice są wyspani, spokojni i nic nie ogranicza ich możliwości pracy. Sami mogą sobie wybrać lekarza, pielęgniarkę, logopedę, rehabilitanta, markę respiratora i pulsoksymetru i tysiąc innych rzeczy… Nad zdrowiem D. czuwa wyspecjalizowany lekarz, który wszystkim nadzoruje- D-Rodzice nie spędzają godzin w internecie i wisząc na telefonie, aby się czegokolwiek dowiedzieć/cokolwiek załatwić. Wszystko jest dostosowane do potrzeb D. i jego rodziny.., D. ma dwa respiratory; jeden malutki przenośny, z wymienną baterią, drugi stacjonarny z nawilżaczem, dwa ssaki – stacjonarny i przenośny. dwa pulsoksymetry i kapnometr. Wszystko w ramach ubezpieczenia… Ponadto, państwo zafundowało specjalistyczny kurs pielęgniarski dla wszystkich członków rodziny, którzy chcieli zaangażować się w opiekę nad D. Itd, itp… D-Rodzice nie mogli uwierzyć, ze w Polsce nie ma pomocy na każdą noc - Przecież tak sie nie da żyć!? - Noo… yyy…. nie da się, ale nie ma wyjścia… – odpowiedzieli Leorodzice. I średnim pocieszeniem jest fakt, że w Chinach* jest gorzej niż w Polsce. A tak na marginesie, to D. okazał się być wesołym, wygadanym chłopcem. Ma 3,5 roku i mówi rewelacyjnie (logopeda codziennie, na koszt państwa). Pocieszające jest, że gwałtowny postęp nastąpił po ukończeniu trzeciego roku życia. Leorodzice są bardzo szczęśliwi z powodu nawiązanego z D-Rodziną kontaktu, znajomość na wagę złota! *Jakiś rok temu środowiskiem respiratorowym wstrząsnął artykuł: http://wiadomosci.wp.pl/gid,15307202,kat,1356,title,Fu-Xuepeng- od-7-lat-zyje-dzieki-recznemu- respiratorowi,galeria.html?ticaid=111c37 _ticrsn=3 SharePrintEmail 