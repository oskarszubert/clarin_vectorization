Jesienią w końcu zaczęło się lato. Leo codziennie korzysta z pięknej pogody, nie może tylko wybaczyć rodzicom, że (zupełnie według niego niepotrzebnie) ubierają go w kombinezon i czapkę. Każde wyjście na spacer to skomplikowana procedura. Na wstępie odbywa się dzika awantura spowodowana wyżej wymienionymi częściami garderoby.   Następnie (gdy wszyscy są już wściekli i mokrzy) trzeba znieść z pierwszego piętra: respirator z baterią (11 kg), pompę ssącą do tracheo (x kg), pulsoksymetr (x kg), sztywnego z obrazy Leosia (około 1000 kg). Dodatkowo nie można zapomnieć o wzięciu: zapasowej rurki tracheotomijnej, sterylnych rękawiczek, soli fizjologicznej, jednorazowych drenów do ssaka, opatrunków do tracheo, sterylnych gazików, no i oczywiście pieluszek, smoczka, butelki z jedzeniem, chusteczek nawilżających, zapasowych śpioszków, podkładu do przewijania, grzechotki, kocyka, rękawiczek… I telefonu. I portfela. … I kluczy! SharePrintEmail 