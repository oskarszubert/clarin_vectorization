Stwierdzenie Święta Święta i po Świętach - jest jak najbardziej trafne.  Do Świąt odlicza się tygodniami, później godzinami.. Nie można doczekać się tego wyjątkowego czasu, w którym cała rodzina jednoczy się, dzieli opłatkiem, śpiewa kolędy i obdarowuję się wzajemnie podarunkami. Gdy Święta nadchodzą - mijają zbyt szybko, nie można złapać choć jednej z chwil i sprawić, by potrwała dłużej, bo zbyt szybko przemija. Czas ucieka przez palce, a ja pytam - I to już koniec świątecznych dni? Jedzenia makowców i karpia? Koniec z rodzinnym azylem? Wracamy do szarej rzeczywistości, w której trzeba być twardym i nie rozczulać się nad tak błahą sprawą, jaką są Święta?  Lubię okres przed Świętami, bo wtedy pragnę Świąt, wyobrażam sobie, jakie będą i chcę robić wszystko, by takie były, ale po Świętach? Wtedy tylko narzekam, że  już się skończyły i że mogłam je przeżyć inaczej, zachować się w pewnych sytuacjach lepiej, ale.. te przemyślenia odnośnie zachowań stają się 'malusie' i bez sensu, gdy przypominam sobie Świąteczne wspomnienia - przy dzieleniu się opłatkiem, gdy łzy poleciały mi ukradkiem, przy śpiewaniu kolęd, kiedy wszyscy byliśmy blisko siebie i czuło się to ciepło, które uleciało z naszych serc.. Wspomnienia trzeba zachować w swoim sercu na chwile, gdy będzie się chciało krzyczeć Chcę Święta! i nie będzie się słuchać odmowy. Wtedy ja zajrzę do mego serca i przypomnę sobie, jak bardzo udane były w tym roku, a jak mogą wyglądać następne - zatracę się w marzeniach.            Życzę Wam, by wspomnienia, które zdobyliście przez tegoroczne Święta na zawsze zostały w Waszym sercu i byście w trudnych chwilach mogli powspominać i dotknąć raz jeszcze tego ciepła i energii, którą posiągneliście podczas świątecznych dni.  Warto tworzyć wspomnienia! Marta. 