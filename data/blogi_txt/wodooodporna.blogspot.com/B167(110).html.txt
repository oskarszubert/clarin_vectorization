Zaczął się grudzień i będę marudzić o świętach.   Odliczam już od 2 grudnia, ile to dni do upragnionych świąt zostało. Stwierdzam dziś, że 8 i nie mogę w to uwierzyć, bo dopiero co kupowałam kalendarz adwentowy i napoczynałam go, a dziś zauważyłam, że sporo czekoladek ubyło!   Kto, jak kto, ale ja bardzo lubię ten świąteczny kicz! Nie przeszkadzają mi bez brodaci Mikołaje, którzy krążą po mieście od 6 grudnia i wciskają a to ulotki, a to przeterminowane cukierki (nie ma to jak promocja!). Nie przeszkadza mi Bieber zakłócający piękny głos Mariah Carey w "All I want for Christmas is you" ani ta "kolęda"  (choć nie - odsłuchałam raz kolejny i trochę, nawet bardzo mnie drażni). Nauczyłam się i toleruję wyroby czekolado- podobne tych miłych Mikołajów z workami prezentów (toleruję, ale nie jadam - dzielę się z bratem). Cieszę się na zakupy, tuż przed Wigilią, kiedy to w marketach usłyszę zagraniczne hity i ujrzę ludzi, którzy rzucą się na wszelakie zabawki i inne jako podarki dla swoich bliskich, jakby wcześniej nie mieli czasu (ja się zaliczam do tych ludzi i szczerze to lubię!).    Ale jednego choć bym chciała zrozumieć, to nie potrafię - dlaczego lekceważymy potrzeby drugiego Człowieka. Czy nie możemy choć na święta uczynić dobrego uczynku i wspomóc np. Szlachetną Paczką? Jeden gest, a może wiele zmienić!       (źródło zdjęcia - favim.com)   Święta to magiczny czas, w którym zakochuję się już w połowie grudnia! Miłego weekendu, Marta. 