Egzystencja w dzisiejszych czasach traci już jakiekolwiek wartości moralne. Wszystko kręci się wokół posiadania, gromadzenia, wydawania. Ogromny procent całej populacji startuje w wyścigu szczurów, żyje w ciągłym pędzie zarabiania pieniędzy i odchodząc od uznawanych za słuszne racji zaczyna bierny konsumpcjonizm. Ludzie wolą teraz imponować tym, co mają w kieszeni, niżeli tym, co gości w ich sercu. Obchodzą się niezwykle ostrożnie z każdą zarobioną złotówką, bo uważają, że pieniądze są kluczem do szczęścia. Wcale nie drugi człowiek czy możliwość rozwijania swojej pasji, a właśnie te przeklęte pieniądze. Ja jednak nie chcę pozwolić na to, by one przejęły kontrolę nad moim życiem, sama chcę zadecydować, którą z życiowych ścieżek warto wybrać, i podążając którą z nich, dotrę do upragnionego błogostanu. I Tobie także polecam takie działanie, bo każdy człowiek powinien być sprawcą swego losu, bez zniewoleń i zatraceń.      (Fot. Anka Rucińska)   Kochani, dziękuję Wam bardzo za każdy oddany na mnie głos w konkursie Blog Roku 2013. Udało mi się dotrzeć do kolejnego etapu. Trzymajcie dalej za mnie kciuki,  Marta    A Ty wolisz mieć czy być? 