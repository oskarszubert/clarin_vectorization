Krocząc krętymi ścieżkami do mego domu, wiele razy zauważam przygnębione i smutne osoby, które bez jakiejkolwiek radości stawiają kolejny krok, i biorą kolejny oddech, a brakuje im jednego, najważniejszego - szczęścia. A to dlatego, że szukają go nieefektywnie, albo w ogóle nie chcą zacząć szukać. Ja jak na (tytułową) niepoprawną optymistkę przystało, postanowiłam powiedzieć "stop" ogólnemu przygnębieniu i pomóc tym, którzy nadal błądzą w poszukiwaniu optymizmu.   Z tego powodu zaczynam dzisiaj comiesięczny cykl pt."To, co mnie uszczęśliwiło", w którym zamierzam pokazywać wszystko to, co w danym miesiącu sprawiło, że na mojej twarzy pojawił się przeogromny uśmiech. Zaczynam.  # Zrobiłam duży krok do spełnienia jednego z moich marzeń.. jeśli wszystko dobrze pójdzie w czerwcu będę przesyłać Wam  całusy z Londynu.  # Wygrałam konkurs na najlepsze opowiadanie. I przy okazji tableta, ot co.    # Znalazłam świetny polski blog o modzie. I pochłonęłam całego w dwie noce. # Wyszukałam idealną piosenkę na deszczowe popołudnie. (Polecam teledysk:)   # Mój sposób na grypę został umieszczony na blogu Izy.   # Reaktywowałam mój tumblr, instagram i bloglovin.  # Zaczęłam wprowadzać na blogu małe zmiany: w myśl małymi kroczkami do celu. Jeden z kroków - tutaj.   # Nabyłam dwa "upiększacze" od Fandoo, które idealnie dopełniły wystrój mego wnętrza. Na zdjęciu jeden z nich - home.     # Spędziłam urocze, niedzielne popołudnie na szukaniu wyjątkowych miejsc  w mojej okolicy i doskonalaniu jednej z mojej pasji - fotografii. Tak naprawdę prawdziwym optymistą może stać się każdy z nas. Sekret polega na tym, by dostrzegać małe radości, które przyczynią się do ogromnego szczęścia.   Miłego poszukiwania, Marta 