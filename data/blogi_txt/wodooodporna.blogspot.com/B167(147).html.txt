Dziś jest ten dzień, w którym jestem szczęśliwa. Po prostu szczęśliwa. Nie martwię się tym, co było, ani tym, co będzie. Żyję tym, co jest teraz. Chwilą, która trwa. Staram się uczynić ją najlepszą z dotychczasowych, by móc włożyć kolejne, piękne wspomnienie do mojej, piętnastoletniej skarbnicy przeżyć.    To coś pięknego, że możemy tworzyć wspomnienia, do których z łatwością przychodzi nam wracać. Jesteśmy przez to bardzo niezależni. O dowolnej porze dnia lub nocy możemy przypomnieć sobie piękną chwilę minionych wakacji albo zeszłorocznych świąt. Bez jakichkolwiek problemów otwieramy nasze skarbnice i wybieramy z nich pasującą do dzisiejszego dnia przeszłość. By przywrócić uśmiech albo przypomnieć, jak smakuje szczęście. Ze skarbnicy bierzemy tyle, ile jest nam teraz potrzebne. I nie ma mowy o tym, by wszystkie wspomnienia się skończyły. Bo na miejsce starych, już obejrzanych - przychodzą nowe. Jednakże to my sami możemy zmienić repertuar i to tylko wtedy, kiedy będziemy potrafili zamienić to, co rzuca nam los pod nogi na chwile niezwykle optymistyczne.           Miłej niedzieli, Marta Jeśli szukacie świetnych dodatków na jesień, (jak chociażby opaska ze zdjęcia), koniecznie wejdźcie tutaj. 