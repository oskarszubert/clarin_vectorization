Podobno być szczęśliwcem to znaczy mieć w życiu szczęścia, a cóż znaczy szczęście? Otóż szczęście (jak dalej tłumaczy mi słownik) to powodzenie w jakichś przedsięwzięciach, sytuacjach życiowych; uczucie radości, i nasuwa się mi kolejne pytanie co znaczy radość? Podobno jest ona poczuciem wielkiego zadowolenia.., i mogłabym zapytać co to zadowolenie, ale nie chcę dalej drążyć tej cynicznej zabawy, chcąc elokwentnie Wam oznajmić, że nawet źródła wiedzy, z pozoru nieomylne, nie potrafią nam wytłumaczyć czegoś tak dobrze, jak samo życie... Jeżeli wygrywasz milion złotych, trafiając 'szóstkę' w TOTO LOTKA - wiesz co znaczy być szczęściarzem, mieć szczęście. Jeżeli zamiast ogromnego szumu wiatru i kropli deszczu uderzanych w rynnę - rano budzi Ciebie przemiły głos Słowików i wpadające przez okno promienie słońca, wiesz, co znaczy być radosnym... A jeśli ktoś mówi Ci miłe słowo - jesteś zadowolony, bo czujesz się docenionym. I wszystko jasne: szczęście to dolary, radość to śpiew ptaków, a zadowolenie to miłe słowo...  Bez zbędnego motania w słownikach, encyklopediach, czy Internecie, a za to z jedną najtrafniejszą definicją, którą zaprojektowało mi - moje życie.    Miłego weekendu,Marta. 