Panująca moda EKO jest z dnia na dzień przyjmowana coraz to cieplej.. Być EKO pragnie przynajmniej połowa naszej planety (albo 3/4), co (na całe szczęście) owocuje tym, iż coraz liczniej poszczególne osoby robią wszystko, by odciążyć nasze środowisko i pomóc mu się rozwijać. (I tutaj chwała im!)  Z pomocą przychodzą nam .. projektanci mody, którzy częściej wykorzystują tkaniny ekologiczne. Śpieszą na pomoc markety oferując nie tylko produkty EKO, ale również torby na zakupy papierowe, czyli EKO, (co ja osobiście uznaję za głupstwo, ponieważ do wyprodukowania tejże torby wycinają lasy, które są płucami naszej planety, ale najwidoczniej tak jest według nich lepiej..). Zamiast samochodów na parkingach widzimy coraz częściej EKOrowery, a w naszych piwnicach segregujemy odpady i zamartwiamy się, czy aby krem przeciwzmarszczkowy jest na pewno EKO.. I pojawia się jedno, zasadnicze pytanie, czy staramy się być rzeczywiście EKO, blisko środowiska, pomagając, jak i odciążając je, czy też jesteśmy EKO, dlatego, że tak najzwyczajniej w świecie jest modnie, tak wypada?  Wszyscy wiemy, że planetę Ziemię posiadamy tylko jedną i to od nas zależy, jak będzie ona wyglądać, czy będą walały się wszędzie papierki, czy będzie czysta; to od nas zależy, czy będziemy mieli lasy, będziemy mieli tlen, czy wytniemy wszelkie drzewa na rzecz papierowych toreb, zeszytów(..) to od nas zależy los fauny, flory; to od nas zależy jak przyszłe pokolenie będzie żyło. Musimy podjąć słuszną decyzję, musimy wykształcić w sobie ekologiczne nawyki i przekazywać je kolejnym pokoleniom, by ta planeta, na której My urzędujemy mogła zachwycać nas swoim pięknem, a zarażać swym zdrowiem. Zróbmy coś ekologicznego już dziś i pomóżmy naszej planecie odzyskać dawno już utracony wigor!          Jakie jest Wasze zdanie na temat mody eko? Marta. 