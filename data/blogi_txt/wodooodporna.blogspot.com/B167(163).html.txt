Szukałaś kiedyś czterolistnej koniczyny? Szukałaś kiedyś monety o wartości jednego grosza?  Szukałaś kiedyś upragnionego szczęścia? Szukałaś kiedyś pomocy ze strony bliźniego? Szukałaś kiedyś prawdziwej miłości? Szukałaś kiedyś dobrego słowa? Szukałaś kiedyś drugiego człowieka? ..Pewnie tak, prawda? Jak każdy z nas.. - szukamy rzeczy bardzo nam 'potrzebnych', wierząc, że dzięki temu nasze życie stanie się lepsze. Szukamy koniczyny, wystrzegamy czarnych kotów, a wszystko po to by zdobyć szczęście. Szukamy pomocy i dobroci ze strony innych, a sami dajemy im zupełne przeciwieństwa. Szukamy drugiego człowieka, ponieważ chcemy być kochanym i kochać, a (nie wiedząc o tym) odpychamy swoimi poszukiwaniami kolejne osoby, które pojawiają się w naszym życiu.. Niestety, tacy już jesteśmy... Czasami może jednak idąc do ogrodu nie zatrzymujmy się i nie poszukujmy czterech listków koniczyny; nie schylajmy się na ulicy i nie wódźmy wzrokiem za osobą z portfelem. Nie łaknijmy szczęścia, dobroci i miłości niczym tlenu. Nie spoglądajmy na wszystkich osobników płci przeciwnej i nie zalecajmy się do nich. Jeżeli los będzie chciał to pomoże nam znaleźć wszystko to, czego szukamy, a nawet i jeszcze więcej.          Marta. 