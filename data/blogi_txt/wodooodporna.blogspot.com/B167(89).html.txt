Już od kilku dni zanudzam Was moimi świątecznymi przemyśleniami, refleksjami, fascynacjami.. Obiecuję Wam, że to już ostatni raz! ;))        Raz do roku, zaczyna się dzień, z początku zwykły, niczym nie wyróżniający się od poprzednich 364 dni, w którym każdy człowiek jest jakiś ''inny'', jakby 'z głową w chmurach'. Wszyscy przemierzają wszelkie sklepy z ogromnym przejęciem, a zarazem nieogarniętą euforią składając każdemu napotkanemu, bliżej nieokreślonemu przechodniu życzenia, jakieś ''Wesołe Święta,''czy coś takiego..  Każdy, trzymając w ręku 23 świąteczne torby, koło godziny 14.00 trafia do swego domu, ciekawe dlaczego? Skoro mógłby dalej chodzić po mieście w niewiadomych celach i szukać nie wiadomo czego..      Zastanawia mnie, co Ci ludzie robią w tych domach po godzinie 14.00? Nie jestem pewna, ale zdaję mi się, że chodzi o coś z tymi ''Wesołymi Świętami''... Nie wiadomo skąd targają choinki, nagle jakieś światełko migoczą w ich oknach, no to - to normalnym zachowaniem nie jest! Nie wiem po co tyle jedzenia w domach szykuje płeć żeńska, no kto to będzie jadł i przez ile? 3 dni? może 48 godzin, lub jeszcze lepiej: całą końcówkę grudnia, w sumie to niezły pomysł jednego dnia np. 24.12. zrobić ''roboczy dzień'' - zrobić wszelakie pożywienie i potem masz na kilka dni spokój, może mojej mamie o tym też powiem.. [...]     Jakoś to dziwne mama wróciła jakieś półtorej godziny temu z miasta i cały czas przesiaduje w kuchni, co jest podejrzane (o co chodzi? jakieś szczególne święto ?). Nie wiem, czy mam zwidy, ale mój tata niesie jodłę, no pięknie brat coś zawiesił na tym drzewku, podłączył do prądu i... zwarcie w domu, (ohh!) według mnie jak ktoś się na czymś nie zna to nie powinien się za to zabierać! Do drzwi mego domu nagle puka moja babcia z wujkiem, niosąc ze sobą 23 pakunki, ciekawe cóż to (?) . Mama woła mnie bym polukrowała pierniki (o co jej chodzi?) - wiedziałam, że jak zrobię jedną rzecz to od razu dostanę przydzieloną listę ośmiu rzeczy w zamian za ten jeden dobrowolny uczynek (dlaczego życie jest takie skomplikowane?) - miałam pomóc chłopakom ubrać choinkę, kolejno czekało mnie odkurzenie wszelkich dywanów, umycie podłóg... Kiedy zasiadłam przed telewizorem zawołała mnie babcia, jako że nie chciałam, by się zdenerwowała pobiegłam dość szybko do niej, ona oznajmiła mi, że mam nakryć do stołu (nie rozumiem?!) na 6 osób plus jedną ''gdyby coś'' no to posłusznie wykonałam polecenie.. . Dłużej w tym zatłoczonym domu nie wytrzymałam, wybiegłam na dwór i usiadłam na kostce brukowej... po moim dłuższym rozmyślaniu, czemu dzisiaj wszyscy poszaleli zaczęły spadać na mnie jakieś białe, nieogarnięte kulki wyglądem trochę przypominające deszcz, a jednak zimniejsze, by dowiedzieć się, o co dzisiaj wszystkim chodzi pobiegłam do (jedynego, normalnego) wujka... On odparł mi - no co Ty, nie wiesz? Przecież jest Wigilia!      Wszystkie moje zamartwienia, co do dzisiejszego szaleństwa nagle prysły - przypomniało mi się, że dziś 24 grudnia : czas dzielenia się dobrocią i miłością. Niesienia pomocy innym i jednoczenia się ze swoją rodziną.  Ten uroczy dzionek (w sumie jego końcówkę) minął mi dość sprawnie, ale o tym to może lepiej za rok..?  Specjalny, wigilijny tekst stworzony z potem, krwią i łzami. Mam nadzieję, że przypadnie Wam do gustu..:))   Nie będę się za wiele rozpisywać, co do życzeń, ponieważ zrobiłam to już TUTAJ: w nowej zakładce mego bloga, na samej górze..:)) Życzę Wam byscie te świeta spędzili w rodzinnym gronie, bez wszelkich smutków i strapień - by ten czas pozostał na długo w Waszej pamięci, a w nowym roku życzę Wam byście uwierzyli, że warto jest mieć marzenia i nie zginęli podczas setnego końca świata!    Marta. 