Ostatnio miałam niepowtarzalną okazję uczestniczyć w Mitingu Lekkoatletycznym, w Bydgoszczy - ''Pedro's Cup 2012''. Kiedy w szkole usłyszałam o tym, że jest taki wyjazd, jakoś szczególnie nie przykuło to mojej uwagi i zlekceważyłam tą wycieczkę, jednak po monotonnym pytaniu mnie przez każdego znajomego ''Jedziesz na Pedro's Cup?'', jak i po wielu namowach - zdecydowałam się pojechać. W ten oto sposób w ostatnią środę, 8 lutego, o godzinie 16.00 wstawiłam się pod szkołą z naładowanym aparatem i słuchawkami do mojego urządzenia wielofunkcyjnego, potocznie zwanym 'telefonem komórkowym' - postanowiłam być jak Lady Gaga w teledysku Poker Face i ukazywać tylko to, co na pewno spodobałoby się innym, czyli uśmiech, na pewno nie był on za bardzo szczery, ale za to jak przyjazny dla wszystkich. Jakoś przed godziną 17.00 zjawiliśmy się pod Halą Łuczniczka, dopchaliśmy się do środka (to nic, że omal nie skręciłam kostki..:)) rozsiedliśmy się na miejscach i nasze oczy krążyły po całej hali, było niezwykle kolorowo i pozytywnie, już wtedy zaczęło mi się trochę podobać i uśmiech z chwili na chwile stawał się coraz to bardziej szczery i śmiały. Kiedy na 'scenę' weszli przemili i przesympatyczni prowadzący moje usta nabrały wesołego kształtu. Po pierwszych skokach zaczęło mi się to podobać, więc szczerze i otwarcie pokazałam wszystkim moje zęby, a moje gałki oczne krążyły jak szalone, aż trudno mi było nadążyć - chciałam zobaczyć tak wiele, rozwiązać tą telewizyjną tajemnicę i chyba mi się udało.. Ale wierzcie mi, że tego się nie da opisać - to trzeba poczuć na żywo! Polecam każdemu, z czystym sumieniem! :))     A tutaj mała fotorelacja, która nie odda nigdy tego, co jest na żywo, ale na pewno przybliży Wam bardziej 'sylwetkę' lekkoatletyki. Więcej info o Pedro's Cup tutaj.                        Miłego weekendu,  Marta. 