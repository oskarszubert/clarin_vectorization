Kiedy zaczęłam pisać bloga, dokładnie 365 dni temu jeszcze nie wiedziałam, co z niego się wykluję, czy będzie to blog, w którym będę pisać banalnie o życiu i zakupach w Tesco (nie że ich nie lubię), czy będzie miał on bardziej wartościową treść. Na początku byłam na dnie, a po dłuższej chwili zaczęłam się od niego odbijać, płynąć do góry, do góry i w końcu wypłynęłam na powierzchnię, która jest wolna od wszystkich słodkich i infantylnych rzeczy.  Całą połowę roku spędzonego tutaj dążyłam do bycia, tak dobrą, blogerką jaką jest Honorata Skarbek, (którą się inspirowałam) aż w końcu zrozumiałam, że ślepe naśladowanie jednej osoby prowadzi donikąd i dlatego w jednym z moich wpisów było napisane: "Wolę być najgorszą wersją samej siebie niż najlepszą kopią kogoś innego." Od tamtego czasu we wszystkim, co robię/robiłam jestem naprawdę szczera, każdy wyraz, każda myśl zawarta tutaj wypływa z najgłębszych zakamarków mego serca. Cieszę się, że mogę wyrażać swoje emocje, swoje uczucia, swoje myśli w takiej formie, która jest (mam nadzieję) przyjemna i dla oka, i dla serca, i dla całego organizmu ludzkiego. Cieszę się, że akceptujecie to, co piszę i tak ciepło odbieracie. Cieszę się, że tak licznie mnie odwiedzacie i czytacie! Wiadomo, że dla artysty np. fotografa najważniejsze jest to, by jego fotografie były doceniane, a z nim chciał pracować każdy wielki dom mody, tak samo dla mnie, jako osoby wyrażającej to, co myśli poprzez Internet ważne jest to, by moje posty były doceniane, szanowane i by każdy pragnął ich jeszcze więcej!    Dziękuję, prosto, szczerze i od serca mówię Wam, moim Czytelnikom, za czas, czytanie, odwiedzanie, komentowanie i uzasadnione krytykowanie, dajecie mi ogromną dawkę energii, za co Wam dziękuję i postaram się przez następny rok zamienić się z Wami rolą i Was obdarzać uśmiechem na każdy dzień, jak na Niepoprawną Optymistkę przystało!              Dziękuję wszystkim, co ze mną byli, co ze mną są i tym, co ze mną będą!   Marta. 