Na samą myśl wypowiedzenia w trwające teraz, beztroskie, niedzielne południe, słowa poniedziałek, przechodzą mnie zimne dreszcze i miewam krótkie omdlenia, bo.. kto z nas toleruje poniedziałki?   Pierwszy dzień tygodnia jest najgorszym z możliwych. Przytłacza nas myśl ciężkiej pracy w kolejnych dniach, fatalne samopoczucie, złowrogie nastawienie ludzi i wszystkie postanowienia, które założyliśmy sobie w miniony weekend. Ale.. uwaga! Poniedziałki można przeżyć, a nawet pokochać. Bo to czyste karty, na których zapisujemy nasze życie na nowo. Dziś (zaczynając tym samym kolejny comiesięczny cykl) opowiem o moich pięciu sposobach na przyjemne przeżycie poniedziałku.  # Otaczam się osobami, które zajmują ważne miejsce w moim życiu.. moi życzliwi przyjaciele, kochana rodzina, uśmiechnięci znajomi. To oni pozwalają przeboleć złośliwości ze strony nieznajomego człowieka.  # Słucham motywujących do działania, utrzymujących na duchu, bardzo optymistycznych piosenek. (1, 2, 3)  # Wypijam duże ilości czerwonej herbaty i przez taki pozytywny, i kolorowy pryzmat staram się patrzeć na otaczającą mnie rzeczywistość.  # Staram się rozwijać moje zainteresowania. Gram na perkusji, fotografuję wszystko i wszystkich, dużo piszę, dużo czytam, dużo oglądam.  # Biorę udział w akcji: "Siedem po dziewiątej" i koloruję ten smutny, szary poranek na różowo.        (Fot. Daria Ciarkowska) Miłego popołudnia i przyjemnego poniedziałku,  Marta    A jakie są Wasze sposoby na optymistyczne rozpoczęcie tygodnia? 