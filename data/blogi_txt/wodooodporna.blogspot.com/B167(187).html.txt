Od rana zwlekałam z napisaniem tego wpisu... szczerze mówiąc najchętniej to bym go uniknęła, ponieważ nie należę do osób, które chętnie mówią o swoich porażkach. Ale nie można czegoś unikać, bo to nie sprawi, że problem nie zniknie, więc ... spróbuję jakoś ładnie w słowa (bez wulgaryzmów) ująć wczorajszy dzień. : )) W pogoń za moimi marzeniami wyruszyłam o 4.00 i wówczas byłam nakręcona pozytywnie na 100%. Po 5 godzinach jazdy zjawiłam się wraz z rodzicami pod siedzibą TVP2 - poznałam przemiłą i prześmieszną Gabrysię, która wprost emanowała radością. Tłok ludzi, których było koło 3000 i cały czas dochodziło nowszych uczestników castingu sprawiał mi dużo kłopotów tak jak i wczorajszy mroźny wiatr, ale dopchałam się do kart zgłoszeniowych: wypisałam co trzeba i poszłam pod salę zgrozy, gdzie odbywały się przesłuchania. Ku zaskoczeniu wszystkich dziewczyn, które były wraz ze mną w grupie ,,C'' pojawił się we własnej osobie i na żywo Maciej Musiał, dziewczyny oszalały... Wywołano mój numerek i stanęłam na scenie: zupełnie nieskupiona i nierozgarnięta zaczęłam psioczyć coś trzy po trzy zupełnie nie zastanawiając się nad tym, co mówię... Mój optymizm wtedy zniknął stałam się zwykłą uczestniczką, która niczym nie wyróżniała się z tłumu... no i zapewne dlatego otrzymałam tylko pamiątkową smycz i zwykłe ''dobrze, dziękujemy''. Kiedy wyszłam już z budynku TVP2 momentalnie łzy spłynęły mi po policzkach, na prawdę bardzo mi na tym zależało i zawiodłam się na samej sobie.  Rodzice postanowili, że jakimś miłym fragmentem zakończymy ten wyjazd i zabrali mnie do Złotych Tarasów, ''pozwiedzaliśmy'' sklepy i ruszyliśmy do Centrum Nauki Kopernik. Przez ponad 2 godziny stałam w kolejce (dodam, że krócej niż na castingu - ponieważ na casting zjawiliśmy się w miarę wcześnie, a tutaj o wiele później). Okazało się, że było warto stać te dwie godzinki, bo całkiem ciekawie tam było. I... pojechałam wreszcie do domu..:)) Całą noc spędziłam na szlochaniu tak jak i dzisiejsze po południe, bo nadal nie mogę w to uwierzyć, że ponad 400 kilometrów jechałam na darmo, zupełnie bez sensu.. ! Ale nie mam zamiaru zrezygnować z marzeń... kieruję się TĄ zasadą i będę nadal próbować swoich sił, dopóki nie osiągnę celu, który postawiłam sobie na początku tych wakacji! Ogólnie rzecz biorąc - wyjazd pozytywny, a zarazem niesamowicie dołujący! Na to się chyba niefart mówi, tak?   Jakie plany na końcówkę dnia? Ja zapewne skupię się nad geografia... Miłego tygodnia Wam życzę i spełnienia Waszych marzeń! Martynkowa Marta. 