Nie potrafię rozprostować swych skrzydeł - unieść się w powietrze i polecieć gdzieś daleko, gdzieś, gdzie każdy ma ustaloną hierarchię wartości pod względem.. nie poniżania drugiej osoby i ciągłego twierdzenia, że ważniejsze są rzeczy materialne, aniżeli drugi człowiek. Chciałabym znaleźć się w miejscu, gdzie panuje dobro zamiast zła, miłość, a nie nienawiść, i altruizm, zamiast egoizmu. Czy takie powierzchnie przepełnione dobrem i spokojem jeszcze w ogóle istnieją, czy w kogokolwiek sercu jest jeszcze ważna miłość, czy ktokolwiek potrafi stanąć w obronie słabszych i z godnością nie wdawać się w bójki nie tylko słowne..? Sądząc po moich obserwacjach - fundamentem każdej osoby jest ZŁO i NIENAWIŚĆ, którą rozsiewa między innych ludzi. Tak nie powinno być! Jesteśmy na Ziemi jedną, wielką rodziną, a przecież rodzinę należy wspierać, a nie poniżać, dbać o nią, aniżeli bić chociażby słowem - co ważniejsze rodzinę powinno się szanować i kochać tak samo bardzo, jak swoje lustrzane odbicie! Jeżeli dziś nie nauczymy się troszczenia o każdego na wzajem to przyszłe pokolenia będą jeszcze bardziej zepsute, złe i okropnie nieczułe na potrzeby innych, a czy zależy nam na tym, by XXII wiek był okresem pełnym kłótni, wojen, czy chcemy powtarzać zdarzenia z 1914, albo 1945 roku? - Decyzja należy wyłącznie do nas. Obyśmy wybrali dobrze, a za kilka lat nie żałowali swoich wartości ani definicji słowa ''miłość'' i ''pokój''.       Miłego weekendu,  Marta. 