Jak miesiąc temu zapowiedziałam - dziś kontynuuję ten cykl wywiadów z Kasią, która kocha modę, muzykę, fotografię i.. herbatę. Poznajcie Kasię z bloga Couers De Foxes.  Niepoprawna Optymistka: Kim jesteś?  Kasia: Nie wiem kim jestem. To pytanie męczy mnie od 22 lat i chyba nigdy tego nie odkryję.  Po prostu Kasia.     Niepoprawna: Jak zrodził się pomysł stworzenia bloga? Kasia: Cóż, jakiś czas temu prowadziłam bloga, gdzie dodawałam zdjęcia, które  sama zrobiłam. Najczęściej były to zdjęcia lomograficzne. Co jakiś czas  dodawałam też swoje stylizacje. Nie mniej jednak szkoła nie pozwoliła mi  skupić się na blogu więc odpuściłam. Kiedy zdawałam maturę siostra  męczyła mnie, że powinnam założyć bloga choćby dla siebie żeby utrwalić  moje "świetne" stylizacje. Męczyła mnie, męczyła aż założyłam . Niepoprawna: Czym jest dla Ciebie Twoja strona?  Kasia: To odskocznia od rzeczywistości. Miejsce, gdzie mogę być sobą, a przynajmniej kiedyś tak myślałam. Bezpieczna przestrzeń, gdzie mogę  pokazać to, co kocham, napisać to, co mam w głowie, co leży mi na sercu.  To nie tylko zdjęcia ubrań, w które się ubieram, to moje wnętrze.     Niepoprawna:  Prowadzisz bloga już dwa lata jak zmieniło się Twoje  podejście do niego?  Kasia: Cóż, na pewno podchodzę do niego z większym dystansem i przed napisaniem  każdego słowa zastanawiam się dziesięć razy. Wyobrażam sobie jak może być  ono odczytane. Nie chcę aby ludzie postrzegali mnie w zły sposób.  Jestem na tym punkcie przewrażliwiona i niezdecydowana. Z jednej strony  chcę się otworzyć, ale z drugiej przejmuję się opinią innych. Niepoprawna: Gdzie znajdujesz inspiracje do pisania, czy fotografowania?  Kasia: Wszędzie. W każdej najmniejszej rzeczy. Wszystko, co mnie otacza to moja  inspiracja. Piosenka, marchewka, scena w filmie czy po prostu strój   Niepoprawna: Co uwielbiasz fotografować?  Kasia: Szczegóły z życia. Przedmioty, których ludzie nie dostrzegają.     Niepoprawna: Co Ciebie uszczęśliwia?  Kasia: Muzyka, oj tak. Muzyka sprawia, że jestem szczęśliwa. Zakładam na uszy  słuchawki, zamykam oczy, włączam ulubione piosenki i po prostu  odjeżdżam. Kolejną rzeczą jest filiżanka herbaty czy mały przytulać  mojego kota Niepoprawna: Czy dążysz do tego, by spełniać swe marzenia? Jakie jest Twoje największe pragnienie?  Kasia: Tak, dążę. Zawsze staram się spełnić swoje marzenia. Czasami się to  spełnia, a czasami nie. Ale wtedy otrzepuję się, wstaję i próbuję  jeszcze raz . Najbardziej chciałabym zamieszkać za granicą. Paryż, Londyn.     Niepoprawna: Czy uważasz jakieś miejsce, w którym byłaś za szczególnie godne polecenia?  Kasia: Ojejku pewnie! Takich miejsc jest wiele. Pierwsze co przyszło mi do głowy to Hamburg. To miasto jest piękne.      Niepoprawna: Tworząc listę "pięćdziesięciu rzeczy, które zrobisz przed śmiercią" co znalazłoby się na pierwszym miejscu?  Kasia: Powiedzenie wszystkim tego, co mam im do powiedzenia.      Kasia jest bardzo kreatywną, sympatyczną i miłą osobą. Gdy zwróciłam się do Niej z prośbą o przeprowadzenie wywiadu przyjęła mnie z otwartym sercem i zgodziła się na wszystko, co zaproponowałam. Jeszcze raz bardzo Jej dziękuję i trzymam kciuki za spełnienie marzeń! A jeżeli jeszcze nie znacie bloga Kasi - koniecznie go odwiedźcie, bo zdjęcia są magiczne, a teksty przepełnione optymizmem. Zdjęcia - coeursdefoxes.blogspot.com    Miłego weekendu,   Marta 