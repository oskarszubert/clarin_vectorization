Tak, właśnie Ty. Przestań być niezadowolony. Skończ z wpędzaniem siebie w ogromne kompleksy. Przecież jesteś idealny. Twoje serce, umysł i oczy czynią Ciebie wyjątkowym człowiekiem. Ciebie, nie tamtych, tych lub jeszcze innych - Ciebie. Przestań chcieć przypodobać się gustom drugiego człowieka. Nie wszyscy muszą Ciebie lubić, wystarczy, że Ty sam siebie pokochasz, ale takim jakim rzeczywiście jesteś. Nigdy nikogo nie udawaj. Codziennie staraj się być jeszcze lepszą wersją samego siebie, byś kiedyś mógł osiągnąć prawdziwą doskonałość. Nie pozwól, by ktokolwiek przeszkodził Tobie w byciu szczęśliwym. Uwierz, że Ty masz do tego całkowite prawo, bo szczęście leży w Twoich rękach, Ty o nim decydujesz, nie drugi człowiek. Jeżeli jest coś, czego w sobie nie lubisz, zmień to. Nie czekaj na odpowiedni moment, by zacząć realizować swoje marzenia, bo odpowiednia chwila właśnie trwa. Uwierz w siebie. Powtarzaj sobie głośno: jestem piękny, jestem doskonały w swoich niedoskonałościach, jestem szczęśliwy.   Zaczynam nową akcję "PERFECT FOR ME", która ma na celu uświadomienie każdemu z nas, że jest wyjątkowy, doskonały, perfekcyjny na swój własny, unikatowy sposób. Będę bardzo szczęśliwa, gdy do akcji włączysz się i Ty! Zrób sobie zdjęcie z napisem na dłoni, kartce: Perfect for me i wyślij mi ten obrazek na adres wodoodporna@onet.pl lub w wiadomości na facebooku. (Spośród wszystkich zdjęć wybiorę jedno, które zostanie nagrodzone 70zdjęciowym plakatorem od Fotomaton!) A przez cały marzec (do zakończenia akcji) będę przypominać nam o tym, że jesteśmy perfekcyjni.                Miłego wieczoru,  Marta 