Święto chłamu i komercji czy raczej dzień celebrowania miłości, oddania i szacunku do drugiego człowieka?  Właśnie się zastanawiam... czym tak właściwie są Walentynki.. W tych rozważaniach postanowiłam się posłużyć ''mocnymi'' źródłami, czyli Wikipedią, jak i wybranymi cytatami mych ulubionych pisarzy. Mam nadzieję, że rozłożę to święto na czynniki pierwsze, żeby sobie nie myślało nie wiadomo jakich rzeczy.. Obyście wytrwali w moich zmaganiach..:))    Walentynki były już znane w średniowieczu, w południowej, jak i zachodniej części Europy. Pierwowzór tego święta powstał w Starożytnym Rzymie, kiedy toteż Ewander (syn Hermesa) ustanowił święto w całości celebrowane faunowi Luperkusowi. Zastanawiające jest to, że we współczesnym świecie Walentynki, określane również jako ''Dzień Zakochanych'' nie są związane z żadna religią,(pomimo katolickiego patrona tej 'uroczystości') lecz często z propagowaniem poszukiwania swojej drugiej połówki. Dobrze też nie dzieje się w kinach, gdzie roi się od romantycznych komedii z tym samym banalnym zakończeniem, w których często propagowana jest nie MIŁOŚĆ jako uczucie, lecz jako erotyzm.     Wcale nie jestem przeciwniczką tego święta, ani też wielką fanatyczką celebracji 14 lutego... Niesamowita komercjalizacja Walentynek, (oczywiście - zgadza się tak samo bardzo zostało rozpowszechnione np. Boże Narodzenie, ale nadal jest to święto, w którym jednoczymy się z rodziną..) sprawia wrażenie kiczowatego, przesłodzonego rautu, na którym (powiedzmy sobie szczerze) wszystkie sklepy chcą zarobić fortunę..     Skoro tak duży procent światowej populacji celebruje  Dzień Zakochanych, to czy z taka samą pompą, komercjalizacją nie można by obchodzić na przykład Dnia Tolerancji, czy walki z AIDS? Ciekawi mnie, ile wtedy reżyserów pokusiłoby się o nakręcenie filmu, czy serialu... Ile projektantów wypuściłoby na swoje wybiegi kolekcję zatytułowaną, zainspirowaną tolerancją, walką z AIDS. A ile sklepów stworzyłoby przeróżne gadżety, które byłyby pomocne w propagowaniu tolerancji, a nie tylko różowego chłamu, dalej nazywanego (pseudo)miłością.. Skoro obchodzicie Walentynki to mam nadzieję, że nie jest to jedyny dzień do roku, w którym nie wstydzicie się powiedzieć ''Kocham Cię''...               Na koniec jeden z moich ulubionych cytatów, niezastąpionego Pana Coelho: ''Nie mów nic - kocha się za nic. Nie istnieje żaden powód do miłości..''   Dużo miłości życzę,  Marta ♥ 