Planem powakacyjnym było użyźnianie mej ubogiej kultury, co nie do końca mi wyszło [..] aczkolwiek mam świetnych (szczególnie jedną :)) bliską mi osobę, która robi wszystko, by tylko pokazać mi (czy wytknąć), czego jeszcze nie znam, a co według niej jest warte uwagi.. Tak więc był ciepły, jesienny, listopadowy wieczór, kiedy to chciała mnie Ona wyciągnąć do... opery! "Ja do opery? Dziewczyno, nie mam w co się ubrać!" - myślałam, jednak Ona była uparta i udało jej się wyjęłam z szafy jakąś sukmanę w kolorze soczystej czerwieni, rozczesałam włosy i przybyłam pod gmach Opery Nova, może i z kwaśną miną, ale spełniłam ambicje tejże Osobistości. Ona pełna emocji - podekscytowana, a ja myślałam tylko o jednym - kiedy to się skończy?! Tak trwało 5, 10 minut potem pół godziny, godzinę, półtorej [..] i wyszłam z tegoż koncertu z dziwnym wyrazem twarzy przypominającym.. rogala. Podziękowałam Jej z ogromnym entuzjazmem i oddaliłam się w stronę mego domu, a w mojej głowie cały czas przebijało się jedno pytanie "Jak mogłam nie wiedzieć o tak fajnym zespole, jakim jest STOMP?"...    A tutaj możecie posłuchać choć cząstki tego, co przeżyłam w ostatnią sobotę. Zespół, w którego skład wchodzą pozytywnie zakręceni ludzie, którzy grają na wszystkim tylko nie na instrumentach.. Efekt - zadowalający :)    STOMP - Stomp Out Loud                  Rada na przyszłość? - Nie mów nie, póki nie spróbujesz..:) !  Miłego dnia,   Marta. 