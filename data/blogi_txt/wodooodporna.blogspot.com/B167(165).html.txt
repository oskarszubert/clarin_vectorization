Mam to do siebie, że zawsze narzekam. Niezależnie od czynników mnie otaczających ja ciągle paplam, że woda jest zbyt mokra, słońce za gorące, a niebo zdecydowanie za bardzo niebieskie. Lubię sobie ponarzekać na otaczającą mnie codzienność, ponieważ uważam ją za zbyt realistyczną i flegmatyczną. I przyznaję się do tego w 100%.  Narzekam zawsze, narzekam wszędzie. Narzekam nie tylko w roku szkolnym, ale również w wakacje... Wszystko się jednak zmienia, kiedy otoczenie, w którym przebywam - przechodzi drastyczną metamorfozę (modyfikuje się). Gdy tylko opuszczę ''mury'' (granice) mego miasta od razu wpadam w świetny nastrój, cieszę się życiem, opowiadam skomplikowane żarty, czy nawet tańczę macarenę bez psioczenia na fatalną nazwę zespołu.  Taka jest moja natura. Jestem pogodna, kiedy nie jestem otoczona monotonią i przewidywalnością. Dlatego też zmieniałam swoje otoczenie w lipcowym miesiącu kilka(naście) razy, ale najciekawiej wspominam nadmorski wyjazd trwający zaledwie cztery dni, a cieszący mnie nie tylko cztery godziny.          Jeśli chcecie sobie wyobrazić, jak się czułam nad polskim morzem, o zachodzie słońca to zapraszam do mojej czerwcowej notki "Wyobraź sobie, że.." . 100% uśmiechu Wam życzę, a 0% monotonii,  Marta. 