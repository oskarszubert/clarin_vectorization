Drugi wywiad przeprowadziłam z Kolorową Duszą, która jest niesamowitą pod każdym względem Osobą. Jej blog jest kwintesencją mody i blogowania, i nikt nie dziwi się, że osiągnął tak wielki sukces. Zapraszam do lektury! :) Niepoprawna Optymistka: Co Ciebie skłoniło do założenia bloga? Kolorowa Dusza: Już naprawdę sporo czasu posiadam blogi - na początku, gdy byłam  dużo młodsza, założyłam bloga o mojej ulubionej grze dotyczącej mody.  Pisałam go kilka lat, ale po tym czasie stwierdziłam, że fajnie by było  założyć bloga po prostu o sobie, swoich przemyśleniach. Powstała  ''kolorowa dusza'', gdzie przez kilka miesięcy dzieliłam się z czytelnikami swoim życiem, fotografiami. Natknęłam się wtedy na kilka  blogów modowych, przeglądałam je i one zainspirowały mnie do rozpoczęcia  zabawy z pokazywaniem stylizacji.  NO:  Czy zaczynając pisać blog sądziłaś, że osiągniesz TAKI sukces, że będziesz, wręcz wyrocznią w kwestii mody dla swoich Czytelników? KD: Nigdy bym nie pomyślała, że będę mieć aż tylu fanów, że aż tyle osób  mnie doceni. To bardzo miłe uczucie i jestem wszystkim wdzięczna za  każdy komentarz czy wejście na bloga! :) NO:  Co daje Ci niezwykłą motywację do tworzenia bloga?   KD: Przede wszystkim komentarze czytelników! Fajnie jest czytać, że kogoś inspiruję, pomagam mu w odnalezieniu swojego własnego stylu.  Oprócz tego dostaję tyle ciepłych słów, które bardzo, ale to bardzo mnie  motywują.     NO: Blog jest częścią Ciebie, czy nie masz poczucia obnażania się ze swoich radości, smutków... przed całym światem?   KD: To jasne, że na blogu pokazuję znaczną część siebie, ale są rzeczy,  które wolę zostawić jedynie dla osób z prywatnej sfery. Nie chciałabym  aby było inaczej, bo są tacy ludzie, którzy na pewno wykorzystywaliby  pewne sytuacje i moje słabości. To, co jest prywatne, prywatnym  pozostanie :)      NO: Jak Twój styl ewaluował przez ostatnie dwa lata?  KD: Naprawdę dużo się zmieniło. Teraz z chęcią noszę wysokie obcasy na  co dzień, z chęcią pokazuję swoje wszystkie walory, bardziej dbam o  siebie i swój wygląd. Wszystkie zmiany oceniam na pozytywne - dzięki temu jestem bardziej pewna siebie. To bardzo mi pomaga w codziennym  życiu.    NO: A poza modą, co jeszcze jest Twoją pasją?   KD: Moją największą pasją jest jazda konna. Trenuję już kilka lat i  daje mi to wielką siłę. Gdy jeżdżę, cały świat staje się mniej ważny i  zapominam o wszystkich moich problemach i zmartwieniach :) Oprócz tego  uwielbiam pstrykać zdjęcia, ale jest to zupełnie amatorskie zajęcie :)  NO:  Co sprawia Tobie ogromną frajdę, przyjemność w życiu codziennym?  KD: Przebywanie z moimi najbliższymi! Jestem wtedy w najlepszej  kondycji i czuję, że mam dla kogo żyć. Bardzo cenię sobie wolność i możliwość poznawania świata, także wszelkie wyjazdy również zaliczają  się do moich przyjemności :)       NO: Co jeszcze chciałabyś osiągnąć? Co jest Twoim celem, a co marzeniem?  KD: Nie  chcę wyobrażać sobie za dużo. Lepiej żyć tak jak się żyje i przy  jakimkolwiek sukcesie mieć mega niespodziankę, niż przygotowywać się na  nie wiadomo jakie osiągi i być zawiedzionym, gdyby to się nam nie udało.  Marzenia? Są, ale gdy powiem to się nie spełnią :-)    NO: Jakbyś dokończyła zdanie "Za dziesięć lat będę.."?  KD: Szczęśliwą ze swojego życia osobą! :)       Podsumowując Gabrysia jest tak miłą i przesympatyczną Osobą, że nie da się Jej nie lubić. Na każdym zdjęciu widać uśmiech, tak cenny w dzisiejszych czasach. Nic tylko nastrajać się pozytywnie Jej blogiem, na którego serdecznie zapraszam! :))       Miłego tygodnia,  Marta. Zdjęcia - kolorowadusza.blogspot.com 