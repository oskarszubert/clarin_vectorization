Dwa najbliższe człowiekowi słowa? - porażka i sukces.   Czasami niestety nam bliższe są porażki, aniżeli sukcesy.., ale podobno "Nie każde zwycięstwo prowadzi do celu, lecz każda porażka do niego zbliża".   Właśnie, czy nie jest tak, że kiedy odnosimy porażki, można powiedzieć, że jesteśmy już na dnie najgłębszej studni świata... - mamy ochotę się od tego dna odbić i pokazać wszystkim, że to jeszcze nie koniec, że potrafimy zrobić coś więcej, że mamy odwagę przeciwstawić się losowi i donośnie krzyknąć ''Ja chcę, bo ja potrafię''?   Mówiąc, że mnie żadne sukcesy nie interesują, że wolę odnosić porażki, by stawać się silniejszą, bardziej odporną psychicznie wersją Marty - skłamałabym. Taka jest ludzka natura, że nasze porażki bolą bardziej niż cokolwiek innego, zaczynają od serca, a potem rozprzestrzeniają się po całym ciele człowieka, kończąc na jego duszy. I w momencie, kiedy ta osoba odchodzi na drugą stronę.. - nadal w jej sercu jest myśl, że mogła odnieść sukces, zwycięstwo.., niezależnie od dziedziny tego upadku, tej porażki ma cały czas w sobie chęć tej naprawy, polepszenia, ale wtedy już jest za późno.   Powiedział kiedyś ktoś, że to ''nie porażka tak boli, tylko żal, że nie było wygranej" - z tym zdaniem również mogę się zgodzić, bo.. starasz się, chcesz tego, ba nawet tego pragniesz, masz już ułożony cały ''plan wydarzeń'' i... nagle to wszystko znika, znika z głowy, z serca, a pojawia się ten straszny ból, te wyrzuty sumienia, które nie dają nam o tym zapomnieć.    "Klęski się zdarzają. Nikt ich nie uniknie. Dlatego czasem lepiej przegrać bitwę o swoje marzenia niż zostać pokonanym, nie wiedząc po co się walczyło."    ~Paulo Coelho ("Życie - myśli zebrane")              ( ostatnio byłam na konkursie, w pięknym pałacyku.. z ogromną nadzieją na wygraną, ale.. pozostało tylko na nadziei. )     Chyba najważniejsze jest to, by się nie załamywać po każdej porażce, a wykorzystywać i wyciskać z niej wszystko to, co najlepsze..:))      Miłego tygodnia,  Marta. 