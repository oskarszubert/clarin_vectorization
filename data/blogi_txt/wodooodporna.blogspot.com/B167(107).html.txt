Człowiek jest bardziej skomplikowany niż maszyna. Pod jedną warstwą kryje się druga, pod trzecią twarzą, czwarta. W jednej komorze serca wrażliwość, w drugiej okrucieństwo. Jedno oko spogląda w stronę dobra, drugie wyszukuje zła. Prawe ucho nasłuchuje komplementów, lewe nie reaguje na proste, życiowe polecenia. Górna warga ust chce wypowiadać wszystko to, co miłe, druga chce robić na złość. W dwie sekundy człowiek z osoby niezwykle dojrzałej i miłej przeradza się w dziecko, które krzyczy i wymaga, nie prosi.  Człowiek ma więcej niż pięćdziesiąt twarzy, każdego dnia dokłada nową warstwę do swej osoby, która decyduje o dalszym bycie. To nieprawda, że ludzie mają jedno serce, uczucie, czy pragnienie. Człowiek ma tyle odsłon, ile dni przeżył na tym świecie i każde oblicze wykorzystuje codziennie w swym życiu. I to jest właśnie piękne, że ilość doświadczeń życiowych, ilość przeżytych dni, ilość nowo poznanych uczuć można okazać każdego dnia inaczej. Zamieniać zło na dobro, nienawiść na miłość, smutek na radość, niewrażliwość na subtelność, brzydotę na piękno.. gdyby nie te codzienne twarze, codzienne oblicza, które dopełniają ludzki portret życie człowieka miałoby zupełnie inny sens i o wiele gorsze znaczenie. "Piękno ludzkiej twarzy istnieje tylko dzięki temu, że każdy jej szczegół znajduje jak gdyby echo we wszystkich pozostałych."  - Antoine de Saint-Exupéry        (Fot. Anka Rucińska)  Miłej niedzieli,  Marta. 