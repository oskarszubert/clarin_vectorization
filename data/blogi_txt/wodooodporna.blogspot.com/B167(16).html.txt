Ostatnio otrzymałam całkiem ciekawy*, innowacyjny* prezent od bliskiej mi osoby.  "A że przepraszam bardzo, co mam z tym zrobić" - pomyślałam i chcąc już wypowiedzieć te słowa ujrzałam tak rozpromienioną twarz ofiarodawczyni, że wydusiłam z siebie tylko: "Wow! To jest, to jest świetne!" z takim entuzjazmem, że nawet Woody Allen nie mógłby w niego nie uwierzyć.  Prezent ten posturą przypominał ...  stół? taboret? A nazywał się bardzo tajemniczo** - BONGOS. Bongos, jak mniemam, jest kuzynem Afrykańskich instrumentów, których stukot (nazwałam go MU CZA CZA - nie wiem, czym jest MU, ale CZA CZA skądś kojarzę) słychać podczas tańców afrykańskich plemion..   Już tego samego dnia postanowiłam coś na nim 'popukać', bo co, miałby on bezczynnie kurzyć się na szafie? Okazało się, że to jest fajne, nawet bardzo fajne i co nieco popukać na bongosie potrafię.. Chłonęłam jego brzmienie niczym gąbka i postanowiłam dowiedzieć się o nim czegoś więcej, więc szukałam, szperałam i znalazłam.. w moim zeszycie z pięcioliniamii.. - okazało się, że już kiedyś grałam na rodzinie bongosa - tom-tomie.. I sprawiało mi to niemało frajdy. Nie wiecie, jak moja twarz się rozpromieniła, gdy przypomniałam sobie, że uczę się przecież grać na instrumentach perkusyjnych i.. w drugim roku szkoły muzycznej jest więcej godzin gry na bongoso-tom-tom'owych podobnych rzeczach! Moja radość trwa po dziś dzień, a wiem już, że nie należy oceniać wszystkiego po wyglądzie, a spróbować, bo może się okazać, że to jest to, co kochamy.  *-dziwny **-dziwnie Miłego tygodnia, Marta.  (PS Zapraszam na fanpejdża - Ann Marie Photography, która to wykonała zdjęcie powyżej.:) 