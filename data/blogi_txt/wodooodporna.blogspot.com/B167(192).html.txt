Pokładać nadzieję, ufać, mieć nadzieję, mniemać, przypuszczać, sądzić, zakładać, żywić, wskazywać, przychylać, reprezentować pogląd, być zdania, liczyć, polegać, rokować... wszystkie wymienione frazy to synonimy jednego wyrazu. Jednak żadne z tych pojęć nie jest tak wyraziste, dosadne i piękne jak słowo 'wierzyć'. I dlatego nigdy nie zamieniam swoich wierzeń na przypuszczenia, ani wiary na poglądy, czy też wierzenia na sądzenie - jedyną rzeczą, jaką wykonuję w stosunku do tego słowa to tłumaczenie go na inny, równie ładny język, w którym wybrzmiewa równie mocno i stanowczo jak frazy zaczynające się od F. Nie, nie zamieniam na język duński (tro), ani na hiszpański (creer), a już na pewno nie na arabski  (صدق!) - przemieniam wierzyć w believe i ufam, że w moim sercu mimo odmiennego języku tworzy się ta prawdziwa, ta dobra myśl, skojarzenie na temat wierzenia.  Moim zdaniem każdy z nas potrzebuje od czasu do czasu mocnego przebudzenia, czy raczej przypomnienia, o tym, co powinien robić w życiu, czego się wystrzegać, a co praktykować. Ja codziennie, wręcz do znudzenia, powtarzam sobie ''Believe, Marta, uwierz!''. Przed każdym konkursem myślę ''Uwierz w siebie Marta, wiara czyni cuda!'', czy nawet umieszczając tutaj moje przemyślenia zawsze wierzę, że komuś się to spodoba (może). A zawsze brakowało mi tego przypomnienia w życiu codziennym, w szarym przechadzaniu po ulicach, pewnie dlatego, że jestem bardzo nieśmiała i potrzebuję wielkiego napisu WIERZ abym tak właśnie postąpiła.   Brakowało mi tego, ale nie - od dziś mam wspaniałą bransoletkę WHO, która właśnie przypomina mi to wszystko, o czym dzisiaj napisałam, co dzisiaj tutaj przekazałam. Przypomina mi o tym, że mam uwierzyć w cuda, w niemożliwe, i przede wszystkim w SAMĄ SIEBIE. Bo to będzie najpiękniejsze, gdy kiedyś nie będę potrzebować żadnych przypomnień, o tym, że mam żyć w wierze w siebie i w spełnieniu swych marzeń. (Niedługo do wygrania na blogu..:)) Miłego dnia,  Marta. 