Podróżowanie to jedna z przyjemniejszych form wypoczynku. Każdy ma swoje typy, gdzie chciałby spędzić wakacje, wolne chwile.. Tak samo jak inni, ja też takie typy posiadam, choć części z nich nigdy nie odwiedziłam.. wierzę, że byłoby mi tam jak w niebie.. Zapewne moje wyobrażenia zupełnie odbiegają od tamtejszych realiów, ale co to byłoby za życie bez marzeń i wierzeń..?  Mając nadzieję, że Paryż jest prawdziwą stolicą zakochanych, Mediolan stolicą mody, a Londyn prawdziwym herbacianym rajem - oglądam kolejne tamtejsze zdjęcie i wzmacniam swe pragnienie podróży do tych miast.  Póki co jeszcze ich nie odwiedziłam, ale.. złego słowa o innych krajach, w których wypoczywałam powiedzieć nie mogę.. Wśród państw, które zobaczyłam na żywo, a nie ze zdjęć, Słowenia, Grecja, Włochy, Austria.. do dziś najchętniej wspominam moją wizytę w.. Austrii. Austriackie Alpy to świetne miejsce na wieczorne spacery. Cisza, spokój, wszędzie zieleń, bogata flora, fauna, wyjątkowe krajobrazy. To raj dla oczu, raj dla serca.. Wszystko tak doskonale zgrane, tak misternie połączone w jedną, spójna i przepiękną całość.    Wiedeń zawsze kojarzył mi się z wysoką jakością życia, z ludźmi, którzy wiedzą, do czego dążą, którzy potrafią postawić na swoim, ale również był według mnie stolicą dystyngowanej i rozważnej muzyki i oczywiście.. słodkich wyrobów, zaczynając od sernika, a kończąc na kawie (;pp).   Jak się okazało wszystkie  moje spostrzeżenia były prawdą i stuprocentowo oddawały klimat tego miasta. O Austrii można napisać jeszcze wiele.., ale myślę, że zdjęcia najlepiej oddadzą to, co człowiek czuje przemierzając kolejne mile nad Dunajem.. Miłego, Marta. 