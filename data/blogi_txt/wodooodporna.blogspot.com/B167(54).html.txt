Święta można porównać do ...  życia.  Na początku życie lubimy, potem kochamy, przywiązujemy się do niego, a na końcu nie wyobrażamy sobie, że nagle skończymy swoją egzystencję. Ze świętami jest podobnie IV fazy i IV różne uczucia.. Oczywiście, niektórzy mogą nienawidzić świąt, odczuwać do nich niechęć, wstręt.. - ale szacunek, (lub jego brak) do tych uroczystości jest wpajany nam od dziecka i to zależy tylko od  naszych rodziców, jak nas wychowają - czy Wielkanoc będzie dla nas świętem komercji, plastikowych zajęcy, czy przeżyciem pełnym refleksji, wypełnionym rodzinnymi spotkaniami..    Ja, nie wyobrażam sobie okresu przedświątecznego Wielkiej Nocy bez Wielkiego Tygodnia, odwiedzin Kościoła, rodzinnych porządków, ogromnego zamieszania, wielkiej euforii podczas przygotowywania się do wyjątkowych świąt. A już samych Świąt bez rodziny, bez wspólnego spędzania czasu, czy zamyślenia.. W świętach nie chodzi, o to, ile się dostanie od zająca, ile czekoladowych jajek się zakupi, czy w co się ubierze, lecz o to, ile czasu poświęcimy na chwilę zadumy, zamyślenia, ile czasu spędzimy z rodziną, wspólnie chociażby oblewając się symbolicznymi kropelkami wody w Lany Poniedziałek.        Z okazji zbliżających się Świąt Wielkanocnych, chciałabym złożyć Wam, moi Kochani Czytelnicy, życzenia.  Abyście zawsze byli wielkim optymistami, byście chcieli zmieniać świat, na lepsze. Oczywiście smacznego jajka, słodziutkich baranków, wspaniałych słonecznych poranków, codziennej wiosennej euforii, obfitego Pana Zajęczego, mokrego dyngusa, i.. miłość, która na stałe zagości w Waszych sercach.          Pogodnych, wiosennych Świąt Wielkiej Nocy,  Marta 