Trzydzieści pięć stopni na plusie, kojący szum morza, wiatr we włosach, wysokie i ujmujące góry, piękne i orzeźwiające wodospady, ukwiecone ogrody, zapach lawendy, dookoła drzewa figowe i gaje oliwne, stare i klimatyczne miasteczka, przepięknie oświetlone porty, uśmiechnięci, pomocni i przemili Chorwaci, pyszne lody cytrynowe, koncertowe kojące brzmienia gitar, wspaniałe nocne życie, przywołujące dziecięce wspomnienia, wesołe miasteczko, wszechobecne stragany z owocami i warzywami, przydrożni malarze z wielkimi talentami, uspokajające zachody Słońca,..   Tak właśnie wygląda typowy dzień nad chorwacką rzeką Cetiną, nad którą przebywałam ostatnie dwa tygodnie. Nie było tam mowy o monotonii, braku wrażeń, czy dopadającej mnie ostatnio, nudzie. Każdy dzień był niespodzianką, niewiadomą. Spotykało mnie tam multum miłych i pozytywnych zdarzeń, ale szczerze mówiąc czekałam na zwroty akcji i spontaniczne posunięcia, dzięki którym cały ten wyjazd nabrał wyjątkowej barwy i wyrazu. I wydaje mi się, że właśnie za to pokochałam tą magiczną krainę lawendy, Chorwację. (Fot. Anka Rucińska)    Miłego popołudnia,  Marta. 