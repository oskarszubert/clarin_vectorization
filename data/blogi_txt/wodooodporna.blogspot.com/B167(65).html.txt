To małe rzeczy powodują, że na naszych twarzach pojawia się uśmiech, a w sercu robi się cieplej. Takimi małymi kroczkami należy dochodzić do szczęścia. Aby być szczęśliwcem nie powinniśmy od razu kupować masy losów na loterii i czekać aż wymarzona nagroda wpadnie w nasze ręce. Bo.. mimo iż osiągniemy błogostan bardzo szybko, to równie prędko się go pozbędziemy. Jeżeli jednak do bycia ucieszonym, uradowanym człowiekiem będziemy dążyć długo, ale wytrwale, mocno wierząc w to szczęście i spełniając (po kolei, cicho, bez przepychu) nasze małe oczekiwania, małe radości możemy otrzymać to przepiękne uczucie i zatrzymać je w naszym sercu, radując się i dzieląc nim z innymi. Bo bycie szczęśliwym nie polega na spędzaniu swego życia w samotności, a radowaniu się i dzieleniu nim z innymi. Wtedy osiągnięta pomyślność, zostaje w naszej duszy na wiele, wiele pociesznych dekad, czy nawet stuleci.    Dlatego też dziś Ja wyznaczam sobie cel:   "Krok za krokiem dążyć do bycia szczęśliwą osobą, kochającą swoje życie takie, jakie ono jest". mając nadzieję, że uda mi się dojść do tego celu małymi kroczkami, ale dojść.        Życzę Wam szczęścia, które będzie trwało wiecznie,   Marta. 