W naszych głowach pojawiają się codziennie różne myśli. Zastanawiamy się, czy nasze życie jest takie, jak zaplanowaliśmy kilka lat temu, czy robimy to, co kochamy, czy akceptujemy samych siebie, czy jesteśmy szczęśliwi... Większość z nas niestety nie jest zadowolona ze swojej egzystencji, bo tak na prawdę nie żyje jej pełnią. Zadowala się pół środkami, zamiast wspomnień gromadzi złudzenia, chce jutro zacząć zmieniać samego siebie i swoje myśli, i zapomina o tym, że teraźniejsza chwila jest najlepszym momentem, by zacząć dążyć do samozadowolenia i by zacząć żyć!   Chcąc pomóc naprowadzić Was na właściwą ścieżkę opowiem dzisiaj o moich sposobach na bycie szczęśliwym człowiekiem.    # Delektuję się każdą chwilą i cieszę się z tych najbardziej błahych, i banalnych rzeczy.    # Otwieram swój umysł i serce na nowe doświadczenia, nowo poznane osoby.     # Nie spędzam czasu na biernym analizowaniu przyszłości. Wszystkie moje pomysły wcielam w życie od zaraz.    # Żyję według zasady: to, jaki jesteś w stosunku do innych wróci do Ciebie z podwojoną siłą.     # Jeżeli czegoś w sobie nie lubię - zmieniam to.    # Robię to, co kocham.    # Wierzę w swoje możliwości.       (Fot. Daria Ciarkowska)    Pamiętajmy, że szczęście jest na wyciągnięcie naszej ręki. Wystarczy tylko dobrze manewrować ramieniem, by je pochwycić i już nigdy nie puścić. Miłej soboty, Marta    A jakie są Wasze sposoby na bycie szczęśliwym? 