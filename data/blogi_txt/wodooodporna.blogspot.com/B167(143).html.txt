Kiedy byłam mała, bardzo mała, gdy moje ciocie wypytywały mnie, o moje marzenia, plany na przyszłość - zawsze z dumą odpowiadałam, że będę Gwiazdą, a dokładniej piosenkarką, która będzie sławna w każdym zakątku świata, nawet na Antarktydzie, gdzie Eskimosi będą śpiewać moje piosenki.   Cały czas trwając w tym przekonaniu układałam piosenki, śpiewałam, czy nawet uczyłam się grać na instrumencie, wiadomo chciałam się przygotować do mojej ''przyszłej pracy''.   Tak podśpiewując sobie ''Chcę być gwiazdą, chcę byś sławna; chcę by paparazzi mnie ścigało [..]'', udzielałam wywiadów, pozowałam do zdjęć, a nawet dawałam autografy (rzecz jasna moim lalkom i misiom), wszyscy myśleli, że to tylko chwilowe, a jednak dwa lata w ciągłym ''Będę Gwiazdą'' minęły, a ja... (po jednym z konkursów, na którym zapomniałam tekstu, pogubiłam melodię i zwiałam ze sceny - nie ukazując się nigdy więcej) doszłam do wniosku, że ... nie obdarzono mnie talentem do śpiewania, pomimo tego, że  bardzo pragnęłam być wokalistką, jednak pozostało to tylko pragnieniem ośmiolatki...   A jednak marzenie powróciło pięć lat później.. - znowu śpiew, lub teatr... Co prawda moje piosenki (teraz) składają się z bardzo umiejętnie i misternie dobranych słów, ''Martę Kamińską'' potrafię coraz to szybciej wypisywać, ale niestety jeśli chodzi o moje (marne) umiejętności wokalne, to zdaję mi się, że niestety, ale bardzo mocno się obniżyły, a słuchanie mnie - nawet głuchym zwierzętom sprawia nie lada wyczyn, a przede wszystkim ogromny ból!   I w tym właśnie momencie, kiedy desperacko chciałam zamknąć się w pokoju z kubkiem gorącego kakao i workiem marchewek - nagle zjawiło się zapytanie od przedstawiciela firmy Electronic Arts, czy nie chciałabym przetestować THE SIMS 3: Zostań Gwiazdą! - jak się domyślacie bez wahania zgodziłam się, i w ten oto sposób wreszcie spełniłam swoje marzenie z daawnych lat... co prawda tylko wirtualnie, ale moja simka stała się rozpoznawalna w całym miasteczku..:))    Kiedy przeprowadziłam sondę wśród 24 osób Czy podoba im się dodatek do The Sims 3 - ''Zostań Gwiazdą'' - odpowiedzi zostały podzielone równo: 12 osób na TAK i 12 osób na NIE, a gdybym dodała jeszcze swoją osobę - zwyciężyłaby pierwsza odpowiedź, czyli TAK.     Teraz trochę refleksji ode mnie... Chyba każdy z nas zna The Sims, które zawładnęły całym światem, i nie muszę akurat w kwestii ''Co to za gra jest?'' się rozpisywać. Ambasadorką tej gry została - Katy Perry, jej współpraca z autorami The Sims  miała na celu stworzenie akcesoriów np. ubrań, czy fryzur, mebli, a nawet rekwizytów! Jak również powszechnie wiadomo - Simsy - tak ''wciągają'', że nawet producenci pierwszą stronę instrukcji zatytułowali ''Ostrzeżenie przed epilepsją (padaczką)''. Mi najbardziej spodobał się tekst ''Jeżeli u użytkownika [..] wystąpiły..objawy padaczki [..] spowodowane migotaniem światła, przed rozpoczęciem gry należy zasięgnąć porady lekarza'' - moim zdaniem takie ostrzeżenia powinny znajdować się przy każdych grach, które wciągają tak bardzo jak Simsy - ''do utraty tchu''..:))  Moją karierę w świecie The Sims 3: Zostań Gwiazdą - rozpoczęłam jako piosenkarka, co zdaję mi się, że aż takie trudne nie było, ponieważ od razu dostałam pracę i mogłam już w jakiś sposób uczestniczyć w życiu kulturalnym mojej miejscowości. Na początku próbowałam 'rozkręcić' całą mą wirtualną rodzinę, ale wydawało mi się to wręcz nieosiągalne i stworzyłam osobną postać - Martę Kamińską - która swoich sił próbowała sama, a wspierali ją jej fani, których jak wiadomo z początku było baardzo mało.. . Ale jeżeli Simsy byłyby uproszczone - nie dawałyby tylu emocji, wrażeń, czy nawet ekstazy.. (Pamiętam swoje początki z drugą częścią Simsów - wściekałam się na komornika, opiekę społeczną ...)       Kariera nabiera tempa z każdą godziną, już pierwszego dnia mej nowej pracy dostałam ciekawą propozycję, którą oczywiście wykorzystałam w 100%  i byłam bardzo zadowolona, a nawet dumna, że ja, jako osoba, która nie posiada tego 'drygu do gier' potrafi co nieco zdziałać tu i ówdzie..:))  W prawym górnym rogu znajduje się mały poradnik, a na dole ekranu pasek, informujący o pragnieniach naszych Simów, nastrojach - na pewno to mi nie przeszkadza, a potrafi być bardzo pomocne. I za to kolejny plus dla twórców tej gry - wszystko dokładnie przemyślane i rozumne dla każdego..:))  Słyszałam wiele niepochlebnych opinii o karierze akrobaty, czy magika, że trzeba na to wiele czasu poświęcić i jest to pracochłonne, ale póki co sama zajęłam się jedną karierą i o innych na razie nie jestem w stanie nic powiedzieć, ale niebawem powinnam zaktualizować tą notkę, gdzie na pewno więcej znajdzie się typowych ''plusów i minusów''.  Jeśli mogłabym ulepszyć tą grę to zastanowiłabym się nad możliwością nagrywania piosenek poprzez mikrofon - swoim, realnym głosem. Oprócz tego klikanie cały czas myszką i gapienie się w monitor na pewno nie rozbudza naszych zainteresowań, moim zdaniem powinno się popracować nad opcją myszka = nasze ciało, co zapewne byłoby o wiele, wiele ciekawsze i kreatywniejsze..:)) Zabrakło mi tutaj niestety kariery aktora, komika czy tancerza, może firma Electronic Arts uaktualni niebawem tą grę i wtedy myślę, że więcej ochotników powędruje do sklepów..     (Po każdym moim kolejnym graniu w The Sims 3: Zostań Gwiazdą będę uaktualniała tą notkę, jeśli wyłapię jakieś błędy, czy zalety, bo póki co ta gra dla mnie jest istnym cudem!) „Możliwości jakie daje nowa gra The Sims 3 Zostań Gwiazdą jest niesamowita. Osobiście uwielbiam podróżowanie do nowych światów. Możemy rozpoczynać nowe kariery Simów i patrzeć jak wraz z nimi osiągamy sukces”   – powiedziała Katy Perry.     Podsumowując: Jeżeli chcecie sprawdzić siebie jako piosenkarza, DJa, akrobatę, czy magika to Dodatek  do                The Sims 3: Zostań Gwiazdą - jest zdecydowanie dla Was.    Polecam gorąco, Marta. 