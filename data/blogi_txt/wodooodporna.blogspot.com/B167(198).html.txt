Mam czasem wrażenie, że dla większości nastolatek najważniejszą wartością jest świat wirtualny (w którym spędzają po kilka godzin dziennie) i telewizor, (który codziennie włączany jest chociażby pięć razy..). Częściej można spotkać znajomych na portalach społecznościowych niż w realnym świecie, chociażby na boisku, czy w bibliotece... Może to ja jestem inna i nie widzę nic ciekawego we wlepianiu swoich gałek ocznych, w 32 calowy ekran telewizora podążając bezmyślnie za losami bohaterów ''Kryminalnych zagadek Miami''... a może to świat zwariował? Coraz rzadziej widać młodych ludzi, którzy czytają książki, a przecież to dzięki nim wzbogacamy swoją wyobraźnię, zaczynamy myśleć logicznie, przeżywamy wszystko dwa razy bardziej niż oglądając film, bo książki docierają do naszego serca..:)) Nie wiem dokąd pędzi dzisiejsze społeczeństwo i chyba nie zdziwię się, jak za kilka lat zbankrutują wszystkie księgarnię, albo staną się ''źródłem opału''.. . Mam nadzieję, że nie będziecie już tak bardzo sceptycznie podchodzić do książek i przełamiecie się do przeczytania chociażby jednej książeczki..:)) Jakie jest Wasze nastawienie do książek? Co aktualnie czytacie? (ja zmierzam ku końcowi książki Małgorzaty Musierowicz ''Na gwiazdkę''..:))  Marta.  ''Lubić czytanie - to znaczy godziny nudów, które człowiek miewa w życiu, zmieniać na godziny radości. '' 