To musi być piękne (stwierdziłam) - mieszkać we Francji, mieć dwanaście kilometrów do Paryża i spędzać nad Sekwaną każdą niedzielę. Albo żyć w Londynie i wypijać popołudniową herbatę patrząc na Tower Bridge. Lub egzystować na jednej z Wysp Kanaryjskich i leżąc na plaży cieszyć się każdą słoneczną chwilą. Albo w .. (przerwałam). Dostrzegam piękno i równowagę doskonałości w każdym zakątku świata, czy Polski, lecz nie tu, gdzie mieszkam. Kocham Kraków całym sercem i najchętniej tam spędziłabym każdą wolną chwilę. Poznań uwielbiam za przepiękną starówkę, która o dwunastej w południe zostaje jak gdyby ożywiona przez ogrom dzieci piszczących wniebogłosy. W Sandomierzu odczuwam błogi spokój i powracam do życiowej równowagi. A co z moim miastem? Jest w nim coś wyjątkowego, coś zaskakującego?    Ostatnio postawiłam przed sobą wyzwanie - uchwycić w obiektywie to, co na pozór jest niewidoczne. Ukazać to małe miasto w sposób wielki i dalekosiężny, bo może to nie jest Paryż czy Kraków, ale jednak jest to moje miasto, które poznaję już od piętnastu lat i do którego coraz bardziej się przywiązuję. A efekty mojego wyzwania będziecie mogli obejrzeć przez następne tygodnie, które zwieńczone będą konkursem! Miłej niedzieli,  Marta.  A jutro wybywam szukać piękna i doskonałości w Trójmieście i liczę na przepiękne zachody Słońca! 