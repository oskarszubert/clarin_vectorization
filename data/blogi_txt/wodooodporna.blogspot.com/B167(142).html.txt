Nie ma czegoś takiego jak poradnik życia, który byłby idealny na każdą okazję. Istnieje tylko zbiór porad bardziej lub mniej udanych, który jest jak zamek w drzwiach, nie jak klucz, który otwiera ten zamek.   Każdy mógłby usiąść i napisać porady do takowego zbioru, ale nie każdego poradnik sprawdziłby się w życiu codziennym. Najlepszy przewodnik napisał pan Jackson Brown. (TU) Każdego dnia staram się realizować jedną z jego porad, a tych napisał 117.    Lubię wyzwania i takowe dziś podejmę. Napiszę poradnik życia. Nie wiem, czy mój zbiór będzie przydatny dla kogokolwiek, ale dla mnie na pewno.    Pozytywny poradnik życia Niepoprawnej Optymistki.    1. Wstawaj z uśmiechem na ustach, takim wielkim i szczerym. Niech nie opuszcza Ciebie on aż do nocy.    2. Usiądź na łóżku i przypomnij wszystkie swoje marzenia, załóż sobie cel - wdrożyć je dziś w życie choć w 0,0001%. Niech poczucie spełnienia towarzyszy Tobie aż do nocy.    3. Patrząc na swoje lustrzane odbicie nie myśl o sobie źle. Spróbuj przerodzić niedoskonałości w swoje atuty. Niech dobre mniemanie o sobie nie kończy się aż do nocy.    4. Włącz sobie ulubioną melodię i nastrajaj się nią optymistycznie. Muzyka łagodzi obyczaje. Niech optymizm gości w Twojej głowie aż do nocy.    5. Wychodź z domu zawsze cztery minuty wcześniej. Zabłyśnij swoją punktualnością w obliczu innych. Niech błysk rozjaśnia Twoją osobę aż do nocy.    6. Wysłuchuj tego, co mają inni do powiedzenia z rozwagą, nawet jeśli jest to ostatni temat, o którym chciałbyś usłyszeć, wtedy oni będą traktować Ciebie tak samo. Niech żadne historie słyszane każdego dnia nie psują Twego nastroju aż do nocy.    7. Wyciągaj pierwszy dłoń do drugiego człowieka, nawet jeśli to on zawinił. Niech chęć przebaczenia nie gaśnie w Twoim sercu aż do nocy.    8. Staraj się mówić piękną polszczyzną, nie przeplataj w swoich wypowiedziach przekleństw, bo to nie jest wcale miłe dla ucha. Niech piękne słowa wypływają z Twoich ust aż do nocy. 9. Szanuj drugiego Człowieka, niezależnie od jego wyglądu, poglądów i wyznań. Traktuj innych tak, jak Ty chciałbyś być traktowany, tylko wtedy będziesz mógł nazwać się dobrym. Niech szacunek do drugiego i dobroć nie gaśnie w Tobie aż do nocy. 10. Zachwycaj się małymi rzeczami - wschodami i zachodami Słońca, kroplami deszczu lub płatkami śniegu, bo tylko podziwiając takie, na pozór, nic nieznaczące krajobrazy możesz zachować radość ducha. Niech piękne widoki zachowają się w Twoim sercu aż do nocy.  11. Myśl zawsze, że szklanka jest do połowy pełna, nigdy do połowy pusta. Niech optymizm płynie z Twoją krwią aż do nocy.  12. Nigdy nie przestawaj mówić dziękuję i proszę, dzień dobry i do widzenia. Niech bycie miłym, w Twoim mniemaniu, nie równoważy się z byciem starodawnym, uwłaczającym aż do nocy.  Pozytywny poradnik rzeczywiście działa. Wdrożone wszystkie porady w życie zaowocują mianem Niepoprawnego Optymisty! :)  A gdy nawet poradnik zawodzi należy obejrzeć cudowne zdjęcia, najlepiej te z wakacji i przypomnieć sobie, jak pięknie tam było, jak wspaniale się czuliśmy, lub zdjęcia miejsc, w których chcemy się czuć tak dobrze i miło. To też pomaga.                 Miłego weekendu, Marta.  PS Gdzie jest wiosna? 