Irracjonalny - niedający się sensownie wytłumaczyć, niezgodny z logiką, niepojęty, niezrozumiały, bezsensowny, jałowy, niedorzeczny, niekonsekwentny, źle myślący, goniący w piętkę, bzdurny, bezrozumny, bezpodstawny, alogiczny, pozaracjonalny. Już wiecie, jakich synonimów dzisiaj będę używać, a może nawet wkradną się jakieś eufemizmy, czy nawet neologizmy. Przeglądając ostatnio Internet w poszukiwaniu żartów językowych, które pomogłyby mi przygotować się na pewien konkurs, wpadłam na ciekawe forum,  (tu) i wpis jednego z użytkowników, który powstał trzy lata temu, bo w 2009 roku, a dla mnie on dzisiaj został inspiracją, by powiedzieć Wam jakie bzdury czasami dorośli potrafią wymyślić, gorzej niż siedmiolatki ze swoimi czarnymi BMW i porywaniem dzieci..:))     Na jednych tabletkach nasennych, wiadomo, że bierze się je po to, aby móc w końcu się wyspać - było napisane, jak czytam na  tejże  stronie: ''Może powodować sen!'' - zapewne było to jakoś szczególnie oznakowane np. kursywą, albo pogrubioną czcionką, żeby każdy człowiek zobaczył, jakie są skutki uboczne tego lekarstwa..:D Pierwszy przykład i mogę chyba powiedzieć, że jest irracjonalny.., nawet jeśli ktoś nie jest orłem w szkole i jego średnia nie wynosi 6.0.. chyba potrafi zrozumieć, lub domyśleć się,  jak działają tabletki nasenne. Wiadomo, że dla niektórych użytkowników może to być szok, że tabletki, które lekarz, czy farmaceuta polecił mu na jego problem ze snem - mogą powodować to właśnie zjawisko. Na opakowaniu jednej z mrożonek: ''Zalecany sposób użycia: rozmrozić'', może właśnie kiedyś nie wiedziano jak się używa mrożonek, dlatego producenci woleli uprzedzić..:)) W instrukcji obsługi jednej z pralek sprzed trzech lat pisało: ''Nie wkładać dzieci do środka bębna'', ciekawe jak 165 centymetrów mogłoby się tam zmieścić, że też moi rodzice nie chcieli złamać tego zakazu i nie włożyć mnie do środka pralki, zalać Perwollem i przysypać trzema kilogramami Visiru.., to byłoby ciekawe doświadczenie, nie wiem, jak zniosłyby to moje ... oczy, albo drogi oddechowe..:))      Jedna z instrukcji, chyba jednak najbardziej trafna, moim zdaniem, na pewnym kostiumie kultowej postaci.. Supermana, no kto nie chciał choć przez chwilkę móc założyć lateksowe ubranie z wielkim S na piersi i dumnie lecieć ratować świat, przed złymi mocami, no kto? Niestety, jak zwykle producenci i twórcy muszą zepsuć marzenia nawet tym najmłodszym i czarno na białym napisać ''Włożenie tego kombinezonu nie umożliwi Ci latania''.    Zobaczyłam to już kilka dni temu, a nadal zastanawiam się, czy te ostrzeżenia, uwagi są formą żartu dla konsumenta, z resztą niezbyt udaną, czy raczej naprawdę obrazują nam to, jakich wspaniałomyślnych wykonawców, dbających o dobro konsumenta mamy w naszym kraju, czy raczej, jak bardzo irracjonalnie potrafi myśleć człowiek wraz z całym sztabem innych pomocników. Cóż mogę dodać jeszcze.. myślę, że moje pewnie cyniczne komentarze, pod powyższymi ostrzeżeniami mówią same za siebie i nie muszę znowuż pisać, o tym że czasami nasza polska, podobno szara, smutna rzeczywistość potrafi być niekonwencjonalna, niebanalna i jak widać zaskakująca. Jeszcze dodam, że takie właśnie irracjonalne myślenie często pokazywane jest również na końcu programu Teleexpress, dlatego kiedy tylko mogę zasiadam przed ekranem i czekam na ostatnie minuty programu, by móc zobaczyć jakie kolejne neologiczne eufemizmy ludzie wymyślą..:)) A Wy znacie jakieś równie zacne? Życzę Wam baardzo ładnej pogody,   bo dziś, jak widać u góry niezbyt ona dopisuje i   wpędza w okropny nastrój,  Marta. 