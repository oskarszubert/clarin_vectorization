Każda z nas, no przynajmniej ja tak, chciałaby choć raz, choć przez jedną noc stać się księżniczką.. (Tak, oto właśnie kolejna dawka moich banalnych myśli, spokojnie jak dostanę znowu olśnienia podczas sprzątania w moim pokoju to Was o tym poinformuje mailowo, żebyście się mentalnie na to przygotowali..:))  Gdybym miała możliwość wybrania jakiejś konkretnej królewny, bajkowej postaci z baardzo odległych czasów mego dzieciństwa (pomijając fakt, że one nadal trwają) to nie wiem, kogo bym wytypowała..  Królewny Śnieżki zawsze wystrzegałam się jak ognia i tak mi do dzisiaj zostało.. Moim zdaniem ta bajka jest opowieścią o rywalizacji jednej kobiety, która zrobi wszystko, aby zdobyć miano najpiękniejszej na świecie. Tutaj odnieść się mogę do dzisiejszych szkół, w których takich oto "wiedźm" aż roi się na korytarzach - niektóre bardziej pomysłowe w swoich poczynaniach, inne mniej, ale żadna z nich nie dopuści do tego, by na choć jednej dziewczynie pozostała sucha nitka.. I co z tego, że będziesz uciekać, chować się, skoro one i tak Ciebie dopadną, nie ma co - lepiej zmierzyć się z rzeczywistością niż potem, jak Śnieżka, zostać niemile zaskoczonym, i szukać kogoś, kto wyratuje Ciebie z tych okropnych szponów, choć nie zawsze będzie to ktoś wyjątkowo urodziwy, jak niebieskooki królewicz..  Ale do rzeczy.. chyba najbardziej przemawia za mną Kopciuszek, z którym się częściowo utożsamiam. Kiedyś zgubiłam taki oto pantofelek, który był przepełniony szczęściem i miłością, niestety nie wiadomo, gdzie przepadł, ani też nikt nie pamięta dokładnej daty tej nieprzemyślanej operacji, która miała zwabić mojego księcia do przybycia górskim rowerem z hamulcem pod moje okno z workiem obcasów do mierzenia. W każdym razie - nadal szukam mojej zguby, jak i tego niespotykanego księcia.. Kto wie, może kiedyś mi się poszczęści i znajdę ten pantofelek, rower z hamulcami i tego przesympatycznego królewicza, niedługo Walentynki, tak? (:p) Milej niedzieli,  Marta 