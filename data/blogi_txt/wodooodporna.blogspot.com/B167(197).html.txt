Nie jestem ładna, ale by być dobrym człowiekiem tego nie potrzebuję. Nie mam oryginalnego stylu, bo nie każda dziewczyna musi być ''faszionistką''. Jestem zwyczajna, nic spośród tłumu mnie nie wyróżnia, ale czy każdy musi być Upstrzonym Kwiatem? Nie posiadam szafy pełnej sukienek, bo w nich nie chodzę. Od spódnic wolę spodnie i zwykłe baleriny, jakoby przypomnieć o mojej płci.. - Choć porażki mnie zawsze umacniają - ja przegrywać nienawidzę. Nie mam szacunku do osób, które nakładają na siebie tony fluidu, kuse spódniczki i króciutkie topy, ani do tych, których zdanie zawsze musi być na początku, najważniejsze.. Nie szanuję tych, którzy szacunkiem nie obdarzają samych siebie, mnie, rodzinę i inne ważne mi osoby. Nie cierpię być sama. Chcę zawsze i wszędzie mieć przy sobie rodzinę, najbliższych i pamiętnik. Uwielbiam się wygłupiać, choć może czasem niestosownie, ale to mi sprawia przyjemność i to się liczy. Robię to, co lubię. Gram głównie na nerwach, choć czasem zdarza mi się też na perkusji. Śpiewam, jak śpiewam - bardzo prowizorycznie.. Piszę, jak piszę.. bardzo banalnie. Słucham wszystkiego po trochu, nie ważny jest wykonawca, ani tytuł, czy melodia.. - ważniejsze jest przesłanie i tekst piosenki. Chodzi oto, bym po każdym wysłuchaniu tej ''nuty'' stała się mądrzejszą nie tylko w głowie, ale i w sercu. Nie cierpię mieć swoich ulubionych rzeczy, bo czy pośród tylu dobrodziejstw (literatury,muzyki,mody..) można wybrać tą jedną, najlepszą? - Nie. Stanowczo. Zawsze chcę być najlepsza, choć wiem, że człowiek jeżeli jest dobry w każdej dziedzinie - jest nikim, bo próbuje dopasować się w gusta innych, by w ich oczach wypaść jak najlepiej, a moim zdaniem własne oczy, czy oczy rodziny są wyznacznikiem, czy jest się Dobrym Człowiekiem.. .  Jestem taka, po prostu, bo życie jest zbyt krótkie by kogoś udawać, by być, kimś, kim się nie jest. Nie ważne jest dla mnie Twoje zdanie, dla Ciebie mogę być nawet Człowiekiem z Marsa, ale dla siebie jestem sobą, bez udawania i masek, i to się dla mnie liczy. Zdjęłam maskę i otworzyłam się...teraz odpływam w otchłań Piękną dla Ucha i Serca... Marta. 