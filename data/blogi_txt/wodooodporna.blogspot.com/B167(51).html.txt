Każdy z nas chce 'być kimś' - jedni mają swoją ścieżkę, swoją drogę prostą, bez skrętów i zakazów, a inni cały czas chodzą po niewłaściwej stronie ulicy, ale każdy ma to samo pragnienie - spełnianie swoich marzeń i bycie kimś.     A co dla nas oznacza ten człon ''kimś''? To zapewne ktoś ważny, wysoko pozycjonowany, znajdujący się na samym szczycie hierarchii ludności, ktoś, kto posiada wiedzę z całego wszechświata, ktoś, kto ubiera się najlepiej, jak tylko można sobie wyobrazić, a na wakacje wyjeżdża na.. Wyspy Galapagos, a w weekend majowy jedzie na Teneryfę ..i zarabia przysłowiowe kokosy. - To dla nas osoba, która z dumą może głosić, że jest ''kimś''! Choć tak na prawdę jest nikim. Jest tylko nieudaną kopią ''Człowieka Idealnego'', do którego każdy z nas dąży. Co ma z tej swojej ważności, z tego pierwszego miejsca w hierarchii, z tych swoich osiemnastu milionów na koncie, co ma z tego, że bywa na wszystkich pokazach Channel, albo co ma ze swoich nowych szpilek od Louboutin'a, skoro gubi samego siebie w tym całym przepychu? Nic. - Jest kolejną duszą, którą zawładnęły pieniądze zamiast miłości, dobroci i spokoju. Jest osobą, której w sercu zamiast ''Dumki na dwa serca'' grają zagraniczne hity poznanych przez siebie raperów. Zamiast słów ''Bóg, Honor, Ojczyzna'' - zakodowane w głowie tej osoby są trzy inne słowa: ''Pieniądze, Wyniosłość, Ja''. To właśnie jest dla nas ideał - wcale nie, ktoś kto ma piękne myśli, bogate w miłość i wartościowość wnętrze oraz dobrą, szczerą, i uczciwą hierarchię wartości, a ktoś, kto posiada materialne myśli, okropne wnętrze i źle zbudowaną hierarchię..  I jeśli ja mam dążyć do bycia takim oto ''kimś'' - to wolę być tylko sobą, ale za to z poukładanymi myślami i sercem pełnym miłości, dobra. Bo we wszystkich swoich działaniach - nie można zatracić jednej osoby - samego siebie. A Ty, Ty kim chcesz być - ''kimś'', czy sobą?    ''Pragnienie bycia kimś innym to marnowanie osoby, którą się jest.''  - Kurt Cobain.         Pamiętajcie o konkursie (tu),   w którym do wygrania bransoletka WHO!  Marta. 