Jestem osobą z natury przywiązaną do rzeczy, które nie mają większego znaczenia w prawidłowym funkcjonowaniu organizmu ludzkiego... Czasami moja mama łapie się za głowę i już nie może wytrzymać, gdy pokazuję jej nowy notesik, który już po raz 10 kupiłam sobie w danym miesiącu (warto dodać, że każdy z nich prędzej czy później ląduje na makulaturze i jeszcze nie zdarzyło mi się by jeden z moich nabyczy został wypisany chociażby do połowy..:)). Uwielbiam przeglądać asortyment sklepu ten najbardziej prymitywny - zeszyty, długopisy, kubki, świeczniki, wazony, kredki, pałeczki do grania na perkusji [...] zawsze wynajdę coś dla siebie i oczywiście zakupuję tą rzecz z ogromnym zapałem. Nie widzę wówczas w tym nic złego - żeby coś kupić zawsze znajdę jakieś wytłumaczenie! Myślę, że spokojnie mogłabym zająć się prawem - obroną, szczególnie zakupoholiczek..:)) . Co miesiąc w moich szufladach ląduje około 15 zupełnie niepotrzebnych mi rzeczy. Zazwyczaj są to przybory szkolne, różnorakie figurki bądź też kosmetyki - a szczególnie błyszczyki, (których mam chyba z 50 i brak chęci do ich używania). Ale cóż ja poradzę na to, że bardzo lubię takie ''duperelki'' - kocham je kupować jak i oglądać! Kiedy widzę coś pięknego (tak jak wczoraj) i gdy znajduję jakieś zupełnie nienormalne wytłumaczenie dla moich bliskich, samej siebie  - dlaczego to kupiłam - mam ogromną chęć kupna 'tego'-  wówczas nie patrząc na wszystko inne pędzę omal nie zabijając i nie taranując innych - prosto do kasy mając już gustownie zapakowane ''coś'' w reklamówkę z radością wychodzę ze sklepu. Po kilku dniach natomiast dochodzę do wniosku, że straciłam tylko pieniądze.., ale trzeba cieszyć się chwilą i żyć tak jakby się jutro miał skończyć świat!  A oto kubeczek zakupiony wczoraj..:)) A teraz zmykam na perkusję! Trzymajcie się ciepło! Marta 