Nachodzi mnie czasem taka myśl, ażeby moje notatki tutaj urozmaicić, udoskonalić i stworzyć wspaniałe Imperium przemyśleń Niepoprawnej Optymistki, na miarę epopei ''Pan Tadeusz''. Czasem niestety te spostrzeżenia są złudne, wiem, że niby nic z tego nie wyjdzie i nie będę pisać tak wyrafinowanie jak.. Adam Mickiewicz, albo Whilliam Szekspir, ale zawsze mam tą ogromną nadzieję, że kiedyś powstanie wpis, który będzie początkiem mojej kariery w pisaniu - wprost lejącej się jak miód spadziowy - prozy.      Dzisiaj zaczynam tworzyć coś na pewno niedoskonałego i jak to trafnie ujmują ''do oszlifowania'', bo na własnych błędach każdy z nas się uczy i tak powinno być. Cofnijmy się kilka lat wstecz, załóżmy, że jeszcze nikt nie wie, czym jest ''netbook'', lub Dzień Dobry TVN, a studenci .. nie prowadzą blogów modowych. Widzisz to? Spróbuj, chociażby oczami wyobraźni.. to jeszcze raz. Widzisz to?   Przychodzisz do domu (ze szkoły rzecz jasna) i nie włączasz od razu komputera, nie wchodzisz na Facebooka, ani nie zasiadasz przed 88,5 calowym ekranem telewizora. Mama nie woła Ciebie na obiad, ale Ty wołasz ją.. - zastawiasz talerze, cieszysz się jak małe dziecko, że możesz komuś (w tym wypadku - Twojej Mamie) pomóc. Siadacie do stołu, w miseczkach o wielkości tak dużej jak.. pięść Twego Taty jest czerwona breja, Mama mówi, że to ''zupa pomidorowa'', a Ty nie chcąc jej urazić zajadasz się nią nie tylko piękną, wykonaną z mosiądzu, a ozdobioną złotym prążkiem łyżką. Wyobrażasz sobie? To dalej - Nie opowiadasz mamie o nowych grach komputerowych, od niechcenia babrając w talerzu, nie wymagasz od niej tego, ażeby kupiła Ci nowe buty, laptopa i kurtkę, a tego by Ciebie kochała na zawsze, by w jej ogromnym serduszku mieścił się dla Ciebie chociażby skrawek... Szkoda, jest Tobie tego, że Mama za chwilkę będzie musiała iść na zakupy, a Ty zostaniesz sam; będziesz czuł się zagubiony, ale ... będziesz prosił by Ona szybko wróciła, ba nawet bardzo szybko, żebyś nie siedział sam pośród czterech ścian. [...] Mama już wychodzi, Ty całujesz ją trzy razy w lewy policzek, a Ona przybliża Ciebie do swojego serca i z ogromnym hałasem, które słychać nawet w Twoim pokoju, na drugim piętrze daje Tobie całusa w czółko. Pytasz się o której wróci, Ona nie odpowiada, uśmiecha się kątem ust i otwiera klamkę drzwi wejściowych i stawia kroki, by przedostać się przez próg. Jest już na krętej drodze, pośród krzaków malin i trujących jagód. Boisz się o jej życie, nie wiesz, czy Jej uśmiech nie jest fałszywy, czy za chwilkę nie przyjdzie do Ciebie policjant, który z radiowozu nie wyjmie martwej osoby i nie położy przed Tobą, a Ty schylisz się ku bezwładnemu ciału i znowu pocałujesz trzy razy, teraz w prawy polik.. złapiesz za zlodowaciałą rękę, przysłonisz ją do swojej, zmoczonej łzami twarzy i powiesz ''Dlaczego Ty - mi, Mamuś to zrobiłaś''? [...] Już czujesz się lepiej, czarne myśli uciekły z Twojej głowy, a zawładnęły tam wyrażenia algebraiczne i pierwiastki trzeciego stopnia. Kończysz kolejną stronę ćwiczeń i przenosisz się do polskiego... temat: śmierć, znowu złe uczucia powracają, piszesz opowiadanie, 'a co by było gdyby..' i masz ochotę płakać - ku Twojemu szczęściu do Twych zamkniętych na osiem spustów drzwi zbliża się czarna postać, Twoja wyobraźnia szaleje, przeróżne myśli plączą Ci się przez głowę, masz ochotę przytulić się do mamy, powiedzieć jej o tym, ale.. Ty jeszcze nie możesz, bo Almon Brown Strowger jeszcze nie wynalazł telefonu komórkowego i nie ma żadnego trafnego rozwiązania z tej sytuacji. Wierzysz w cuda, że to będzie Twoja mamusia, która kupiła pierwszą w życiu garsonkę, albo Twój tata, który zmienił zawód .. na kominiarza. Jednak nie - nie te same postury, sylwetki. W Twym dumaniu przerywa Tobie pukanie do drzwi, niechętnie otwierasz: stoisz oko w oko, z brunatnym młodzieńcem, który wygląda Tobie na rozbójnika... za sobą trzymasz obcas swojej mamy i wiesz, że gdy zacznie coś robić wbijesz mu 7.centymetrową szpilkę w gardło, mając przed sobą walecznych, głównych bohaterów w książce Mickiewicza Konfederaci Barscy. Zaczynasz odczuwać niepokój, Tajemniczy człowiek stoi na przeciwko Ciebie i.. nagle wyciąga rękę - masz już przygotowaną broń, ''trzeba tylko odpowiednio uderzyć i będzie dobrze'' - myślisz, Brunatno owłosiony człowiek mówi do Ciebie: Dzień Dobry, nazywam się  Bazner Mikołaj, a moja matka Maryanna Swat, przysłała mnie tutaj, abym zostawił ten oto list dla Pańskiej Mamy, która ma go potem wysłać pocztą. Ty z ulgą, kołatającym sercem mówisz, że dziękujesz, że Pan ten narobił ci strachu jak nikt inny i wolałbyś, gdyby następnym razem mówił od razu, o co chodzi, żebyś nie musiał obcasów za plecami chować. Zapraszasz Mikołaja na herbatkę, ale on odmawia.. Chwilkę potem rozmawiacie i ...  on nagle zamienia się w wampira i gryzie Twoją szyję.  przychodzi Twoja Mama, jesteś już uspokojony, bo wiesz że, ani Tobie, ani Mamie nic nie grozi, bo będziecie się wzajemnie chronić.    Gdybym napisała to opowiadanie w taki właśnie ''wampirzy'' sposób na pewno byłoby bardziej czytelne przez dzisiejszą młodzież i może odniosłabym sukces na miarę Stephenie Meyer, ale na pewno zatraciłabym samą siebie w tym, co robię.. Wolę pisać o tym, co jest bliskie memu sercu np. o szacunku do innych niż o tym, jak wampiry i inne zjawiska pożerają ''Bellę''.                  Marta. 