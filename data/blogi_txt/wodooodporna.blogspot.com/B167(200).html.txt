Jest osoba, której pozwalam na wszystko, na czytanie moich sms'ów, budzenie mnie o 3 nad ranem, a nawet szperanie w moich pamiętnikach.. Wiem, że JEJ mogę zaufać, że ONA będzie zawsze przy mnie, w smutkach, radościach, porażkach i nie odwróci się ode mnie, kiedy zapomnę o jej imieninach.. Niesamowita więź jaka może być między ludźmi, moim zdaniem, nie może powstać z dnia na dzień - ona musi być pielęgnowana, doglądana przez wiele lat, by nie umarła, nie wygasła, aby tryskała szczęściem i miłością... Ja cieszę się, że mam do kogo napisać, gdy mojej lalce wypadną wszystkie włosy, komu pochwalić się po zakończonej sukcesem operacji pluszaka, z kim bawić się w reporterów mojego wyimaginowanego radia, a przede wszystkim - mam Kogoś, kto potrafi dla mnie znaleźć nawet ósmy kolor tęczy..: Nie muszę tutaj wymieniać tej osoby z imienia, czy nazwiska, ona na pewno wie, że to o niej mowa i bardzo Jej za to dziękuje, że zaraża mnie swoją energią, pociesza mnie w trudnych chwilach i stara się przekazywać mi wszystko, co posiada najlepszego..:)) Mam nadzieję, że Wy też posiadacie taką wyjątkową osobę..:) ''Można kochać i chodzić samemu po ciemku; z przyjaźnią jest inaczej - ta zawsze wzajemna.''    ~J.Twardowski    Miłego tygodnia,  Marta. 