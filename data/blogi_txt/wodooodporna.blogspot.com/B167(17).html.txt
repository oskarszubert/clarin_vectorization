Nagle pojawia się chęć drastycznej zmiany swego życia poczynając na osobowości, a kończąc na wyglądzie.     Do jakichkolwiek zmian w moim życiu zawsze byłam sceptycznie nastawiona - z trudem zmieniałam oprawki moich okularów, czy nawet kolor zeszytu od polskiego.. A to wszystko dlatego, że muszę się bardzo natrudzić, by w końcu zaakceptować wyniki ''metamorfozy'' i.. powiedzieć, że efekt zmiany 'mi się podoba', bo zazwyczaj jest zupełnie odwrotnie. Do nowej długości mojej grzywki przyzwyczajałam się .. aż ta mi odrosła z powrotem; z nowymi oprawkami oswajałam się aż do nowej konfrontacji u optyka, etc. Zastanawiałam się, z czego to moje dłuuugie przyswajanie się do nowości wynika i.. wywnioskowałam, że jestem sceptycznie nastawiona do zmian, ponieważ wpoiłam sobie teorię, że zmiany zawsze wyjdą mi na złe. Oprócz tego jestem strasznie nieufna innym i pomimo tego, że powtarzają mi, że tak jest lepiej niż ostatnio - ja mam swoje zdanie i twardo trzymam się tego, że mi się to nie podoba i koniec, nie biorę pod uwagę żadnych argumentów.. I tutaj popełniam ogromny błąd, który chcę naprawić, bym z łatwością tolerowała nowy kolor długopisu, czy nowe otoczenie.. Nie wiem od czego taką kurację powinno się zacząć, więc powolutku, bez pośpiechu - będę 'przemycać' do mego życia nowe ''modyfikacje'', a o moich efektach informować na bieżąco! :))     Miłego wieczoru, Marta. 