Kogo i czego brakuje mi w dzisiejszych czasach?    Osób, które potrafią mówić na każdy temat z ogromnym zapałem. Osób, które potrafią pisać świetne artykuły do gazet i zainteresować innych swoim stylem pisania. Osób, które za pomocą jedynie słów rozkochują w sobie każde, nawet te najbardziej stwardniałe serca odbiorców.   Czy słynny dramat "Romeo i Julia" został kiedykolwiek zastąpiony przez inną książkę, czy w ogóle ktoś chciał, aby z jego półki zniknęła ta książka? Ja nie znam takiej osoby, bo "Romeo i Julia" to dramat, który ukazuje człowieka wrażliwego, człowieka, który kocha, który jest w stanie poświęcić wszystko dla miłości. W.Szekspir pokazał nam, że pomimo wszelkich przeciwności losu - my możemy kochać i być szczęśliwym, ale tylko wtedy, jeśli tego pragniemy i jeśli jest to dla nas najważniejsze na świecie - wystarczy tylko chcieć! Czy Edward ze Zmierzchu zastąpił dzisiejszym dzieciom Kubusia Puchatka? Czy chętniej one oglądają Harry'ego Pottera, czy nadal Misia Uszatka? Dzisiejsze wzory do naśladowania powinny być ukierunkowane, najmłodsi powinni wiedzieć, że wszelakie wampiry i podobne stwory to tylko nieudolne kopie osób, które niby są bliskie nam i idealne, ale tak na prawdę nie są nikim ważnym, wartościowym, są tylko rozrywką i fikcją, a to właśnie Kubuś Puchatek jest jak żywy: On mówi wszystko to, co ważne, czego sam się dowiedział o życiu, mówi o tym, czego sam doświadczył - o przyjaźni, wierności, szacunku, szczęściu.. Może i to dziwne, ale Kubuś pomagał mi w moich etapach dorastania, rozbudził mą wyobraźnię, dał mi ogromną radość, dużo śmiechu, ale to wszystko połączył tak bym też się czasem zastanowiła nad tym, jak szanować rodziców, pomóc drugiemu. Brakuje mi takich Kubusiów Puchatków, na których chociażby mój kuzyn mógłby się wzorować, bo to ważne mieć autorytet nie Hanny Montanny, a osoby wartościowej, dbającej o nasz rozwój, o nasze myśli i o naszą radość. "Myśl, myśl, myśl" - K.Puchatek    Brakuje mi prawdziwości, rozsądku, ogromnej wiary, szacunku, miłości i proporcjonalności Dobra, co do Zła w dzisiejszym świecie.. "Różnymi drogami biegnie życie ludzkie, ale wszyscy szukają szczęścia i miłości."      - Jan Paweł II. Miłego weekendu,  Marta. 