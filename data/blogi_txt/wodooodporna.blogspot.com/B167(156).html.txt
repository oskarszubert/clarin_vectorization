Podczas zawodów sportowych wiele razy utwierdzam się w przekonaniu, że wszystko jest możliwe. Biorąc za przykład turniej tenisa, na który wszyscy patrząc zaczynali się głośno śmiać, bo jak mógłby Polak, zajmujący w rankingu najlepszych tenisistów sześćdziesiątą dziewiątą pozycję pokonać trzecią rakietę świata? To przeczy samo w sobie. Nikt nie był zdania, że temu tenisiście, którego nikt nie znał, o którym nikt za wiele nie słyszał, może się powieść. Oczywiście, jakieś spekulacje były, ale one zawsze są i zawsze będą. Nadszedł wreszcie ten sądny dzień, który mógł albo wynieść młodego sportowca na szczyt, albo pogrążyć, ale bardziej prawdopodobne było to drugie. Pierwszy set Polak przegrał, drugi przypadkiem (?), szczęśliwym trafem (?) wygrał, natomiast w kolejnym, tym, który miał przesądzić o wszystkim, każdy wstrzymał oddech, bo nasz rodak wygrał! Co? Ten dwudziestojednoletni człowiek zawojował Paryżem i pokonał trzeciego najlepszego tenisistę świata? Przypadek? Nie, to nie stało się przypadkiem. To była świadoma rozgrywka. W naszym rodaku nie zgasła nadzieja i wiara! Wiara w to, że mimo wszelkich przeszkód może się udać, mimo wszelkich trudności, wyboistej drogi można dojść na szczyt, spełniając swoje marzenia i odnosząc sukces. Gdyby wiara polskiego sportowca zgasła choć na chwilę, czy dziś cieszylibyśmy się sukcesem? Gdyby wtedy Jurek posłuchał głosów tych wszystkich "kibiców" i zrezygnował  z podjęcia starań o sukces - nie poczułby nawet jego smaku.            Temat tej rozgrywki jest już dość nieaktualny, ale dla mnie nadal ważny. Pokazuje mi, że o swoje marzenia trzeba walczyć! I żeby osiągnąć sukces trzeba uwierzyć w to, że jest on w naszym zasięgu!        Miłego wieczoru,  Marta.  TUTAJ możecie przeczytać moje zdanie, na temat marzeń. :) 