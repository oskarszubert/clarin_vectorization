Uwielbiam wstawać rano, otwierać mój mały pamiętnik i pisać, jakimiś bliżej nieokreślonymi znakami, swoje poranne spostrzeżenia o jakże dziwnym świecie, jak to Czesław Niemen określił w swojej piosence.. Właśnie, chciałabym do niej dzisiaj nawiązać, ponieważ coraz częściej mam wrażenie, że niestety, ale ludzie robią wszystko, by tylko nie być miłym dla drugiego człowieka, nie wspierają się, a co najważniejsze nie szanują się! Tak to nie powinno być, ja przynajmniej mówię stanowcze NIE wszelkiemu złu dzisiejszego świata!  To jest wprost odrażające, jak jeden człowiek drugiemu ''dogaduje'', dodaje mu rogów i robi wszystko, by tego drugiego wpędzić w kompleksy, oczywiście ''poszkodowany'' nigdy nie zostaje mu dłużny, od razu odpowiada na jego zło, również złem.. Ale przecież ''zło na zło'' to nie jest żadne wyjście, czy wybrnięcie z sytuacji.. Wszelkie zło dzisiejszych ludzi moim zdaniem można zniweczyć tylko dobrą wolą i opanowaniem.  Powiem, jak Pan Niemen - wierzę w to, że świat zmieni się, dzięki Ludziom Dobrej Woli, którzy na pewno zrobią wszystko, by zmienić otoczenie. Życzyłabym sobie, wręcz, tego, by na świecie było więcej dobra, niż zła.            (Chyba się jeszcze nie chwaliłam, że przeszłam do III etapu w konkursie Blog Roku 2011 ? Teraz tylko czekam na 2 lutego, na godzinę 15.00 kiedy toteż na stronie głównej konkursu ukaże się wykaz trzech blogów, z mojej kategorii, z tych trzech stron będzie wybierana jedna - ta najlepsza! Trzymajcie kciuki, proszę..:)) Ściskam Was mocno,  Marta. 