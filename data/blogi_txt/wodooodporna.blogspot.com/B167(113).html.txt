Zastanawiam się dziś nad znaczeniem MODY w życiu każdego z nas. Każdy z nas lubi czuć się dobrze i wyjątkowo poprzez to, jak wygląda, jak upiększa mieszkanie, jaki ma samochód, jakie znajomości, a to wszystko idzie w parze właśnie z modą! To przez nią, jesteśmy trochę poddenerwowani wybierając się do teatru, opery, na zabawę sylwestrową, czy wesele, bo jeżeli nie śledzimy najnowszych pokazów mody, czy nie czytamy Cosmopolitan'a i innych Vogue'ów mamy obawę, że możemy wystawać poza schemat - inni ubiorą najnowszy płaszcz od Burberry (lub jego podróbę) i niebotyczne szpilki przypominające te od Louboutina, a My zostaniemy ze skórzaną kurtką ze ściągaczem, której szczytowy okres przeminął z wiatrem, tak jak koturnów z siedmiometrowym futerkiem..     Gdyby nie wpływ mody to cały czas jeździlibyśmy samochodem przypominającym fiat 125p lub ''syrenę'' (a co, klasyka!). Gdyby nie moda, zupełnie nie przeszkadzałyby nam najzwyklejsze - białe ściany i najprostsze meble. A jeśli chodzi o znajomości to już w średniowieczu ludzie dbali o kontakty z Mieszkiem I/innymi ważniakami i zostało tak do dziś.     Ale zmierzam do tego, że w każdym okresie czasu moda się zmienia, ewaluuję, jakby szuka cały czas swego wnętrza, swoich upodobań, chcąc sprawdzić, w czym będzie jej do twarzy, czego powinna unikać, co może powtórzyć, a czy warto za nią podążać? Wiadomo, że lubimy być 'modni' - modnie się nosić, modnie się wozić, modnie mieszkać - i nie mówię, że to jest złe, ja też z powodu mody mam w pokoju białe meble, w szafie wszystkie odcienie burgundu, ale cały czas nie zapominam, że ważne jest to by mieć swój styl i trzymać się go mimo wszystko, ewentualnie doprawiając go jakimiś modnymi smaczkami.. Dla mnie ponadczasowe są czarne spodnie, brązowe swetry, srebrne samochody i drewniane meble. A jeżeli do czarnych spodni dodamy militarną bluzkę, a drewniane meble będą białe - mi to nie przeszkadza, bo cząstkę siebie zachowałam, a to jest najważniejsze. Na koniec ponadczasowy cytat potwierdzający to, o czym mówię, który pewnie każdy z nas zna:    "Moda przemija, styl pozostaje".   - Coco Channel   A Wy co myślicie o modzie?  Miłego miesiąca,  Marta. 