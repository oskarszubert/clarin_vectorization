Za napisanie tego wpisu, chciałam się wziąć już kilka dni temu.. Nawet miałam otworzoną zakładkę Nowy post; ale gdy zaczynałam pisać pierwsze słowo - nagle jakby cała koncepcja przemyśleń ulotniła się, jak gdyby nigdy jej nie było. Pomyślałam sobie, że do trzech razy sztuka i codziennie stawałam do walki z moją weną twórczą, jak i pamięcią.. Aż wreszcie dzisiaj, po trzech dniach nieudanych prób, coś wreszcie zaczęło mi ''świtać'' w głowie. Nigdy nie byłam fanatyczką wypisywania dziwnie zbudowanych zdań w moich wpisach, choć na początku prowadzenia bloga pamiętam, że zdarzało mi się zamieścić post z tytułem ''Legendarna biba'', czy coś w tym stylu, wówczas chciałam być ''kul'' - słowo, które nadużywałam przed laty, ale na całe szczęście wyrosłam z tego dziecinnego sloganu i wszystkie pozostałości z odległych czasów zostawiłam daleko za sobą, w folderze ''Kosz''. Potem, po ciężkich 'lol'owych latach zaczęłam szukać pomysłu na siebie, na bloga. Szukałam 'tego czegoś' wszędzie: zaczęłam od książek, otaczającej mnie przyrody, a skończyłam na... blogach polskich szafiarek. Moją szczególną uwagę przykuła Miss Ferreira, której wpisy mnie urzekły - każdy był wyjątkowy i jedyny w swoim rodzaju. Zaczęłam, nie - starałam się pisać tak jak ona: przemyślanie, bezbłędnie i inspirująco.. Wiem, że czasami, albo często mi to nie wychodziło, ale podobno ''praktyka czyni mistrza''. I oto dzisiaj, kiedy mój blog ma już ponad 7 miesięcy mogę z dumą powiedzieć, że odnalazłam swój nie/banalny tok myślenia, pisania i wpadłam na pomysł, jak zaaranżować ''słit fotyszki'', choć i tak do pewnej części z Was nie przemawiają moje wpisy, ale mimo to cieszę się, że zrobiłam tak duży postęp w mojej 'karierze dziennikarskiej'..:))          Miłego weekendu,  Marta. 