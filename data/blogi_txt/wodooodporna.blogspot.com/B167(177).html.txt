Dzisiaj kolejne nawiązanie, tym razem wcielam się w rolę detektywa, który w dzisiejszym społeczeństwie szuka odrobiny poprawnej polszczyzny, póki co bez skutecznie.   Bardzo żałuję, że nie napisałam na ten temat kilku słów wcześniej, w Międzynarodowy Dzień Języka Ojczystego, czyli 21 lutego, gdzie toczyły się burzliwe dyskusje na ten temat i zastanawiające jest to, że nie wpadłam na żaden wpis polskiej blogerki, która wspomniałaby o tym na swoim blogu, swej stronie i pojawia się pytanie Dlaczego? - ze wstydu, czy raczej z powodu lekceważenia tego święta, które moim zdaniem powinno być jednym z ważniejszych obchodów, gdyż społeczeństwo XXI wieku zapomniało, skąd pochodzi, a jak pisał słynny Pan Rej ''A niechaj narodowie wżdy postronni znają, iż Polacy nie gęsi, iż swój język mają'' , więc powinniśmy być dumni z tego, że mamy swój język. A wiecie jakie walki, bitwy toczyły się o to byśmy mogli mówić po polsku, by wszyscy wiedzieli, że jesteśmy Polakami, a kraj, w którym żyjemy to Polska? Polska samodzielna, dumna. I My teraz ignorujemy to? Zamiast mówić poprawne zdania wymawiamy coś na wzór Ja chcieć jeść, ja chcieć pić'', czy tak trudno powiedzieć ''Tak, z miłą chęcią'', a nie ''No, Yy, Mhm''? Swoją złość musimy okazywać wulgaryzmami? Nie można po prostu użyć epitetu, czy innego środka stylistycznego lub wybrać najlepszą opcję - nic nie mówić? A właśnie.. co to jest środek stylistyczny.. Skoro wolimy nie przywiązywać wagi do nauki języka polskiego w szkole, która może nam dać tak wiele, preferujemy zamiast krótkiego powtórzenia o stronie czynnej, czy biernej - siedzieć bezmyślnie przed telewizorem - to ja bardzo przepraszam, ale nic na to nie poradzę, że niektórzy mają tak ustawione swoje życiowe hierarchia. Szkoła, póki co, jest za darmo i powinniśmy korzystać z tego, by nie popełniać nagminnych błędów takich jak np. włANczać, zamiast włĄczać, bezustanne Proszę Panią, a nie - prawidłowe Proszę Pani czy z wielkiej litery, zamiast wielką literą...  Wystrzegam się robienia błędów w mojej wymowie, jak i też pisowni, i wiem, że czasem też mogę się pomylić, bo w końcu nikt nie jest nieomylny, ale staram się zagłębiać w moje błędy i urozmaicać słownictwo.          Marta. 