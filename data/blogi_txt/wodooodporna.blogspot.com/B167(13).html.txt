MAMA to najukochańsza istota na Ziemi, która potrafi pocieszyć, która potrafi współczuć, ale też i dać mocnego kopniaka, a przede wszystkim, która potrafi kochać. Życie bez miłości, szczerości i zaufania. Życie bez rodziny, bez rodziców, bez mamy, bez taty? Mogłabym zapytać ''a co to takiego?'', bo takowej egzystencji sobie nie wyobrażam.   Żyjąc na tym świecie - oczekujemy wszystkiego tego, co najlepsze, co najważniejsze, co da nam miłość i szczęście - naszego 'złotego środka', dzięki któremu będziemy odnajdywać siebie w dzisiejszym świecie. Oczekujemy miłości, szacunku, zaufania, szczerości i tolerancji rodziców wobec nas; oczekujemy akceptacji wśród rówieśników, spełnienia naszych marzeń i poczucia bezpieczeństwa. Oprócz tego chcemy by wszystko układało się po naszej myśli, i oczywiście by wszystko było piękne i wspaniałe (również my) jak ''wyfotoszopowane'' dziewczyny z okładek magazynów. Chcemy by nasze życie było lejące się jak miód, smakowite jak sernik naszej mamy i piękne, niczym alpejskie góry..   Nie oszukując się - oczekiwania my mamy duże, a co nasze pokolenie chce przekazać światu, naszym rodzicom, naszym bliskim? Co możemy dać od siebie naszej planecie, kolejne skróty typu 'xd', czy 'me gusta'? Inni mają nas zaszczycać tolerancją, szacunkiem, szczerością i dobrocią, a my mamy im dać w zamian ignorowanie, przysłowiowe 'olewanie' i opryskliwość, tak? Ja mówię o tym na pewno niespokojnie, jest  okropność, że oczekuje się tylu pięknych rzeczy, a w zamian oferuje tyle niemiłych czasowników. Dla mnie to niedorzeczne, że Młodzież XXI wieku jest taka egocentryczna i niesympatyczna wobec innych. Może jeszcze nie wszystko stracone, może damy radę coś zmienić.. ? Oby. Dzisiaj Dzień Mamy - chyba za to wszystko, co Mama dla nas robi moglibyśmy jej podziękować chociażby zwykłym tulipanem z ogrodu, na pewno by się ucieszyła i doceniła Wasz altruizm..:))   Mamuś, wszystkiego najlepszego! ♥            Wszystkim Mamom, a szczególnie Jednej jeszcze raz -   spełnienia marzeń, pociechy z dzieci   i niedużej ilości problemów..,  Marta. ♥ 