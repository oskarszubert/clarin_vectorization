Wszystko, co nas otacza ma swój urok.  Wszystko, co nas otacza zostało stworzone z myślą o nas, o tym byśmy się zachwycali i radowali tu, gdzie mieszkamy.  Wszystko, co nas otacza jest kwintesencją tego, o czym skrycie marzymy, a czego zupełnie nie dostrzegamy.     Marzę o bardzo wybujałych rzeczach, ale w głębi duszy potrafię oddać wszystko za filiżankę zielonej herbaty pitej o poranku na zielonej, jeszcze muśniętej rosą trawie.. gdzieś w środku samej siebie posiadam ogromne pragnienie ciszy, spokoju, odrobiny błogości.. w moim sercu, w którym schowane są wszystkie moje marzenia i małe radości, w którejś z komór zachomikowałam chęć dostrzegania tych mniejszych stworzeń..- motyli, czy pszczół, dzięki którym mogę cieszyć się stokrotkami kwitnącymi na łące, oglądając gladiole stojące w mym wazonie mogę delektować się złocistym skarbem, jakim jest miód.. Wszystko, co nas otacza zostało stworzone tak, by każdemu z nas dogodzić, by każdego marzenia spełniły się choć w kilkunastu procentach. To piękne, tylko tyle mogę napisać, bo jakie słowa mogą równać się z widokiem rozkwitających lilii, albo siedmiokolorowej tęczy.. Jakie?              Miłego weekendu, Marta. 