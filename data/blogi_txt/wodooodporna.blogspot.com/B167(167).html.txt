Kiedy byłam mała, jeszcze w okresie beztroskich czasów dzieciństwa moją jedyną miłością był Pan Krawiec, którego bardzo często odwiedzałam z moją babcią i mamą. Pamiętam, że oprócz jego niesamowitej urody i świetnego humoru  - miał niesamowity talent, potrafił ze skrawków materiału stwarzać niesamowite ubrania, na miarę obrazów Leonarda da Vinci! Kiedy wchodziłam do jego pracowni, czułam się, jakby to miejsce stworzone było z myślą o mnie! Znajdowała się tam ogromna ilość przeróżnych guziczków, w które zapatrywałam się godzinami, (podczas, gdy moje towarzyszki ustalały krój nowej sukienki), każdy z tych guzików miał jakąś swoją historię, a raczej wiadomość, którą chciał mi bardzo przekazać... - byliśmy bardzo dobrymi przyjaciółmi, ba nawet obdarzaliśmy się ogromnym uczuciem; one cieszyły się, że mają kogoś do towarzystwa, a ja byłam wniebowzięta, że odkrywały przede mną tajemnice tego zakątka.. W pamięci utkwiły mi również trzy maszyny do szycia, choć z początku nie wiedziałam za bardzo, co to takiego, to przemiły Pan zawsze mi wytłumaczył, o co z tym chodzi; z resztą widział, że baardzo chciałam wszystkiego dotknąć, byłam ciekawa świata, dlatego też zawsze powyłączał wszystko z prądu, schował ostre rzeczy, a szkoda, bo może by się okazało, że to właśnie JA jestem następczynią słynnej Coco Channel i Karl Lagerfeld przy mnie może się jedynie schować! :))  Na przeciwko maszyn leżały ogromne rolki materiałów i przyznam się bez bicia, że z tym to zawsze nabałaganiłam, a to przypadkiem ubrudziłam, zaciągnęłam, rozwinęłam to jak rolkę papieru, ale odbywało się to bez zbędnych krzyków, a raczej z ogromną ilością przeprosin z mojej strony, które zazwyczaj kończyły się obdarowaniem mnie cukierkiem, (który miał mnie ''zapchać i zająć''), choć mi na pewno bardziej pomógłby ''misio-przytulasio''..:)) Skoro były guziki, maszyny i tkaniny to zapewne nici też tam były i pomimo wszelkich kolorów kłębuszków  mnie - nic, a nic w nich nie zachwycało (no dobrze, jedynie kolor). Oprócz tych wszystkich 'krawieckich rzeczy' była tam tablica korkowa z dość dziwnym kalendarzem, na którego i Mama, i Babcia, i Pan nie chcieli bym patrzyła, i nigdy go nie widziałam, choć poniekąd teraz zaczynam rozumieć, co,a raczej kto tam mógł się znajdować..:)) Obok kalendarza na ścianie były poprzyczepiane różne karteczki z jakimiś wymiarami, obrazkami - każda kartka była ułożona w kolejności, rzecz jasna dopóki Ja się tam nie pojawiłam..:)) Przeogromne lustro, w którym moje opiekunki przeglądały się, a to dopasowując tkaninę, a to Guziczki, niteczki.. . Pan Krawiec i tak bardzo miło zakodował się w mojej głowie, a nawet sercu - ja (wierna adoratorka) w jego głowie, zapewne ''troszeczkę'' mniej, a w sercu uplasowałam się na zaszczytnym stanowisku ''znienawidzonych''..:))  Postanowiłam, że jak będę ''duża'', (tzn. w IV kl.) to  nauczę się szyć... - tak w tym marnym przekonaniu trwam do dziś mając nadzieję, że kiedyś wreszcie spełnię moje młodzieńcze pragnienie, nie mniej jednak teraz (czyt.w VI kl.) uszyłam swój pierwszy kapelutek, który Pani od techniki uznała, że zasługuje na 4 -. Nawet nie próbujcie sobie wyobrażać ''młodzieńczej części mnie'', która po roku czasu nadal ma ochotę to Panią ukatrupić..   Ale jeszcze nie powiedziałam swojego ostatniego słowa w kwestii szycia, mam nadzieję, że kiedyś, coś stworzę - nie tylko kapelusz..:)) Ja na miejscu Marca Jacobsa - widząc taką konkurencję, jaką jestem Ja z moim Kapelutkiem - bym się bała, nawet nie wiem, czy nie wpadła w depresję..:))  Nie ma to jak zachorować akurat na weekend, gdzie przewidują aż 20°C Zdrowia, Marta. 