Czas ostatnio mija mi szybko, zdecydowanie za szybko. Chcę delektować się każdym uśmiechem i celebrować miłe chwile, a nie spieszyć i gonić nie wiedząc za czym, ani po co. Pamiętam jeszcze moją radość z wyjazdu w góry, a tutaj już wiosna (kalendarzowa przynajmniej), już Święta. Nie lubię zamieszania i wielkiej gonitwy za niczym. To takie nieludzkie - nie cieszyć się małymi radościami, nie uśmiechać do innych, nie celebrować pięknych chwil..   Życie w ciągłym pośpiechu, wyprzedzając dobę o trzy godziny i okrążając Słońce w 362 dni jeszcze nikomu nie wyszło na dobre. Ponieważ trzeba rozkoszować się każdą minutą, sekundą, która zostaje nam dana. Niezależnie od tego, czy jest to minuta smutku i rozpaczy, czy sekunda radości i uśmiechu, bo każda chwila, którą celebrujemy w sposób właściwy jest tą jedyną i może stać się tym utraconym czasem, wiecznością, która na zawsze zostanie w naszym sercu, a to takie piękne - tworzyć wspomnienia.    "Czas jest naszym skarbem, pieniądzem, za który mamy nabyć wieczność"  ~Bł.J.Escrivia             Zdjęcie z przymrużeniem oka, dosłownie. ;)   Na tegoroczne Święta Wielkiej Nocy życzę Wam, Kochani Czytelnicy, dużo czasu, który będziecie celebrować z uśmiechem na ustach i dzięki któremu uda Wam się nabyć wieczność i piękne wspomnienia. Wszystkiego, co najlepsze, nieustającej euforii i optymizmu we krwi, który przybliży Was do szczęścia,  Marta. 