'Nikt nie jest za stary by mieć marzenia, ani nikt za młody by je realizować'.   Ten tekst, który stał się moim nowym mottem - nie wiem czy życiowym, coś w ''ten deseń'' został wynaleziony w moim jednym z dziesięciu ulubionych seriali - Nie ma to jak statek. Drugą część - po przecinku 'ani nikt za młody by je realizować' wymyśliłam sama, tak tak brawa dla mnie..: )) Starałam się!! Proszę byście przeczytali do końca wpis, ponieważ jak już mówiłam na końcu najwięcej refleksji, przemyśleń... Myślę, że takie hasło, powinno się powtarzać codziennie na ustach osób, które pracują w Domach Spokojnej Starości, którzy są w jakiś sposób powiązani ze starszymi osobami, bo przecież oni też mają marzenia..! Czasem ''te marzenia'' wydają się młodym banalne i zabawne coś typu: ''Chciałabym odwiedzić moją przyjaciółkę Rozalię, która mieszka tak daleko...'' Nie, nie powinien nikt się z tego naśmiewać - my kiedyś też będziemy starsi i tego typu marzenia będziemy mieli, nawet nie wiecie ile radości sprawiłoby spełnienie tego marzenia (wzorując się na moim przykładzie) - odwiedzenie tej przyjaciółki, wypicie z nią herbaty i porozmawianie z nią chociażby chwilę... Starsi ludzie mają tyle radości w sobie i co ważniejsze pozytywnego nastawienia, że nie narzekają, cieszą się z ''małych rzeczy, bo wzór na szczęście w nich zapisany jest''... My powinniśmy brać przykład ze starszych, nie nie naśmiewać się z tego jak chodzą, ich to rani! My też kiedyś się zestarzejemy i na pewno nie chcielibyśmy słyszeć jakichś śmiechów 'po kątach' młodych ludzi, którzy nabijają się z tego, jak chodzą, jakie laski mają, jak bardzo siwe włosy... To jest nie fair wobec nich - oni nie śmieją się z nas -  z tego, co robimy; choć czasem mogliby patrząc na zachowanie niektórych pokoleń...  Wiecie, co Wam powiem? Jak widzę starszą panią, bądź starszego pana na ulicy, który ledwo, co idzie -  mam wielką ochotę się rozpłakać, nieraz mi się już zdarzyło, że na środku ulicy zaczęłam płakać, ale ten starszy człowiek, który był przyczyną mego wybuchu rozpaczy - on zaraził mnie swoim uśmiechem, choć w głębi duszy na pewno było mu bardzo ciężko, ale zacisnął pięści, ''schował łzy do kieszeni'' i zaczął się po prostu uśmiechać... Uwielbiam odwiedzać moją ukochaną prababcię, ona jest zawsze wesoła, radosna, wiem, że czasem jej ciężko, ze względu na zdrowie, ale jeszcze nigdy się nie skarżyła na swoje zdrowie tylko martwiła się o mnie, mego brata, mych rodziców: czy wszystko w porządku, czy nic złego ze zdrowiem się nie dzieje, czy ogólnie wszystko jest dobrze... Często odwiedzam moją ukochaną, najlepszą na świecie prababcię i zawsze robię to z ogromną chęcią, z wielką radością, z taką samą przyjemnością... Uwielbiam słuchać, jak z wielką pasją i często ze łzami w oczach opowiada mi o wojnie, którą przeżyła... Jest moją najukochańszą encyklopedią, babcią, pocieszycielką, kucharką i osobą. (kocham ją i nigdy nie przestane, zawsze jest dla niej miejsce w mym sercu, jak i dla całej mojej najbliższej rodziny).  To piękne, że starsi ludzie są tacy zawsze weseli, radośni, pozytywni, opowiadają o wszystkim z wielką pasją i doceniają to, co mają: może czas by młodzież wzięła z nich przykład i zaczęła być jak oni? Pogodna, uśmiechnięta, doceniająca to, co ma... taka... pozytywna!!  W tym wpisie chodziło mi oto byście zaczęli doceniać ludzi starszych, a przede wszystkim SZANOWAĆ ICH!! Mam nadzieję, że dzięki tym słowom, które tutaj napisałam zaczniecie szanować starszych, możecie również pomóc przejść im na ulicy, ustąpić miejsca w miejskich środkach transportu, zrobicie im przyjemność i porozmawiacie z nimi, posłuchacie jakichś opowieści, co było za ich czasów lub zapiszecie się jako wolontariusze do Domu Spokojnej Starości (ja osobiście po tym, co tutaj napisałam też chyba się zapiszę jako wolontariuszka:)) i docenicie starszych...  Dziękuję za przeczytanie moich przemyśleń, refleksji - teraz czas na Wasze, mam nadzieję, że będą one pozytywne jak starsi ludzie i pełne pomysłów, co zrobić, by świat był lepszy dla młodych i starszych...   [no i pięknie na koniec wpisu się rozpłakałam, to dobrze - jak zawsze powtarzam-: czasem trzeba]  Marta - Wodoodporna. : )) 