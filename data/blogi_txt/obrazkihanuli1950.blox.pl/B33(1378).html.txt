Brytyjska straż pożarna opanowała wielki pożar, który wybuchł we wschodnim Londynie w zakładach utylizacji odpadów w Dagenham w czasie, gdy miasto przygotowywało się do ceremonii zamknięcia Igrzysk Olimpijskich. Zdaniem strażaków był to największy od lat pożar w stolicy Wielkiej Brytanii.W żaden sposób nie wpłynął jednak na zakończenie olimpiady.  Nie wiadomo, co było przyczyną pojawienia się płomieni. Nie ma ofiar. - Nie widzieliśmy takiego pożaru od kilku lat - powiedział komendant londyńskiej straży pożarnej Ron Dobson. - To rzeczywiście dramatyczny koniec Igrzysk Olimpijskich dla strażaków w Londynie - dodał. Ogień zdołano opanować około północy.Pojawił się około 10 kilometrów na wschód od wioski olimpijskiej i pochłonął cały, parterowy budynek zakładu utylizacji odpadów. Słup dymu widać było w całym mieście. Straż pożarna poinformowała, że w akcji gaśniczej wzięło udział ponad 200 strażaków. Później w krótkiej wiadomości na Twitterze dodała, że ogień został opanowany, Straż napisała : Cieszczie się uroczystością zamknięcia. (ajd) TopNews - najpopularniejsze materiały WP.PL 