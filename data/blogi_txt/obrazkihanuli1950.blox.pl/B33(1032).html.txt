Komentując wygraną Hugo Chaveza w wyborach prezydenckich w Wenezueli,obserwatorzy w USA określają ją jako zdecydowaną, ale podkreślają, że opozycyjny kandydat Henrique Capriles Rodonski miał znacznie mniejsze możliwości dotarcia do wyborcówniż jego kontrolujący wszystkie organy władzy rywal. W panujących w Wenezueli warunkach "demokracji kierowanej"wynik wyborczy Caprilesa uważa się za sukces. Podkreśla się, że uzyskał on najwięcej głosów ze wszystkich kandydatów opozycji w dotychczasowych wyborach w czasie dyktatorskich rządów Chaveza. Opozycja w Wenezueli była zwykle skłócona i rozbita - do czego przyczyniała się zręczna polityka prezydenta- i miała kłopoty z wysunięciem dobrego kandydata. 40-letni Capriles, pochodzący z rodziny o korzeniach rosyjsko-polsko-holenderskich,uchodzi za polityka z przyszłością. Według oficjalnych wyników niedzielnych wyborów,Chavez wygrał, zdobywając 54 procent głosów,natomiast Capriles uzyskał 45 procent. Telewizja Fox News podała,że exit polls w czasie głosowania wskazywały na przewagę Caprilesa, co budzi podejrzenia fałszerstw wyborczych. Jak powiedział jednak ekspert Fox News, Stuart Holiday,opozycja nie ma możliwości skutecznego zakwestionowania oficjalnych rezultatów głosowania. Media w USA przypominają, że 58-letni Chavez chorował w tym roku na rakai kilkakrotnie przebywał na leczeniu na Kubie. W lecie ogłosił, że wyzdrowiał, ale zdaniem Holidaya jego rządy nie będą trwały długo. Niezależnie od stanu zdrowia prezydenta - twierdzą eksperci - wybory potwierdziły,że w Wenezueli narasta niezadowolenie z autokratycznych rządów Chaveza.Obwinia się go o niewykorzystywanie ogromnych możliwości Wenezueliwskutek etatystycznej polityki ekonomicznej i o obojętność na wzrost przestępczości. 90 procent dochodów Wenezueli pochodzi z wydobycia ropy naftowej, której złoża są największe na świecie. Polityka nacjonalizacji prowadzona przez Chaveza odstrasza jednak zagranicznych inwestorów,co hamuje wzrost produkcji ropy.Rozdawnictwo towarów dla biednych - i dla politycznych sojuszników - przyczyniło się też do rozkręcenia inflacji i braków w zaopatrzeniu. Dzięki dochodom z ropy Chavez utrzymuje komunistyczny reżim na Kubiei dotuje inne lewicowe rządy w Ameryce Łacińskiej:w Nikaragui, Ekwadorze i Boliwii. Pomaga nawet zamożnej, ale zadłużonej Argentynie. Kraje te odwzajemniają się wenezuelskiemu dyktatorowi polityką nieprzyjazną wobec USA- obiektu stałych retorycznych ataków prezydenta. Chavez flirtuje także z Iranem, popierając jego antyzachodnią politykę, oraz z Rosją i Chinami, które wspomagają go kapitałem i technologiami. Mimo animozji politycznych USA są ważnym partnerem handlowym Wenezueli. Jest ona czwartym eksporterem ropy do USA, po Meksyku, Kanadzie i Arabii Saudyjskiej.    H. Rodonski fot. PAP/EPA (pg) TopNews - najpopularniejsze materiały WP.PL 