Ostre słowa dziennikarki "Panoramy" Niedawno Andrzej Turski poinformował, że żegna się z "Panoramą".  Jak tłumaczył, czuje się zmęczony. Choć zrezygnował z prowadzenia dziennika telewizyjnej Dwójki, to wciąż będzie gospodarzem magazynu "7 dni Świat" w TVP Info.  Na te wyjaśnienia dziennikarza niektórzy pozostali jednak głusi, dopatrując się przyczyn ustąpienia Turskiego w zupełnie innych kwestiach. Jeden z serwisów należących do braci Karnowskich zasugerował, że prezenter odchodzi z powodu problemów z alkoholem. Na te insynuacje ostro zareagowała redakcyjna koleżanka Turskiego, Hanna Lis, która w wyjątkowo mocnych słowach potępiła ten medialny atak.  KŻ/AOS  fot.AKPA Zatrważające insynuacje w serwisie Karnowskich Jak można przeczytać w serwisie wsumie.pl: "Widzowie mogli 30 listopada 2013 roku o godz. 18 obserwować wyraźnie "zmęczonego" pana z tv, który ma problemy z wypowiadaniem słów, wszystko przekręca, a w dodatku powoli i nieporadnie powtarza niektóre wyrazy."  W dalszej części artykułu redakcja sugeruje, że Andrzej Turski znajdował się wówczas pod wpływem alkoholu. Kwestionując wcześniejszy komentarz dziennikarza dla portalu press.pl, w którym mówił: "Facet, który ma 70 lat, nie może robić 14 programów miesięcznie", redakcja napisała:  "My sądzimy, że jednak może. Pod warunkiem, że zachowa umiar. Zwłaszcza w lokalach z alkoholem".Na taką bezczelność ostro zareagowała Hanna Lis. fot.PAP Hanna Lis o "internetowym ścieku" braci Karnowskich - Zgodnie z zasadą "nie ruszaj gówna, bo śmierdzi: nigdy nie uległam pokusie (a bywała niekiedy silna) skomentowania jakiegokolwiek tekstu opublikowanego w internetowym ścieku braci Karnowskich. Nie od dziś wiadomo, że specialite de la maison ich (nie)wesołego portaliku jest plucie, szczucie i miotanie oszczerstwami, nic w ich wykonaniu nie powinno więc dziwić. A jednak -  zaczęła swój blogowy wpis dziennikarka TVP.    fot. ons.pl Hanna Lis podważa spekulacje na temat Turskiego - Tym razem owi miłujący Boga, prawdziwi katolicy postanowili wziąć na celownik mojego redakcyjnego kolegę Andrzeja Turskiego. Panowie Karnowscy informują w swoim ścieku , że "prawdziwym powodem" odejścia Andrzeja z redakcji, było to, że w ostatnią sobotę prowadził Panoramę "po pijaku".  Powołują się przy tym na "anonimowego informatora" i nikomu nie znany plotkarski portalik, który przez całkowity przypadek również należy do propagandowego arsenału medialnego dzielnych (inaczej) braci K. - czytamy na blogu Hanny Lis.   fot. AKPA Lis: Turski nie był pijany, on jest chory W dalszej części tego emocjonalnego wpisu dziennikarka ujawnia, co tak naprawdę przesądziło o fatalnej kondycji jej redakcyjnego kolegi 30 listopada br. - Andrzej Turski nie był pijany na wizji. Andrzej ma za sobą długą i wyniszczającą walkę z chorobą nowotworową, a od roku zmaga się z cukrzycą i to ona, a nie żaden alkohol, była powodem jego złego samopoczucia w ostatnią sobotę. Hiena roku wygrana w przedbiegach, nikt wam chłopaki nie dorówna - gorzko podsumowuje.  fot.mwmedia Miłośnicy krzyża W ostatnim zdaniu żona Tomasza Lisa zauważa też, że medialna działalność braci Karnowskich niewiele ma wspólnego z chrześcijańskimi wartościami, z którymi się utożsamiają. Jak stwierdza: "Wy macie gdzieś Krzyż. Wy kochacie krzyżować. Jak na prawdziwych, miłujących Boga katolików przystało". KŻ/AOS ( teleshow.wp.pl ) ﻿ 