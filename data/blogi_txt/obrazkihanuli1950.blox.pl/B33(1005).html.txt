Znów pozwoliła sobie na zbyt wiele?   Jolanta Pieńkowska w pocie czoła pracuje na tytuł królowej antenowych wpadek.  Prezenterka "Dzień dobry TVN" jak z rękawa sypie aroganckimi wypowiedziami, które niezależnie od tego, czy są skierowane do jej rozmówców czy też współpracowników, bulwersują widzów.    Niedawno znów byliśmy świadkami kontrowersyjnego zachowania prezenterki, która pozwoliła sobie na bardzo osobiste uwagi wobec Roberta Kantereita. Pieńkowska starała się ośmieszyć kolegę, budząc tym samym zażenowanie gości i widzów porannego pasma. Jolanta Pieńkowska coraz częściej zapomina, że antena to nie jest najlepsze miejsce na wymianę koleżeńskich złośliwości. Podczas lekkiej rozmowy o damskich butach i torebkach, m.in. z Norbim i Marią Rotkiel, dziennikarka bez pardonu zaatakowała współprowadzącego.    fot. eastnews Najpierw starała się ośmieszyć Kanteraita, wypytując go o ceny damskiego obuwia i torebek. Gdy dziennikarz próbował zabawnie wybrnąć z sytuacji, przyparła go do muru i dopytywała, jak drogie torebki i buty kupuje żonie.  Kiedy odparł, że przestał kupować, po tym jak posłuchał rady Pieńkowskiej, oburzona prezenterka zaczęła się tłumaczyć i zarzucać koledze skąpstwo.   - Bo kupiłeś nie tę, którą ci radziłam, bo przyoszczędziłeś - mówiła do Kantereita i przekonywała gości o swojej racji.  - Tak, naprawdę! Bo kupił za 50 złotych, a ja mówiłam, żeby kupił tę za 150 złotych, bo to była okazyjna cena i była piękna - egzaltowała się prezenterka. ﻿ 