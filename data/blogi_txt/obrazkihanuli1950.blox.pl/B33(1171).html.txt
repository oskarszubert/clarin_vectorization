Soczi 2014. Stoch najlepszym olimpijczykiem według "Wall Street Journal" Michał Owczarek Kamil Stoch (Fot. Kuba Atys / Agencja Gazeta) Zobacz zdjęcia (5) Według "Wall Street Journal" dwukrotny złoty medalista w skokach narciarskich Kamil Stoch jest najlepszym zawodnikiem zimowych igrzysk olimpijskich w Soczi. Ryan Wallerson z "Wall Street Journal" brał pod uwagę nie zdobyte medale, ale przewagę, jaką zwycięzca uzyskiwał nad pozostałymi zawodnikami. Porównywano czas lub wynik punktowy zwycięzcy ze średnią wszystkich rezultatów.        Według tych wyliczeń w rankingu prowadzi Kamil Stoch (dwukrotny złoty medalista w skokach narciarskich). Polak ma pierwsze miejsce w zestawieniu dzięki wygranemu z ogromną przewagą konkursowi na skoczni normalnej. Stoch zwyciężył także na dużej skoczni i ten wynik dał mu piąte miejsce w rankingu.             Drugie miejsce w rankingu "Wall Street Journal" ma zwycięzca skeletonu mężczyzn Rosjanin Aleksander Tretiakow, a trzecia jest Holenderka Jorien ter Mors - złota medalistka w łyżwiarstwie szybkim na dystansie 1500 metrów.        Wyniki nie są jeszcze ostateczne. Ranking przygotowano w czwartek, a igrzyska potrwają do niedzieli.Czołówka rankingu "Wall Street Journal" Kamil Stoch (Polska, skoki narciarskie, skocznia normalna) - 2,49        Aleksander Tretiakow (Rosja, skeleton mężczyzn) - 2,39        Jorien ter Mors (Holandia, łyżwiarstwo szybkie, 1500 m kobiet) - 2,32        Sang Hwa Lee (Korea Płd., łyżwiarstwo szybkie, 500 m kobiet) - 2,09        Kamil Stoch (Polska, skoki narciarskie, skocznia duża) - 2,05 