Amerykański serial "Moda na sukces" to najpopularniejsza telenowela na świecie, oglądana przez około trzysta milionów widzów w stu czterdziestu krajach.Do tej pory powstało ponad sześć tysięcy odcinków, co oznacza, że jest jedną z najdłużej emitowanych produkcji w historii telewizji.Ta opowiedziana z epickim rozmachem historia rodu Forresterów realizowana jest od ponad 25 lat! Niedługo może się to jednak zmienić.Z obsady serialu wykruszają się kolejne gwiazdy, co stawia pod znakiem zapytania sens nowych odcinków. Wiemy już, w jaki sposób z "Mody na sukces" odejdzie Stephanie Forrester, czyli Susan Flann' Kilka miesięcy temu amerykańskie media poinformowały o rezygnacji z dalszej gry w tasiemcu Ronna Mossa, czyli serialowego Ridge`a Forrestera. - Ronn spędził w "Modzie na sukces" cudowne 25 lat. Zawsze traktowaliśmy go jak rodzinę i życzymy mu wszystkiego najlepszego w przyszłych wyzwaniach zawodowych - powiedział w rozmowie z portalem EW.com producent Bell Phillip. Dlaczego Moss postanowił odejść? Mówi się, że przyczyną są zbyt niskie zarobki. Aktorowi nie udało się wynegocjować satysfakcjonującej go kwoty, dlatego nie przedłużył kontraktu. Sam zainteresowany nie komentuje jednak tych doniesień, chociaż jego odejście z produkcji zostało już oficjalnie potwierdzone. W ślad za Ronnem poszła kolejna gwiazda.  Swoją przygodę z serialem postanowiła zakończyć Susan Flannery. Aktorka podpisała z producentami "Mody na sukces" krótkoterminowy kontrakt, który pozwoli twórcom wprowadzić odpowiednie zmiany w fabule związane z odejściem z serii granej przez nią postaci.  Jakiś czas temu u Flannery wykryto fibromialgię.To mało znana choroba reumatologiczna, charakteryzująca się bólem w układzie kostno-stawowym, dotykająca kobiety w podeszłym wieku. W tym roku aktorka skończyła 73 lata. 