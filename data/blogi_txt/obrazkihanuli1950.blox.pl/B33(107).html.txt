To nie tylko zamach, ale brutalny gwałt na niezależności sędziowskiej - stwierdził w TVN24 prezydencki doradca Tomasz Nałęcz,komentując artykuł Cezarego Gmyza o przeszłości matki sędziego Igora Tulei. Dziennikarz powołując się na dokumenty IPN napisał, że Lucyna Tuleya była pracowniczką Służby Bezpieczeństwa. Tygodniklisickiego.pl opublikował tekst Cezarego Gmyza, w którym pyta on o bezstronność sędziego Igora Tulei przywołując jednocześnie przeszłość jego matki. Według akt IPN Lucyna Tuleya w latach 1960-71 pracowała w Milicji Obywatelskiej w Łodzi w wydziale kryminalnym,a następnie do 1988 roku była funkcjonariuszką SB.Do jej zadań należała inwigilacja i śledzenie opozycji czy dyplomatów. Gmyz napisał, że Lucyna Tuleya została objęta ustawą dezubekizacyjną,na mocy której obcięto jej emeryturę za 17 lat służby w organach bezpieczeństwa.     Dziennikarz przytacza w swoim tekście m.in. wypowiedź Wiesława Johanna,byłego sędziego Trybunału Konstytucyjnego, adwokata, który w czasie PRL bronił opozycjonistów, który uważa, że z powodu takich powiązań rodzinnych sędzia Igor Tuleyapowinien wyłączyć się z orzekania w sprawach lustracyjnych ["Tymczasem sędzia nie tylko pozwala sobie na kontrowersyjne porównania,ale orzeka też w sprawach lustracyjnych" - napisał Gmyz]. 