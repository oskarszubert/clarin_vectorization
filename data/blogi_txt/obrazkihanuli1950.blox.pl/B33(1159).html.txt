Spłonął  hotel Baron przy trasie nr 8 w Nadarzynie koło Warszawy. Jedna osoba została niegroźnie ranna. W akcji ratowniczej brały udział jednostki straży pożarnej m.in. z pobliskiego Pruszkowa. Informację o pożarze dostaliśmy na Alert24.    Początkowo ogień objął pierwsze i drugie piętro hotelu przy ulicy Mszczonowskiej. Po godzinie palił się już cały budynek. Z budynku udało się bezpiecznie ewakuować około 20 osób - gości i pracowników hotelu. Na miejscu pracowało 26 jednostek straży pożarnej. Agnieszka Kotulek z mazowieckiej straży pożarnej poinformowała, że poszkodowana jest jedna osoba, która podtruła się dymem. - Karetką przewiozła tę osobę do szpitala - powiedziała Kotulek. Strażacy dogaszali pogorzelisko przez całą noc. 