Grupa ok. 35 zamaskowanych narodowców wdarła się na salę Auditorium Maximum Uniwersytetu Warszawskiego podczas wykładu prof. Magdaleny Środy. Nagranie incydentu opublikowane zostało na YouTube. Wykład miał się rozpocząć o godz. 17.00. Grupa wdarła się do sali tuż po rozpoczęci wykładu.Po tym, jak straż uniwersytecka wyparła ją z sali,grupa skakała w holu Auditorium Maximum i skandowała:"Raz sierpem, raz młotem czerwoną hołotę!". Jak podaje TOK FM, grupa przed opuszczeniem budynku rozrzuciła ulotki,w których napisano, że demonstracja jest reakcją na odwołanie przez władze UW debaty z przedstawicielami Ruchu Narodowego. Na ulotce znajduje się logo Niezależnego Środowiska Akademickiego. Wcześniej "Krytyka Polityczna" na swoim profilu na Facebooku poinformowała, że "Młodzież Wszechpolska chce zerwać dzisiejszy wykład Magdaleny Środy". W czasie szarpaniny wyrwane zostało skrzydło drzwi. Kiedy na miejsce dotarła policja, pozostało tylko ośmiu protestujących. Policjanci ukarali dwóch najbardziej krzykliwych mandatami w wysokości 500 złotych. (ib)TopNews - najpopularniejsze materiały WP.PL 