Na swoim koncie ma tytuł Rośliny Roku 2012, przyznany przez Światowy Fundusz na rzecz Przyrody. Jej właściwości wyjątkowo cenią Skandynawowie i Holendrzy, jednak słodko-gorzki specyfik jest znany na całym świecie. Nic dziwnego - nazywana czarnym złotem lukrecja, to jedna z najstarszych roślin leczniczych znanych człowiekowi.   LUKRECJA należy do tej samej rodziny, co soczewica, fasola i soja. Ma długą łodygę i niebieskie kwiaty. Właściwości lecznicze wykazuje jej korzeń, zawierający glicyryzynę - substancję o silnych właściwościach przeciwzapalnych, przeciwbakteryjnych oraz wykrztuśnych. Jednym z pierwszych zastosowań leczniczej rośliny były choroby górnych dróg oddechowych. Hipokrates wspominał o lukrecji jako remedium na kaszel i ból gardła.     Idąc od głowy w dół ciała, kolejnym obszarem, na który lukrecja ma zbawienne działanie, jest system trawienny. Wyciąg z niej przyśpiesza gojenie wrzodów żołądka, chroni wątrobę przed marskością i stłuszczeniem, a także toksycznym wpływem węglowodorów i metali ciężkich, a także przyspiesza usuwanie wolnych rodników z ustroju.   fot. 123RF Dodatkową zaletą lukrecji jest jej wyjątkowa słodycz, która ani nie powoduje próchnicy, ani nie tuczy. Wręcz przeciwnie: wysoka zawartość fawonoidów, które wspomagają trawienie i przyspieszają metabolizm, sprawia, że lukrecja nie podonosi poziomu cukru we krwi i stanowi idealny przysmak dla dbających o szczupłą sylwetkę osób.   Efektem spożywania lukrecji, których zachwalał już Aleksander Wielki, jest działanie orzeźwiające. Napój z mleka, kopru włoskiego i czarnego złota był opisywany w Kamasutrze jako środek przezwyciężający chroniczne zmęczenie. Roślina używana jest także w kosmetyce. Kremy z lukrecją oraz kąpiele w naparze z jej korzenia łagodzą problemy dermatologiczne, takie jak egzema, skóra atopowa czy wypryski. Starożytnym musiało wystarczyć ssanie kawałka jej korzenia lub ścieranie go na proszek i sporządzanie z niego napoju, jednak dzisiaj ostnieje szeroki wachlarz produktów lukrecjowych. Tabletki, kapsylki do ssania, herbaty, nalewki, cukierki czy rozpuszczalne kryształki - korzystanie z dobroczynnego działania czarnego złota to kwestia udania się do apteki czy zajrzenia na stronę z naturalnymi produktami.     (mtr), fitness.wp.pl 