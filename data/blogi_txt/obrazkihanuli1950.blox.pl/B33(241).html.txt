źródło: babol.pl, Niedziela, 16 lutego 2014   Kibice mają go dosyć Piotr Żyła znów wywołał skandal!           fot: PAP Piotr Żyła sam powoli zaczyna przekreślać swój dorobek w skokach narciarskich. Na igrzyskach w Soczi spisuje się fatalnie. Na skoczni K-90 przegrał nawet wewnętrzną rywalizację na treningach, a na K-120 nie zakwalifikował się do drugiej serii. Brak formy daje się wytłumaczyć, ale niestety zachowania cieszyńskiego zawodnika zaczynają coraz bardziej irytować. Kompletny brak ogłady nikomu nie przeszkadzał, dopóki Żyła dobrze skakał. Było widać, że chłopak się stara, czasem szło mu lepiej, czasem gorzej, ale poniżej pewnego poziomu raczej nie spadał. W końcu zaczął jednak tak "gwiazdorzyć", że wypadałoby mu podać reklamowanego w telewizji batonika, głównie na Facebooku.  Regularnie pisał o alkoholu, jak bumerang wracał w jego wynurzeniach temat "wajcenka" (piwo pszeniczne), którego praktycznie zawsze chętnie by wypił. Skoki narciarskie to jednak wielki reżim treningowy i absolutnie odpowiedzialne podejście do każdego posiłku. Widać wyraźnie, jakie frukty przynosi profesjonalizm w osobach Kamila Stocha, czy Noriakiego Kasai. Tymczasem 27-letni Żyła wciąż zachowuje się jakby miał o 10 lat mniej.  Bardzo cenimy sobie poczucie humoru, pozytywne podejście i przyjazne nastawienie Piotra Żyły do świata. Stał się bohaterem polskiego internetu, ludzie bardzo go polubili. Po konkursie na skoczni K-120 w Soczi przesadził jednak całkowicie, publikując na swoim oficjalnym kanale na Facebooku zdjęcie karteczki, którą przykleił sobie na drzwiach hotelu. "Miej wyj**ane, a będzie ci dane" - głosi jej treść. Aspekt wulgaryzmu pomińmy, nie w tym tkwi skandal. Gdyby owo "powiedzonko" przetłumaczyć na książkową polszczyznę, brzmiałoby ono "lekceważ wszystko, a będzie ci dane". Brzmi to fatalnie w momencie, kiedy skoki Żyły zatrwożyły miliony kibiców w Polsce, a sam zawodnik stał się symbolem nieudacznictwa, przeciwnym biegunem wobec Kamila Stocha. Czy teraz wyleci z reprezentacji?  Sprawa jest zupełnie jasna - trener Łukasz Kruczek żenujących zachowań tolerował nie będzie. Jeżeli skoczek jest w słabej formie, powinien włożyć w treningi jeszcze więcej starań. O tym, że Żyła jest leniem przekonała już przedolimpijska wypowiedź Kamila Stocha dla "sport.pl". - Ja za niego pracy nie wykonam, nie przerzucę na siłowni iluś tam kilogramów żelaza, nie oddam skoków treningowych - mówiła wówczas o koledze z reprezentacji legendarna już "Rakieta z Zębu". Do Piotra Żyły możemy tylko zaapelować. Mniej piwa, więcej treningów. Mniej "wyj**ane", więcej pokory. A w najwyższej szczególności - osoba publiczna powinna zastanawiać się nad tym, co przekazuje opinii publicznej. Zdjęcie karteczki opublikowane przez skoczka z Cieszyna w sobotni wieczór nie było śmieszne, biorąc pod uwagę kontekst jego umieszczenia. Było tylko irytujące.        (fot. Facebook / Piotr Żyła Official)    Roman Koń 