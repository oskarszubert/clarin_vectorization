Dziennikarka demaskuje kolegów z TVP Katarzyna Dowbor, od niedawna nowa gwiazda Polsatu, postanowiła ostatecznie rozprawić się z Telewizją Polską,  która zakończyła współpracę z dziennikarką tuż przed 30-leciem jej pracy.   Dawna prezenterka Dwójki napisała książkę, w której na odchodne demaskuje byłych kolegów z Woronicza.  Szczególnie przykre słowa na swój temat znajdzie we wspomnieniach Dowbor Wojciech Mann, którego autorka nazywa  "niemiłym osobnikiem" i "bufonem". Jak twierdzi, uznawany za jednego z najsympatyczniejszych polskich dziennikarzy  prywatnie jest zupełnie inny. A jego medialny wizerunek mocno kontrastuje z prawdziwym obliczem.  Pozytwnie o Chajzerze, źle o Mannie 23 października ukaże się książka "Katarzyna Dowbor. Mężczyźni mojego życia", w której dziennikarka opisuje dawnych kompanów z TVP m.in. Zygmunta Chajzera, Włodzimierza Szaranowicza czy Władysława Komara. Jednym z bohaterów publikacji jest też Wojciech Mann, jednak w odróżnieniu do wyżej wymienionych, Dowbor nie ma o prowadzącym "Szansy na sukces" najlepszego zdania. Dowbor ujawnia, za co lubimy prezenterów "Człowiek bardzo daleki od tego, jak go sobie wyobrażamy. Polacy widzą w nim sympatycznego misia, tymczasem to osobnik bardzo niemiły. Niemiły z zasady" - pisze o Mannie Dowbor.  Jak twierdzi była gwiazda TVP, o sympatii telewizyjnych prezenterów - lub jej braku - często decyduje fakt prowadzonych przez nich programów i roli, które odgrywają na ekranie.  fot. AKPA Mann traci przy bliższym poznaniu "Z ich oceną należy się wstrzymać, póki się ich nie pozna. Bo przy bezpośrednim poznaniu zazwyczaj zyskują. Z Wojciechem Mannem jest dokładnie na odwrót" - twierdzi Dowbor i na dowód przytacza anegdotę z telewizyjnego planu, kiedy to najwyraźniej ostatecznie straciła do Wojciecha Manna sympatię.  Czym ją do siebie zraził? "Ja występowałam w jakiejś "Szansie" świątecznej, podczas której śpiewały osoby znane ze swoimi dziećmi.| Na nagranie przybyłam z kilkuletnią Marysią.  I tu niespodzianka. Prowadzący nie wyszedł się z nikim przywitać. Siedział sobie w garderobie, co nie było zbyt eleganckie. Zwłaszcza, że znał wielu gości. Program miał być zabawą, a trudno się bawić, kiedy gospodarz nie wyściubia nosa ze swego pokoju" - wspomina Dowbor. Jednak brak gestów sympatii nie był według dziennikarki największym grzechem Manna.  AKPA Dowbor o "Szansie na sukces": "lincz nad naiwniakami" "Mann był bardzo oficjalny, jakbyśmy się zupełnie nie znali. Dziwne to było. W dodatku po występach wszystkich gości jakiś szaleńczy wręcz atak przypuścił dyrygent Jerzy Maksymiuk, który zasiadł w jury. Wygłosił tyradę, że Polacy nie mają słuchu, że nie potrafią śpiewać, że są niemuzykalni. Nam, uczestnikom, też się dostało. Najgorsze było jednak to, że Mann się do Maksymiuka przyłączył. Zrobił się z tego taki lincz nad naiwniakami, którzy zgodzili się przyjść do miłego - jak się nam wydawało - programu. Staliśmy i słuchaliśmy tych ataków, nie bardzo wiedząc, co się dzieje, bo poświęcaliśmy swój czas w zbożnym celu. W końcu nie wytrzymałam - bo ja akurat umiem śpiewać - i zaproponowałam, żeby Mann zaprezentował swoje umiejętności wokalne" - czytamy w książce Katarzyny Dowbor.   Jak Dowbor dogryzła Mannowi "Nigdy nie słyszeliśmy, jak pan śpiewa. Proszę, ma pan okazję, skoro tak ostro pan krytykuje" - wspomina swoje słowa Dowbor.  "Ale Mann odburknął tylko, że jest tu od prowadzenia, a nie od śpiewania" - kończy opowieść prezenterka. Na łamach książki znajdziemy też komentarz Dowbor dotyczący głośnego rozstania prezentera z programem Elżbiety Skrętkowskiej, w którym dziennikarka jednoznacznie obarcza Manna winą za zdjęcie go z anteny.    Nie pierwszy raz atakuje Manna "Ostatnio na coś się obraził, rzucił program, zostawiając innych jego twórców na lodzie" - pisze Dowbor.  Przypomnimy jednak, że nie po raz pierwszy Katarzyna Dowbor tak otwarcie krytykuje Wojciecha Manna.  Podobny atak przypuściła na dziennikarza kilka miesięcy temu, gdy okazało się, że TVP kończy z nią współpracę. Dowbor z zawiścią o programie Manna W maju br. Dowbor tłumaczyła w jednym z wywiadów, że przyczyną zwolnienia z TVP nie mogły być słabe wyniki oglądalności jej ostatniego programu "Ogrodowa Dowborowa", który i tak wypadał pod tym wzgledem lepiej niż najnowsza produkcja Manna "Kocham to, co lubię". - Program był emitowany w sobotę rano i miał ponad 500 tys. widzów! A show Wojciecha Manna, hołubione i reklamowane, oglądało zaledwie 360 tys. osób. I to w prime time - wytknęła wówczas Mannowi.  KŻ/AOS 