Aktorka pokazała Kubie nieznane oblicze? Show biznes rządzi się swoimi prawami i bywa kapryśny. Nigdy nie wiadomo, jak długo potrwa zdobyta popularność. Gwiazdy często pojawiają się na językach wszystkich równie szybko, jak z nich znikają.  Takim przykładem może być Magdalena Różczka, która parę lat temu przypomniała się publiczności rolą Julii w serialu "Usta usta". Jednak po zakończeniu jego emisji, aktorka zapadła się pod ziemię. Owszem, pokazywała się na ekranie, jednak nie wzbudzała już tak wielkich emocji. Do teraz.  Odkąd wcieliła się w postać sympatycznej pani chirurg w hicie TVN-u "Lekarze", znów wszyscy o niej mówią. Co ciekawe, zawsze w pozytywnym kontekście. Trudno znaleźć aferę lub skandal z jej udziałem.  Nic dziwnego, że Kuba Wojewódzki postanowił zaprosić ją do swojego programu. Uparcie próbował pociągnąć Różczkę za język i zmusić ją do pokazania pazurów. Czy mu się to udało? Aktorka zdradziła natomiast kulisy pracy nad medycznym serialem TVN-u. Jakie sekrety wyszły na jaw? AR/AOS  "Ty jesteś trochę brzydki" Magda Różyczka od 2010 roku posiada tytuł Ambasadora Dobrej Woli UNICEF. Chętnie angażuje się w różnorodne akcje charytatywne. Trudno znaleźć na jej wizerunku choćby najmniejszą rysę. Choć Kuba bardzo się starał, nie udało mu się. Przez całe spotkanie aktorka tryskała energią, a uśmiech nie schodził jej z twarzy. Wojewódzki zaczął więc od dość nietypowego pytania.- Dlaczego lubisz brzydkich mężczyzn? - Wiadomo, że wy uwielbiacie piękne kobiety. Ale wiesz co? Ty jesteś taki trochę brzydki. W moich ustach to jest komplement, zaufaj mi. Chodzi mi o to, że czasem są mężczyźni, którzy wyglądają jak modele, jak dziewczynki. Są tak piękni, że nie można na nich patrzeć. Myślę, że bycie z takim mężczyzną dla kobiety jest frustrujące - śmiała się aktorka. Nowe wcielenie Wodzianki Wojewódzki, aby kontynuować temat, potrzebował ugasić pragnienie. Jak zwykle poprosił Wodziankę o wodę i... zamiast atrakcyjnej brunetki, w studio pojawiła się Magdalena Cielecka! Jak gdyby nigdy nic przyniosła karafkę i z tajemniczym uśmiechem zniknęła za kulisami. Gdy emocje i szok opadły, Kuba brnął dalej w rozpoczęty wcześniej wątek.- A kto jest najbrzydszy? Karolak, Szyc, Adamczyk, Deląg czy Stuhr? - zapytał przewrotnie. Różczka długo wahała się nad odpowiedzią. Po długim namyśle ułożyła nazwiska w odpowiadającej jej kolejności, a showman przedstawił wyniki rankingu.- Najbrzydsi Polacy według Magdy "Viva najbrzydsi". Pierwsze miejsce Maciej Stuhr - no, "Pokłosie" jak chciałeś. Szyc drugie - jak Borys tylko wytrzeźwieje, to się dowie. Miejsce trzecie Karolak. - Karolak?! - oburzyła się Magda.- Przecież on teraz bierze udział w traithlonie. On dobiega na tę samą metę, co wszyscy. Dzień później - stwierdził ze znanym sobie humorem Wojewódzki.- Nie, no to Adamczyk - wybrała aktorka.- Święta racja! - podsumował prowadzący.- Amen - ucieszyła się artystka. Aktorka zdradziła tajemnice "Lekarzy" Po takiej wymianie "uprzejmości" dla kolegów z branży Kuba przeszedł do zagadnień związanych z serialem "Lekarze", w którym Różczka wciela się w jedną z głównych bohaterek.  Jak się okazało, przygotowania do roli chirurga okupione były prawdziwą krwią i ciężką pracą nad stołem operacyjnym.  Aktorka uchyliła nieco rąbka tajemnicy i wyznała, na czym polegało jej zapoznanie się z zawodem lekarza. A lekko nie było! Prawdziwa szkoła lekarskiego życia - Widziałaś kiedyś trupa na żywo? (...) Ale to źle brzmi - zorientował się po chwili Wojewódzki. - Przygotowywałaś się jakoś? Wkładałaś ręce w jelita? - dopytywał, tak naprawdę oczekując negującej odpowiedzi.  Jak wielkie było jego zdziwienie, gdy Różczka przyznała, że znalazła się na prawdziwej sali operacyjnej. Ale to nie wszystko!- Poszłam na praktyki do szpitala i byłam pewna, że tak sobie pospaceruję po korytarzach. (...) Poznałam kilku lekarzy i jeden z nich powiedział: "akurat mam taki fajny przypadek" - zaczęła opowieść.Po dokładnym i profesjonalnym umyciu rąk, aktorka była pewna, że po wejściu na salę, będzie bacznie obserwować zabieg z bezpiecznej odległości. Nic z tych rzeczy.  AKPA Niespodzianka na sali operacyjnej - Przyszedł po mnie lekarz z zakrwawionymi rękawicami i już wtedy zrobiło mi się słabo. Myślałam, że usiądę sobie z boczku, ale nie! Przyciągnął mnie do samej operacji - przyznała.- Leżał zakrwawiony pacjent, to wszystko tam kipiało: flaki, dwunastnica, trzynastnica?! - pytał przerażony Wojewódzki. - Tak. Facet był za parawanikiem i odbywała się operacja jego nogi. Lekarz powiedział, że muszę być bardzo blisko rany. (...) Mówił: "a tu tętnica, a tu dotknij". Ja to sobie oglądałam i nawet sobie pomyślałam, że gdybym zobaczyła coś takiego w serialu później, to bym pomyślała, że słabo to zrobili. W ogóle nie wygląda jak człowiek, jak ciało. Noga wyglądała jak kawałek plastiku - opowiadała Różczka. Aktorka jednak szybko wróciła na ziemię, bowiem operowany pacjent zaczął chrząkać. Jak się okazało, był znieczulony jedynie od pasa w dół. To zupełnie wytrąciło Magdę z równowagi.   Różczka od początku doskonale wcieliła się w rolę lekarza Aktorka postanowiła zrobić sobie przerwę od asystowania przy operacji. Usiadła z boku, aby złapać oddech. Po chwili usłyszała coraz głośniejsze szeptanie lekarzy nad pacjentem.  Nagle zza parawanu wychylił się operowany mężczyzna i powiedział "Proszę pani, pani doktor! Wie pani, co tu mówią? Że pani jest podobna do tej aktorki - Magdy Różczki". Gwiazda zaprzeczyła. W tym samym momencie, zespół lekarzy odwrócił się od stołu i stwierdził "na serio, jak siostra!"- Nigdy nie operujcie się w publicznej służbie zdrowia. Przypadkowa kobita została wzięta i gmerała komuś w tętnicy! - zareagował na te rewelacje wstrząśnięty Kuba. fot. TVN Zagrała trzy osoby w "Quo vadis" - To jest prawda, że zagrałaś w "Quo vadis" trzy osoby? - zmienił nagle temat Wojewódzki. - Przynajmniej! Moja twarz została zmultiplikowana. Ci Rzymianie to ja, krzyczałam "zjeść chrześcijan", później wybiegałam na arenę jako chrześcijanka i uciekałam przed lwami. A trzecia rola to była taka, że byłam niewolnicą na uczcie u Nerona. To jest początek filmu. Musisz to zobaczyć! - chichotała aktorka.  fot. AKPA Aktorka jest uzależniona od śmiechu Podczas całej rozmowy, dobry humor nie opuszczał gwiazdy. Jak przyznała, zagranie poważnych scen w filmie lub serialu wymaga od niej nie lada poświęcenia. Nie ma dowcipu, który by jej nie rozśmieszył. Do tego stopnia, że bawi ją każdy, nawet najbardziej beznadziejny żart. - A jak jest suchar? - ciekawił się Kuba.- To tym bardziej! Jak można być takim deb**em, żeby opowiadać tak głupie i nieśmieszne kawały? - śmiała się do rozpuku. - Powinnaś pracować na planie "Familiady"! Zrobiłabyś furorę. Karol wychodzi, a ty już płaczesz - powiedział Wojewódzki, czym jeszcze bardziej rozweselił aktorkę. Sympatyczna gwiazda ma problem z wulgaryzmami na planie Pod koniec odcinka prowadzący nawiązał jeszcze do filmu, w którym Różczka zagrała wyrazistą i charakterną postać.- Mówiły mi twoje koleżanki z "Lejdis", że jesteś tak porządna, że miałaś kłopoty, żeby się wcielić w rolę. Bo twoja bohaterka tam przeklina - zaczął Kuba.  - To nie jest tak, że ja nie bluźnię na co dzień. (...) Trudne było to, że te wszystkie słowa były wpisane dokładnie, w których momentach ja mam je mówić. Każde przekleństwo było w scenariuszu. Nie ma żadnych przypadków. Nawet monolog o nietoperzu, o który walczyłam pół roku, żebym nie musiała go mówić. - A dlaczego? Naprawdę krępuje cię, że nietoperz jest jednym zwierzęciem, który potrafi sobie zrobić loda?  - Źle mi się to mówiło, nie śmieszyło mnie to. Wydawało mi się to bez sensu. (...) Tak przypadkiem sobie przeklinać jest fajnie, ale nie wypisane w scenariuszu - zakończyła aktorka. Mimo że Wojewódzki przez cały program próbował pokazać nieznaną twarz Magdy Róźczki, to nie udało mu się tego dokonać. Gwiazda zachowywała się tak, jak widzowie kojarzą ją z ekranu. Było miło, grzecznie i sympatycznie.  A jak wy oceniacie ostatniego gościa Kuby? AR/AOS 