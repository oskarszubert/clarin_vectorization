Możliwe,że  wkrótce świat zobaczy jeszcze więcej kompromitujących zdjęć księcia Harry'ego. Guru brytyjskiego PR-u Max Clifford oświadczył dziś, że skontaktowały się z nim dwie kolejne uczestniczki imprezy w Las Vegas,podczas której powstały niesławne fotografie młodego kandydata do tronu.- Mówiły, że mają jeszcze więcej różnego rodzaju materiałów - zdradził. Zdjęcia nagiego księcia opublikował amerykański portal plotkarski TMZ.Widać na nich Harry'ego na imprezie w hotelu w Las Vegas.Na niektórych zdjęciach książę jest kompletnie nagi,a genitalia zasłania ręką, na innych przytula do siebie - również nagą - kobietę. Później tłumaczył się, że grał w rozbieranego bilarda.Kompromitujące zdjęcia udostępniła mediom jedna z 15 obecnych w hotelowym apartamencie księcia kobiet. Według przyjaciela księcia, Arthura Landona, pogwałciła ona prawa gościnności,ujawniając zrobione podczas feralnego wieczoru zdjęcia gospodarza. 