Wypłacając pieniądze jesteśmy nieustannie narażeni na oszustwo za pomocą skimmera.      Złodzieje używają skimmerów bardzo różnego rodzaju - zwykle jest to nakładka na szczelinę na kartę, której zadaniem jest zeskanowanie paska magnetycznego karty płatniczej. Jednak wyścig oszustów z bankami trwa cały czas. Nowy model Skimmera wypatrzony w jednym z europejskich krajów umieszcza się nie na bankomacie, a w szczelinie na kartę. W ten sposób urządzenie nawet lepiej może spełnić swoją rolę - jednak nie jest niewykrywalny. By oszustwo się powiodło, oprócz skimmera na bankomacie jest zwykle montowana kamera lub nakładka na klawiaturę, które mają za zadanie ukraść PIN do karty. Warto więc podczas wpisywania PINu zasłonić klawiaturę ręką, by nie sfilmowała nas kamera ukryta przez złodzieja. Niestety w użyciu są też kamery na podczerwień robiące zdjęcie chwilę po wpisaniu PINu. Tu pomaga potrzymanie całej ręki na klawiaturze jeszcze chwilę po wciśnięciu ostatniego klawisza, by równomiernie ogrzać wszystkie przyciski. Niestety złodzieje wymyślili też nakładki na klawiaturę, które sczytują wpisany kod - na to nie ma już rady, warto więc uważnie przyjrzeć się klawiaturze przed rozpoczęciem wypłacania pieniędzy 