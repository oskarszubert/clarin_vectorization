Władze pakistańskie sprawdzają doniesienia,że syrop na kaszel spowodował w ciągu trzech dni śmierć 33 osób - podał przedstawiciel rządu.Byłby to już drugi w ostatnich miesiącach przypadek, gdy lekarstwo jest prawdopodobną przyczyną licznych zgonów. Do zgonów po zażyciu syropu doszło w mieście Gudźranwala i w pobliskich wioskach we wschodnim Pakistanie - powiedział przedstawiciel lokalnych władz Abdul Jabbar Shaheen. Według niego do miejskiego szpitala trafiły 54 osoby, które piły syrop. Istnieje podejrzenie, że ofiary piły lekarstwo, żeby się odurzyć.Badania wykazały, że w żołądkach ofiar wykryto dekstrometorfan(pochodna morfiny o ośrodkowym działaniu przeciwkaszlowym),który w dużych dawkach może wywołać reakcje psychotyczne - powiedział urzędnik. Śledczy próbują ustalić, czy ofiary wypiły za dużo syropu, czy problem leży w samym lekarstwie. 23 osoby zmarły w pobliskim mieście Lahaur w listopadzie po wypiciu syropu od kaszlu. Pisano wówczas, że ofiary śmiertelne tego specyfiku spożywały go w dużych ilościach, by się oszołomić. (meg) TopNews - najpopularniejsze materiały WP.PL 