- Dlaczego emerytka, właścicielka 25-metrowej kawalerki, ma płacić za odpady tyle samo, co mój minister Tomasz Arabski, który mieszka z żoną i czwórką dzieci w 200-metrowej willi? - zapytał w piątek premier Donald Tusk    "Metro" od dawna ostrzega, że nowa ustawa śmieciowa oznacza duże podwyżki cen za wywóz śmieci,a sposoby naliczania opłat za ich wywóz, które przewiduje, faworyzują pewne grupy społeczne. W ostatni piątek problem dostrzegł premier Donald Tusk.Dziś to mieszkańcy (wspólnoty, spółdzielnie)podpisują indywidualnie umowy z firmami porządkowymi na wywóz śmieci, ale najpóźniej od połowy przyszłego roku zaczną obowiązywać nowe zasady gospodarowania odpadami. Każdy z nas będzie płacił miastu (gminie). A ta zatrudni firmę, która zajmie się odpadami. Idea jest taka, by odpadki były segregowane (dlatego na niższe opłaty mogą liczyć ci, którzy zadeklarują, że będą segregować śmieci). Nowe prawo wymaga, aby wysokość opłat pobieraną od mieszkańców samorządowcy ustalili na własną rękę,i to tylko na jeden z czterech sposobów, z których każdy uderza w jakąś grupę społeczną. Opłata może być taka sama dla każdego gospodarstwa domowego (tzw. ryczałt od gospodarstwa), ale dlaczego samotni emeryci czy single mieliby płacić tyle samo co wieloosobowe rodziny? Jej wysokość może zależeć od powierzchni mieszkania. Jednak dlaczego samotni z dużymi lokalami mieliby płacić więcej niż duża rodzina, która choć wytwarza wiele odpadków, to mieszka na niewielkim metrażu? Stawki opłat mogą być uzależnione od zużycia wody.Ale gdzie tu związek z ilością wyrzucanych śmieci i dlaczego ci,którzy mają ogródki albo często się myją, mieliby płacić więcej za śmieci? Opłata może być zależna od liczby osób zamieszkujących lokal/posesję. Tylko jak urzędnik ma ustalić, ile osób faktycznie mieszka pod danym adresem? Już dziś ludzie migrują i wielu nie mieszka w miejscu zameldowania,a co będzie, gdy za kilka lat obowiązek meldunkowy zupełnie zniknie? Samorządowcy (muszą precyzyjnie określić zasady do końca roku), czekają z decyzjami (czyli uchwałami radnych) na ostatnią chwilę, nie chcąc się narazić żadnej z grup mieszkańców. Ale już wiadomo, że będzie drożej.Na przykład w Białymstoku teraz na miesiąc za wywóz śmieci trzeba zapłacić 25 zł, po podwyżce 40-60 zł.W innych miastach też będzie dużo drożej - w Katowicach,jak podają lokalne portale - ceny za wywóz mogą wzrosnąć o 100 proc.!Premier Donald Tusk na spotkaniu z podlaskimi działaczami PO w Białymstoku nie pozostawił suchej nitki na pomyśle miasta, by opłaty śmieciowe naliczać w formie ryczałtu. - Nasi wyborcy nam tego nie wybaczą. Dlaczego emerytka, właścicielka 25-metrowej kawalerki, ma płacić za odpady tyle samo, co mój minister Tomasz Arabski, który mieszka z żoną i czwórką dzieci w 200-metrowej willi? - pytał.Dyplomatycznie nie wskazał jednak, która z form pobierania opłat za śmieci się mu podoba.Zapowiedział, że jest możliwa nowelizacja kontrowersyjnej ustawy. - Rozważamy wprowadzenie większych zmian do tej ustawy, w tym również możliwość łączenia metod naliczania podatku - stwierdził podczas spotkania. Szczegółów jednak nie podał.Po ile wywóz śmieci w 2013 r. Tam, gdzie gminy nie podjęły stosownych uchwał, oparliśmy się na informacjach z lokalnych gazet i serwisów internetowych o zapowiadanych podwyżkach. 1. Tu zapłacimy ryczałt za gospodarstwo domowe Białystok. Opłaty w formie ryczałtu od gospodarstwa, niezależnie od tego, ile osób w nim mieszka. Ci, którzy zadeklarują segregowanie śmieci, mieliby co miesiąc płacić blisko 40 zł, pozostali - prawie 60 zł. Gdańsk. Mieszkańcy będą płacić ryczałt liczony od gospodarstwa domowego. Za śmieci segregowane 37,5 zł, niesegregowane 76 zł. Gdynia. Ryczałt od gospodarstwa domowego. Za posegregowane śmieci 35, nieposegregowane 52 lub 70 zł. 2. Tu zapłacimy za liczbę osób w mieszkaniuBydgoszcz. Pod uwagę będą brani wszyscy - zarówno emeryci, bezrobotni, jak i nowo narodzeni. Nie przewiduje się ulg dla rodzin wielodzietnych. Stawka 18 zł miesięcznie za osobę. Katowice. Podatek śmieciowy będzie zależny od liczby osób zamieszkujących nieruchomość. Za posegregowane śmieci 18,08 zł od osoby, nieposegregowane 24,41 zł na miesiąc. Łódź. Podatek śmieciowy ma być liczony od osoby. Miesięcznie 18,12 zł przy segregacji odpadów, a 36 zł bez segregacji.Stawki mogą być jednak niższe (12 zł za segregowane śmieci i 16 za pozostałe), jeśli miasto obniży tzw. współczynnik ryzyka. Ratusz założył bowiem, że aż 30 proc. mieszkańców nie będzie płacić za wywóz śmieci. Za nich płaciliby pozostali w postaci wyższych rachunków. Projekt uchwały z podatkiem ma trafić na sesję w środę.3. Tu zapłacimy za wielkość mieszkania Opole. Stawka dla segregujących śmieci - 55 groszy za metr kwadratowy mieszkania. Mieszkańcy domów i wspólnoty mieszkaniowe zapłacą 80 groszy za metr. Wrocław. Radni proponują system mieszany.Mieszkańcy płaciliby za wywóz śmieci określoną stawkę, średnio 0,8 zł za metr kwadratowy mieszkania.Ale ci, którzy mieszkają na większych metrażach, mogliby wybrać, czy bardziej opłaca im się płacić od metra, czy od liczby mieszkańców. Chodzi o to, by nie dopuścić do sytuacji, w której osoby samotne, mieszkające na 100 metrach, zapłacą więcej niż czwórka studentów w o połowę mniejszym mieszkaniu. Ministerstwo środowiska sprawdzi, czy na metodę mieszaną zezwala prawo.Ma to zrobić do połowy grudnia. 4. Tu zapłacimy jak za wodę Szczecin. Podatek śmieciowy ma być wyliczany na podstawie ilości zużytej wody.Czyli im więcej ktoś się myje, tym więcej zapłaci za wywóz śmieci. W przypadku śmieci segregowanych będzie to 4,94 z/m sześc., a niesegregowanych - 6,43 zł/m sześc. Opłaty będą naliczane co dwa miesiące. 5. Tu jeszcze myślą Poznań. Nie uchwalił jeszcze metody naliczania i stawek opłat za śmieci. Prawdopodobnie będzie to ok. 20 zł miesięcznie od osoby. Warszawa. Ratusz milczy. Oficjalnie prowadzi prace analityczne,choć miasto zapisało już w budżecie na przyszły rok grube miliony z podatku śmieciowego. Ponoć wybór metody liczenia podatku ma być konsultowany, kiedy, nie wiadomo. Plotka głosi, że ratusz przychyla się do tego, żeby rachunek za wywóz śmieci był powiązany z wielkością mieszkania. Kraków, Toruń, Kielce, Olsztyn, Lublin, Rzeszów - trwają konsultacje społeczne i narady. 