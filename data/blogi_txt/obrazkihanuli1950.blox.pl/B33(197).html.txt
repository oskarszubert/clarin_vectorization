Unikaj gazowanych napojów Są ludzie, którzy potrafią wypić całą butelkę wody gazowanej i w ogóle nie ma to wpływu na kształt ich brzucha. Tymi szczęściarzami są zazwyczaj mężczyźni. Kobiety są bardziej podatne na wszelkie żołądkowe "rozpychacze". Jeśli i ty należysz do grona osób wrażliwych na specyfiki, które powodują wydzielanie się gazów w przewodzie pokarmowym, przeczytaj 8 poniższych porad, które pozwolą ci uporać się z tą mało przyjemną przypadłością. Unikaj gazowanych napojów 1. Unikaj gazowanych napojów, Wiadomo, że gazowane często smakuje lepiej. Doznania wywoływane przez bąbelki (te same, które spulchniają ciasto pizzy) są przyjemne. I choć to tylko złudzenie, mamy zwykle wrażenie, że gazowane napoje lepiej gaszą pragnienie. Jeśli nie jesteś w stanie całkowicie wykluczyć bąbelków ze swojego menu, rozważ wzbogacenie diety o imbir (świeży możesz dodawać do wody, herbaty i rozmaitych potraw), który pomaga zredukować objętość gazów w przewodzie pokarmowym i ma pozytywny wpływ na trawienie. Na podst. health.com Gertruda Bober (gb/mtr), kobieta.wp.pl  Dostosuj dietę do pory roku Sód wchodzi z wodą w związek, który trudno rozdzielić. Im więcej zatem jesz bogatych w sód produktów, takich jak pieczywo lub sos sojowy, tym więcej uwięzionej przez niego wody będzie gromadził twój organizm. W efekcie zmagazynowana woda spowoduje wrażenie wzdęcia i napęcznienia. Negatywne działanie sodu można zneutralizować produktami bogatymi w potas, jak na przykład awokado, papaja, mango i banany. Potas jest naturalnym środkiem moczopędnym - pomaga pozbyć się z organizmu zmagazynowanych płynów i nadmiaru samego sodu, co owocuje znacznie lepszą prezencją sylwetki. fot.123Rf Niektóre owoce i warzywa, mimo że niewątpliwie zdrowe i pożywne, są również ponadprzeciętnymi producentami gazów żołądkowych.  Wymienić warto chociażby brokuły, seler, jabłka, kalafior, kapustę, ogórki, cebulę, seler, brukselkę i fasolę. Jeśli więc wybierasz się na plażę lub w inne miejsce, w którym wygląd twojego brzucha nie jest bez znaczenia, rozważ zastąpienie wspomnianych produktów również zdrowymi, ale nie powodującymi wzdęć jarzynami i owocami, jak na przykład marchew, papryka, cukinia, winogrona i jagody Zdradliwy alkohol Alkohol może być zdradliwy pod różnymi względami. Wzdęcia nie są tu wyjątkiem. Na pierwszy rzut oka może wydawać się to dziwne: alkohol działa moczopędnie, więc powinien redukować efekty napęcznienia spowodowane zmagazynowaną wodą. Problem w tym, że alkohol jest zbyt moczopędny! Wysusza organizm, który broniąc się przed tym uruchamia procesy metaboliczne, których celem jest właśnie gromadzenie wody. Spożywaj mniej cukru Organizm ludzki może przechowywać 500-700 g węglowodanów w postaci glikogenu. To swego rodzaju magazyn energii, która dostępna jest na bieżąco. Część glikogenu magazynowana jest w wątrobie, ale większość w mięśniach (które potrzebują najwięcej energii dostępnej natychmiast). W miejsce każdego grama glikogenu zużytego w mięśniach, pojawiają się trzy gramy wody. Nadmiar cukrów powoduje zatem, że w organizmie zbiera się również woda.  Nie polecamy całkowitej rezygnacji z węglowodanów, zwłaszcza, jeśli prowadzisz aktywny tryb życia. Istnieje jednak wiele sposobów na uniknięcie ich nadmiaru. Przede wszystkim zbilansowana, bogata w owoce i warzywa dieta, wzbogacona o produkty pełnoziarniste oraz te będące źródłem białka.  Przykład? Smażone warzywa z tofu w sosie z octu ryżowego, oleju kokosowego, soku z cytryny, czosnku i imbiru, a do tego brązowy lub dziki ryż (ale nie za dużo). Unikaj "pulchnego" jedzenia Jedzenie "pulchnych" potraw ma swoje zastosowanie w diecie: pomaga oszukać żołądek przy pomocy oczu. Wydaje się, że zjedliśmy więcej, choć potrawy na talerzu było niewiele.  To prawda, ale zjedliśmy także dużo powietrza, które zalegać będzie przez jakiś czas w przewodzie pokarmowym. Jeśli więc raczysz się prażoną kukurydzą lub lekką sałatką, zadbaj o to, żeby porcje nie były zbyt duże. Przyswajane w mniejszych ilościach powietrze łatwiej będzie zneutralizować fot.123fm Nie połykaj powietrza Kiedy jesteś głodna, czy chcesz tego, czy nie, więcej powietrza trafia do twojego żołądka. Podobnie działa spożywanie posiłków w pośpiechu, żucie gumy, ssanie cukierków i picie przez słomkę.  Połykane powietrze gromadzi się w żołądku, powodując wzdęcia i wszystkie ich nieprzyjemne konsekwencje. Aby zminimalizować ilość powietrza trafiającego do żołądka, staraj się nie pozostawać dłużej niż pięć godzin bez jedzenia, dobrze przeżuwaj pokarm i jedz powoli, bez pośpiechu i bez stresu. I koniecznie wyciągnij słomkę ze szklanki, szczególnie w przypadku gazowanych napojów Nie jedz ostrych potraw Wiele osób uwielbia ostre potrawy, ale faktem jest, że mogą one podrażnić układ pokarmowy i doprowadzić do wzmożonej produkcji gazów. Zamiast ostrej papryki i dużych ilości pieprzu lepiej używać przypraw,  które mają kojący wpływ na żołądek i ułatwiają trawienie, takich jak mięta, rozmaryn i cynamon. Na podst. health.com Gertruda Bober (gb/mtr), kobieta.wp.pl 