W nocy z soboty na niedzielę wracamy do czasu zimowego. Śpimy godzinę dłużej dżek, PAP Zmianę odczują np. pasażerowie, którzy będą podróżować nocnymi pociągami. Składy na godzinę zatrzymają się na najbliższej stacji (Fot. Tomasz Fritz / Agencja Gazeta) Zobacz zdjęcia (2) W nocy z soboty na niedzielę zmieniamy czas z letniego na zimowy. 27 października nad ranem cofniemy wskazówki zegarów z godz. 3 na godz. 2, dzięki czemu będziemy spali o godzinę dłużej. Czas letni zacznie znów obowiązywać 30 marca 2014 r. To dobra informacja dla śpiochów, ale zła dla osób, które w nocy będą podróżować. 26 pociągów PKP Intercity w nocy zatrzyma się na godzinę na najbliższej stacji. Chodzi m.in. o pociągi "Chopin" z Wiednia do Warszawy, "Karkonosze" relacji Warszawa - Jelenia Góra, "Monciak-Krupówki" z Gdyni do Zakopanego, "Pogoria" z Gdyni do Bielska-Białej, "Ustronie" z Kołobrzegu do Krakowa. Nie będą także lądować samoloty na warszawskim Okęciu.Chodzi o efektywność Zmiana czasu odbywająca się dwa razy w roku ma się przyczynić do efektywniejszego wykorzystania światła dziennego i oszczędności energii. 