Warszawski ekopatrol straży miejskiej odnalazł na jednej z ulic porzuconego dużego legwana. Gada udało się złapać na lasso i bezpiecznie przetransportować do terrarium. Legwan miał niecały metr długości. Nie wiadomo, skąd wziął się na warszawskiej ulicy.Gad początkowo próbował uciekać, ale w końcu dał się złapać funkcjonariuszom ekopatrolu na lasso. Został przewieziony do terrarium, gdzie ma towarzystwo w postaci innego legwana. Podobne zdarzenie miało miejsce pod koniec czerwca. Wtedy również w centrum Warszawy znaleziono legwana. 1,5-metrowy gad wylegiwał się na chodniku otoczony tłumem gapiów.Funkcjonariusze ekopatrolu ustalili, że prawdopodobnie wypadł z okna jednego z mieszkań. Legwan został przewieziony do ogrodu zoologicznego W czerwcu media donosiły również o innym "znalezisku". Na tylnym siedzeniu samochodu zaparkowanego przy jednej z krakowskich ulic leżał sporych rozmiarów wąż. Zaniepokojeni przechodnie powiadomili policję. Właściciel węża odnalazł się kilkanaście minut później.Tłumaczył, że przyjechał do znajomej, która bała się jego towarzysza, więc postanowił zostawić go w samochodzie. (pp) TopNews - najpopularniejsze materiały WP.PL 