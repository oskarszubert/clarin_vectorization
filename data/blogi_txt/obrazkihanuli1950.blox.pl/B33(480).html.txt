Lis zdegustowany "pierdołami" i "grafomańskimi felietonami" Tomasz Lis czuje się świetnie nie tylko w roli komentatora bieżących wydarzeń  politycznych i społecznych, ale też recenzenta kolegów z branży.   W najnowszym wywiadzie, w charakterze eksperta, analizuje ostatnie wyniki oglądalności czołowych programów informacyjnych, wyjaśniając, skąd wziął się spadek pozycji "Faktów" i świetny wynik "Wydarzeń".  Jego zdaniem, źródłem porażki tego pierwszego i sukcesu drugiego, jest "koszmarnie tandetny program "Wawa non stop".  To jednak nie jedyna obserwacja Tomasza Lisa, który przy okazji rozmowy o telewizji, zarzucił szefom największych dzienników tabloidyzację programów oraz wytknął: "opowieści o pierdołach" i "grafomańskie felietony". Czyli dokładnie to wszystko, co o jego programie w telewizyjnej Dwójce mówią krytycy publicysty.   KŻ/AOS  fot. AKPA Kiedy Lisa trafia szlag? Choć w rozmowie z blogerem, Michałem Wąsowskim Tomasz Lis zapewnił, że nie chce recenzować programów informacyjnych, które sam przed laty współtworzył, to wyszło zupełnie inaczej. Najnowszy raport oglądalności telewizyjnych dzienników stał się dla Lisa pretekstem do ich krytyki. Za co? Ogólnie rzecz biorąc, za spadek ich poziomu i tabloidyzację. Jak z przejęciem wyznał Lis:  - Szlag mnie trafia, nie mówię tu o żadnym konkretnym programie, kiedy po 13 minutach programu informacyjnego zaczynają się opowieści o pierdołach, nieistotne materiały z zagranicy, ciekawostki z kraju, a na końcu pojawiają się bardzo często grafomańskie felietony. Może widzowie to lubią, mnie one doprowadzają do szału. Nie oczekuję, żeby program informacyjny mnie bawił - ocenił rozczarowany efektem pracy telewizyjnych redakcji.  Choć wytkniętą przez Lisa innym tabloidyzację można zarzucić też jemu (przywołując chociażby coraz bardziej szokujące okładki "Newsweeka"), naczelny tygodnika twierdzi, że on korzysta z niej z umiarem.   fot.ons.pl Jak Lis balansuje z tabloidyzacją - Jako naczelny tygodnika wiem, że okładka musi czasem krzyczeć i prowokować, ale w środku jest miejsce na większe zbalansowanie treści - tłumaczy Lis i przestrzega mniej wprawionych w równoważeniu brukowych i poważnych treści kolegów: - Jeśli dokręcamy śrubę tak, by program był coraz bardziej "grzejący", to trzeba pamiętać, że to, co grzeje dziś, jutro już mniej, a za tydzień w ogóle. I z takim myśleniem po trzech miesiącach z programu informacyjnego robi się pośmiewisko - powiedział "telewizyjny ekspert", który niestety sam rzadko stosuje się do tej zasady w swoim publicystycznym programie, wałkując od kilkunastu tygodni te same tematy dotyczące Kościoła czy gender. Ale cóż, Tomasz Lis wciąż uważa się za specjalistę, który ma prawo pouczać i ganić innych. Tak jak stację TVN, za niewiarygodną wpadkę, jaką jego zdaniem jest emisja programu "Wawa non stop".   fot. AKPA Lis o programie TVN: "koszmarnie tandetny" Oceniając wzrost oglądalności "Wydarzeń", Lis nie widzi w tym zasług redakcji programu Polsatu, lecz wpadkę TVN, na której skorzystała stacja Solorza. - Widzę błąd, który popełnił TVN, umieszczając przed "Faktami" koszmarnie tandetny program "Wawa non stop". Widzowie stwierdzili, że nie da się tego oglądać. Program, który w tym paśmie godzinowym ma 10 proc. udziałów w rynku, to katastrofa - stwierdził brutalnie Lis. Na poparcie tezy o zależności sąsiadujących ze sobą w ramówce programów, wspomniał czasy swojego panowania w "Wydarzeniach". fot.mwmedia Kiedy Lis rządził w "Wydarzeniach": miałem "Fakty" na widelcu - "Wydarzenia" ruszyły 11 października 2004 roku. W ciągu paru dni mieliśmy o połowę wyższe udziały w rynku, niż "Informacje", które w Polsacie były przed "Wydarzeniami". Po trzech tygodniach od "Faktów" byliśmy gorsi od ułamki procenta. I co wtedy zrobił TVN? Natychmiast podjęto decyzję o zdjęciu bloku reklamowego, który był tuż przed "Faktami". Zamiast sześciu minut przerwy po programie przed 19:00 od razu wjeżdżała czołówka "Faktów". W ten sposób "Fakty" wchodziły jak w masło - opowiada Lis, zdradzając przy okazji, jak bliski był wtedy pogrążenia swojej byłej redakcji.  - Mówiłem wtedy prezesowi Solorzowi, właścicielowi Polsatu, żeby zrobić tak samo, bo mamy "Fakty" na widelcu i potrzebuję miesiąca żeby je zjeść, ale on stwierdził, że bloku nie zdejmie, bo on daje wielkie pieniądze. I to był w zasadzie koniec rywalizacji - wyznał z żalem Lis, któremu Solorz odebrał możliwość medialnego triumfu.   fot. AKPA Lis pogardliwie o "PIS-owskiej dzieciarni" Co jednak zaskakujace, parafrazując stare porzekadło, można powiedzieć, że w tej beczce dziegciu znalazła się łyżka miodu. Mimo wszystkich zastrzeżeń do swoich kolegów, Lis nie wątpi tylko w jedno, obiektywizm redakcji "Faktów", "Wydarzeń" czy "Wiadomości", co do których zastrzeżenia ma wielu telewidzów.  Zdaniem Lisa, zarzuty o sympatyzowanie z obozem władzy (kierowane głównie pod adresem "Faktów")  to "infantyle komentarze jakiejś PIS-owskiej dzieciarni".  -  Zarzut o prorządowości jest kuriozalny, bo Tuskowi dostaje się w "Faktach" regularnie. Tyle, że to nie jest program propisowski, więc propisowskiej dzieciarni to przeszkadza. Dla mnie zarówno "Wiadomości", "Fakty", jak i "Wydarzenia" są obiektywne - zapewniał słynący z bezstronnego dziennikarstwa Lis.   fot.PAP Lis zatroskany o stan mediów Jakby komuś jeszcze było mało, na koniec przytaczamy życzliwą radę zatroskanego o stan polskich mediów publicysty, który tak przestrzega szefów największych informacyjnych serwisów. - Jeśli będziemy je zamieniać w magazyny ciekawostek, to nie dziwmy się, że za pół roku ludzie w ogóle nie będą chcieli oglądać nic poważnego, bo odzwyczaja się ich od tego dzień po dniu. Ja też mam swoje rachunki win, może z dystansu lepiej je widzę, ale patrzenie tylko na chwilowy zysk powoduje wielką stratę dla widzów, a na koniec wielką stratę poniosą same programy i media. I mówię to wszystko z życzliwością, bo - jak powiedziałem, z każdym z trzech największych programów informacyjnych w Polsce byłem przez lata związany i w każdym z nich mam przyjaciół.Ciekawe, kogo miał na myśli? Rywalizującego z nim Durczoka, skonfliktowanego Gugałę czy skrytykowanego w tym wywiadzie Kraśkę?  KŻ/AOS teleshow.pl ﻿ 