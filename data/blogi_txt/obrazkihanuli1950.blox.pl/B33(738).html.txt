Najpierw był "Big Brother", potem romans z Ryanem Giggsem. Imogen Thomas, bo o niej mowa, musi więc dbać o to, by wciąż było o niej głośno. Teraz postanowiła zaprezentować swoje odważne zdjęcie, wrzucając je do sieci. "I co? Głupio wam? Nie jestem gruba!" - napisała celebrytka-skandalistka.  O Imogen zrobiło się głośno w kwietniu 2011 roku. Wtedy to gwiazdkę "Big Brothera" skusiła sława i bogactwo Ryana Giggsa. Spotykali się przez kilka miesięcy. Kiedy rewelacje o ich romansie zaczęły przedostawać się do wiadomości publicznej, as Manchesteru United starał się wszelkimi metodami zataić niewygodne dla niego informacje. Najpierw podał do sądu właściciela konta na Twitterze, który poinformował o niewierności Walijczyka. Pomagał mu ówczesny menedżer "Czerwonych Diabłów", Alex Ferguson, który usuwał z listy akredytowanych dziennikarzy, każdego kto poruszał tę sprawę!  Dodatkowo sąd na Wyspach Brytyjskich zakazał podawania danych piłkarza, który miał półroczny romans z Imogen. Z "pomocą" przyszły media w Hiszpanii. Tamtejsi dziennikarze skontaktowali się z angielskimi i ujawnili, że chodzi o Giggsa. Nic więc dziwnego, że po takim zamieszaniu głośniej było również o samej Thomas.   Prasa zaczęła prześwietlać życiorys celebrytki-skandalistki. Spekulowano na temat jej rzekomego romansu z samym Cristiano Ronaldo, poinformowano, że przez krótki czas zabawiał się z nią Jermaine Defoe.   Potem jednak dziennikarze i złośliwi fani zaczęli opisywać ją jako "mamuśkę, która przytyła". Wszystko przez to, że Imogen starała się ustatkować, założyć rodzinę. Urodziła nawet dziecko, co wpłynęło na jej sylwetkę.  Teraz Thomas postanowiła odpowiedzieć na złośliwe plotki. "I co? Głupio wam? Nie jestem gruba!" - napisała skandalistka, prezentując się na zdjęciu jedynie w majteczkach. Dodała, że jest na diecie, mocno trenuje i jeszcze wróci na łamy mediów.        (fot. Twitter)    Mariusz Kac- Kielonko 