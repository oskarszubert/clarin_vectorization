Paradowska:"Jedną z największych patologii stają się gigantyczne kampanie wyborcze, które przybierają charakter molestowania obywateli"    Janina Paradowska (Fot. Maciej Świerczyński / Agencja Gazeta)            - W pamięci pozostanie jednak głównie imponujący wynik - ponad 60 proc. głosów dla kandydata PiS, a to już nadaje się na sztandary, pozwala twierdzić, że jednak PiS jest na fali, że może rządzić samodzielnie - pisze o podkarpackim zwycięstwie PiS Janina Paradowska.    Choć wybory uzupełniające do senatu na Podkarpaciu nie były sprawą, do której politycy powinni przykładać większą wagę, kampania PiS i Solidarnej Polski była tam wyjątkowo zacięta.Janina Paradowska analizuje na swoim blogu na portalu Polityka.pl wygraną przez Zdzisława Pupę walkę, a szczególnie jej symboliczny wymiar. PiS udało się osiągnąć ponad 50 proc. głosów,czyli tyle, ile osiągali w tym regionie do tej pory. - Na rzecz senatora Pupy pracować mieli głównie księża,bo na Podkarpaciu tradycyjnie o zwycięstwie decyduje stopień zaprzyjaźnienia z Kościołem, a Zdzisław Pupa jest zaprzyjaźniony wyjątkowo serdecznie - pisze Paradowska."Chodziło o symboliczny przekaz, a nie procenty" Publicystka komentuje też słabą frekwencję wyborczą, która wyniosła jedynie 16 proc. - Zważywszy na zaangażowanie sił i środków, w tym kilka wyjazdów samego prezesa Kaczyńskiego i całej partyjnej czołówki - mobilizacja wyborców okazała się raczej słaba. W każdym razie - zdecydowanie mniejsza niż polityków - stwierdza i ironizuje,że największym pożytkiem z kampanii było to, że politycy spędzili czas na świeżym powietrzu.   "Molestowanie obywateli" -To jednak pokazuje, że warto ograniczać partyjne pieniądze, chociaż wedle zgodnych przekazów najbardziej okazałą kampanię zaprezentowała Solidarna Polska, narzekająca na brak finansowania budżetowego. Jedną z największych patologii tych "wojen zastępczych" stają się owe gigantyczne kampanie wyborcze, które przybierają już charakter molestowania obywateli - zauważa Paradowska. Publicystka przypomina, że na oficjalną kampanię wyborczą kandydat może wydać jedynie 55 tys. złotych. Twierdzi więc, że rozliczenia po wyborach mogą być ciekawsze od samej kampanii."Pokrzywdzony podkarpacki chłop" Paradowska zauważa też siłę stereotypów, które rządziły kampanią. Choć Podkarpacie jest regionem szybko się rozwijającym, to politycy wykorzystują obraz "ubogiego, pokrzywdzonego podkarpackiego chłopa". - W pamięci pozostanie jednak głównie imponujący wynik - ponad 60 proc. głosów dla kandydata PiS, a to już nadaje się na sztandary, pozwala twierdzić, że jednak PiS jest na fali, że może rządzić samodzielnie. Nikt przecież nie wymaga, by propaganda miała wiele wspólnego z rzeczywistością. Po prostu twierdza PiS pozostała twierdzą PiS - podsumowuje całe wybory.( metromsn )Cały tekst na blogu Janiny Paradowskiej. 