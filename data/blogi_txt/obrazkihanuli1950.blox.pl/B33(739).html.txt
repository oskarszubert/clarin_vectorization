Osoby, które borykają się z nadwagą lub otyłością nie wzbudzają sympatii. Najczęściej są obiektem kpin, krzywdzących stereotypów i uprzedzeń - wynika z najnowszych badań. "Puszyści" są uważani za gnuśnych, leniwych i niestabilnych emocjonalnie.Obfitość kształtów najczęściej przypisywana jest skłonności do obżarstwa. To jeszcze nie wszystko - łatka "puszystej" zostaje na całe życie. Negatywne postawy wobec osób otyłych utrzymują się nawet wtedy, gdy diametralnie schudną. Kobiety, którym uda się zrzucić nadprogramowe kilogramy, nadal pozostają nielubianymi i wyszydzanymi "grubaskami". Te informacje to wyniki badań, które przeprowadzili naukowcy z Uniwersytetu Hawajskiego w Manoa, Uniwersytetu w Manchesterze i Monash University. W ramach eksperymentu, mężczyzn i kobiety poproszono o ocenę atrakcyjności przedstawionych im kobiet.Badani musieli porównać osoby szczupłe i otyłe.Wśród zaprezentowanych pań znalazły się także osoby o stałej wadze i takie, które zrzuciły ponad 30 kg. Okazało się, że te panie, o których powiedziano, że schudły były postrzegane jako mniej atrakcyjne niż te,które zawsze cieszyły się nienaganną sylwetką. Wskazuje to na to, że etykietka "grubaski" wpływa negatywnie na postrzeganie danej osoby.W skrócie: nie jest ważne, że schudłaś, ważne, że w przeszłości ważyłaś zbyt dużo. Dlaczego tak się dzieje? Psycholodzy tłumaczą, że to wina niezwykle silnych stereotypów. Osoby szczupłe uważane są energiczne, przedsiębiorcze i komunikatywne.Otyłość kojarzona jest z brakiem silnej woli, objadaniem się, gnuśnością. Co ciekawe - już dzieci postrzegają osoby puszyste jako "leniwe, brudne, kłamliwe i oszukujące". Niestety, osoba puszysta staje się niewolnikiem tych stereotypów na zawsze. Postrzegamy osobę przez pryzmat tych negatywnych cech charakteru nawet wtedy,gdy zrzuci ona zbędne kilogramy. (pho/kg) ( kobieta.wp.pl ) 