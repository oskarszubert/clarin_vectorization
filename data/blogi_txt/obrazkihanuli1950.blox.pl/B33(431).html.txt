Wszyscy jesteśmy przestępcami podatkowymi?      Urząd Skarbowy w Białymstoku (Fot. Marcin Onufryjuk / Agencja Gazeta)    Wszyscy pracownicy mają zaległości podatkowe wobec fiskusa? - Tak, jeśliby się rygorystycznie trzymać niedawnego podatkowego wyroku Naczelnego Sądu Administracyjnego - przekonują doradcy podatkowi.Niektórzy z nas nie wypłaciliby się z tych zaległości do końca życia    Jeszcze niedawno podatnicy spierali się z fiskusem o to,czy używanie służbowych telefonów i aut do celów prywatnychjest przychodem podlegającym opodatkowaniu. - Dziś tych wątpliwości raczej nie ma, podatek trzeba płacić - mówił we wtorek dziennikarzom Jacek Bajson, doradca podatkowy, członek rady podatkowej Polskiej Konfederacji Pracodawców Prywatnych "Lewiatan".- Ale nikomu nie śniło się, że przychodem może być też używanie służbowych telefonów, komputerów czy aut w celach... służbowych.Sprzęt firmy, podatek płać ty A niedawno NSA uznał, że tak właśnie jest. Sąd badał sprawę osób zatrudnionych w jednej z firm na kontraktach menedżerskich.Pracę wykonywali, korzystając ze sprzętu firmy. W 2004 r. urząd skarbowy uznał, że menedżerowie mają z tego tytułu przychód. I że należy się podatek.Firma broniła się długo, sprawa oparła się o NSA.Ten uznał, że udostępnienie przez firmę składników majątkowych w celu wykonania usługi na jej rzecz nie prowadziło do wzbogacenia menedżerów,a więc nie stanowiło dla nich przychodu.- Logika sądu była taka: gdyby menedżer zdecydował, że w pracy będzie wykorzystywał prywatny samochód, telefon i komputer,to najpewniej wynegocjowałby wyższe wynagrodzenie i zapłaciłby od niego wyższy podatek. Z tego wysnuł wniosek, że używanie firmowego sprzętu ma swoją cenę. Skoro więc menedżer wykorzystuje w pracy samochód,telefon i komputer należące do firmy, to są one dla niego nieodpłatnym świadczeniem, czyli przychodem podlegającym opodatkowaniu - tłumaczył Bajson.( metromsn.gazeta.pl ) 