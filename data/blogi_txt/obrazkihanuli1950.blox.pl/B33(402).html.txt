74 procent  - zdecydowana większość - uważa, że prezydent Bronisław Komorowski sprawdził się jako głowa państwai dobrze wykonuje swoje obowiązki. Pod tym względem jego oceny w ciągu ostatnich dwóch lat się poprawiły - wynika z najnowszego sondażu CBOS. Na początku lutego mija połowa kadencji prezydenta Bronisława Komorowskiego. Jego zaprzysiężenie odbyło się przed Zgromadzeniem Narodowym 6 sierpnia 2010 roku.W styczniowym sondażu CBOS zapytał Polakówo ocenę działalności Komorowskiego jako pełnoprawnej głowy państwa. Prezydent Komorowski właściwie od początku kadencjicieszy się dużym i stabilnym zaufaniem Polaków. Od wielu miesięcy jest on politykiem najlepiej ocenianym przez Polaków.Wyraźnie wyprzedza pod tym względem wszystkie inne osoby aktywne na polskiej scenie politycznej. Prezydentowi RP ufa – według własnych deklaracji– nieco ponad dwie trzecie ankietowanych (68 proc.), nieufność zaś deklaruje tylko co dziewiąty (11 proc.). Pozytywnie postrzegana jest także działalność prezydenta. W styczniu jego pracę (na tle działalności innych ważnych instytucji państwa, takich jak rząd czy parlament) dobrze oceniło 70 proc. badanych, a źle – 18 proc. Pozytywne oceny działalności prezydenta korespondują z przekonaniem, że jako głowa państwa dobrze wypełnia swoje obowiązki. Prawie trzy czwarte badanych (74 proc.) jest zdania, że Bronisław Komorowski dobrze sprawdza się jako prezydent.Mniej niż jedna piąta (16 proc.) uważa, że nie wypełnia on swoich obowiązków należycie. Obecnie Polacy częściej niż dwa lata temupostrzegają prezydenta Komorowskiego jako polityka bezstronnego,kierującego się przede wszystkim dobrem państwai unikającego zaangażowania w bieżące spory partyjne.Choć ankietowani zwracają także uwagę,że możliwości prezydenta tonowania konfliktów i obniżania temperatury życia politycznego są niewielkie, jednak w większym stopniu przyczynia się on do łagodzenia sporów, niż ich przysparzania.  Galeria  Prezydent Komorowski na szczycie NATO   Lepszy, ale i gorszy Zdaniem ankietowanych Bronisław Komorowski jest lepszym prezydentem niż prezydenci Lech Wałęsa i Lech Kaczyński, ale jeszcze – zdaniem badanych – nie tak dobrym jak Aleksander Kwaśniewski. Polacy zarzucają Komorowskiemu, że jako polityk jest zbyt mało aktywny.Szczególnie tyczy się to spraw międzynarodowych. Zdaniem ankietowanych, prezydent powinien przejawiać większą inicjatywę. Jedynie w tej dziedzinie pogorszyły się jego oceny w czasie sprawowania urzędu prezydenta. Badanie CBOS przeprowadzono w dniach 3–9 stycznia 2013 rokuna liczącej 1227 osób reprezentatywnej próbie losowej dorosłych mieszkańców Polski (msz) TopNews - najpopularniejsze materiały WP.PL 