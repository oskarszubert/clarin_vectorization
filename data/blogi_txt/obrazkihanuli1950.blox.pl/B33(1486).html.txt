W wieku 71 lat zmarł Reg Presley, wokalista zespołu The Troggs, znanego przede wszystkim z hitu "Wild Thing" - informuje "The Huffington Post".      Presley zmarł w poniedziałek w swoim domuw Andover w Wielkiej Brytanii po długiej walce z rakiem płuc. Brytyjska grupa The Troggs powstała w 1964 r. Jej największy hit - "Wild Thing" - w Wielkiej Brytanii dotarł do drugiego miejsca listy przebojów,a w USA stał się numerem jeden w lipcu 1966 r.      Wśród kolejnych przebojów The Troggs były m.in. "With a Girl Like You" czy napisany przez Rega Presleya utwór "Love Is All Around",który przeżył swoją drugą młodość w latach 90., kiedy to w wykonaniu zespołu Wet Wet Wet trafił na ścieżkę dźwiękową filmu "Cztery wesela i pogrzeb". Zespół The Troggs pozostawał aktywny do stycznia 2012 r., kiedy to zawiesił działalność z powodu pogarszającego się stanu zdrowia Presleya. (ib) TopNews - najpopularniejsze materiały WP.PL 