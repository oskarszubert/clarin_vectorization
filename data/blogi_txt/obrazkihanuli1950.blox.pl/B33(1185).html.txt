W sklepach i centrach handlowych "sezon świąteczny" rozpoczął się już na dobre. Ale miłośnicy Bożego Narodzenia, choinki, szopkii całej otoczki powinni się wstrzymać ze świętowaniem. Wszystko przez samego papieża, który wprowadził mały zamęt- m.in. poddał pod wątpliwość wiele zwyczajów, które związane są z upamiętnianiem dnia narodzin Chrystusa.Czy to oznacza, że tradycyjnym rytuałom o charakterze religijnym, ale też tym komercyjnym, zagrażają w tym roku nie tylko Majowie, ale też głowa Kościoła? Sprawcą całego zamieszania jest najnowsza publikacja Benedykta XVI. Ojciec święty w swojej ostatniej książce, zatytułowanej: "Jezus z Nazaretu. Dzieciństwo", poddaje krytyce obyczaje, które stały się już częścią bożonarodzeniowego obrządku. Papież dał do zrozumienia, że wiele wątpliwości wzbudzają takie zwyczaje, jak śpiewanie kolęd czy budowa szopek.Przypomniał też, że Jezus wcale nie urodził się 2012 lat temu,jak sądzi obecnie wiele osób, ale kilka lat wcześniej. Ojciec Święty stwierdził, że powstające w okresie bożonarodzeniowym stajenki,w których pojawiają się zwierzęta, nie są w żaden sposób oparte na zapisach biblijnych.W Ewangeliach po prostu nie ma mowy o zwierzętach, które znajdowałyby się w miejscu narodzin Chrystusa. W obowiązującej tradycji przyjęło się natomiast - tłumaczy papież- że moment narodzin Jezusa byłby niekompletny bez zwierząt.Bydlęta w stajence są jednak wyłącznie elementem mitologii.Żadnego uzasadnienia nie ma także śpiewanie kolęd. Związana jest ona z nieuzasadnionym przekonaniem,że w chwili narodzin Jezusa rozbrzmiały chóry anielskie, by ogłosić przyjście Pana. Papież omówił też w najnowszej publikacjijeden z dogmatów stanowiących o dziewictwie Maryi Panny, przypominając, że jest to bardziej "prawda historyczna" niż "mit".Hierarcha stwierdził, że poczęcie Jezusa za sprawą Ducha Świętegooraz zmartwychwstanie Chrystusa to dwa opisane w Ewangeliach wydarzenia, o których można powiedzieć, że odbyła się tam interwencja Boga skierowana bezpośrednio w świat materialny- poinformował dziennik "The Washington Post". "To jest skandal dla nowoczesnego ducha" - napisał Benedykt XVI, odnosząc się do promowanych obecnie koncepcji, w których uznaje się Boga za byt, który może ingerować w myśli i sferę duchową,ale jednocześnie neguje się jego "zdolność" do ingerowania w sferę materii. W ramach swojej najnowszej publikacji papież przypomniał także, że funkcjonujące w wielu kręgach przekonanie, że liczba oznaczająca dany rok wskazuje dokładną liczbę lat,jaka upłynęła od narodzin Jezusa to efekt pomyłki, jaką popełnił Dionizjusz Mały,chrześcijański pisarz oraz współtwórca stosowanego obecnie kalendarza.W rzeczywistości, jak wskazują wyliczenia naukowców, Jezus przyszedł na świat pomiędzy 2 a 5 rokiem p.n.e. Książka "Jezus z Nazaretu. Dzieciństwo" stanowi część przygotowanej przez papieża trylogii opowiadającej o Mesjaszu.Została już przetłumaczona na dziewięć języków. Już wkrótce trafi na półki księgarń w 50 krajach.Papież na tworzenie tego cyklu poświęcał od 2005 r., czyli od momentu powołania go na Stolicę Piotrową, każdą wolną chwilę. (rc/ac/niewiarygodne.pl) 