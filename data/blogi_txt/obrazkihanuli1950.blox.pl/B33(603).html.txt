W środę, 13 listopada, poznański sąd uniewinnił kuzyna Czesława Niemena i wspólników poznańskiej spółki Oskar, których Małgorzata Niemen-Wydrzycka oskarżyłao naruszenie praw autorskich. Wdowa po Niemenie twierdziła,że wydana cztery lata temu przez firmę płyta „Terra deflorata – koncert” ukazała się na rynku nielegalnie. Jej zdaniem niezbędna przy tego typu przedsięwzięciu była zgoda spadkobierców spuścizny artysty. Na albumie znalazły się nagrania koncertów Niemena, które w połowie lat 80. odbyły się w Szczecinie i Berlinie Zachodnim. Jak twierdził Romuald Wydrzycki, kuzyn artysty, na wydanie płyty zdecydował się, ponieważ ani żona, ani córki muzyka nie były tym zainteresowane.  fot. AKPA Romuald Wydrzycki utrzymywał, że Niemen podarował mu wspomniane nagrania. Co więcej, przed śmiercią miał dodać, że może nimi swobodnie dysponować. Rozmowy te odbywały się bez świadków, ale jak wyjaśniał sędzia Jan Kozaczuk,nie ma podstaw, by podważać wiarygodność słów oskarżonego.Wydrzycki i Niemen żyli ze sobą bardzo blisko. Razem się wychowywali, przez długi czas mieszkali. Kuzyn pomagał wokaliście w organizacji koncertów.  fot.AKPA Sędzia Kozaczuk podkreślił również, że w tamtym czasie przepisy nie wymagały przeniesienia praw autorskich na piśmie. Wydrzycki był przekonany, że może dowolnie dysponować nagraniami. – Przestępstwo naruszenia praw autorskich popełnić można tylko umyślnie – podkreślał sędzia Kozaczuk.  fot. AKPA Właściciele firmy Oskar byli przekonani, że Wydrzycki posiada prawa do nagrań. Jak tłumaczył sędzia, mieli prawo tak myśleć, ponieważ był członkiem rodziny. Co więcej, trudno w tej sytuacji mówić o ich winie.  fot. AKPAmuzyka.wp.pl 