Warszawski  sąd chce, by przed procesem biegły sprawdził, czy Olga J. (popularna piosenkarka Kora) jest uzależniona od narkotyków i czy jest poczytalna. Akt oskarżenia sąd zwrócił prokuraturze z takim właśnie uzasadnieniem - informuje TVP Info. Według prowadzącego sprawę Olgi J. (piosenkarce zarzuca się posiadanie 2,83 g marihuany, trwa też śledztwo w sprawie przysłania z USA paczki z 60 gramami marihuany na adres... psa Kory) Sądu Rejonowego dla Warszawy-Żoliborza prokuratura powinna uzupełnić akt oskarżenia."Zasadnym jest przeprowadzenie opinii biegłego, czy Olga J. jest uzależniona od narkotyków" - napisał sąd.Według tego samego uzasadnienia niezbędne jest też dokonanie badań psychiatrycznych,które sprawdzą, czy w momencie popełnienia czynu Kora była poczytalna - pisze TVP Info. Zażywanie przez Korę narkotyków zostało określone w piśmie jako "fakt notoryjny" (pisownia oryginalna, oznacza "powszechnie znany" - red.) "W wielu pismach się do tego przyznawała i nie budzi on wątpliwości" - podkreślił sąd.   Prokuratura  z decyzją sądu się nie zgadza i przygotowuje zażalenie na tę decyzję.Rzecznik stołecznej prokuratury okręgowej prok. Dariusz Ślepokura zapewniał w TVP Info, że Kora podczas przesłuchania oświadczyła, że "nie leczyła się psychiatrycznie, nie zażywa narkotyków i nie jest od nich uzależniona".Sprawa Kory Sprawa Kory zaczęła się w czerwcu, kiedy celnicy znaleźli w paczce z USA,adresowanej do jej psa, 60 gramów marihuany.Policja znalazła w domu Kory ok. 3 gramów tego miękkiego narkotyku. Kora usłyszała wówczas zarzut posiadania marihuany i została zwolniona do domu. Akt oskarżenia w tej ostatniej sprawie trafił do sądu w drugiej połowie sierpnia,natomiast śledztwo w sprawie paczki z USA wciąż trwa. Według informacji TVP Info prowadzący je prokurator ma powołać biegłego ds. pisma odręcznego.Ma on zbadać, czy przesyłki z USA nie wysłała przypadkiem sama Kora albo jej partner Kamil Sipowicz.Co grozi Korze za marihuanę? Zgodnie z polskim prawem za posiadanie środków odurzającychlub substancji psychotropowych grozi do 3 lat więzienia. W sprawach mniejszej wagi karą może być grzywna, ograniczenie wolności lub pozbawienie wolności do roku. Od 6 do 8 lat grozi za posiadanie tzw. znacznej ilości narkotyków.Przedstawiciele Olgi J. utrzymują, że marihuana znaleziona w domu Kory i Sipowicza służyła jako materiał do badań (Sipowicz pisze książki o historii ruchu hipisowskiego oraz samych konopi). Zarówno sama Kora, jak i Sipowicz złożyli też śledczym oświadczenie, że nie palą marihuany. ( wiadomosci.wp.pl ) 