Badanie przedstawiono na dorocznym spotkaniu Amerykańskiego Towarzystwa Socjologicznego w Denver w stanie Kolorado. Okazało się, że zamężne kobiety piją więcej niż przeciętnie panny, rozwiedzione lub owdowiałe. To wpływ mężów. - Mężatki piją odrobinę więcej niż ich wolne koleżanki, gdyż piją ich mężowie - uznali naukowcy. Większość kobiet odnotowała, że zaczęła pić lub pić więcej w trakcie trwania małżeństwa, ponieważ ich mężowie pili. Niektórzy mężczyźni dodawali, że są bardzo zadowoleni, gdy wraz z żoną popijają drinka.Mężczyźni i kobiety inaczej zachowywali się po rozwodzie.Rozwodnicy pili znacznie więcej niż żonaci, a rozwódki - znacznie mniej.Po rozwodzie u kobiet często następowała zmiana nawyków w jedzeniu i piciu, gdyż pomagało to rozwódkom wyjść z depresji.   - Spożywanie umiarkowanych ilości alkoholu przez mężatki nie ma negatywnego wpływu na zdrowie. Natomiast rozwiedziony mężczyzna jest bardziej narażony na alkoholizm - mówi szef badań Corinne Reczek z Cincinnati. Autorzy badań to socjologowie z Uniwersytetu w Cincinnati, Pennsylvania State University, Rutgers University i University of Texas w Austin przeanalizowali dane uzyskane od 5,3 tys. mężczyzn i kobiet ze stanu Wisconsin, którzy wypełnili kwestionariusze dotyczące spożycia alkoholu w 1993 r. i w 2004 r. Połączyli je ze 120 wywiadami przeprowadzonymi w ciągu ostatniej dekady. 