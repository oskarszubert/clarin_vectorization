Poseł Ryszard Kalisz uważa, że Jarosław Kaczyński dostał darowiznę na opłacenie adwokata Rafała Rogalskiegoi powinien zapłacić od niej podatek. O honorarium dla Rafała Rogalskiego napisał "Newsweek". PiS domaga od tygodnika prostowania publikacji, sugerującej - zdaniem klubu - opłacanie mecenasa Rogalskiego z pieniędzy podatników. Tymczasem - jak wynika z oświadczenia klubu- pieniądze pochodziły ze składek posłów do kasy klubu PiS i klub zdecydował o przeznaczeniu ich na pomoc prawną dla prezesa i innych rodzin smoleńskich. Według Ryszard Kalisza Jarosław Kaczyński powinien zapłacić podateki uzyskaną od kolegów klubowych darowiznę wpisać do rejestru korzyści majątkowych. Jak zauważył Ryszard Kalisz, od tej kwoty należałoby zapłacić podatek, tym bardziej, że pełnomocnictwo dotyczyło konkretnej osoby - Jarosława Kaczyńskiego. Według Ryszarda Kalisza taka czynność powinna być zgłoszona do organu skarbowego, który ewentualnie mógłby zwolnić z podatku Jarosława Kaczyńskiegolub innych krewnych ofiar katastrofy smoleńskiej. Tak się jednak nie stało i zdaniem byłego posła SLD,prawo powinno być stosowane, bez względu na okoliczności. - Nie wolno tego wszystkiego tłumaczyć katastrofą smoleńską - stwierdził Kalisz. Według rzecznika PiS Adama Hofmana opinia Ryszarda Kalisza wynika z tego, że nie jest on żadnym prawnikiem tylko politykiem wrogiej partii. Natomiast szef Klubu PiS Mariusz Błaszczak uważa, że szef komisji sprawiedliwości jest "politycznym celebrytą.   wiadomości.wp.pl      TopNews - najpopularniejsze materiały WP.PL 