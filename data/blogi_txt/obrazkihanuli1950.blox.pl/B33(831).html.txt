Ojciec Tadeusz Rydzyk na antenie Radia Maryja w ostrych słowach skrytykował Jacka Kurskiego za stwierdzenie, że w manifestacji "Obudź się, Polsko" wzięło udział 200 tys. demonstrantów - podaje glosrydzyka.blox.pl. - Człowieku, miej ty rozum i zastanów się ile tych ludzi było. Pół miliona to lekko - mówił duchowny. Dyrektor Radia Maryja stwierdził, że osoby, które twierdzą, że na demonstracji było 150-200 tys. osób "powtarzają to za mediami mętnego nurtu". - To nawet niektórzy posłowie powtarzali jak gęsi, za przeproszeniem. Bo usłyszeli, że 200 tysięcy podali. Poseł Kurski to podał, bo oni podali 100, 150 tysięcy - pierwszy on powtarzał! Człowieku, miej ty rozum i zastanów się ile tych ludzi było - mówił ojciec Rydzyk. Podczas marszu "Obudź się Polsko", który odbył się 29 listopada w Warszawie, związkowcy z NSZZ "Solidarność", sympatycy PiS, Telewizji Trwam i Radia Maryja, protestowali przeciw brakowi dialogu społecznego, podnoszeniu wieku emerytalnego oraz w obronie swobód obywatelskich i pluralizmu mediów. ( wiadomisci.wp.pl ) 