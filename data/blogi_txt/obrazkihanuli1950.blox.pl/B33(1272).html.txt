To skandal, że dalej Tusk jest na kolanach i liże śmietanę z kolana Nycza- w ten sposób Janusz Palikot ocenił przebiegnegocjacji między rządem a episkopatem w sprawie odpisów od podatku dochodowego.Kompromis w sprawie 0,5 proc. odpisu na Kościół,Ruch Palikota określił jako "fatalny i skandaliczny". - Rząd jedną ręką zabrał, a drugą sowicie obdarował Kościół - powiedział Andrzej Rozenek. Minister administracji i cyfryzacji poinformował po spotkaniu zespołów konkordatowych na temat rządowej propozycji likwidacji Funduszu Kościelnego, że zawarto roboczy kompromis, by odpis podatkowy na Kościół wynosił 0,5 proc. "Fatalnie i skandaliczne rozwiązanie" Według lidera RP Janusza Palikota, rozwiązanie przedstawione przez Boniego to skandal.- Spodziewałem się czegoś innego. Sukces Ruchu Palikota, że nie będzie funduszu świadczeń kościelnych,klęska Donalda Tuska i negocjatorów,że te negocjacje są poniżające dla polskiego państwa - powiedział Palikot. Także rzecznik klubu RP Andrzej Rozenek uważa, że to fatalne i skandaliczne rozwiązanie. - Umożliwienie Kościołowi wzięcia 0,5 proc. to umożliwienie Kościołowi wzięcia, niech szybko policzę, ok. dwustu kilkudziesięciu milionów zł, gdyby wszyscy zapłacili - powiedział polityk Ruchu. Przyznał, że nie wszyscy Polacy będą odpisywać części podatku na rzecz Kościoła, ale nawet jeśli zrobi to połowa,to - jak mówił - Kościół dostanie de facto więcej niż stracił na Funduszu Kościelnym.- Dostanie w formie bezpośrednio gotówki, a nie funduszu przeznaczonego na emerytury.Więc wydaje mi się, że tu rząd jedną ręką zabrał, a drugą sowicie obdarował Kościół i w bilansie Kościół wychodzi do przodui to znacząco do przodu - ocenił. Według niego Ruch byłby nawet skłonny zaakceptować 0,5-proc. odpis na Kościół,pod warunkiem, że instytucja ta zrezygnuje"ze wszystkich innych pieniędzy, które bierze od państwa". Wymienił w tym kontekście m.in. środki na naukę religii w szkołach- jak mówił - 1,3 mld zł rocznie- a także ze wszystkich form dotowania kapelanów w wojsku, we wszystkich możliwych służbach mundurowych. - Z tych źródełek, z których Kościół czerpie państwowe pieniądze,(...) więc jeśli Kościół zrezygnuje z tych pieniędzy państwowych i poprzestanie na tym,co będą mu dawać dobrowolnie wierni, to my jesteśmy w stanie ewentualnie się na to zgodzić - zaznaczył Rozenek. Rozwiązanie w postaci 0,5 proc. odpisu podatkowego na Kościół miałoby obowiązywać od początku 2014 r. Teraz muszą je zaakceptować rząd i Konferencja Episkopatu Polski.Rozwiązanie to ma funkcjonować podobnie jak dobrowolny odpis podatkowyna rzecz organizacji pożytku publicznego.  (db, bart) TopNews - najpopularniejsze materiały WP.PL 