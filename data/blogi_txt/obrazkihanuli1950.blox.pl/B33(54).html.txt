fot. WP.PL Grupa narodowców  zakłóciła spotkanie z posłanką Anną Grodzką, która promowała swoją książkę na autorskim spotkaniu z czytelnikami w Warszawie. Interweniowała policja.   Na spotkanie z Anną Grodzką w warszawskim Empiku wdarła się grupa kilkunastu osób, którzy okrzykami zakłócali porządek – poinformował Andrzej Browarek ze stołecznej policji. Mężczyźni wykrzykiwali różne rzeczy pod adresem posłanki Twojego Ruchu i nie reagowali na próbę opanowania sytuacji przez ochronę. Na miejsce przyjechało pięć radiowozów. Mundurowi wyprowadzili grupę osób z budynku. Policjanci chcieli ukarać mężczyzn mandatami.  Jak informuje Browarek, ci odmówili przyjęcia mandatu. - Ponieważ osoby te odmówiły przyjęcia mandatu zostaną sporządzone wnioski do sądu – informuje rzecznik.  Policja nie potrafi zadbać w wielu przypadkach o to, by nie było chuligaństwa - komentowała na antenie TVN24 całe zajście Anna Grodzka. - Wszyscy byliśmy przelęknieni. Nie wiadomo, czy ktoś, kto poważa się przeszkadzać innym, nie odważy się użyć siły – relacjonuje posłanka Twojego Ruchu. Nie zamierza jednak podejmować w związku z zajściem żadnych kroków. - Mam nadzieję, że tych ludzi wykluczy społeczeństwo – mówi. ( wiadomosci.wp.pl ) 