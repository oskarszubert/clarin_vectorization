Papież Franciszek: to światowy skandal, że miliard ludzi cierpi głód. fot. PAP/EPA / Ettore Ferrari Papież Franciszek  IDŹ DO OPINII Papież Franciszek nazwał "światowym skandalem" to, że miliard ludzi cierpi z powodu głodu. - Nie możemy odwrócić głowy w drugą stronę i udawać, że ten problem nie istnieje - powiedział w przesłaniu wideo w związku z kampanią Caritas na rzecz walki z głodem.  - Żywność, którą dysponuje świat, wystarczyłaby, by nakarmić wszystkich - podkreślił papież w orędziu rozpowszechnionym w poniedziałek.  - Zachęcam wszystkie instytucje na świecie, cały Kościół i każdego z osobna jako jedną rodzinęludzką do tego, by udzielić głosu wszystkim osobom, które w ciszy cierpią z powodu głodu, aby stał się on wołaniem zdolnym wstrząsnąć światem - zaapelował Franciszek.  Mówił też: - Przypowieść o rozmnożeniu chleba i ryb uczy nas, że jeśli jest wola, to, co mamy, nie kończy się, a wręcz jest tego w nadmiarze i nie można tego zmarnować.     REKLAMA  Czytaj dalej Franciszek wezwał do podjęcia starań o to, by wszyscy mieli dostęp do pożywienia, co - jak zauważył - jest "prawem danym przez Boga". - Z chrześcijańską miłością dzielmy się tym, co mamy, z tymi, którzy muszą stawiać czoła licznym przeszkodom, by zaspokoić tak podstawową potrzebę, i jednocześnie stańmy się głosicielami prawdziwej współpracy z ubogimi,  by dzięki swojej i naszej pracy mogli godnie żyć - prosił papież. Wyraził przekonanie, że kampania Caritas jest zarazem zachętą dla wszystkich, by byli bardziej świadomi dokonywanych przez siebie wyborów dotyczących żywienia. Jak przypomniał, często prowadzą one do marnowania jedzenia i złego wykorzystywania jego zasobów. W opinii papieża należy przestać myśleć, że wybory podejmowane przez pojedynczych ludzi nie mają wpływu na życie tych, którzy daleko bądź blisko odczuwają głód. - Proszę was z całego serca, by wesprzeć Caritas w tej szlachetnej inicjatywie, by działać jak jedna rodzina, zaangażowana na rzecz zapewnienia jedzenia wszystkim - mówił Franciszek.  Modlił się o "łaskę zobaczenia świata, w którym nikt nigdy nie będzie już musiał umrzeć z głodu".  Oficjalnie kampania Caritas Internationalis pod hasłem "Jedna rodzina ludzka - żywność dla wszystkich"  zostanie zainaugurowana we wtorek w Rzymie.   (jpo)       TopNews - najpopularniejsze materiały WP.PL 