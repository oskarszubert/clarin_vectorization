Grand Press dla Mariusza Szczygła. Nagrody dla Agnieszki Kublik, Bartosza Wielińskiego, Donaty Subbotko js ( gazeta.pl ) ) Dziennikarzem Roku 2013 został Mariusz Szczygieł z  "Gazety Wyborczej". Do XVII edycji nagród Grand Press zgłoszono aż 714 materiałów: prasowych, radiowych, telewizyjnych oraz internetowych. Jury do  finału nominowało 51 prac. Grand  Press to doroczna nagroda przyznawana od 1997 r. przez ogólnopolski miesięcznik dziennikarski "Press" dla najlepszych polskich dziennikarzy prasy, radia i telewizji. Obecnie uznawana jest za jedną z  najbardziej prestiżowych branżowych nagród w świecie polskich mediów, a tytuł  Dziennikarza Roku, którego wybór jest częścią konkursu Grand Press, stanowi  najważniejsze wyróżnienie indywidualne przyznawane przez polskich dziennikarzy swoim kolegom.- Proszę państwa jestem naprawdę zaskoczony - mówił  Mariusz Szczygieł, tegoroczny zwycięzca. - Nie jestem przygotowany. To wszystko  za jeden reportaż. Ja napisałem tylko jeden reportaż w tym roku (...). Wróciłem  do reportażu troszkę dzięki "Pressowi". Był taki moment w roku 2000 kiedy prowadziłem taki program, a "Press" opublikował takie zdanie, które bardzo  podziałało na moją ambicję reporterską. Napisał o mnie "były dziennikarz, były  reporter". To na mnie bardzo podziałało. Pisanie to jest mój żywioł. Nawet gdyby  nie było gazet, to ja, jako niewykształcony digitalnie będę pisał na murach,  płotach, na ścianach. Bardzo dziękuję.   Tegoroczny zwycięzca Mariusz  Szczygieł otrzymał aż 87 punktów. Szczygieł opisał historię  kobiety, która 30 lat temu zatłukła pasierba na śmierć, a po odbyciu kary i  zatarciu skazania zatrudniła się jako nauczycielka. Tekst wywołał olbrzymi oddźwięk i reakcje polityków. Premier uznał, że trzeba zmienić prawo tak, by ci,  którzy krzywdzą dzieci,  nie mogli później podejmować pracy w  szkole.     Cały tekst: http://wyborcza.pl/1 ,75478,15135053,Trwa_gala_Grand_Press__Nagroda_dla_Agnieszki_Kub lik.html#BoxSlotIIMT#ixzz2nPjMekHc 