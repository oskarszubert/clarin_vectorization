W trakcie posiedzenia komisji młodzi aktywiści stojąc na krzesłach zaprezentowali transparent:"pakt fiskalny stop". Szef komisji finansów publicznych Dariusz Rosati (PO) kilkakrotnie apelował do działaczy, by opuścili salę.- Nie wiem, kto stoi za płachtą. Nie ma dyskusji! - mówił zdenerwowany Rosati.- W domu też stoicie na kanapie! - krzyczał jeden z poslów. Gdy demonstranci odmówili przewodniczącemu, ten zarządził przerwę.Aktywiści opuścili salę dopiero po interwencji Straży Marszałkowskiej. Jak mówili dziennikarzom Łukasz Walczak i Piotr Kierski z RN, happening to protest zarówno przeciwko samemu paktowi fiskalnemu, jak i trybowi jego ratyfikacji. Według nich pakt fiskalny jest "prostą furtką do wprowadzenia euro w Polsce". Podobne wątpliwości jak Ruch Narodowy w sprawie paktu fiskalnego zgłosiła na początku posiedzenia posłanka PiS Anna Fotyga. Według niej, niesie on ryzyko wprowadzenia w Polsce euro "tylnymi drzwiami"; jest zagrożeniem dla stabilności finansów publicznych i dla suwerenności naszego kraju. Wiceminister spraw zagranicznych Maciej Szpunar w swoim wystąpieniu podkreślał, że pakt fiskalny w żaden sposób nie przesądza, czy państwo, które go podpisze,zobowiązuje się do przyjęcie wspólnej waluty. - Pakt fiskalny rozróżnia dwa rodzaje stron tej umowy - państwa strefy euro, do których stosują się określone zasady i państwa, których walutą nie jest euro, jak Polska, do których się tych zasad nie stosuje - powiedział. Szpunar zaznaczył, że jedyną konsekwencją ratyfikacji przez Polskę paktu będzie to, że polski przedstawiciel na szczeblu szefa rządu będzie mógł uczestniczyć w niektórych szczytach strefy euro, a polski parlament będzie włączony we współpracę parlamentarną przewidzianą tym paktem. Propozycja rządu ws. paktu fiskalnego Rząd proponuje zastosowanie w przypadku paktu fiskalnego ratyfikacji zwykłą większością głosów w sejmie i senacie - dowiedziała się PAP w MSZ. We wtorek rząd zaakceptował wniosek szefa MSZ o ratyfikację paktu fiskalnego(za zgodą wyrażoną w ustawie) i przyjął projekt ustawy w tej sprawie. W załączonym do uchwały Rady Ministrów uzasadnieniu rząd proponujezastosowanie w przypadku paktu fiskalnego trybu opisanego w art. 89 ust. 1 Konstytucji. Tryb ten został uznany za właściwy przez ekspertów Ministerstwa Spraw Zagranicznych, Ministerstwa Finansów i Rządowego Centrum Legislacyjnego - poinformowało biuro prasowe MSZ. Jak podkreślono, MSZ zasięgnęło w tej sprawie opinii czterech ekspertów zewnętrznych - profesorów prawa europejskiego i konstytucyjnego.Wszyscy opowiedzieli się za zastosowaniem art. 89 Konstytucji RP - poinformował resort. MSZ podkreśla, że zastosowanie trybu art. 89 ust. 1 to tzw. "duża ratyfikacja";z kolei "małą ratyfikacją" nazywana jest ratyfikacja niewymagająca zgody wyrażonej w ustawie. Konstytucja przewiduje też ratyfikację w trybie art. 90; mówi on, że Polska może na podstawie umowy międzynarodowej przekazać organizacji międzynarodowejlub organowi międzynarodowemu kompetencje organów władzy państwowej w niektórych sprawach. Ustawa, wyrażająca zgodę na ratyfikację takiej umowy jest uchwalana przez Sejm oraz Senat większością 2/3 głosów w obecności co najmniej połowy ustawowej liczby posłów i senatorów. Podpisany 30 stycznia w Brukseli pakt fiskalny wymusza większą dyscyplinę w finansach publicznych, zwłaszcza w państwach eurolandu. Ustanawia on nowe, bardziej automatyczne sankcje za łamanie dyscypliny, w tym nowej reguły wydatkowej. Traktat ma wejść w życie w 2013 r., po ratyfikacji w 12 krajach euro. Polskę będzie obowiązywał dopiero wtedy, gdy przyjmie unijną walutę. W Sejmie sprawa ratyfikacji paktu może napotkać opór części opozycji. Poseł PiS Joachim Brudziński mówił niedawno, że pakt fiskalny "pozbawia nas części suwerenności". Zapowiedział też, że jeśli ratyfikacja będzie odbywać się w trybie art. 89 konstytucji, to jego partia złoży skargę do Trybunału Konstytucyjnego zarówno ws. trybu przyjmowania paktu, jak i jego treści. Krytyczne stanowisko wobec paktu zajęli przedstawiciele Solidarnej Polski. Za ratyfikacją paktu opowiadają się: PSL, Ruch Palikota i SLD. Sojusz zgłaszał jednak wątpliwości co do trybu ratyfikacji. Źródła w rządzie przyznają, że temat paktu fiskalnego jest bardzo wrażliwy i merytorycznie trudny. - Nie ma co ukrywać, że są pewne wątpliwości, są pewne argumenty,które przy jakiejś rozbudowanej interpretacji mogłyby wskazywać,że jednak art. 90 mógłby być zastosowany.Ale to są słabe, mniejszościowe argumenty - mówią. Rozmówcy podkreślają, że jeśli rozmawia się z ekspertami, to 90 proc. z nich opowiada się za ratyfikacją paktu fiskalnego w trybie art. 89. konstytucji, wskazując,że nie ma przekazania kompetencji, o którym mowa w art. 90 ustawy zasadniczej. Według art. 89 ust. 1 konstytucji ratyfikacja przez Polskę umowy międzynarodowej i jej wypowiedzenie wymaga uprzedniej zgody wyrażonej w ustawie, jeżeli umowa dotyczy: pokoju, sojuszy, układów politycznych lub układów wojskowych; wolności,praw lub obowiązków obywatelskich określonych w Konstytucji; członkostwa Rzeczypospolitej Polskiej w organizacji międzynarodowej; znacznego obciążenia państwa pod względem finansowym; spraw uregulowanych w ustawie lub w których konstytucja wymaga ustawy. TopNews - najpopularniejsze materiały WP.PL 