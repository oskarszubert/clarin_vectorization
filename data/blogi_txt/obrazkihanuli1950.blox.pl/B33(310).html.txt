Wielki przełom albo... wielka kompromitacja. Prawo i Sprawiedliwość szumnie zapowiada polityczny przełom w listopadzie – ma zgłosić własnego kandydata na premiera i przejąć władzę. – To człowiek na trudne czasy – mówią o nim politycy PiS. Ustaliliśmy, o kogo chodzi. Nowym premierem miałaby być Zyta Gilowska (63 l.). Prawo i Sprawiedliwość planuje zgłoszenie wniosku o wotum nieufności wobec rządu Donalda Tuska (55 l.) w listopadzie, czyli w piątą rocznicę jego pierwszego powołania. Plan PiS jest taki: zebrać nową sejmową większość, obalić rząd i powołać tymczasowy rząd techniczny pod wodzą swojego kandydata. Według zapowiedzi posłów PiS, nowym premierem miałaby być osoba spoza bieżącej polityki o ustalonym autorytecie naukowym. Według naszych nieoficjalnych informacji, chodzi o Zytę Gilowską. ( wiadomosci.wp.pl ) 