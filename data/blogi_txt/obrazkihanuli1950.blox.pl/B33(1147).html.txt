Ludzie się duszą! Skala zjawiska jest przerażająca Władze Pekinu parę razy w ciągu kilku ostatnich tygodni apelowały do mieszkańców, że o ile nie muszą opuszczać zamkniętych pomieszczeń, to powinni w nich pozostać. W chińskiej stolicy odnotowuje się nadzwyczaj duże zanieczyszczenie powietrza. Poziom niebezpiecznych dla zdrowia pyłów nawet 50-krotnie przekraczał normę. Pekińskie szpitale zanotowały wzrost liczby pacjentów z problemami oddechowymi. Nikogo nie dziwą też ludzie poruszający się po ulicach w maseczkach ochronnych. W marcu w Pekinie zbierze się na dorocznej sesji chiński parlament. Oczekuje się, że coraz bardziej uciążliwy smog będzie jednym z tematów poruszanych podczas zjazdu.Władze Pekinu mają się zająć usunięciem z ulic 180 tys. starych pojazdów. Zaapelowały także do mieszkańców chińskiej stolicy,aby witając Nowy Rok według kalendarza księżycowego (przypadający w tym roku 10 lutego), ograniczyli liczbę sztucznych ogni. Według wierzeń huk odstrasza złe duchy, a fajerwerki mają zapewnić świetlaną przyszłość na cały nadchodzący rok. 