Jest niewiele filmów o emigracji polskiej we Włoszech i jeszcze mniej tych o emigracji włoskiej w Polsce, ale te, które powstały i powstają, starają się oddać jej charakter i pokazać przemiany. Niestety są pełne stereotypów. Jaki będzie nowy serial TVP "Wszystko przed nami"? - polscy telewidzowie przekonają się od września.    W Mediolanie rozpoczęły się zdjęcia do nowego serialu polskiego "Wszystko przed nami", który ma się pojawić już we wrześniu na antenie TVP1. Opowiada historię młodych ludzi, którzy po latach pracy we Włoszech decydują się wrócić do Polski.Przyjaciele postanawiają założyć wspólny biznes, wykorzystując doświadczenia zdobyte na imigracji.W centrum Lublina, pod wspólnym szyldem "Dobry Adres" powstają kolejno bar, nowoczesny hostel oraz kancelaria prawna. Cała prawda o polskich emigrantach? "Wszystko przed nami" to nowy serial Ilony Łepkowskiej i Tadeusza Lampki, który wcześniej znany był pod roboczymi tytułami "Dobry adres" i "Mały Londyn". Wśród aktorów, którzy w nim zagrają jest także Włoch Renato Raimo,któremu powierzono rolę mediolańskiego biznesmena mody, ożenionego z byłą polską modelką, która nagle decyduje zerwać związek i wrócić do kraju.Luca Pawoni - bo tak się nazywa włoski bohater- jedzie za nią i w Polsce odkrywa nowy świat, nowe możliwości. Zapowiada się interesująco, ale niestety filmowa fikcja zwykle operuje stereotypami i przejaskrawia rzeczywistość.Czy nowy polski serial pokaże, choć trochę prawdy o imigracji? Czy tylko same stereotypy? O tym przekonamy się od września. ( polonia.wp.pl ) 