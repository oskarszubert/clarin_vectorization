Franciszek zdecydował: za rok odbędzie się nadzwyczajny synod w Watykanie  jagor, KAI      Franciszek zdecydował: za rok odbędzie się nadzwyczajny synod w Watykanie (Fot. TONY GENTILE REUTERS)    Papież postanowił, że za rok, w terminie 5-19 października 2014 r., odbędzie się Nadzwyczajne Zgromadzenie Ogólne Synodu Biskupów. Spotkanie będzie dotyczyło katolików po rozwodach, którym papież chce ułatwić drogę do sakramentów. Dziennik "Catholic Herald" zwraca uwagę, że to ważne wydarzenie odbędzie się dopiero po raz trzeci w nowożytnej historii Kościoła.    Spotkanie w Watykanie ma być poświęcone rodzinie w kontekście ewangelizacji. Jak podaje oficjalnie Biuro Prasowe Stolicy Apostolskiej, tematem III Nadzwyczajnego Zgromadzenia Ogólnego Synodu Biskupów będą "Wyzwania duszpasterskie związane z rodziną w kontekście ewangelizacji".Kościół dopuści rozwiedzionych katolików do sakramentów Franciszek podczas powrotu z Rio de Janeiro w lipcu tego roku zapowiedział w rozmowie z dziennikarzami, że nadzwyczajne zgromadzenie zajmie się m.in. sprawą duszpasterstwa rozwiedzionych katolików, którzy żyją w nowych związkach, a nie są dopuszczani przez Kościół do sakramentów, w tym do komunii świętej. Papież chce zmienić ten stan rzeczy, bo jak mówił, to wynika z ogólnej potrzeby przebaczenia. - Kościół jest matką, a ona musi przebyć tę drogę miłosierdzia i znaleźć formę miłosierdzia dla wszystkich - powiedział papież. 