Prostytutka mogła zdradzić tajemnice rządu Fakt   fot. Thinkstockphotos   „Długonoga Paulina”, urzędniczka z Kancelarii Premiera, która mogła prowadzić podwójne życie i świadczyć erotyczne usługi,  miała dostęp do tajnych informacji!  Co ciekawe, nigdy nie odebrano jej certyfikatu dostępu do państwowych tajemnic.  Afera urzędniczki–prostytutki jest bardzo tajemnicza. Kobieta, pracująca jako sekretarka w Kancelarii Premiera miała świadczyć po godzinach seksualne usługi jako „Agata”, „Aga”, „Paulina” lub „Długonoga Paulina”. Na trop jej podwójnego życia wpadło Biuro Ochrony Rządu.– Została przesunięta na inne, mniej ważne stanowisko, ale ani nie straciła pracy, ani, co najdziwniejsze, nigdy nie odebrano jej certyfikatu dostępu do informacji niejawnych. Dlaczego Agencja Bezpieczeństwa Wewnętrznego tego nie zrobiła, nie wiadomo – mówi nam osoba znająca kulisy sprawy.     REKLAMA  Czytaj dalej Dla oficerów z wydziału X – „kontrwywiadu” BOR – którzy rozpracowywali urzędniczkę, było jasne, że stanowi ona zagrożenie dla państwa. – Miała dostęp do wielu niejawnych informacji i korespondencji. Poza tym, jak ustalono, miała problemy psychiatryczne, więc certyfikat powinien jest zostać natychmiast odebrany – mówi nam jeden z oficerów BOR. Dlaczego tak się nie stało? Nie wiadomo, cała dokumentacja sprawy kobieta została objęta klauzulą tajności. 