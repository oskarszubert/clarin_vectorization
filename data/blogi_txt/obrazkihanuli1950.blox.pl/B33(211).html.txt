Gdyby naukowcom udało się ustalić, co dokładnie w chipsach sprawia, że trudno poprzestać na zjedzeniu jednego, można byłoby skuteczniej walczyć z otyłością.Badania zaprezentowane podczas zjazdu Amerykańskiego Stowarzyszenia Chemików, który odbywał się w Nowym Orleanie, świadczą o tym,że należy skoncentrować się na układzie nagrody.- Przypadek chipsów ziemniaczanych rzuca światło na zjawisko hiperfagii hedonicznej, tj. nadmiernego objadania się dla przyjemności, a nie z potrzeby zaspokojenia głodu.Dotyczy to setek milionów ludzi na świecie. W postaci chronicznej zjawisko to przyczynia się do epidemii nadwagi i otyłości- mówi autor badań dr Tobias Hoch z Uniwersytetu Erlangen-Nürnberg w Niemczech. Dotychczas  podejrzewano,że za uzależniające działanie chipsów ziemniaczanych odpowiada ich wysoka zawartość energetyczna. Naukowcy przeprowadzili więc eksperyment,podczas którego jedna grupa szczurów konsumowała chipsy,podczas gdy druga żywiła się normalną karmą o takiej samej zawartości tłuszczu i węglowodanów. Za pomocą rezonansu magnetycznego badacze śledzili, co dzieje się w mózgach obu grup. Okazało się, że dla mózgów gryzoni chipsy wciąż były atrakcyjniejsze niż karma. Największą aktywność zaobserwowano w układzie nagrody związanym z odczuwaniem przyjemności,a także uzależnieniem.- Biorąc pod uwagę fakt, że nie wszyscy lubią tego rodzaju przekąski, należy sądzić, że układ nagrody u różnych osób jest aktywowany w większym lub mniejszym stopniu w zależności od preferencji. Ponadto niektórzy z nas mają po prostu silniejszą wolę niż inni i łatwiej im powstrzymać się przed konsumpcją - twierdzi dr Hoch.Zidentyfikowanie czynników molekularnych, które powodują aktywację układu nagrodypodczas spożywania chipsów mogłoby pomóc stworzyć preparaty ograniczające apetyt na niezdrowe przekąski - dodaje. (PAP) koc/ tot ( fitness.wp.pl ) 