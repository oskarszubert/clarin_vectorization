Wystąpienie premiera w dużej mierze było pisane pod Waldemara Pawlaka.Aby scementować koalicję. Ten program nie przygotowuje Polski na kryzys - uważa prof. Piotr Gliński, kandydat PiS na premiera. - Ja nie widzę tutaj rozwojowego pomysłu.Prawdziwa polityka rozwojowa musi dotyczyć infrastruktury ludzkiej - powiedział. - Uważam, że moja misja ma sens, w tej chwili głównie spotykam się z ekspertami,buduję środowisko eksperckie, a także spotykam się z opinią społeczną, ze społeczeństwem za pomocą mediów - powiedział prof. Gliński. O expose Donalda Tuska, profesor mówił, że to nie jest program przygotowania Polski na kryzys.- Tam był taki fragment wystąpienia pana premiera, w którym mówił,że rok 2012 przygotowywał już, czy przygotowuje nas na kryzys w roku następnym, ale nie padły żadne konkrety.Żadne decyzje rządu 2012 roku praktycznie nas nie przygotowują - tłumaczył.  O propozycji wydłużenia urlopów macierzyńskich, Piotr Gliński powiedział,że ten krok ma zapewnić rządowi Donalda Tuska poparcie społeczne.- Warto się nad tym zastanowić w kontekście całościowej polityki rządu, który niedawno podniósł VAT na ubranka dziecięce,który zniszczył w zasadzie rezerwę demograficzną, w sensie finansowym te pieniądze zostały użyte do czegoś innego. Zresztą to bardzo charakterystyczne, że głównym powodem tego kroku- jak pan minister Rostowski powiedział -nie jest pomoc dla polskiej rodziny czy polskich matek, tylko jest to w zasadzie powód czysto ekonomiczno-rozwojowy. Chodzi o to, żeby w długiej perspektywie gospodarka mogła skorzystać z tego oczekiwanego bumu.Jak mawiają słusznie panie:ciąża to nie choroba i nie powinno się w ten sposób polskich kobiet i polskich rodzin traktować. (kab) TopNews - najpopularniejsze materiały WP.PL 