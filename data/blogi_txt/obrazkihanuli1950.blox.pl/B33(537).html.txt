Kate urodziła - podają media, powołując się m.in. na agencję Reutera. Informację tę potwierdza również Pałac Buckingham. Stało się to o godzinie 16.24 - o godz. 17.24 polskiego czasu. Maleństwo i mama czują się dobrze. Potomek księżnej Kate i księcia Williama to chłopiec - poinformował Pałac Buckingham. Noworodek waży ok. 3,8 kg. Jest trzecim prawnukiem królowej Elżbiety II. Według informacji przekazanych przez Pałac Buckingham Księżna Kate, książę William i dziecko czują się dobrze. Matka z dzieckiem spędzą noc w szpitalu St. Mary's, dokąd księżna została przyjęta w poniedziałek rano. "Nasze szczęście nie mogłoby być większe" - oświadczył książę William w krótkim komunikacie wydanym późnym wieczorem. Kilka minut po oficjalnym powiadomieniu królowej Elżbiety II dwuzdaniowa wiadomość o narodzinach została wystawiona w ramce na ozdobnych sztalugach przez Pałacem Buckingham. Pod oświadczeniem widnieją podpisy czterech lekarzy. Przed Pałacem gromadzą się ludzie, wszyscy próbują zrobić pamiątkowe zdjęcie oświadczenia królewskiego 