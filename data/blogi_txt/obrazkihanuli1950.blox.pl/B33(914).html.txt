Gwiazdy bardzo lubią wychodzić na filantropów. Chętnie sięgają do kieszeni i wydają dla potrzebujących kwoty, o których nie śniło się zwykłym śmiertelnikom. Miło jest też być kojarzonym z jakąś akcją charytatywną, toteż czasem warto przyjść na bankiet, który organizuje fundacja. Tym razem plejada gwiazd zjechała się na imprezę charytatywną fundacji „Rock On”. Wydaje się jednak, że zabawa wymknęła się organizatorom spod kontroli. Oczywiście nikogo nie złapaliśmy za rękę, ale po wyjściu z bankietu stan gwiazd był co najmniej podejrzany. Większość, tak jak Kate Moss, po prostu ledwie trzymała się na nogach. Czy tak bardzo wymęczyły ich tańce i rozmowy o potrzebujących? Można mieć wątpliwości…(sr/mtr), kobieta.wp.pl 