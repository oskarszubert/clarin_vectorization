Codziennie  bez okazji przytulaj się do partnera, okazuj czułe gesty bliskim,serdecznie ściskaj przyjaciół. Dzięki temu wszyscy będziecie... zdrowsi. Wystarczy musnąć skórę i już poprawia się krążenie, spada poziom hormonów stresu. Efekt? Większa odporność i lepszy nastrój. Ale dotyk potrafi zdziałać znacznie więcej. To najbardziej wrażliwy ze zmysłów. I według specjalistów najbardziej potrzebny nam do dobrego funkcjonowania.Jak twierdzi Virginia Satir, amerykańska psychoterapeutka, każdy z nas codziennie potrzebuje przytulić się do kogoś bliskiego, by być zdrowym. Bez względu na wiek.Zważywszy na to, ile w sezonie jesienno-zimowym wydajemy na leki - koszt niewielki. Co takiego dzieje się z nami pod wpływem dotyku? Namacalne korzyści Bodźce dotykowe odbieramy za pośrednictwem 1,5 mln receptorów znajdujących się na skórze całego ciała (najwięcej jest ich na dłoniach i ustach). Gdy wychwycą ucisk, pogłaskanie, wysyłają przez nerwy obwodowe sygnały do mózgu. Tu następuje interpretacja danych. Gdy dotyka nas ukochana osoba, natychmiast uruchamia się produkcja endorfin, które łagodzą ból i wyzwalają uczucie odprężenia. Podwzgórze zaczyna wytwarzać oksytocynę i wazopresynę - hormony obniżające napięcie nerwowe i ciśnienie krwi.Dodatkowo zmniejsza się wydzielanie hormonów stresu osłabiających naszą odporność. www.styl.pl 