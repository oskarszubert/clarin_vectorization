Prezydent Bronisław Komorowski uważa, że zaangażowanie się Kościołów katolickiego w Polsce i prawosławnego w Rosjiw proces pojednania polsko-rosyjskiego może być dla wielu ludzi źródłem refleksji i zmiany postaw.    W sobotniej rozmowie z TVN24prezydent odniósł się do trwającej wizyty w Polsce zwierzchnika rosyjskiej Cerkwi Cyryla Ii podpisanego w piątek przesłania Kościołów: katolickiego w Polsce i prawosławnego w Rosji do obu narodów,w którym zaapelowano o pojednanie Polaków i Rosjan."Patriarcha chce się angażować w pojednanie Polski i Rosji i nie wszystkim się to podoba" Komorowski zauważył, że patriarcha Cyryl chce się angażować w pojednanie Polski i Rosji i "na pewno nie wszystkim się to podoba w Cerkwi i w samej Rosji". - Ale zaangażowanie się Kościołów w proces pojednaniamoże być źródłem refleksji i zmiany postaw wielu ludzi, którzy inaczej tej refleksji nie doświadczyli - mówił prezydent.   - Dzisiaj wielkim pytaniem jest czy ta wola pojednania pomiędzy Kościołami dotrze do wiernych jak najniżeji czy stanie się źródłem przemyśleń i budowania nowych postaw. To jest pytanie o dalszy ciąg tego procesu - powiedział Komorowski.- Równoległe wysiłki państw, Kościołów, ale i biznesu polskiego i rosyjskiego mogą przynieść to czego chcemy - pojednanie z Rosjanami w duchu prawdy, wzajemnego szacunku i eliminowania elementów wzajemnej niechęci - uważa prezydent.Prezydent zaznaczył, że wizyta Cyryla I"ma wymiar religijny, kontaktów pomiędzy Kościołami,ale zaproszenie patriarchy Moskwy przez Kościół prawosławny w Polsce stworzyło także szansę na zbudowanie o wiele szerszego wymiaru tej wizyty". Podkreślił, że wizyta ta to okazja do rozmowy Cyryla I z Episkopatem Polski, ale także "do rozmowy z państwem polskim".Komorowski zaznaczył, że w czwartek rozmawiał z patriarchą Moskwy"o sprawach, które są głównym elementem przesłania Kościołów, czyli pojednaniu polsko-rosyjskiego". - To ważne wydarzenie uruchamia równoległy proces budowania pojednania na gruncie Kościołów,ale proces pojednania polsko- rosyjskiego prowadzimy od pewnego czasu,także w relacjach międzypaństwowych - mówił prezydent.- Przyszły nowe, ważne impulsy na rzecz pojednania, bo dialog Kościołów oraz apel o pojednanie i braterstwo - mam nadzieję - przemówi do wielu osób w Polsce które nie były do końca przekonane, czy warto iść w stronę pojednania, ułożenia jak najlepszych relacji z naszym ważnym sąsiadem, z którym relacje historyczne mamy obciążone - powiedział Komorowski."Katyń, jak zbrodnie stalinowskie, uderzały i w Polaków, ale i w Rosjan" Jak dodał, pojednanie trzeba budować "ponad przezwyciężoną historią,w duchu prawdy, ale z myślą o przyszłości". - Należy budować pojednanie polsko- rosyjskie pokazując te fragmenty trudnej historii,które, tak jak Katyń, jak zbrodnie stalinowskie, uderzały i w Polaków,ale i w Rosjan - podkreślił Komorowski.- To nie jest sztuka przyjaźnić się, współpracować, lubić, gdy nie ma żadnych problemów, nie ma sprzecznych interesów- mówił prezydent. Jak zaznaczył, także w relacjach Polski i Rosji "są różnice interesów".- Różnica interesów polega na tym, że my jesteśmy w NATO i w UE i do niedawna Rosja widziała w tym zagrożenie dla swoich interesów. Ale dzisiaj mam wrażenie, że ma to już przemyślane i widzi w tym nawet swoją szansę na zbliżenie ze światem zachodnim,bo to jest warunkiem szybszego rozwoju Rosji - uważa Komorowski.Jak podkreślił, "cała sztuka polega na tym, aby wygaszać niekonieczne już dzisiaj źródła zadawnionych urazów i złych stereotypów"."Można czerpać z Zachodu,z jednoczesnym zachowaniem szacunku dla wiary przodków" W kontekście piątkowego wyroku dla członkiń rosyjskiego zespołu Pussy Riot, Komorowski pytany był czy rozmawiał z Cyrylem I o prawach człowieka w Rosji.Prezydent, potwierdzając, że ten temat pojawił się w rozmowie, ocenił,że Polska może być przykładem kraju, który "w procesie modernizacji zachował szacunek dla religii,dla wszystkich Kościołów i buduje relacje z Kościołami na zasadzie autonomii, szanowania wzajemnej autonomii państwa i Kościoła, ale opartej o wolę współdziałania dla dobra wspólnego".Jak dodał, rozmawiał ze zwierzchnikowi rosyjskiej Cerkwi,dając przykład dobrych polskich osiągnięć. - Można się demokratyzować, można przyjmować wiele standardów świata zachodniego, z jednoczesnym zachowaniem szacunku dla wiary przodków, dla tradycji narodowych - mówił prezydent. - Rosja stoi w obliczu ogromnego wyzwania poprowadzenia modernizacji w każdym obszarze,niewątpliwie postawa Kościoła prawosławnego w Rosji nie jest bez znaczenia dla kierunku, w którym pójdzie albo nie pójdzie Rosja, także w wymiarze demokratyzacji, europejskich norm w różnych kwestiach, także i jeśli chodzi o pozycję i rolę Kościoła wobec państwa i odwrotnie - powiedział Komorowski. ( wp.pl ) 