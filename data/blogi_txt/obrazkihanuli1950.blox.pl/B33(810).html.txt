Szykuje się kolejne podejście do ograniczenia administracji rządowej w terenie - informuje "Dziennik Polski". Ministerstwo Administracji i Cyfryzacji chce włączyć w struktury urzędów wojewódzkich wszystkie inspekcje podległe wojewodom. Dzięki temu mniej osób będzie potrzeba do zapewnienia obsługi tych jednostek. MAiC obliczyło, że zatrudnienie w całej Polsce spadnie o 1378 etatów. Zmiany mają wejść w życie już za pół roku, choć dopiero teraz resort administracji przedstawił założenia do projektu ustawy o stworzeniu wojewódzkich centrów usług wspólnych. Odpowiadałyby one za obsługę administracyjną i finansową wszystkich inspekcji funkcjonujących w danym regionie. Obecnie inspekcji jest aż 14 i każda z nich ma osobną administrację odpowiedzialną m.in. za płace, dostarczanie papieru, płacenie rachunków za prąd i telefon itp. Po zmianach te sprawy znajdą się w gestii centrum usług wspólnych. Resort administracji argumentuje, że dzięki likwidacji stanowisk, które trzeba stworzyć w każdej inspekcji w związku z księgowością, bezpieczeństwem i higieną pracy czy ochroną danych niejawnych, uda się zaoszczędzić blisko 39 mln zł rocznie. (ah) TopNews - najpopularniejsze materiały WP.PL 