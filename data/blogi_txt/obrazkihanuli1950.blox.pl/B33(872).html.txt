Papież obcina pensje kardynałom. "Chodzi o zbilansowanie budżetu"  lmg, KAI      Franciszek nie ustaje w propagowaniu swojej koncepcji 'kościoła ubogiego' (Fot. Alessandra Tarantino AP)    Papież Franciszek postanowił zlikwidować dodatkowe wynagrodzenie dla kardynałów - członków komisji nadzorującej Instytut Dzieł Religijnych (IOR) - tzw. bank watykański.Informując o tym na łamach portalu Vaticaninsider, Giacomo Galeazzi podaje, że chodzi o wypłacaną z tego tytułu każdemu z purpuratów sumę 2,1 tys. euro miesięcznie.    Dodaje, że kardynałowie kurialni otrzymują co miesiąc płacę w wysokości 5 tys. euro,natomiast kardynałowie będący arcybiskupami ważnych metropolii na całym świecie utrzymywani są przez swoje diecezje.Do komisji kardynalskiej sprawującej nadzór nad "bankiem watykańskim"należą watykański sekretarz stanu kard. Tarcisio Bertone jako przewodniczący oraz kardynałowie Domenico Calcagno (APSA), Jean-Louis Tauran (przewodniczący Papieskiej Rady ds. Dialogu Międzyreligijnego), Telesphore Placidus Toppo - metropolita Ranći w Indiach - i Odilo Pedro Scherer - arcybiskup z Brazylii.   Bez premii od papieżaZ tytułu wprowadzonych przez papieża oszczędności w skali rocznej Watykan wyda 125 tys. euro mniej.W Watykanie nie ukrywa się, że polityka oszczędności związana jest ze złożoną sytuacją gospodarczą i trudnościami w zbilansowaniu budżetu Stolicy Apostolskiej i Państwa Watykańskiego.W tym tygodniu papież zdecydował również, że pracownicy Watykanu nie otrzymają tradycyjnej premii, którą przyznawali dotychczas nowo wybrani papieże. 