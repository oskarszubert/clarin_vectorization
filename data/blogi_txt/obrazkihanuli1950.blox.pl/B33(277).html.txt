"Wprost": Europosłowie wrócą do kraju. fot. WP.PL / Łukasz Szełemej Flaga UE  IDŹ DO OPINII  "Starzy" europosłowie PO, poza Jerzym Buzkiem, już nie będą mogli się starać o fotel w Brukseli - dowiedział się tygodnik "Wprost". Taki plan przedstawił premier Donald Tusk członkom Zarządu Krajowego Platformy Obywatelskiej podczas spotkania dwa tygodnie temu.  Na najbliższym posiedzeniu Zarządu Platformy propozycja ma zostać klepnięta i przedstawiona jako oficjalne stanowisko władz partii. - PO nie wystawi w przyszłorocznych wyborach do Parlamentu Europejskiego tych europosłów, którzy zasiadają w PR już drugą kadencję. Jedynym wyjątkiem jest Jerzy Buzek - miał zapowiedzieć premier Tusk.  Dotyczy to więc takich polityków Platformy, jak Jacek Saryusz-Wolski, Jan Olbrycht czy Jacek Protasiewicz, którzy są europosłami od 2004 r. Mieliby oni wesprzeć listy PO w najbliższych wyborach do parlamentu polskiego. Jak dowiedział się portal EurActiv.com, były premier Polski jest "naturalnym kandydatem" na następcę Wilfreda Martensa, przewodniczącego Europejskiej Partii Ludowej (EPL). ( wp.pl ),,Wprost" 