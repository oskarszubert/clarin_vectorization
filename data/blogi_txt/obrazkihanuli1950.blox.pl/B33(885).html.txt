Były prezes PSL Waldemar Pawlak zapowiedział właśnie,że nie zamierza być zawodowym posłem, tylko chce się zająć "uczciwą robotą" - podaje "Wprost". Z informacji gazety wynika, że były szef PSL przede wszystkim jest wierny swojej starej miłości - ochotniczym strażom pożarnym. I dba o interesy strażaków. Według informacji "Wprost", Waldemar Pawlak ostatnio zwrócił się do kolegów z klubu PSLi innych działaczy Stronnictwa, by 1 proc. podatku wpłacali właśnie na Ochotnicze Straże Pożarne. Pawlak, odkąd w listopadzie 2012 r. odszedł z rządu, właśnie w OSP (którymi kieruje od 1992 r.)spędza najwięcej czasu. Codziennie przyjeżdża do swojego gabinetu w siedzibie OSP przy Oboźnej w Warszawie,jeździ po Polsce i przecina wstęgi z okazji dostarczenia nowego wozu strażackiego czy pompy. 