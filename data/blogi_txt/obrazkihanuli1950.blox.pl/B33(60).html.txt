Sieć wstrzymała sprzedaż w 23 krajach. W tym w Polsce . mig Jeden ze sklepów sieci Ikea (Fot. Tomasz Stańczak / Agencja Gazeta)    Ikea wycofała ze sprzedaży w 23 krajach, w tym w Polsce, dwie partie ciast migdałowych z czekoladą i toffi. W słodyczach pochodzących z tej partii, a sprzedawanych w Chinach, odkryto bakterie coli. Obie partie ciast pochodziły od szwedzkiego dostawcy. Na razie nie wiadomo, czy zakażone słodycze trafiły do Polski.    - Ciasta są wycofywane ze sprzedaży w 23 krajach, w tym w Polsce. Wykryto w nich bakterie z grupy coli - potwierdza w rozmowie z portalem Gazeta.pl rzeczniczka Ikei Karolina Horoszczak.Według niej ciasta Tarta Chokladkrokant badane były również na obecność bakterii E. coli - czyli tych najbardziej niebezpiecznych.   - Patogennych bakterii nie wykryto. Oznacza to, że ciasta są właściwie bezpieczne do spożycia, ale ze względów jakości i procedur bezpieczeństwa zdecydowaliśmy się na ich wycofanie - podkreśla rzeczniczka Horoszczak.Czy zakażona partia ciast jest w Polsce? Trwa sprawdzanie Czy do Polski mogła trafić część z zakażonej bakterią coli partii ciastek? Ikea na razie takich informacji nie ma - trwa sprawdzanie podejrzanych partii towaru. Jej rzeczniczka zaznacza, że po wykryciu bakterii w Chinach firma zablokowała sprzedaż ciastek we wszystkich krajach, do których potencjalnie mogły trafić te zakażone.- Były to ciasta sprzedawane w restauracjach, a nie w sklepikach szwedzkich - dodaje. ( metromsn.gazeta.pl ) 