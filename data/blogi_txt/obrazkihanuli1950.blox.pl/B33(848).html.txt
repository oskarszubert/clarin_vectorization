Mam wrażenie, że obecna debata nad zmianami ustawy aborcyjnej to jest otwieranie puszki Pandory, z której nic dobrego wyniknąć nie może - mówi Anna Komorowska. Pierwsza dama z radością odnosi się za to do zapowiedzi wydłużenia urlopów macierzyńskich. Anna Komorowska powiedziała też, że od samego początku prezydentury Bronisława Komorowskiego aktywnie wspiera jego działania, w pewien sposób je uzupełniając lub rozszerzając. - To, co wspólne dla nas, to potrzeba skupienia uwagi na sprawie rodziny w Polsce, ze szczególnym uwzględnieniem rodzin wielodzietnych i zastępczych - zaznaczyła.Wśród innych dziedzin swojej aktywności wymieniła: promocję aktywności seniorów, wsparcie dla kobiet, działania w obszarze profilaktyki prozdrowotnej, wyrównywania szans osób niepełnosprawnych oraz kultury. 