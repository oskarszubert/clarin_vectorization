Pomidory na gorąco  Gdy znudzi wam się już pomidor na kanapce lub w sałatce caprese z bazylią i plastrami mozzarelli, spróbujcie go podać inaczej - upiec, usmażyć w cieście lub czymś pysznym nafaszerować.  Pomidory z grilla       Fot. BBS   kilka niedużych pomidorówczosnek (po pół ząbka na każdego pomidora)masłosólgarść listków oreganopieprzMałe pomidory nacinamy na krzyż na wierzchołkach, większe kroimy na połówki.Ze wszystkich uważnie wycinamy zdrewniałe fragmenty przy szypułkach.Smarujemy nacięcia czosnkiem roztartym z solą, posypujemy posiekanym oregano oraz pieprzem.Na każdym pomidorze kładziemy troszkę masła. Owijamy pomidory folią aluminiową i pieczemy 15-20 min.Smaczne są też pomidory natarte przed grillowaniem pastą z czosnku i oliwy z dodatkiem natki pietruszki, ziół prowansalskich, pieprzu i soli.    Pomidory faszerowane      Fot. BBS   8 dużych pomidorówcebulapęczek natki pietruszkiłyżka masła3/4 szklanki ugotowanego długoziarnistego ryżu250 g pieczeni z indykasólpieprzPomidory myjemy, odkrawamy wierzchy, środki wydrążamy.Ścięte fragmenty pomidorów oraz cebulę i natkę pietruszki drobno siekamy.Cebulę smażymy na maśle.Dodajemy ryż, drobno posiekane lub zmielone mięso, posiekane pomidory. Mieszamy z natką, doprawiamy farsz do smaku solą i pieprzem,napełniamy nim wydrążone pomidory. Można je jeść na zimno lub przed podaniem ułożyć na warstwie sosu pomidorowego rozprowadzonego na dnie żaroodpornego naczynia i zapiec. Pomidory z patelni    Fot. BBS   pół pęczka młodej cebulkimały słoiczek zielonych oliwekpół łyżeczki skórki startej z wyszorowanej i sparzonej cytryny2 łyżeczki kaparów150 g kwaśnej śmietanypieprzsól2-3 duże, mięsiste, jędrne pomidorycukier pudermąka i bułka tarta do panierowania2 jajka4 łyżki oliwyUmytą cebulkę, oliwki, skórkę z cytryny i kapary drobno siekamy, mieszamy z kwaśną śmietaną, doprawiamy do smaku solą i pieprzem.Pomidory myjemy i po wycięciu zdrewniałych fragmentów przy szypułkach kroimy na plastry grubości 1 cm, delikatnie oprószamy cukrem pudrem, doprawiamy solą i pieprzem. Następnie kolejno obtaczamy je w mące, rozkłóconych jajach i na końcu - w tartej bułce.Kładziemy partiami na rozgrzaną na dużej patelni oliwę i smażymy,aż się zrumienią i będą chrupiące.Podajemy z doprawioną śmietaną.    Rada: Pomidory można zapiekać z oliwą, octem balsamicznym, ziołami, czosnkiem i solą.Sos, który powstaje podczas pieczenia, jest znakomity jako dressing do sałatek. SMACZNEGO 