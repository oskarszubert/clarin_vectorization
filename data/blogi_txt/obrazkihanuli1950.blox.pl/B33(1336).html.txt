Żeby przyćmić euro tydzień przed pierwszym gwizdkiem, trzeba mieć potężną siłę i nielichą zdolność rażenia. Barack Obama ma - pisze w poniedziałkowym "Wprost" Kamil Durczok. - Przy tym, takiego festiwalu leczenia polskich kompleksów nie mieliśmy w kraju od lat. (...) Wydaje się, że najlepszym refleksem wykazał się Lech Wałęsa.     "Znacznie ciekawsze od wpadki amerykańskiego prezydenta, który swoje specyficzne przywiązanie do wrażliwości obowiązującej w Europie demonstruje od dawna, była obserwacja tego, co po niej wyprawiali polscy politycy".Zdaniem Durczoka "najmniej powodów do zdziwienia dostarczył pan prezes". - Przedszkolak wygrałby zakład o to, że najdalej w trzecim zdaniu jego wystąpienia winny okaże się Tusk i jego nieudolny minister od dyplomacji. "Nadęcie połowy posłów, którzy z grubsza orientując się, o co chodzi(bo o tym, jak brzmi poprawna forma nazwy miejsca kaźni milionów Polaków, Żydów, Cyganów i ludzi innych narodowości, idę o zakład, połowa pojęcia nie ma), było tak wielkie, że od wypowiedzenia wojny Stanom Zjednoczonym dzieliły nas tylko godziny", czytamy."Wydaje się, że najlepszym refleksem wykazał się Lech Wałęsa. Już rankiem dostrzegł wielką szansę na globalną lekcję historii.I na to, że możemy pokazać całemu światu, co i dlaczego jest dla nas ważne. W roli nauczyciela możemy bowiem wykorzystać prezydenta USA", ocenia.( wiadomosci.wp.pl ) 