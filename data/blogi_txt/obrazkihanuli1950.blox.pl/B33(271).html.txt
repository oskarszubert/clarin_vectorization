Nie milkną echa półnagich wyborów miss w SGGW. W liście do rektora uczelni ostro krytykuje je minister nauki i szkolnictwa wyższego.    Przeczytaj: Półnagie studentki w pościeli. "Wybory Miss SGGW to wydarzenie kulturalne" "Nie da się pominąć faktu, że scenariusz widowiska, odwołujący się do stylistyki teatralnej burleski, pokazów i sesji zdjęciowych dziewcząt w skąpych strojach, nie tylko wybiegał poza granice powagi akademickiej i dobrego smaku,ale mógł być postrzegany jako nieprzemyślany przykład wykorzystania młodościi łatwowierności młodych kobiet, które dziś mają pełne prawo czuć się upokorzone. Fakt uczestnictwa przedstawicieli władz uczelni i kadry akademickiej w takich wydarzeniachmógł natomiast zostać uznany za swoiste przyzwolenie na nielicujące z godnością akademicką zachowania w murach uczelni" - napisała prof. Barbara Kudrycka, minister nauki i szkolnictwa wyższego,do prof. Alojzego Szymańskiego, rektora Szkoły Głównej Gospodarstwa Wiejskiego. : Nie tylko SGGW. Erotyka także na innych uczelniachTo reakcja na zeszłoroczne wybory miss, o których pisaliśmy w czwartek.Studentki w koronkowej bieliźnie, w podwiązkach i w szpilkach tańczyły przed chłopakiem, który siedział na krześle.Wśród publiczności byli inni studenci i profesorowie.Pokaz oglądał również rektor SGGW.Kiedy wybuchła burza, studenci bronili się, że tegoroczne wybory wyglądały już inaczej - odbyły się bez pokazów burleski. Mimo tych zapewnień na Facebooku wciąż są dostępne zdjęcia z sesji tegorocznych kandydatek do tego tytułu:w koronkowej bieliźnie, w szpilkach leżą na łóżku.Przeczytaj: SGGW przeprasza za półnagie wybory: Naganne zachowaniaW czwartek za wybory miss przeprosił rektor, prof. Alojzy Szymański. W oświadczeniu napisał również, że władze uczelni "nie miały wiedzy o formule sesji zdjęciowej oraz publikacji zdjęć przez studentów".Z kolei nic w tym złego nie widzą organizatorzy wyborów z samorządu studenckiego. W swoim stanowisku napisali m.in.,że uczestniczki konkursu nie były prezentowane jako "obiekty seksualne"."Szanuję oświadczenie Pana Rektora wyrażające ubolewanie wobec tej sytuacji i,doceniając przeprosiny skierowane do całej społeczności akademickiej SGGW, chciałabym przypomnieć, iż zobowiązaniem nas wszystkich - nauczycieli akademickich - jest nie tylko troska o jak najwyższą jakość edukacji i badań naukowych,ale także o dobre imię uczelni, w których pracujemy, oraz o godność studentów i ich prawa" - czytamy w liście minister.Prof. Kudrycka liczy, że przyszłoroczne wybory miss "zostaną przeprowadzone w sposób, który nie naruszy niczyjej godności.( metromsn ) 