Najpierw komputer zostaje zablokowany, potem pojawia się komunikat, że to sprawka policji. Usunięcie blokady kosztuje 500 zł.- Nie mamy z tym nic wspólnego, to dzieło chcących wyłudzić pieniądze hakerów - ostrzega policja.    Policjanci zwalczający przestępczość internetową wykryli, że w sieci pojawiła się nowa wersja wirusa Weelsof,atakująca komputery z systemami operacyjnymi Windows.Na ekranie zaatakowanego komputera pojawia się informacja o jego zablokowaniu, logo policji z nazwą miasta Sępólno Krajeńskie i zdjęcie komendanta głównego.Wirus przejmuje kontrolę nad zainstalowaną kamerką internetową - wyświetlany jest komunikat o nagrywaniu obrazu w celu identyfikacji użytkownika.Odblokowanie komputera ma nastąpić po uiszczeniu od 200 do 500 zł płatnych w systemie UKASH. Użytkownik komputera ma wtedy dostać drogą mailową kod, dzięki któremu odblokuje sprzęt. - Nie mamy z tym nic wspólnego, to dzieło hakerów, którzy chcą wyłudzać pieniądze od internautów - ostrzega policja.Według policyjnych informatyków blokada komputera to efekt wejścia na zainfekowaną stronę internetową lub otwarcia "zarażonego" maila.Blokada działa również po uruchomieniu komputera w trybie awaryjnym.Najskuteczniejszą metodą na pozbycie się intruzajest uruchomienie komputera z płyty zawierającej aktualne oprogramowanie antywirusowe (do uzyskania za darmo ze stron producentów) lub całkowita reinstalacja systemu.Policja ostrzega użytkowników zarażonych komputerów,że ewentualne dokonanie wpłaty i uzyskanie od hakerów kodu nie gwarantuje odblokowania komputera. 