Przypadków samobójstw policjantów jest średnio kilkanaście rocznie. Według ekspertów tragediom mogłyby zapobiec obowiązkowe testy psychologiczne dla funkcjonariuszy - donosi "Rzeczpospolita". Jak wylicza szef NSZZ Policjantów Antoni Duda, w ciągu ostatniej dekady targnęło się na swoje życie blisko 261 policjantów,a według szacunków drugie tyle usiłowało to zrobić. Jako najczęstsze powody podawane są problemy osobiste i nieporozumienia w domu, ale zdarza się też, że są nękani przez przełożonych.    Według ekspertówzły stan funkcjonariuszy można byłoby w porę dostrzec, gdyby byli poddawani regularnym badaniom. - Tymczasem policjant spotyka się z psychologiem,kiedy jest przyjmowany do służby, a później często przez całe życie nie ma z nim kontaktu - mówi Duda. Jak dodaje, cykliczne wizyty u specjalistów są obowiązkowe m.in. w Niemczech czy Hiszpanii. W polskiej policji jest ok. 200 psychologów.Nie ma jednak obowiązku korzystania z ich pomocy nawet po trudnych i obciążających akcjach,jak chociażby ta w Sanoku. TopNews - najpopularniejsze materiały WP.PL 