Wszelkiego rodzaju hasła, kody dostępu, numery PIN, itp. stały się naszą codziennością.Korzystając z internetu praktycznie wszędzie trzeba się logować. Wymyślenie silnego hasła jest sztuką, która niestety nie każdemu się udaje.Słabe hasło można szybko złamać, np. poprzez metodę słownikową. "Takie, którego nie złamie automat, może rozszyfrować osoba, która nas zna i zwyczajnie odgadnie nasze hasło. Ale być może już niedługo, skończą się nasze problemyi nie będziemy musieli pamiętać wszystkich haseł, do których i tak przecież nikt nie ma głowy.Naukowcy z Kalifornijskiego Uniwersytetu w pocie czoła pracują nad nową metodą autoryzacji. Ma ją wspierać urządzenie, które będzie rozpoznawało ludzkie myśli. Podobno ma być to najbezpieczniejszy sposób logowania, jaki do tej pory wymyślono. Nie mogą się z nim równać takie metody jak wpisywanie hasła za pomocą klawiatury,odczytywanie linii papilarnych czy nawet skanowanie siatkówki oka. Żadna z tych metod nie gwarantuje pełnego bezpieczeństwa. Takie ma zapewnić urządzenie analizujące fale EEG. SPRZĘT będzie badał bioelektryczną czynność mózgu użytkownika.Brzmi poważnie, ale w rzeczywistości potrzebny do tego sprzęt dostępny jest za niewielkie pieniądze. Naukowcy w swoich badaniach wykorzystali zestaw Neurosky MindSet z pojedynczą elektrodą,oferujący bezprzewodową łączność Bluetooth. Takie urządzenie można kupić za około 300 zł. Przeprowadzone testy potwierdziły, że możliwe jest zidentyfikowanie konkretnych myśli człowieka - np. kiedy myślimy o ulubionej piosence lub kolorze. Skuteczność tej metody wyniosła 99 proc.Czy tak będzie wyglądało logowanie przyszłości? Czy aby skorzystać z banku on- line trzeba będzie złożyć hełmofon. Nie wydaje nam się.Źródło: SW, WP.PL 