Tylko rok temu za błędy urzędników Skarb Państwa i samorządy zapłaciły 34 mln. A przecież jest ustawa, która pozwala na to, by konsekwencje swoich złych decyzji ponosili urzędnicy. - To kolejna ustawa, która nie będzie funkcjonować - uważa gospodarz "EKG" Tadeusz Mosz. Wszystko przez niejednoznaczność przepisów, które zawiera dokument.    Złe decyzje urzędników słono kosztują nas wszystkich. Według wyliczeń ministerstwa sprawiedliwości, które publikuje "Dziennika Gazeta Prawna", w 2012 roku sądy apelacyjne zasądziły blisko 34 mln zł odszkodowań.- Konkluzja jest jedna: urzędnicy, jak popełniali błędy,tak je popełniają i pewnie dalej będą popełniać. Choć jest odpowiednia ustawa, to odpowiedzialność urzędnika za podjęte decyzje właściwie nie występuje - komentowała w "EKG" Grażyna Piotrowska-Oliwa, wiceprezydent Pracodawców RP.   Dlaczego przepisy, obowiązujące od 2011 roku, dotyczące odpowiedzialności urzędników praktycznie nie funkcjonują? - Tam są tak ogólne sformułowania, które pozwalają na daleko idącą interpretację. W związku z tym, jeśli budżet państwa jest komuś "winny" pieniądze, to ten poszkodowany sam sobie je wypłaca. Bo przecież te pieniądze pochodzą m.in. z podatków. To kolejna ustawa, która nie funkcjonuje i nie będzie funkcjonować - ocenił gospodarz magazynu "EKG" Tadeusz Mosz. 