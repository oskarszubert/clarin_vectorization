for.  Archiwalna Autorka "Roty" nie była taka święta, jak się powszechnie sądzi? Oficjalny, "szkolny" wizerunek Marii Konopnickiej przypomina raczej pomnik niż portret osoby z krwi i kości. Autorka niedoszłego hymnu narodowego ("Rota") oraz licznych wierszy napisanych ku pokrzepieniu serc, kochająca matka, prawdziwa patriotka i katoliczka. Ale to tylko część prawdy na temat Konopnickiej. Jak było w rzeczywistości? Matka- Polka czy raczej kobieta wyzwolona, która zostawiła męża, a później także dzieci? Miłośniczka młodszych mężczyzn czy ukryta lesbijka, która żyła w związku z młodszą o 20 lat Marią Dulębianką? Gorliwa katoliczka, a może bezlitosny wróg Kościoła? Czy Maria Konopnicka zasługuje na miano narodowej wieszczki?  I jeszcze: Czy patriotyczne wiersze pisała głównie dla pieniędzy i na zamówienie? Dlaczego za życia była tak ostro atakowana przez Kościół i środowiska konserwatywneCzy nie powinno się jej dzisiaj uważać raczej za wieszczkę postępu i idolkę lewicy, feministek i środowisk homoseksualnych? Odpowiedzi na te i na inne pytania na kolejnych stronach galerii. Wszystko w związku z premierą książki "Maria Konopnicka. Rozwydrzona bezbożnica" Iwony Kienzler (Wyd. Bellona).  fot. EastNews Biografia pełna tajemnic i luk, choć fascynująca Nie ulega wątpliwości, że Konopnicka jest pisarką od lat nieczytaną (pomijając lektury obowiązkowe w szkołach), zapomnianą i niedocenioną. Wpływ na to miało kilka czynników, ale jedną z głównych przyczyn były wysiłki samej zainteresowanej, która jeszcze za życia postarała się o to, by jej wizerunek był pomnikowy i bez skazy, a w praktyce - patetyczny i nudny. Po jej śmierci wiele dla zachowania monumentu zrobiły córki, które niszczyły wszystkie dokumenty i teksty, które się z takim idealnym wizerunkiem nie zgadzały.  Wystarczy jednak nieco uważniej przyjrzeć się życiu prywatnemu autorki "Naszej szkapy", by odkryć, że mamy do czynienia z biografią naprawdę fascynującą, pikantną i pełną tajemnic. Kilka lat temu w mediach zaczęło być głośno o tym, że Konopnicka, choć w młodości wzięła ślub i urodziła ośmioro dzieci, była lesbijką i - po odejściu od męża i odchowaniu dzieci przez prawie dwie dekady żyła w związku partnerskim z malarką i feministką Marią Dulębianką.  fot. Archiwalna Lesbijka czy nie? W mediach rozpętała się prawdziwa burza. Choć żadna ze stron sporu, w którym starli się ze sobą publicyści konserwatywni i katoliccy z publicystami lewicowymi i liberalnymi, nie umiała przekonująco dowieść swoich racji, pojedynkowano się z całych sił. Konserwatyści zaprzeczyli jakimkolwiek homoseksualnym skłonnościom u "ich" poetki, domagali się zaprzestania szkalowania wybitnej poetki i powtarzania "kłamstwa konopnickiego". Obóz "postępowy" - jak łatwo odgadnąć - twierdził z kolei, że Konopnicka była lesbijką, a wszelkie wątpliwości rozstrzygał "na korzyść" jej homoseksualizmu.  Kienzler pisze w biografii, że trzeba przyznać, iż "dowody przemawiają jednak za tym, że obie panie łączyło coś więcej niż zwykła przyjaźń i serdeczna zażyłość typowa dla przyjaciółek "od serca". Co więcej, nawet jeżeli odrzucimy śmiałą tezę o lesbijskim charakterze tej znajomości, przyglądając się biografii poetki musimy przyznać, że nie była twórczynią wielbiącą Boga i Ojczyznę, zasługującą na miano "moralnej opoki NaroduWręcz przeciwnie - Konopnicka jawi się jako kobieta wyzwolona, niestroniąca od wolnych związków ze znacznie młodszymi mężczyznami". Związek typu butch/femme? Jak pisał w głośnych "Homobiografiach" Krzysztof Tomasik, autor związany z Krytyką Polityczną: "Dulębianka  i Konopnicka poznały się w 1889 roku i pozostały przez ponad dwadzieścia lat nierozłączne. Malarka reprezentowała typ znany wśród lesbijek od wieków: krótko ostrzyżona, w surducie i z monoklem, polowała i jeździła konno. W Żarnowcu zachowała się pamięć o niej jako przyjaciółce poetki, która "nosiła się po męsku, a włosy miała całkiem kuso podcięte". Konopnicka nazywała ją "Piotrek lub "Pietrek z powycieranymi łokciami". [...] Sama Konopnicka, ubierająca się w długie suknie, kapelusze, często z kwiatami, była przeciwieństwem partnerki. [...] Całość składała się na obraz pary, którą dziś określilibyśmy jako związek butch/femme". Kienzler wyjaśnia niewtajemniczonym, że chodzi o związek opierający się na specyficznym podziale ról erotycznych: lesbijki typu "butch" odgrywają rolę tradycyjnie przypisaną mężczyźnie, a lesbijki typu "femme" - kobiecie. Ustawa Konopnickiej-Dulębianki Kienzler przypomina w książce, że kwestia domniemanych homoseksualnych relacji pisarki z młodszą o dziewiętnaście lat ekscentryczną malarką, powróciła na wokandę publiczną w 2012 roku za sprawą walki środowisk homoseksualnych o uchwalenie ustawy o związkach partnerskich: "Nieco zakurzoną już historię relacji Konopnickiej z Dulębianką niejako wyciągnął z lamusa ówczesny dyrektor Instytutu Książki Grzegorz Gauden, który zaapelował do obradujących posłów, by przygotowywaną ustawę nazwać ustawą Konopnickiej-Dulębianki".  Gauden przygotował stosowną preambułę, w której podkreślono zasługi obu kobiet w walce o wyzwolenie kraju i równouprawnienie kobiet. "Maria Konopnicka i Maria Dulębianka przeżyły nierozłącznie ponad dwadzieścia lat. Mieszkały razem, podróżowały po świecie, walczyły o Polskę i sprawiedliwość" - czytamy.  Przeciwko temu pomysłowi, któremu przyklasnęły feministki i liderzy ruchu LGBT, natychmiast zaprotestowały  m.in. środowiska konserwatywne. fot. Archiwalna Trzeba odrzucić "takie bzdury"? Ostro zareagował na tego rodzaju "insynuacje" także Paweł Bukowski, dyrektor muzeum Konopnickiej w Żarnowcu, który stwierdził, że "nie ma logiki w takim twierdzeniu" oraz, że wystarczy prześledzić życiorys Konopnickiej, by "odrzucić takie bzdury": "Urodziła ośmioro dzieci. Do końca życia utrzymywała kontakt z mężem. Gdy z Dulębianką poznały się w Warszawie, była już dojrzałą kobietą, a gdy obie zamieszkały w Żarnowcu, miała 61 lat!".  Zdaniem Bukowskiego, erotycznym ekscesom poetki nie sprzyjały więc ani jej wiek, ani stan zdrowia, a Dulębianka była po prostu przyjaciółką Konopnickiej. Kienzler zauważa, że argumenty Bukowskiego łatwo zbić. Owszem, miała kontakt z mężem do końca życia, ale nie było między innymi uczuć ani jakichkolwiek kontaktów natury erotycznej. Owszem, urodziła ośmioro dzieci, ale nie przeszkodziło jej to w romansowaniu z młodszymi mężczyznami,  nie musiało więc przeszkodzić również w późnym, wieloletnim romansie z kobietą.  "Relacji z Dulębianką nie można w żaden sposób porównywać z relacjami, które łączyły Marię z Elizą Orzeszkową, gdyż z tą ostatnią poetka utrzymywała głównie kontakt listowny, z Dulębianką była na co dzień, kobiety mieszkały razem i spędziły ze sobą ponad dwadzieścia lat życia- przypomina Kienzler. Decyzja o wspólnym pochówku Jednym z argumentów przemawiających za homoseksualnym charakterem związku Konopnickiej i Dulębianki jest również decyzja kobiet o pochówku w tym samym grobie. Konopnicka zmarła 8 października 1910 roku. Dulębianka przeżyła jeszcze niespełna 9 lat, ale kobietom nie było dane długo spoczywać razem, ponieważ malarkę z czasem przeniesiono na Cmentarz Orląt, gdzie pochowano ją obok obrońców Lwowa i uczestników walk o Małopolskę Wschodnią. Według Kienzler ten "incydent" stanowi jeden z mocniejszych dowodów w sprawie, że obie kobiety łączyło coś więcej niż przyjaźń: "Zabierając z grobowca Konopnickiej ciało jej wieloletniej towarzyszki, chciano uciąć zapewne potencjalne spekulacje i bronić spiżowego wizerunku zmarłej poetki. I tak sprawa relacji obu kobiet pozostaje wciąż okryta tajemnicą, nie zachowały się bowiem żadne dokumenty, które umożliwiłyby odpowiedź na pytanie, czy były ze sobą związane erotycznie. A jeżeli nawet takowe istniały, zostały zniszczone przez córki poetki - gorliwe cenzorki matczynej pamięci".   fot. Wikipedia ( źródło ; książki.wp.pl ) 