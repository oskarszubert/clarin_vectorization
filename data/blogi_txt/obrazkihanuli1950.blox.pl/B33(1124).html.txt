Skandal po ślubie Aleksandry Kwaśniewskiej i Jakuba Badacha. Wciąż żyjące tym wydarzeniem media wyciągają spod szafy kolejne informacje orbitujące wokół tego "zajścia".Tym razem chodzi o pieniądze i los opuszczonych zwierząt.  Ile to dni minęło od - okrzykniętego przez media mianem "ślubu stulecia"- zamążpójścia popularnej Oli Kwaśniewskiej?Wydawałoby się, że sporo, ale patrząc na nagłówki gazet nie możemy mieć tej pewności. W kolorowej prasie królują zdjęcia byłej pierwszej pary i ich latorośli w ślubnych kreacjach. Dzień w dzień widujemy nagłówki tworzone z okruchów informacji,które spadły z pańskiego stołui jakimś cudem zostały uszczknięte przez czujnych dziennikarzy. Zazwyczaj miały one pozytywny, lub przynajmniej neutralno- prześmiewczy, stosunek. Teraz coś jednak pękło... Zestawiając mechanicznie dzisiejszy "Fakt" i "Super Express", możemy dojść do naprawdę dramatycznych wniosków. O ile w tym pierwszym tytule widzimy uśmiechniętą parę młodą, która przy użyciu programu graficznegozostała odziana w stroje idealnie pasujące na safari. Obok widnieje informacja, że szczęśliwi nowożeńcy planują wybrać się do Kenii, a taka impreza kosztuje, bagatela, 17 tysięcy złotych.Szczegółów wycieczki na razie brak, ale od razu możemy zdementować plotki rozsiewane przez złośliwych,iż mieliby oni rzekomo polować na mityczne "pliznoły". Wyprawa będzie bezkrwawa - wszak oboje kochają zwierzęta. I tu jest - nomen omen - pies pogrzebany. Biorąc bowiem do ręki "Super Express" dowiadujemy się,iż "goście weselni to sknery". Para młoda poprosiła, by zamiast przynoszenia kwiatów,biesiadnicy przelali pieniądze na konto schroniska w Celestynowie.A konto schroniska świeci pustkami. - Natychmiast musimy kupić nowe budy.Tylko na te budy potrzeba bam ponad 20 tys. złotych- mówi dziennikowi Izabela Działak, kierowniczka schroniska. Gazeta wypomina więc, że goście, których majątek sięga 30 miliardów złotych, nie powinni mieć problemów z przelaniem skromnej kwoty 50 zł, której straty z pewnością by nie odczuli. My podpowiadamy gazetom. Jeśli pieniądze nie zostaną dziś przelane,jutro można zmiksować oba tematy i - zależnie od nastawienia piszącego - ogłosić młodą parę bohaterami, bądź nieczułymi bogaczami. Dlaczego? Rezygnując z wycieczki państwo młodzi mogliby sprezentować psom budy. A oddając wszystkie prezenty, pewnie zapewniliby mu byt na kilka lat. Ale jeśli o tym nie pomyślą... O, zgrozo! Ach, jak dobrze być Aleksandrą Kwaśniewską.Czego nie zrobi, to będzie dobrze. Mediom, bo jej już niekoniecznie. Naczelny Politykier Kraju źródło: Politykier.pl 