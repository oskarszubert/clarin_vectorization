Jeden z dziesięciu": wpadka na planie teleturnieju teleshow.pl (fot. AKPA)  Z powodu nietypowej sytuacji na planie programu "Jeden z dziesięciu", Tadeusz Sznuk musiał przerwać dalszą grę. Co się wydarzyło?  Tego nie zobaczycie w telewizji. Podczas nagrania ostatniego odcinka programu "Jeden z dziesięciu", doszło do wpadki. W czasie gry usłyszano brzęk. Nietypowy odgłos zaniepokoił gospodarza.- Coś nam upadło może? Proszę poczekać, ja podniosę. Pewnie znowu kawałek guzika - powiedział.Po chwili okazało się, że jednej z uczestniczek spadła z palca ślubna obrączka. - O, to poważna sprawa! - zareagował Sznuk. Kilku zawodników, ekipa pracująca na planie i prowadzący ruszyli na poszukiwania. Tylko "pan z numerem 10" zachował stoicki spokój i uznał, że jest to dobry sposób na rozluźnienie przed kolejnym pytaniem. Niestety, po wstępnych oględzinach zguby nie udało się odnaleźć.- No to rozbieramy scenografię - stwierdził na koniec gospodarz. Przypomnijmy, że "Jeden z dziesięciu" to teleturniej emitowany na antenie telewizyjnej Dwójki od 1994 roku (konkretnie: 6 czerwca). Jest więc jednym z najdłużej utrzymujących się programów w historii polskiej telewizji. "Jeden z dziesięciu" od pierwszego odcinka prowadzi lubiany i szanowany przez widzów Tadeusz Sznuk. 