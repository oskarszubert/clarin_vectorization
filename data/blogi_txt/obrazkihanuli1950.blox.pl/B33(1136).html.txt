Skazany na śmierć  218 kg zabójca z Ohio, Ronald Post, jest zbyt gruby, aby wykonać na nim wyrok śmierci - twierdzą obrońcy mężczyzny. Na dowód przedstawiają orzeczenie lekarza, że z powodu tuszy Post nie ma na ramionach i nogach żadnej żyły, w którą można by się bez problemu wkłuć z trucizną.- Szuka furtki, żeby uniknąć kary, ale wskazał na istotny problem - mówi etyk prof. Paweł Łuków.    W 1983 roku Ronald Post zastrzelił 53-letnią pracownicę hotelu, Helen Vantz, w miasteczku Elyria. Kilkakrotnie strzelił kobiecie w głowę z pistoletu, ukradł około 100 dolarów i 13-calowy telewizor.Sąd skazał go za to na karę śmierci. Wyrok ma zostać wykonany 13 stycznia 2013. Zbliżający się termin egzekucji determinuje Posta do różnych prób zmiany wyroku śmierci na karę więzienia.Najpierw, po znacznym przybraniu na wadze za kratkami,zaczął głosić, że nie można wykonać na nim śmiertelnego zastrzyku, bo jego tusza zamieni egzekucję w tortury.Na dowód jego prawnicy przedstawiają opinię lekarza, który wskazuje, że tłuszcz Posta uniemożliwia bezproblemowe znalezienie odpowiedniej żyły na jego ciele.Już przed czterema laty pielęgniarka kilkakrotnie próbowała podłączyć choremu Postowi kroplówkę.Obrońcy zabójcy zauważają także,że sugerowane jako alternatywa wstrzyknięcie trucizny bezpośrednio do mięśni Postawymagałoby zastosowania wielu prób w ciągu kilku godzin, a nawet dni,i doprowadzić do wyczerpującej i bolesnej śmierci. Post zwraca także uwagę na fakt, że łóżko, na którym miałby umrzeć,może nie wytrzymać jego ciężaru i doprowadzić do uszkodzeń ciała. ( wiadomosci.wp.pl ) 