W Niemczech już nie tylko kobieta i mężczyzna. Będzie można wybrać trzecią płeć jagor    Już niedługo niemieccy rodzice nie będą prawnie zobowiązani do zarejestrowania płci ich nowonarodzonego dziecka jako męskiej lub żeńskiej. Jeśli w chwili urodzenia nie będzie można jasno określić płci, wolno im będzie wybrać trzecią płeć - informuje serwis internetowy telewizji "Russia Today".    Nowe prawo wejdzie w życie od 1 listopada na podstawie decyzji sądu konstytucyjnego, który stwierdził, że osoby, które są głęboko przekonane co do swojej odmienności płciowej, mają prawo do osobistej identyfikacji i własnego wyboru płci.Nowe prawo nie dla wszystkich Rodzice noworodków będą mogli zostawić puste miejsce w akcie urodzenia, w punkcie, w którym wpisuje się płeć dziecka, jeśli w chwili urodzenia na podstawie cech fizycznych nie będzie możliwe jednoznaczne określenie płci. Nowe prawo będzie miało zastosowanie do osób interseksualnych określanych hermafrodytami, rzadziej natomiast w stosunku do transseksualistów [hermafrodytami są ludzie mający jądra i jajniki lub tylko zewnętrzne narządy płciowe obu płci - red.].Minister sprawiedliwości podkreśliła, że decyzja będzie miała głębokie konsekwencje i wymaga "kompleksowej reformy" wszystkich dokumentów wydawanych przez państwo. Obecnie w paszportach osób dorosłych wymagane jest podanie płci, częściowo w celu uniknięcia problemów podczas pobytu za granicą.Ważna zmiana dla osób o nieokreślonej płci Oznaczenie "trzecia płeć" będzie miało również wpływ na prawa małżeńskie. Jak dotąd tylko mężczyźni i kobiety mogą legalnie zawierać związek małżeński w Niemczech. Pary homoseksualne mogą zawrzeć związek partnerski, ale nie ma przepisów regulujących związki między osobami o nieokreślonej płci.Niemcy są pierwszym krajem europejskim, który wprowadzi w życie takie przepisy, choć rząd Australii już dwa lata temu pozwoliły swoim obywatelom w paszportach wpisywać płeć "x".  Podobne przepisy od roku obowiązują też w Nowej Zelandii. Aktywiści na rzecz praw człowieka i osób o odmiennej orientacji seksualnej wskazują, że nowe przepisy pomogły ograniczyć dyskryminację transseksualistów i osób nieokreślonej płci, i tym samym pomóc im w podjęciu decyzji, czy poddać się chirurgicznej operacji zmiany płci, czy też nie. 