W Watykanie odbyła się poufna narada papieża Franciszka z szefami urzędów Kurii Rzymskiej na temat oszczędności i redukcji biurokracji - podała agencja ANSA.Według jej źródeł papież nakazał też poprawić współpracę między watykańskimi kongregacjami i radami.    - Więcej głoszenia Ewangelii, mniej biurokracji - takie polecenie Franciszek wydał, jak twierdzi włoska agencja prasowa, prefektom kongregacji i przewodniczącym papieskich rad. Oprócz większej koordynacji pracy urzędów prosił również o szukanie oszczędności.   Spotkanie, jak wynika z nieoficjalnych informacji,odbyło się w minionych dniach i było pierwszą taką naradą od początku obecnego pontyfikatu. Głęboka reforma Kurii Rzymskiej, której celem jest doprowadzenie do jasnego podziału kompetencji i likwidacji przerostu biurokracji, to jedno z najważniejszych zadań nowego biskupa Rzymu.O potrzebie gruntownych zmian mówiono wiele podczas obrad kolegium kardynalskiego w czasie marcowego wakatu w Stolicy Apostolskiej po abdykacji Benedykta XVI. W minionych tygodniach papież Franciszek powołał ośmiu kardynałów doradców ze wszystkich kontynentów, którzy mają pomóc mu w realizacji reformy. Taki organ doradczy przy papieżu powołany został po raz pierwszy.Tradycjonaliści: papież przesadza Półtora miesiąca po wyborze nowego papieża, coraz wyraźniej słychać głosy krytyki wobec stylu sprawowania władzy przez Franciszka.Fakt, że papież nosi prostą białą sutannę, a pod nią zwykłe czarne spodnie, zdejmuje czasem piuskę, gdy spada mu z głowy, na ręce ma plastikowy zegareki nosi stare czarne buty przywiezione jeszcze z Argentyny na konklawe, budzi wręcz konsternację wszystkich tych, którzy chcieliby widzieć w nim uosobienie władzy czy wręcz monarchę.Według watykanistów jako niewłaściwa odbierana jest decyzja o zamieszkaniu w watykańskim hotelu zamiast w Pałacu Apostolskimczy rezygnacja z widocznych symboli papieskiej władzy. To wszystko odbiera powagę papieżowi - zauważają ci, którzy chcieliby, aby następca Benedykta XVI kontynuował jego linię powrotu do dawnych tradycji,sugestywnych strojów i wyraźnej hierarchiczności. Papież przesadza - można wręcz usłyszeć od reprezentantów starszego pokolenia rzymskiego duchowieństwa. 