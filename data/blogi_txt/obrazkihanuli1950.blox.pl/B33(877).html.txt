,,Okazuje się, że już nie tylko nie warto rozmawiać, także taniec nie we własnym niepokornym środowisku kala zapewne moralnie, chociaż tego do końca nie dopowiedziano" - pisze na blogu Janina Paradowska. Dziennikarka komentuje w tej sposób planowany przez prawicowych dziennikarzy Bal Niepokornych.    A chodzi o zaplanowany na 9 lutego, gdy w Warszawie odbędzie się Charytatywny Bal Dziennikarzy, zorganizowany przez prawicowych dziennikarzy Bal Niepokornych. Według organizatorów Bal Niepokornych ma być dla środowiska,które "chce przyczynić się do pokazania niezakłamanego przez media mainstreamowe oblicza ludzi definiujących swoje poglądy jako konserwatywne czy prawicowe"."Czytam i oczom nie wierzę. W tym roku będą dwa bale dziennikarzy, jeden jak dawniej, charytatywny na Politechnice Warszawskiej,drugi dziennikarzy 'niepokornych' w krakowskim Grandzie. Czyżby dlatego, że do wawelskich krypt blisko?" - komentuje na stronie internetowej "Polityki" Janina Paradowska.Jak będą na balu niepokorni?Paradowska zastanawia się, jak na takim balu miałby się objawiać deklarowany "brak pokory":"będzie się tylko narzekać, że na przykład orkiestra źle gra, co będzie przejawem daleko posuniętego krytycyzmu - Tusk rządzi tak źle, że nawet żadna orkiestra nic porządnie zagrać nie potrafi.Czy może pojawią się też transparenty z hasłami antyrządowymi?Może ktoś przebierze się za Komoruskiego czy mordercę Tuska? A może pojawią się liczne maski Putina z trotylem na rękach?".Dziennikarka dodaje, że ma poważną obawę, że sam bal - "wpisujący się w nurt państwa alternatywnego, państwa drugiego obiegu"- będzie dążył do tego, "aby Kraków uczynić znów stolicą, zwłaszcza prawdziwych Polaków, patriotów". "Na początek będzie bal. Dobrze jest bowiem od balu zacząć każde wielkie dzieło. Wcale nie jest powiedziane, że orkiestry grają tylko na Titanicu" - podkreśla publicystka.( wiadomosci.gazzeta.pl ) 