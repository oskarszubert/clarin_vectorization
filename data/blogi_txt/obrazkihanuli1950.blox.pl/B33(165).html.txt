Grupa hakerów z organizacji Ghost Shell wypowiedziała cybernetyczną wojnę Rosji.Jak poinformowała rosyjska agencja Interfax, zamierzają oni opublikować tajne dokumenty:instytucji państwowych, polityków, organów ścigania i służb specjalnych. Hakerzy nazwali swój projekt cybernetycznej wojny z Rosją"Czarna Gwiazda". W oświadczeniu opublikowanym w Internecie stwierdzają,że - Rosjanie są zmuszani do życia w izolacji od reszty świata. O tłumienie wolności obywatelskich oskarżają przywódców Rosji.Chwalą się także, że dysponują większą liczbą tajnych dokumentów niż Federalna Służba Bezpieczeństwa.Według agencji Interfax, lista zagrożonych instytucji jest długa. Są na niej: urzędy centralne, instytucje wymiaru sprawiedliwości, sieci telekomunikacyjne, instytuty badawcze i strategiczne koncerny. Organizacja Ghost Shell ma już na swoim koncie opublikowanie ponad 1 miliona dokumentów z tajnymi informacjami FBA. TopNews - najpopularniejsze materiały WP.PL 