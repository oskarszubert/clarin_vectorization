Kamil Stoch wskoczył do historii i otworzył drzwi skarbca. Ile zarobił w Soczi?                Maciej Samcik 09.02.2014 Kamil Stoch (REUTERS/KAI PFAFFENBACH) Mamy pierwszy medal na Zimowych Igrzyskach Olimpijskich w Soczi! I to od razu złoty. Kamil Stoch otworzył sobie nie tylko drzwi do sławy, ale też do... skarbca z pieniędzmi za olimpijskie medale.  Ile już zarobił w Soczi i ile jeszcze może zarobić? W igrzyskach nie o pieniądze chodzi, lecz o miejsce w historii. Ale w sportach zimowych sukces sportowy przekłada się też na niemałe nagrody finansowe. Zarobki oficjalne nie do pogardzenia Cztery lata temu w Vancouver Justyna Kowalczyk  zarobiła przy okazji trafiania na karty historii (zdobyła złoto, srebro i brąz) aż 740 tys. zł. To niewiele mniej, niż rocznie jest wart jej kontrakt z Raiffeisen Polbankiem.        Kamil Stoch w Soczi jej dorównał i też został mistrzem olimpijskim. \ Ale teraz premie dla medalistów będą mniejsze niż cztery lata temu.  PKOl przed rozpoczęciem igrzysk ogłosił, że wypłaci za każdy złoty medal 120 tys. zł netto, za srebrny - 80 tys. zł netto, a za brązowy premia wyniesie 50 tys. zł. Do tego dojdą wypłaty z Ministerstwa Sportu - maksymalnie 32 tys. za złoty medal.  Nie wiadomo nic o potencjalnych premiach z Polskiego Związku Narciarskiego.  Nie chce się wierzyć, żeby związek nie przygotował jakichś brzęczących niespodzianek dla polskich medalistów.        A sam złoty medal? Też ma swoją wartość, nie tylko sportową, historyczną i sentymentalną, ale i czysto finansową. Zawiera 535 gramów srebra i 6 gramów złota. Wartość kruszcu o wartości prawie 2 tys. zł.Polska oszczędność...Te 150 tys. za złoty medal to duże pieniądze, biorąc pod uwagę,  że przeciętny pracownik w Polsce ma miesięcznie 2,8 tys. zł na rękę. Mistrzostwo olimpijskie warte jest więc mniej więcej tyle, ile czteroletnie zarobki Polaka-szaraka i trzytygodniowe zarobki prezesa banku.  Ale trzeba sobie powiedzieć wprost - w porównaniu np. z Rosjanami, włodarze polskiego sportu zimowego są przeraźliwie skąpi. Każdy rosyjski sportowiec,  który zdobędzie złoty medal, zainkasuje 122 tys. dol., czyli prawie 400 tys. zł. Z drugiej strony tacy np. Norwegowie za medale olimpijskie nie płacą w ogóle. Tam każdy członek kadry ma stałą pensję - od 100 do 230 tys. zł rocznie.        Sprawdź na samcik.blox czy dobrze płacą ci za nerwową robotę. Ranking najbardziej stresujących zawodów świata. Igrzyska to nie wszystko        Jedno jest pewne: dla najlepszych polskich sportowców potencjalne nagrody za złote medale będą stosunkowo niewielką częścią rocznych zarobków. W zeszłym roku Justyna Kowalczyk za same tylko zwycięstwa w Pucharze Świata zgarnęła 900 tys. zł, za wygrany Tour de Ski - 150 tys. zł, a według "Super Expressu" jej trzy kontrakty reklamowe warte są 2 mln zł rocznie.  Roczne zarobki pani Justyny oscylują więc wokół 3 mln zł.Kamil Stoch w zeszłym sezonie zarobił na występach w Pucharze Świata 450 tys. zł, a na kontrakcie reklamowym z firmą 4F - jeszcze 300 tys. zł. W tym sezonie już po 11 występach w kalendarzowym 2013 r. miał na koncie 140 tys. zł, a tydzień temu w Willingen dołożył do tego 70 tys. zł (dwa zwycięstwa w konkursach Pucharu Świata). W tym roku po raz pierwszy w jego karierze "pęknie" bariera miliona złotych rocznego dochodu.W cieniu piłkarzy        Nagrody finansowe za złoty medal w Soczi nie pozwolą polskim asom nart wskoczyć na wyższe miejsca w rankingach najlepiej zarabiających sportowców. Nawet Justyna Kowalczyk mieści się - według różnych rankingów - dopiero w okolicach 20.-25. miejsca. A pamiętacie, jaki kontrakt dostał ostatnio Robert Lewandowski? Na blogu "Subiektywnie o finansach" przeczytacie co może sobie kupić pan Robert za pierwszą pensję w Bayernie Monachium. A Adam Małysz też zarabia jakby lepiej, odkąd odpiął narty i siadł za kierownicą samochodu rajdowego. Jego roczny dochód w zeszłym sezonie szacuje się na 6-7 mln zł, z czego lwia część to kontrakty z Red Bullem, Generali i Sony,  a także premie za występy na dużych rajdach. Pan Adam zarabia więc nawet kilkunastokrotnie więcej niż w czasach, kiedy rządził w skokach narciarskich.        Oglądaj też wideofelietony "Subiektywnie o finansach". Polska będzie miała cyfrową walutę á la Bitcoin. Trwają już pierwsze testy, a dwa banki zadeklarowały, że będą wymieniać e-gotówkę o nazwie Billon na złote. Jak będzie wyglądało płacenie cyfrowym pieniądzem i kto na tym zyska, a kto straci? Obejrzyj wideofelieton.    Read more: http://wyborcza.bi z/biznes/1,100896,15427090,Kamil_Stoch_wskoczyl_do_historii_i_ot worzyl_drzwi.html#BoxSlotII3img#ixzz2sswk81L8sport.wp.pl 