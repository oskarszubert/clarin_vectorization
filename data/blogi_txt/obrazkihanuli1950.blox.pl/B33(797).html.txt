Nowo odkryty drapieżnik z Andów wygląda jak pluszowa maskotka jagor, PAP      Nowo odkryty drapieżnik z Andów wygląda jak pluszowa maskotka (Fot. HANDOUT Reuters) Przypomina skrzyżowanie kota domowego z pluszowym niedźwiadkiem. Żyjący w Andach drapieżny olinguito jest to nowo poznany przez badaczy członek rodziny szopowatych - czytamy w "ZooKeys". Olinguito (Bassaricyon neblina) jest pierwszym gatunkiem drapieżnym,jaki odkryto na półkuli zachodniej od 35 lat.Ważący niespełna kilogram olinguito ma dość duże oczy i wełniste, rudo- brunatne futro.Żyje w lesie mglistym Kolumbii i Ekwadoru. Swoją nazwę "neblina" - zapożyczył od hiszpańskiego określenia "mgły". - Odkrycie olinguito pokazuje, że świat nie jest jeszcze do końca przebadany i nie poznaliśmy jego najgłębszych sekretów - mówi kierownik ekspedycji, podczas której dokonano odkrycia, kurator kolekcji ssaków z National Museum of Natural History w Smithsonian Institution, Kristofer Helgen.Wraz z Miguelem Pinto, zoologiem z Ekwadoru, naukowcy ci wypatrzyli olinguito w lesie na zachodnich stokach Andów. Jak stwierdzili, zwierzę to żyje na drzewach, jest aktywne głównie nocą i - choć drapieżne - nie gardzi owocami. Naukowcy zaznaczają, że las mglisty zamieszkiwany przez olinguito jest zagrożony z powodu ekspansji człowieka. Jak szacują, już 42 proc. dawnych siedlisk olinguito zostało zajęte przez rolnictwo albo wchłonięte w granice miast. ( metromsn,gazeta.pl ) 