Po pięciu miesiącach szkolenia w Zakładzie Kynologii Policyjnej Centrum Szkolenia Policji w Legionowie, służbę rozpoczyna Gora. To owczarek holenderski, pierwszy pies tej rasy w polskiej policji. Będzie wykorzystywany do patrolowania terenu Ostrowca Świętokrzyskiego oraz zabezpieczania imprez masowych na terenie całego województwa świętokrzyskiego.  Pierwszy w polskiej policji owczarek holenderski, który wabi się Gora ma niespełna 2 lata.Przez ostatnie pięć miesięcy wspólnie ze st. sierż. Rafałem Orzechowskimz Komendy Powiatowej Policji w Ostrowcu Świętokrzyskimszkolił się w Zakładzie Kynologii w Sułkowicach.To jedyna w kraju policyjna placówka zajmująca się szkoleniem przewodników i tresurą psów służbowych. Gora przygotowana została do działań prewencyjnych i wyszukiwania zapachów ludzkich i ich tropienia, kończąc kurs o specjalizacji patrolowo- tropiącej. Jest posłuszna swojemu panu i potrafi go obronić. Umie pokonywać duże przeszkody, gonić za wskazaną osobą,przeszukać teren lub pomieszczenia oraz tropić ludzkie ślady. Jej policyjny przewodnik będąc w szkole, zdobył wiedzę teoretyczną z zakresu taktyki i techniki użycia psa, kynologii policyjnej i tresury.Nauczył się także zasad właściwej pielęgnacji swojego czworonoga oraz jego żywienia. ( nasygnale.pl , fot. swietokrzyskapolicja.gov.pl ) 