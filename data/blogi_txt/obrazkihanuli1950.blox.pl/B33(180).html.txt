Czeska Izba Poselska (niższa izba parlamentarna)odrzuciła weto Senatu i ponownie zatwierdziła rządową propozycję zwrotu mienia kościelnego o wartości 5,5 mld euro. Za wnioskiem rządu w liczącej 200 foteli izbie głosowało 102 deputowanych centroprawicowej koalicji.Na znak protestu posłowie lewicowej opozycji podczas głosowania opuścili salę obrad. Izba Poselska zatwierdziła po raz pierwszy ustawę 14 lipca. Senat, w którym przewagę mają deputowani lewicy, zawetował ustawę 8 sierpnia.Aby odrzucić senackie weto rząd potrzebował 101 głosów z 200-osobowej Izbie. Centroprawicowej koalicji, która dysponuje jedynie 99 głosami, pomogli posłowie niezależni. Ustawę musi jeszcze podpisać prezydent Vaclav Klaus, który zgłaszał w stosunku do niej publiczne zastrzeżenia.Prezydent obawiał się, że ustawa może podważyć dekrety prezydenta Benesza, które po II wojnie światowej doprowadziły do wywłaszczenia Niemców sudeckich na podstawie zasady odpowiedzialności zbiorowej. (oso) TopNews - najpopularniejsze materiały WP.PL 