Szkoły używają wszelkich sposobów, by zniechęcić rodziców do lekcji etyki Alicja Bobrowicz      Lekcje etyki w zielonogórskim liceum (Fot. Agnieszka Wocal / Agencja Gazeta)    Rodzice pierwszaków muszą zdeklarować, czy dziecko będzie chodziło na religię, czy nie. O lekcjach etyki najczęściej nikt nie mówi, choć jest to bezprawne. Zgodnie z rozporządzeniem ministra edukacji - ma już kilkanaście lat - religia i etyka to przedmioty nieobowiązkowe, podlegające jednakowym regułom. Religia jest w prawie każdej szkole, etyka w zaledwie 4,5 proc. W czerwcu 2010 roku Europejski Trybunał Praw Człowieka uznał, że Polska, nie dając możliwości wyboru w szkołach etyki zamiast religii, narusza Europejską Konwencję Praw Człowieka. Do tej pory MEN nie zrobiło nic, by to zmienić.Dyrektor szkoły musi zorganizować takie zajęcia, jeśli zgłosi się do niego co najmniej 7 rodziców. Mogą być z nawet różnych klas.Etyki można uczyć nawet z Harrym Potterem O tym, dlaczego szkoły bronią się przed etyką, rozmawiamy z Janiną Tyszkiewicz, nauczycielką etyki w szkole podstawowej na warszawskich Jelonkach.Alicja Bobrowicz: Pierwszą lekcję ma pani już za sobą? Janina Tyszkiewicz: - Tak, wczoraj o 8 rano miałam pierwsze zajęcia z grupą z klas IV- VI.Dużo ma pani w tym roku dzieci? - Zapisało się, z tego co pamiętam, ok. 50 uczniów. Ale to jeszcze nie jest pełna lista. Wiem tylko, że mam cztery godziny, które muszę sensownie rozdzielić.   A w innych podstawówkach nie sposób zebrać siedmioosobowej grupy. Dlaczego? - Powody są różne. Pierwszy z brzegu zupełnie prozaiczny: wie pani, jak trudno ułożyć plan lekcji dla etyki? To przedmiot dodatkowy, na który w szkole nie ma miejsca. Nieraz miałam lekcje w piątki o godz. 15.30, bo był to jedyny dostępny termin.W wielu szkołach, w mniejszych miastach i miejscowościach, dyrektorzy nie wspominają o etyce, aby sobie nie robić kłopotu. Na prowincji szkoły żyją w symbiozie z Kościołem i dla wszystkich oczywiste jest, że "prawdziwe" wartości uczeń pozna na religii. Nie ma co narażać się proboszczowi.A rodzice? - Większość się waha. Z jednej strony są za tym, żeby wyrzucić religię ze szkół. Ale skoro już jest, to wolą zapisać na nią dziecko tylko po to, by nie odstawało od reszty. Boją się, że będzie gorzej traktowane przez rówieśników i nauczycieli. "Byle do komunii" - mówią. Są tacy, którzy zapisują dzieci i na etykę, i na religię.Często pada argument, że tak mało jest etyki, bo brakuje nauczycieli tego przedmiotu. Pani koledzy nie chcą się dokształcić? - To tylko dwie, czasem cztery godziny zajęć, więc niezbyt duże pieniądze. Ale też etyka jest uważana albo za kontrę do religii, albo za przedmiot trudny do uczenia. I muszę sprostować: w wielu przypadkach nie trzeba się dokształcać.Bo? - Według prawa w klasach I-III uczyć może nauczyciel edukacji wczesnoszkolnej, a w IV-VI każdy nauczyciel przedmiotów humanistycznych, który na studiach miał przygotowanie z filozofii lub etyki.A dlaczego pani, nauczycielka przyrody, zaczęła uczyć etyki? - Mam słabość do przedmiotów, których nikt nie chce uczyć, bo wzięłam na siebie też wychowanie do życia w rodzinie. A poważnie to zawsze interesowała mnie bioetyka i ekologia.Jak pani sobie poradziła bez materiałów? - Napisałam własny program nauczania w ramach pracy dyplomowej. Gromadziłam tony książek i materiałów. Zbierałam wszystko, co choć trochę mnie inspirowało czy wydawało się przydatne do zajęć. Dalej tak robię.Z czego pani korzysta? - Z tego, co sama lubię. Podsuwam dzieciom fragmenty bajek Leszka Kołakowskiego ["13 bajek z królestwa Lailonii dla dużych i małych" - przyp. red.], "Muminków" czy baśni Andersena. Czasem kawałek tekstu filozoficznego, np. ten Platona o pierścieniu Gygesa [czynił niewidzialnym, historia była dla filozofa punktem wyjścia do rozważań o przyzwoitości - przyp. red.]. Pytam dzieci, co moglibyśmy zrobić, gdybyśmy byli niewidzialni, jakie są granice. Młodsze dzieci potrzebują zadań plastycznych, czasem proszę, aby coś zilustrowały, ulepiły.Co musiałoby się stać, żeby etyka naprawdę zaistniała w polskich szkołach? - Minister edukacji musiałby zrobić z niej przedmiot obowiązkowy. Inaczej zawsze będzie traktowana po macoszemu.   ( metroMSN ) Ja skończyłam 3 - miesięczny specjalny kurs etyki.Uczyłam tego przedmiotu 4 lata. Potem była emerytura.Kiedy religia była na 1-szej lekcji, to etyka na ostatnieji odwrotnie.Zawsze miałam mnóstwo dzieci, nie miesciły się w ławkach.Siadały na podłodze.Uczyłam najstarsze klasy. 