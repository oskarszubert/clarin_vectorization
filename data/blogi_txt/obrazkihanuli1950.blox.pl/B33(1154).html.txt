W obecnej sytuacji społeczno-politycznej najlepszym premierem byłby Jarosław Kaczyński - wynika z najnowszego sondażu MillwardBrown dla "Faktów" TVN. Na prezesa PiS zagłosowało 18 proc. ankietowanych. Na drugim miejscu znalazł się Donald Tusk ex aequo z Jerzym Buzkiem - po 13 proc.  Poza podium, ale z wysokim poparciem znalazł się szef SLD Leszek Miller. W fotelu premiera widziałoby go 9 proc. badanych. Grzegorza Schetynę poparło 7 proc. ankietowanych.  Jednak aż 27 proc. nie wiedziało, kogo poprzeć. W zestawieniu znalazł się też secesjonista z PO Jarosław Gowin. Zagłosowało na niego 8 proc. respondentów.|| Sondaż dla "Faktów" został przeprowadzony już po jego odejściu z PO.  Sondaż został przeprowadzony 10 września przez MillwardBrown dla "Faktów" TVN, na reprezentatywnej grupie dorosłych obywateli.  ( topNews ) (wiadomości.wp.pl ) 