Chciałabym, żeby Agnieszka Holland przeprosiła za to, co powiedziała. Ja nie jestem oszustką – powiedziała w Radiu ZET posłanka PO,Julia Pitera, odpowiadając na słowa Agnieszki Holland z wywiadu dla „Newsweeka”, w którym wzburzona po debacie o związkach partnerskich reżyserka zadeklarowała,że więcej nie zagłosuje na Platformę, którą nazwała „partią oszustów”. - Możemy się nie zgadzać co do szczegółów rozwiązania, którego oczekuje Agnieszka Holland,ale nie zgadzam się, żeby nas określać w ten sposób i nie podoba mi się,że sięgnęła do tego słownika i tej retoryki– dodała posłanka PO.  W wywiadzie dla tygodnika "Newsweek" Agnieszka Holland powiedziała,że "czuje się oszukana". - Głosowałam na Platformę Obywatelską, która ustami premiera obiecywała związki partnerskie i regulację in vitro.Z pewnością na oszustów nie będę już więcej głosować - mówiła reżyserka i scenarzystka. 