CYFRYZACJA jest dla największych stacjitelewizyjnych bezlitosna.Ich oglądalność od kilku lat regularnie spada.Teraz ich los może przypieczętować naziemna telewizja cyfrowa. Cyfryzacja wchodzi właśnie w zasadniczy etap.Po raz pierwszy wyłączone zostaną nadajniki sygnału analogowego. Część widzów od 7 listopada przejdzie wyłącznie na naziemną telewizję cyfrową. To nowa rzeczywistość także dla nadawców. Dotychczas głównym motorem przemian na rynku telewizyjnymbył rozwój telewizji kablowej i platform cyfrowych.Szeroka oferta programowa dała widzowi możliwość wyboru. Dostarczała mu także treści, które pasowały do jego zainteresowań. Spowodowało to jednak spadek oglądalności najbardziej popularnych stacji telewizyjnych.  Z badań TNS OBOP wynika, że w latach 2005-2010 oglądalność najbardziej popularnych kanałów spadła o 5-6 proc.. TVP1 siedem lat temu miała 24 proc. widowni telewizyjnej, dwa lata temu już tylko 19,6 proc. Udział TVP2 zjechał z 21 proc. do 14,4. TVN stracił najmniej, zaledwie 0,8 proc. (z 14,5 proc. do 13,7 proc.), ale już Polsat 3,2 proc. (z 16,9 proc. do 13,7 proc.). Z danych AC Nielsen Audience Measurement wynika, że w II kw. 2012 roku w stosunku do analogicznego okresu sprzed roku stacje te dalej traciły. TVN 1,3 proc. swojej widowni, TVP1 1,1 proc., Polsat niemal 1 proc. 