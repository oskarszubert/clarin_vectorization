Katherine Kelly Lang od lat wywołuje u mężczyzn szybsze bicie serca. To ona wciela się w Brooke Logan - piękność z serialu "Moda na sukces". Przygoda aktorki ze światowym hitem trwa już 26 lat. Kiedy zgrabna dziewczyna pojawiła się na castingu, od razu zachwyciła producentów. Pod jej urokiem znalazła się też niejeden serialowy bohater. Gdyby zliczyć, ile razy ekranowa Brooke stawała na ślubnym kobiercu, nie starczyłoby palców u obu dłoni. Wystarczy wspomnieć, że z samym Ridge`em wiązała się aż siedmiokrotnie.Okazuje się, że także w życiu prywatnym gwiazdy amerykańskiej produkcji nie brakowało miłosnych zawirowań. Nieudane małżeństwa, rodzinne dramaty, pornoafera i gromadka dzieci - sprawdźcie, czego nie wiecie na temat ulubienicy widzów! KJ/AOS     fot. AKPA Katherine jest córką olimpijczyka w skokach narciarskich Keitha Wegemana i aktorki Judith Lang. Niestety, w 1974 roku jej tata zginął w wypadku samochodowym. To był trudny czas w życiu serialowej Brooke. Niedługo po tym tragicznym wydarzeniu rozpoczęła naukę w szkole średniej w Beverly Hills. Marzyła o sukcesach sportowych, ale po niefortunnym złamaniu ręki, musiała zmienić plany. To wtedy postanowiła zostać modelką.   fot. AKPA Początkowo reklamowała stroje sportowe. Pojawiała się też jako statystka w teledyskach m.in. zespołu The Beach Boys. Z czasem zapragnęła pójść w ślady swojej mamy i spróbować sił w aktorstwie. Piękną dziewczynę od razu dostrzegli producenci filmowi. Po raz pierwszy na ekranie pojawiła się pod koniec lat 70. Jednak dopiero następna dekada okazała się dla niej szczęśliwa, przynosząc popularność i duże pieniądze.  fot. AKPA Przełom w jej karierze nastąpił wraz z rolą w serialu "Moda na sukces". Chociaż gra w nim postać nie do końca negatywną, wśród widzów budzi skrajne emocje. Kochliwa bohaterka cały czas szuka nowych romansów, co często kończy się dla niej kłopotami i złamanym sercem.Mimo upływu lat aktorka nie narzeka na monotonię i nie ma zamiaru zrezygnować z występów w produkcji. Nie ma co się dziwić, w końcu na planie panuje wyjątkowo przyjazna atmosfera. Jak się okazuje, nawiązane znajomości często kontynuowane są także poza nim... - Czasem po zdjęciach idziemy na kawę, jednak nie należę do zbyt towarzyskich osób. Na pierwszym miejscu stawiam rodzinę i wolny czas chcę spędzać przede wszystkim z moimi dziećmi - zdradziła w jednym z wywiadów.  fot. AKPA Trzeba przyznać, że życie prywatne pięknej aktorki bardzo przypomina losy jej serialowej bohaterki. Lang przez długi czas nie umiała znaleźć szczęścia u boku jednego mężczyzny. Jej pierwsze małżeństwo z Skottem Sniderem zakończyło się rozwodem po sześciu latach. Para doczekała się dwójki dzieci - Jeremy'ego i Juliana.Drugi związek, choć trwał dłużej, także nie przetrwał próby czasu. W 1997 roku mężem Kathrine został Alex D'Andrea, z którym aktorka wychowywała córkę - Zoe.  Źródło CBS Co ciekawe, synowie Lang mają już za sobą pierwsze występy na ekranie. Pracę załatwiła im mama. Jeremy i Julian dołączyli do obsady "Mody na sukces".Pierwszy z nich w latach 1990-1995 wcielał się w Erica Forrestera Jr. Natomiast młodszy z chłopców pojawił się na ekranie jeszcze jako niemowlę. To on zagrał małą Bridget Forrester w 1993 roku. Jakiś czas temu Kathrine niespodziewanie znalazła się w centrum uwagi mediów, gdy jej nazwisko zostało powiązane z pornoaferą. Gwiazda przeżyła koszmar, gdy wyszło na jaw, że jej starszy 20-letni syn grywa w filmach dla dorosłych!Kolorowa prasa nie zostawiła suchej nitki na aktorce, zarzucając jej, że jest wyrodną matką. Załamana Lang na kilka tygodni zapadła się pod ziemię. Nie mogła zrozumieć, dlaczego Jeremy zdecydował się wziąć udział w takiej produkcji. Tym bardziej, że miał stałą posadę jako asystent reżysera "Mody na sukces". Do dziś aktorka nie umie mu tego wybaczyć...  fot.CBS Wielu widzów zastanawia fenomenem urody aktorki, która mimo upływu lat wciąż zachowuje młodzieńczy wygląd. Trzeba przyznać, czas zatrzymał się dla niej i granej przez nią bohaterki. W czym tkwi tajemnica ekranowej Brooke?Jak sama przyznaje, wystarczy odpowiednia dieta, uprawianie jogi i intensywna praca na planie serialu. Ale nie tylko! Dla jej figury zbawienne okazały się długie spacery z dziećmi.- Dzięki temu nie muszę katować się na siłowni - zapewniała. 25 lipca Lang kończy 52 lata. Chociaż dla wielu widzów ona i Brooke to ta sama osoba, jak zapewnia Kathrine, w rzeczywistości bardzo się różnią.- Jestem łagodna, ugodowa, ona zaś nie uznaje kompromisów. Ma jednak cechę, której jej zazdroszczę - z uporem brnie do celu...  fot.AKPA 