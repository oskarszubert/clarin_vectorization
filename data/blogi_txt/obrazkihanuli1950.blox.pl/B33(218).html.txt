George Alexander Louis czyli Jerzy Aleksander Ludwik - te trzy imiona zostały nadane dziecku księcia Williama i księżnej Kate. Z trzech imion nadanych dziecku Williama i Kate, ostatnie wydaje się najbardziej oczywiste. Ludwik od razu przywodzi na myśl Ludwika Mountbatten, wuja księcia Filipa i ostatniego wicekróla Indii, który został zabity przez IRA w zamachu bombowym na jego jachcie. Jego ojciec, książę Ludwik Battenberg był dla księcia Williama pra-pra-dziadkiem. Ludwik jest też jednym z imion księcia Williama. Żaden król Anglii i Wielkiej Brytanii nie nosił imienia Aleksander, ale nosiło je trzech królów Szkocji. Trudno jednak nie skojarzyć tego imienia z Aleksandrem Wielkim. Żeński odpowiednik imienia Aleksander, to także drugie imię królowej Elżbiety. Święty Jerzy jest natomiast patronem Anglii. To imię nosiło aż sześciu brytyjskich władców. Jerzy I Hanowerski Pierwszy król Wielkiej Brytanii i Irlandii z dynastii hanowerskiej, panował w latach 1698-1727. Nigdy nie nauczył się angielskiego, mówił po niemiecku i francusku, ze swoimi ministrami porozumiewał się kiepską łaciną.Za jego panowania wszedł w życie akt powołujący do istnienia Królestwo Wielkiej Brytanii. Jego małżeństwo z Zofią Dorotą z Celle skończyło się skandalem na dworze.Małżonkowie nie przepadali za sobą, a Jerzy I wolał towarzystwo swojej wieloletniej kochanki Melusine von der Schulenburg, którą później mianował księżną Munster i Kendal w parostwie Irlandii. W tym samym czasie jego żona miała romansze szwedzkim hrabią Philipem Christophem von Koningsmarck. Wywołało to skandal na królewskim dworze i Jerzy postanowił zabić kochanka swojej żony. Jego ciało wrzucono do rzeki. W morderstwie hrabiego brało udział czterech dworzan Jerzego. Jeden z nich otrzymał za to sumę 150 000 talarów,wówczas równowartość rocznego wynagrodzenia wysoko postawionego ministra. Jerzy I rozwiódł się z Zofią i osadził ją w zamku Ahlden. Król nigdy nie ożenił się ponownie.         Jerzy II August Syn Jerzego I, panował w latach 1727-1760. Był księciem Walii. W przeciwieństwie do ojca Jerzy nauczył się języka angielskiego, ale mówił z niemieckim akcentem, co stawało się powodem kpin Brytyjczyków. Stosunki między ojcem a synem nie były najlepsze. Apogeum konfliktu dotyczyło chrztu syna Jerzego II, a wnuka Jerzego I. Książę chciał, aby ojcem chrzestnym jego syna był Thomas Pelham-Holles, książę Newcastle, nie zgadzał się na to król, który wyznaczył na chrzestnego swojego młodszego brata, księcia Yorku i Albany. Kłótnia skończyła się aresztowaniem księcia Walii i wydaleniem go z St. James's Palace. Wówczas książę zaangażował się w działalność opozycyjną. Po trzech latach ojca i syna pogodził pierwszy premier Wielkiej Brytanii, Robert Walpole. W 2011 został ukazany w produkcji Roba Marshalla "Piraci z Karaibów: na nieznanych wodach". W jego rolę wcielił się aktor znany z ekranizacji serii o Harrym Potterze, Richard Griffiths.  Jerzy III Hanowerski Za jego panowania w latach 1760-1820 nastąpił bunt kolonii brytyjskich w Ameryce Północnej i powstały Stany Zjednoczone. Budził sympatię poddanych. Miał dobry kontakt ze zwykłymi ludźmi: służbą, rolnikami, czy farmerami. Lubił jeździć na wieś, gdzie doglądał upraw i hodowli. Nadano mu z tego powodu przydomek "król- farmer", z którego był bardzo dumny. Jerzy III panował przez niemal 60 lat - najdłużej w historii Wielkiej Brytanii po królowej Wiktorii i Elżbiecie II. Cierpiał na porfirię, dolegliwość mylnie diagnozowaną jako chorobę psychiczną. Według najnowszych badań, chorobę tę spowodowała wieloletnia kumulacja w organizmie króla arszeniku, który był składnikiem ówcześnie stosowanych pudrów do peruk, kremów oraz popularnych lekarstw. Jerzy IV Hanowerski W latach 1820-1830, za panowania Jerzego IV, wydano akt o równouprawnieniu katolików w Anglii. Król biegle władał francuskim, niemieckim, włoskim i, oczywiście angielskim. Był jednym z najbardziej znienawidzonych monarchów w historii Wielkiej Brytanii. Jako książę znany był jako hazardzista i kobieciarz, szybko popadł w długi. Ojciec odmówił mu wsparcia finansowego, więc Jerzy IV musiał wyprowadzić się z Carlton House i zamieszkać u Marii Fitzherbert, z którą miał romans. Fitzherbert była katoliczką. Zgodnie z obowiązującym wówczas prawem, Jerzy IV poślubiając kobietę tego wyznania, tracił prawo do korony. Mimo zakazu, Jerzy IV ożenił się z Marią Fitzherbert. Jednak ich małżeństwo nigdy nie zostało uznane przez ojca Jerzego IV, co oznaczało, że w świetle prawa państwowego było ono nieważne.Tym samym Jerzy IV nie utracił prawa do sukcesji tronu i mógł poślubić inną kobietę. Za namową ojca ożenił się ze swoją kuzynką, Karoliną Brunszwicką.     Jerzy V Windsor Panujący od 1910 do 1936. Od 1910 roku był także cesarzem Indii.W czasie I wojny światowej zmienił nazwisko na Windsor,gdyż dotychczasowe o niemieckim pochodzeniu Sachsen- Coburg-Gotha, źle się w Anglii kojarzyło.Do premiera kierowano listy z zapytaniem, jak zamierza wygrać wojnę, skoro sam król jest "Niemcem". Jerzy V uznał, że rodzina królewska będzie nazywała się Windsor.Skojarzenia nowej nazwy nie budziły kontrowersji, pochodzi ona od zamku i miasta w hrabstwie Berkshire w Anglii. Za jego rządów Imperium Brytyjskie osiągnęło rozmiar 36,6 milionów kmÂ˛, stając się największym królestwem w historii ludzkości.  Jerzy VI Windsor Panował od 1936 do 1952. Był bratem Edwarda VIII i jego następcą po abdykacji Edwarda. Zyskał popularność i szacunek, gdy podczas niemieckich nalotów na Londyn nie opuścił miasta, mimo że pałac bombardowany był dziewięć razy. Jerzy VI jako dziecko był nieśmiały i zakompleksiony, ze skłonnościami do płaczu. Książę miał poważne problemy ze zdrowiem, szczególnie z żołądkiem. Trzęsły mu się kolana i aby temu zapobiec, musiał nosić niewygodne szyny. Jąkał się od 5 roku życia, co było spowodowane przymuszaniem go do pisania prawą ręką, chociaż był leworęczny. Całe życie miał trudności z pisaniem i poprawnym wysławianiem się. W 2010 roku biografia Jerzego VI została ukazana w filmie "Jak zostać królem" w reżyserii Toma Hoopera. W rolę Jerzego VI wcielił się zdobywca Oscara, Colin Firth. Na zdjęciu Jerzy VI z żoną Elżbietą, matką obecnej królowej Elżbiety II. 