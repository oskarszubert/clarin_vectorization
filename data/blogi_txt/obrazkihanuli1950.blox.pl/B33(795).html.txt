,,Oddając biustonosz, dajesz pracę kobietom, które były ofiarami handlu żywym towarem. To takie proste!". Pod takim hasłem organizacja "Free the Girls" zachęca Amerykanki do oddawania używanej bielizny. Misją jest stworzenie w Mozambiku miejsc pracy dla Afrykanek, byłych prostytutek, którym handel odzieżą daje niezależność i szansę powrotu do normalnego życia. Polki też mogą włączyć się w tę akcję. Barbara Białek z Nowego Sącza organizuje pierwszą w naszym kraju zbiórkę biustonoszy, w ramach akcji Innovatique for Free the Girls. Zostaną one wysłane do Afryki. 