Tusk pisze list do PO: "Słyszę ciepłe słowa Gowina o PiS i nie wierzę w jego dobre intencje"      Donald Tusk i Jarosław Gowin (fot. AG)    W związku ze zbliżającymi się wyborami przewodniczącego PO Donald Tusk wystosował list do członków partii. To najostrzejszy jak do tej pory atak na Jarosława Gowina. Zarzuca mu m.in. wykorzystywanie demokratycznych procedur do promocji nowej inicjatywy politycznej.    - Będziemy decydowali o tym, czy Platforma - taka, jaką znacie i tworzycie - będzie wciąż istnieć jako silna i zdolna do wygrywania lepszej przyszłości dla Polaków formacja - pisze Donald Tusk w liście, którego treść ujawnił serwis Wpolityce.pl.Mała partia Gowina zamiast dużej formacji Donald Tusk wprost nazywa swój list "kontratakiem". To przede wszystkim ostrzejsza niż kiedykolwiek polemika z Jarosławem Gowinem. - Kiedy jednak słyszę od niego ciepłe słowa pod adresem PiS i wyłącznie krytyczne pod adresem Platformy, przestaję wierzyć w jego dobre intencje - pisze premier i dodaje, że dzielenie PO to działanie na korzyść opozycji.   Kolejnym zarzutem Tuska jest przesuwanie Platformy "w stronę skrajnej wersji wolnego rynku oraz skrajnego konserwatyzmu w sferze obyczajowej". Jak podkreśla, to przepis na małą i ideologiczną partię, a drogą PO było zawsze budowanie szerokiej i silnej formacji.Gdzie jest miejsce Gowina? Donald Tusk podkreślił, że ceni Jarosława Gowina jako człowieka i szanuje jego poglądy, jednak osobiste ambicje i spory personalne nie mogą dominować w partii. "Długo się zastanawiałem, czy mam to powiedzieć otwarcie. (...) Mój konkurent ma pełne prawo do startu w tych wyborach. Dopóki jest z nami, jest jednym z nas. Ale dziś sam musi sobie odpowiedzieć, gdzie jest jego miejsce - podsumował.( wiadomosci.wp.pl ) 