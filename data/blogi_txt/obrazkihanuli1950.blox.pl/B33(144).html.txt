Kiełbaski w kruchym cieście      Fot. Marcin Klaban(dla 4 osób) Składniki  1/2 opakowania gotowego kruchego ciasta (najlepiej słodkiego)  8 małych ostrych kiełbasek (węgierskie gyulai, chorizo itp.)  4 suszone pomidory 1 żółtko  4 ogórki małosolne lub korniszony  4 łyżki jogurtu naturalnego 1 łyżka musztardy kilka listków bazylii sól i pieprz   Sposób przygotowania Rozwijamy ciasto i układamy na nim kiełbaski. Kroimy na prostokąty, tak aby ciasto wystawało po centymetrze z każdej strony kiełbaski. Na każdej z nich kładziemy połówkę suszonego pomidora,smarujemy krawędzie żółtkiem i zwijamy w ruloniki.Każde zawiniątko lekko nacinamy z wierzchu i smarujemy żółtkiem.Pieczemy w 180°C przez 15 minut na górnej półce piekarnika, aż ciasto będzie złociste i kruche.W tym czasie przygotowujemy sos z pokrojonego w kostkę ogórka, jogurtu, musztardy i bazylii. Doprawiamy solą i pieprzem. Podajemy do gorących kiełbasek.  Fot. Marcin Klaban Chilli con carne   Fot. Marcin Klaban   (dla 4 osób)  Składniki  3 łyżki oliwy  2 ząbki czosnku 1 czerwona cebula 500 g mielonej wołowiny 1 łyżka keczupu  kawałek kory cynamonu 1 gałązka tymianku 1 zielone chilli 1 puszka obranych w kawałkach pomidorów sól i pieprz do smaku  1 puszka czerwonej fasoli chipsy nachos do podania Sposób przygotowania Podsmażamy na oliwie czosnek pokrojony w cienkie plasterki. Dorzucamy pokrojoną w kostkę cebulę i smażymy, aż się zeszkli.Dodajemy mięso, keczup, cynamon, tymianek i posiekane chilli,smażymy 3-4 minuty, cały czas mieszając, aż mięso będzie brązowe. Wlewamy pomidory z puszki i pół szklanki wody,gotujemy na wolnym ogniu przez 15 minut, aż sos odparuje i zgęstnieje. Dodajemy odcedzoną fasolę i gotujemy jeszcze 2-3 minuty. Doprawiamy solą oraz pieprzem, podajemy z chipsami nachos. Miniburgery z sałatką z awokado, pomidorów i mięty     Fot. Marcin Klaban   (dla 8 osób)   Składniki  1/2 kg mielonej wołowiny sól, pieprz 8 małych bułeczek  1 żółtko  ser cheddar  musztarda (najlepiej Dijon)  pikle z ogórków lub korniszony  2 średnie pomidory   Sałatka:  1 dojrzałe awokado 2 pomidory oliwa  sok wyciśnięty z 1 limonki sól i pieprz  kilka listków mięty   Sposób przygotowania Robimy sałatkę. Awokado i pomidory kroimy w kostkę, skrapiamy oliwą i sokiem z limonki, doprawiamy solą i pieprzem, posypujemy posiekaną miętą, mieszamy. Przygotowujemy burgery. Doprawiamy mięso solą i pieprzem, formujemy w dłoniach małe kulki, po czym delikatnie je spłaszczamy. Wkładamy kotleciki do lodówki na co najmniej 15 minut, aby były zwarte i nie rozpadły się podczas smażenia. Przekrawamy każdą bułkę na pół, na dolnej połówce układamy plaster sera, a górną smarujemy żółtkiem. Układamy na blasze, zapiekamy w 180°C przez około 10 minut, aż ser się roztopi, a wierzchy bułek nabiorą złotego koloru. W międzyczasie smażymy burgery na gorącej oliwie po 2 min z każdej strony. Umieszczamy je między połówkami bułki i smarujemy musztardą. Do każdego burgera wkładamy po plasterku korniszona i pomidora. Podajemy z sałatką.  Fot. Marcin Klaban Grissini z prosciutto   Fot. Arkadiusz Ścichocki / Agencja Gazeta   Dla 6 osób   Składniki 12 paluszków grissini 12 plastrów szynki prosciutto lub polskiej surowej wędzonej 1/3 szklanki startego parmezanu 2 pęczki rukoli 2 łyżki masła   Sposób przygotowania Na plasterkach szynki rozkładamy po kilka listków rukoli. Paluszki smarujemy masłem na 1/3 długości, obtaczamy w parmezanie i część pokrytą serem owijamy szynką z rukolą. Parmezanowy popcorn     Fot. Marcin Klaban  Składniki    3-4 łyżki oliwy  3 łyżki ziaren kukurydzy do prażenia  garść startego parmezanu kilka listków bazylii Sposób przygotowania W dużym garnku rozgrzewamy mocno oliwę, wrzucamy ziarna kukurydzy, przykrywamy szczelnie pokrywką i czekamy, aż usłyszymy pękające ziarna zamieniające się w popcorn, a w powietrzu zacznie unosić się charakterystyczny zapach, jak w kinowym bufecie. Do garnka dodajemy parmezan, drobno posiekaną bazylię i mieszamy. Popcorn można spakować do pudełka razem z jabłkiem oraz kawałkiem kabanosa: drugie śniadanie gotowe! SMACZNEGO.magazyn- kuchnia.pl 