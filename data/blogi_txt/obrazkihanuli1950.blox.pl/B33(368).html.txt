Aleksandra Kwaśniewska po raz pierwszy podzieliła się swoimi wspomnieniami dotyczącymi ceremonii ślubnej. Momentami nie są one zbyt różowe... Bycie gwiazdą ma swoje blaski i cienie. Córka byłej pierwszej pary sporo o tym wie, a natręctwo mediów i problemy z fanami osiągnęły swe apogeum w najważniejszym dniu życia każdej kobiety - podczas zaślubin (nie z morzem - w tym wypadku z Jakubem Badachem).    Kwaśniewska miała kłopot ze swobodnym poruszaniem, a jej goście nie mogli zająć swoich miejsc w kościele, gdyż znajdowali się tam już obcy ludzie, którzy po prostu chcieli obejrzeć ceremonię. Nie to jednak było najgorsze. - Panowie fotografowie leżeli mi na plecach. Krzyczeli na siebie, używali brzydkich słów. Szłam do ołtarza i myślałam o tym, żeby się uspokoić - opowiadała w programie "Dzień dobry TVN" Kwaśniewska. Ścisk podczas wysiadania z limuzyny przed samym kościołem, był tak wielki, że Kwaśniewska nie mogła nawet rozłożyć trenu, dlatego "skitrała go pod pachą". Wygląda na to, że całe zamieszanie wokół imprezy mocno nadwyrężyło zdrowie psychiczne Kwaśniewskiej. - Mnie to zainteresowanie przerosło, więc gdyby to zależało ode mnie, to bym chciała zrobić tak, żeby było go jak najmniej - podsumowała Kwaśniewska. My możemy pocieszyć, że teraz powinno być już łatwiej. No chyba, że nowożeńcy planują rozwód. Oby nie... Korzystając z okazji życzymy "nowożeńcom" wszystkiego najlepszego na nowej drodze życia. Naczelny Politykier Kraju źródło: Politykier.pl, TVN 