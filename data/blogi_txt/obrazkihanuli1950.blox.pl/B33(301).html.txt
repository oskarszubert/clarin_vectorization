W większości państw Europy zarobki parlamentarzystów nie odbiegają wiele od średniej w danym kraju. Tymczasem polscy posłowie zarabiają miesięcznie przynajmniej trzy średnie pensje krajowe - informuje "Dziennik Polski". Pod tym względem wśród dużych państw Unii Europejskiej nasi parlamentarzyści ustępują jedynie włoskim.Zasiadający w Izbie Niższej parlamentu w Rzymie deputowani pobierają około 11 tys. euro podstawowej pensji, czyli ok. 4,5 razy więcej niż przeciętny obywatel tego kraju. Wysokie - w porównaniu z średnimi zarobkami w swoich krajach- pensje pobierają też parlamentarzyści niemieccy i brytyjscy (ponad 2 razy więcej). Za to już posłowie hiszpańscy pobierają jedynie 1,16 średniej pensji krajowej,a szwajcarscy nawet poniżej średniej (0,88). Podstawowe uposażenie polskiego posła wynosi niespełna 10 tysięcy złotych brutto,a do tego dochodzą jeszcze diety w wysokości 25% wynagrodzeniai dodatki za przewodniczenie sejmowym komisjom. Jednak różnica między zarobkami parlamentarzystya przeciętnego Polaka jest znacznie większa.Zdaniem Krzysztofa Plensa z portalu wynagrodzenia.pl, który opublikował raport "Zarobki polityków na świecie",mniej więcej dwóch na trzech obywateli otrzymuje płace niższe od średniej krajowej. (oso) TopNews - najpopularniejsze materiały WP.PL 