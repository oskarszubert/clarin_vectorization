Minister Sprawiedliwości Jarosław Gowin uważa,że stworzenia komisji ds. mowy nienawiści, którą zaproponował minister administracji i cyfryzacji Michał Boni, to ryzykowny pomysł.- Myślę, że wolność słowa jest dzisiaj taką wartością,którą powinniśmy chronić - mówił w programie "Kod dostępu" w TVP Info. Nie neguję istnienia mowy nienawiści, ani jej negatywnych skutków, ale powinniśmy zwalczać ją przez zmianę kultury politycznej, a nie poprzez przepisy, przy stosowaniu których można od razu wylać dziecko z kąpieląi ograniczyć wolność słowa – powiedział minister Gowin. Gowin rozmawiał też o reformie sądów i proteście sędziów. 1 stycznia 2013 roku 79 sądów rejonowych zostanie przekształconych w oddziały terenowe.74 sędziów nie godzi się na zmiany i chce przejść w stan spoczynku. Przeciwko reformie opowiada się także Stowarzyszenie Sędziów Polskich oraz Krajowa Rada Sądownicza. Minister sprawiedliwości że pomimo krytyki oraz negatywnych opinii na temat zmian, „nie zejdzie z drogi zdecydowanych reform”. – Ale to nie znaczy, że jestem głuchy na postulaty i propozycje innych – powiedział minister.Gowin będzie rozmawiał z nowym szefem PSL na temat poparcia koalicjanta w tej sprawie.  TopNews - najpopularniejsze materiały WP.PL 