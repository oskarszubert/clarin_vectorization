Tylko kilkanaście minut maszerowali spokojnie uczestnicy prawicowego Marszu Niepodległości.Potem doszło do bójek z policją.W ruch poszły race, kostka brukowa i kosze na śmieci.Kto zaczął rozróbę - nie jest jasne, choć są już pierwsze hipotezy. Burdy zaczęły się po godz. 15.30 w samym centrum miasta, kilka minut po zakończeniu spokojnego prezydenckiego marszu Razem dla Niepodległej. Przy rondzie Dmowskiego zgromadziło się kilkanaście tysięcy uczestników prawicowego Marszu Niepodległości (organizowanego przez ONR i Młodzież Wszechpolską). Czekali, kiedy ruszyć, bo w tym samym czasie z drugiej stronynadciągał lewicowy marsz Porozumienie 11 Listopada (z Antifą), którego przedstawiciele wzywali od kilku dni do blokady prawicowej manifestacji.Policja stawiała kordon, by nie dopuścić do konfrontacji obu marszów. I nagle na ul. Marszałkowskiej, na wysokości ul. Żurawiej, w stronę policji poleciały race, petardy, kamienie, kostka brukowa, kosze na śmieci.Dochodziło do bójek.W odpowiedzi policjanci sformowali kordon i wstrzymali przemarsz.- Użyto broni gładkolufowej, gazu łzawiącego - relacjonował w TOK FM rzecznik KSP Mariusz Mrozek. Część uczestników pochodu skręciła wtedy w ul. Żurawią, a część usiadła na torach tramwajowych. Po kilkunastu minutach sytuację udało się uspokoić. Marsz ruszył.Policjantka uderzona butelką w głowę132 osoby zostały doprowadzone na policję. Rannych zostało kilku policjantów, m.in. funkcjonariuszka, która została uderzona butelką w głowę,i policjant uderzony płytą chodnikową. W sumie 24 osoby zostały ranne, w tym ośmioro policjantów.Sześć osób trafiło do szpitali.- Organizator stara się, by marsz mógł dalej iść. Mam wrażenie, że nie wszystko jest pod kontrolą. Organizator nie jest w stanie nad wszystkimi zapanować - podkreślał Sokołowski.Prowokacja?Jak doszło do burd? Na Twitterze pojawiają się sugestie, że burdy sprowokowali antyfaszyści. Według jednego z organizatorów marszu, prezesa Młodzieży Wszechpolskiej Roberta Winnickiego, do burd doszło, gdy pojawiło się kilku zamaskowanych ludzi, którzy nie chcieli się wylegitymować; to oni mieli według niego zaatakować policję.Tych sugestii nie potwierdza rzecznik stołecznej policji Mariusz Mrozek: - Wśród osób, które zebrały się, by uczestniczyć w zgromadzeniu, znaleźli się chuligani, którym nie zależy, by manifestować zgodnie z prawem swoje poglądy, ale konfrontować się z innymi grupami i z policją.Cały czas próbują zakłócić przebieg zgromadzenia - mówił. - Ci chuligani, w chwili gdy policjanci podejmują działania, uciekają, chroniąc się wśród uczestników zgromadzenia - dodał.( wiadomosci.gazeta.pl ) 