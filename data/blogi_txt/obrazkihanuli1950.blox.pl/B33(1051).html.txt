Edward Snowden sam skazał się na bardzo trudne życie. Nawet nie próbuję sobie wyobrazić, co będzie robił dalej. Ale to jasne, że go teraz nie wydamy i może czuć się u nas bezpiecznie - zapewniał w środę prezydent Rosji Władimir Putin    Putin udzielił wywiadu rosyjskiej telewizji Channel 1 i agencji Associated Press. Akurat w środę, gdy zamiast z dziennikarzami powinien rozmawiać z Barackiem Obamą. Nie rozmawiał, bo prezydent USA wolał polecieć do Szwecji. Waszyngton zrezygnował z udziału w planowanym na dziś szycie Rosja - USA, gdy Moskwa udzieliła tymczasowego azylu Edwardowi Snowdenowi. Jak w środę mówił Putin, były pracownik amerykańskich służb specjalnych ścigany za szpiegostwo może już spać spokojnie i nie musi się martwić o deportację do ojczystego kraju. - On jest dziwnym facetem. Trudno mi zrozumieć, o czym myśli. Sam się skazał na bardzo trudne życie i ciężko mi sobie wyobrazić, co będzie robił dalej. Ale to jasne, że teraz go nie wydamy i powinien czuć się u nas bezpiecznie - zapewniał Putin.( metroMSN ) 