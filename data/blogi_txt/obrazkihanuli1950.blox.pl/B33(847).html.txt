Po Watykanie krążyły od dawna informacje o księżach gejach, którzy mieli zabawiać się w specjalnych lokalach, dodawano,iż są bardzo wpływowi, silni, od nich zależy m.in. awans wielu duchownych. Teraz o tych praktykach mówi otwarcie sam Watykan i to ustami papieża Franciszka.Ale trzeba było sporo czasu, nim sprawa przebiła się wreszcie przez mur tajemnic, intryg i zakłamania - pisze "Polska The Times". Dziennikarz śledczy Carmelo Abbate wywołał sensację,kiedy dwa lata temu opisał imprezy gejowskie z udziałem księży z Watykanu. Duchowni mieli mieć przygodne kontakty seksualne w męskiej saunie,korzystać z "chłopców do wynajęcia" i stosować praktyki sadomasochistyczne. Abbate przekonuje, że Benedykt XVI abdykował właśnie z powodu walki z siatką homoseksualną w Kurii Rzymskiej. Raport "Relatio" (w tłum. "Relacja") miał wywrzeć wstrząsające wrażenie na papieżu, gdyż zawierał stwierdzenia o gejowskim lobby złożonym z wysokich dostojników kościelnych w Watykanie, którzy praktycznie poprzez szantaż załatwiają intratne posady i zlecenia swoim laickim przyjaciołom.                     Istnienie "gejowskiego lobby" w Watykanie potwierdził niedawno sam papież Franciszek. - To trudna sprawa. W kurii są święci ludzie… Ale jest też zepsucie; to prawda, że jest. Mówi się o lobby gejowskim i to prawda. Też tam jest… Zobaczymy, co da się z tym zrobić - powiedział papież. O tym, że walka z gejowskim lobby to nie przelewki powiedział ks. Paolo Farinella z Genui. Ocenił on, że papież Franciszek powinien być bardzo ostrożny, gdyż "oni (homoseksualne lobby - przyp. red.) mogą go otruć". - On tam nie jest bezpieczny, już jest dosyć osamotniony. Ryzykuje życiem - dodał. Organizacje gejowskie drwiły ze wzmianki papieża o lobby homoseksualnym. - To nie jest grupa, która działa w interesie społeczności gejów, tylko grupa, która jest częścią agresywnie homofobicznej struktury władzy Watykanu - powiedział Franco Grillini, prezes Gaynet.  (msz, mj) 