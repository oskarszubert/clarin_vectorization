Na pierwszy rzut oka nie różni się niczym od innych pudełek, w których serwuje się włoski specjał. Ale to pozory.Michał i Sebastian zdobyli już patent na to opakowanie.Chroni on ich pomysł na terenie całej Unii Europejskiej    Rewolucyjne pudełko wymyślili dwaj młodzi mieszkańcy Pabianic: Michał Stępniak i Sebastian Lechowski. Projekt opakowania ma już patent obowiązujący przez 20 lat na terenie niemal całej Unii Europejskiej. Co ciekawe, projektanci wyrobili go nie w Polsce, ale... w Hiszpanii. - W Polsce musielibyśmy czekać trzy lata - mówi Michał.- W Hiszpanii za niewiele większe pieniądze wyrobiliśmy patent obowiązujący prawie w całej Unii.I uwinęliśmy się w sześć miesięcy! - cieszy się.  Co takiego rewolucyjnego jest w pudełku, że zdobyło patent w 23 krajach? Michał opowiada, że wszystko zaczęło się od spotkania w parku.- Kupiliśmy pizzę i poszliśmy na ławkę - mówi.- Ale bez sztućców i talerzy placek się je niewygodnie. Wtedy wpadliśmy na pomysł opakowania, które po odpowiednim połamaniu dawałoby to wszystko.Cztery tacki wykonuje się z górnej części pudełka. Z boków robi się łyżeczki do sosów.A jeśli będziemy chcieli zostawić kawałek pizzy na później,pudełko możemy zgiąć na pół. Ułatwiają to dwa trójkątne wcięcia po obu stronach pudełka. Po złożeniu podstawy otrzymujemy pudełko o połowę mniejsze od pierwotnego,w które możemy zapakować niezjedzone kawałki pizzy.- Cała tajemnica tkwi w prostocie projektu - mówi Michał. - To pudełko nie jest droższe od normalnych. Ale ma to wszystko, czego nie mają inne i czego może brakować, jeśli zapragniemy zjeść pizzę w plenerze.Jak idzie interes?Michał przyznaje, że razem z Sebastianem na razie tylko do niego dokładają:- Jesteśmy na początku drogi.Staramy się zainteresować opakowaniem producentów, jednak ci są bardzo oporni. Nie wiemy dlaczego. Siostra Michała prowadzi w Pabianicach pizzerię.- I na razie pizzę podajemy w pudełkach naszego projektu.Klienci są zachwyceni - opowiada.Opakowanie zaprojektowane przez Michała i Sebastianamożna zobaczyć na stronie internetowej doublebox.pl. Projekt ma też swoją stronę na Facebooku, pod hasłem Double-Box. ( metromsn.gazeta.pl ) 