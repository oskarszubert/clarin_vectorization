Nastroje  (związkowców) są coraz gorsze i jeśli rządzący będą dalej kazali zaciskać pasa pracownikom, to nie wykluczam scenariusza hiszpańsko-greckiego - oświadczył Piotr Duda,szef Solidarności w wywiadzie dla "Polska The Times". Dodał, że ludzie wyjdą na ulice. - Oczywiście, że (ludzie) wyjdą na ulice. Co mają do stracenia, jeżeli proponuje im się płacę brutto 1600 złotych,co daje na rękę trochę więcej jak 1200 złotych? Co można za to kupić (...)?A ludzie pracują na tę pensję ciężko przez cały miesiąc.Na co im starczy? - mówi Duda. Szef Solidarności nie spodziewa się niczego dobrego dla polskich pracownikówpo drugim expose premiera Donalda Tuska. - To całe expose to kolejne podejście PR-owskie ze strony Platformy. Kompletnie mnie ono nie interesuje, my dokładnie wiemy, co mamy robić - uważa. I dodaje:"czegoż można się spodziewać po tym rządzie? Wszystkiego najgorszego w stosunku do pracowników".  Duda zdradza również, że chciałby, "aby nastąpił przełom w dialogu społecznym".- Jedziemy wszyscy na jednym wózku, trzeba ze sobą rozmawiać przy stole negocjacyjnym.Bo jeśli się tego nie robi, zostaje już tylko ulica. A jestem ostatnim, który chciałby wychodzić na ulicę - powiedział Piotr Duda.  (msz) TopNews - najpopularniejsze materiały WP.PL     fot. PAP Rafał Guz 