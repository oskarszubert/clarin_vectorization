W wieku 26 zmarł wybijający się programista i działacz na rzecz wolności w internecie Aaraon Swartz - poinformowały władze. Swartz w wieku 14 lat opracował pierwszą wersję internetowego protokołu RSS. Zwłoki Swartza policja znalazła w jego apartamencie na nowojorskim Brooklynie. Według lekarza sądowego popełnił on samobójstwo przez powieszenie Swartz zajął się opracowywaniem programów komputerowych jeszcze jako dziecko. Opracowany przez niego protokół RSS (Really Simple Sindication)stosowany jest w przypadku często uaktualnianych stron internetowych,takich jak blogi, portale informacyjne oraz pliki audio i wideo.                 Był też jednym z twórców społecznościowego programu informacyjnego Reddit. W późniejszych latach Swartz działał na rzecz wolności w internecie. W 2011 r. Swartz został aresztowany w Bostonie i oskarżony o hakerstwo, w tym o bezprawne ściąganie z sieci plików należących do archiwów słynnego Masssachusetts Institute of Technology (MIT). Nie przyznał się do winy. Jego proces miał rozpocząć się w kwietniu. W przypadku skazania groziłoby mu wieloletnie więzienie i olbrzymia grzywna. Według jednego z jego przyjaciół Cory Doctorowa, Swartz od wielu lat zmagał się z depresją. (ah) TopNews - najpopularniejsze materiały WP.PL 