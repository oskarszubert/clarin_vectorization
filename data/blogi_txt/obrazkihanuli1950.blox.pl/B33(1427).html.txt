Lipiec 2011. Z bloku przy ul. Ogrodowej w Zielonej Górze, ktoś wyrzucił przez okno psa.- Miał otwarte rany czaszki. Krwawił z okolic oczu. Pod pękniętą w kilku miejscach kością czaszki odkryto dużego krwiaka - opowiada Bartosz Krieger, starszy inspektor ze Straży Ochrony Zwierząt...  (Fot. Arch. SOZ) 27-latek ze Wschowy wyrzucił swojego psa przez okno mieszkania na drugim piętrze.Prokuratorzy oskarżyli go o znęcanie się nad zwierzęciem ze szczególnym okrucieństwem.Sąd uniewinnił mężczyznę. Uznał, że okrutne byłoby wyrzucenie psa z 10. piętra Jest 4 maja, dochodzi północ.W mieszkaniu na drugim piętrze kamienicy przy ul. Wolsztyńskiej we Wschowie 27-latek kłóci się z żoną. Wcześniej wypił kilka kieliszków wódki. W pokoju obok płacze ich małe dziecko.Mężczyzna szuka smoczka, by je uciszyć, ale nie może go znaleźć.Krzyczy na żonę. Pies, mały kundelek, reaguje na awanturę szczekaniem. Wschowianin wyrzuca do ogródka sąsiadów.Sąsiedzi dzwonią na policję. Mężczyzna spędza noc w areszcie - ma blisko dwa promile alkoholu we krwi. Co z psem? - Przeżył upadek, ale uciekł. Na drugi dzień żona mężczyzny odnalazła zwierzaka i zawiozła go do weterynarza. Pies był poobijany, ale nie doznał poważniejszych obrażeń. Uratowało go to, że spadł na miękką ziemię - wspomina podkomisarz Tomasz Szuda, rzecznik wschowskiej komendy.Kobieta zapewnia, że dba o zwierzaka. Pies zostaje w rodzinie.Sąd: To tylko incydent Sprawą zajęli się wschowscy prokuratorzy. Mężczyzna przyznał się do winy. - Tłumaczył, że wyrzucił psa przez okno, bo był bardzo zdenerwowany. Wyraził skruchę. Zapewnił, że psa traktuje dobrze - mówią prokuratorzy.Oskarżyli mężczyznę o znęcanie się nad zwierzakiem ze szczególnym okrucieństwem. Wybrali surowszą kwalifikację. Mężczyźnie groziło do trzech lat więzienia. Ale Sąd Rejonowy we Wschowie uniewinnił mężczyznę. Uznał, że owszem, zadał psu ból, ale nie było to okrutne. Czyn można jedynie rozpatrywać jako incydent naganny moralnie. Prokuratorzy są wściekli. - Wyrzucenie psa przez okno to umyślne, celowe znęcanie się nad zwierzakiem. Jeżeli dotkliwe pobicie psa może wypełniać znamiona znęcania się nad nim, to tym bardziej za takie zachowanie należy uznać działanie ewidentnie nastawione na zadanie bólu, trwałe okaleczenie zwierzęcia albo jego śmierć - tłumaczą śledczy.Było za nisko, a zamiast chodnika trawa Sąd sprawę widzi inaczej.Mężczyzna nie był okrutny wobec psa, bo nie zwiększał rozmiaru jego cierpienia, ani czasu jego trwania.Byłoby tak, gdyby psa np. krępował, dusił, bił, ciął ostrym narzędziem.Albo wyrzucił go... z wyższej kondygnacji niż drugie piętro. 