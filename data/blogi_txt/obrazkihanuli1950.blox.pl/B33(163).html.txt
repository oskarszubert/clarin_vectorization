Wystarczyłoby 130 tys. podpisów, jednak organizatorzy referendum za odwołaniem Hanny Gronkiewicz-Waltz zebrali ich blisko ćwierć miliona. Przerażona Platforma zwiera szyki. – Jeśli PO straci Warszawę, straci władzę w całym kraju – mówią politolodzy. Zebrano podpisy. Co dalej? Prawo i Sprawiedliwość traktuje referendum i jego wynik jako początek końca Platformy Obywatelskiej nie tylko w Warszawie, ale w całej Polsce, bo stolica to od dawna bastion PO.– Referendum będzie głosem sprzeciwu wobec arogancji i niekompetencji Hanny Gronkiewicz- Waltz. W szeregach PO już widać rozpacz, że zebrano odpowiednią liczbę podpisów – komentuje szef klubu PiS-u Mariusz Błaszczak. Platforma wyraźnie nie zamierza się poddać i przechodzi do kontrofensywy.Donald Tusk zaapelował, aby warszawiacy nie brali udziału w referendum.Poseł PO Andrzej Halicki już zaczął zarzucać PiS- -owi,że mogło złamać ustawę o partiach politycznych w związku ze swoim zaangażowaniem w akcję zbierania podpisów.A Hanna Gronkiewicz- Waltz po informacji o 232 tys. zebranych podpisów powiedziała,że… mogą one okazać się nieważne.Czy te sztuczki pomogą?Mieszkańcy Warszawy narzekają i twierdzą, że mają w ręku sporo argumentów za odwołaniem pani prezydent. Wśród nich m.in. chaos komunikacyjny i klapa inwestycji drugiej nitki metra, bałagan śmieciowy i podejrzenia o ustawiony przetarg na wywóz odpadów, „afera biletowa” czy gigantyczne nagrody dla urzędników z ratusza.Politolodzy przyznają, że od referendum do odwołania pani prezydent jeszcze długa droga, ale sam fakt zebrania takiej liczby podpisów i aktywność mieszkańców miastaniewątpliwie oznaczają delegitymizację rządzącej partii.Wiele wskazuje bowiem na to, że nawet pozytywny dla opozycji wynik referendum nie będzie oznaczał szybkich wyborów. Politolodzy są zdania, że ze względu na przyszłoroczny koniec kadencji Warszawą będzie rządził komisarz wyznaczony przez wojewodę mazowieckiego Jacka Kozłowskiego (PO).– Wybrano zły moment. Aby nie dopuścić do zmiany,ratusz będzie używał argumentu zbliżających się wyborów samorządowych – uważa politolog UW dr Rafał Chwedoruk.Z kolei według politologa UW dr Olgierda Anusewicza, eksperta portalu Politykawarszawska. pl, Hannie Gronkiewicz- Waltz uda się utrzymać na stanowisku z dwóch innych powodów. Politolog przypomina, że Warszawa to specyficzne miasto, w którym mieszka mnóstwo niezameldowanych ludzi, czyli bez prawa głosu. Podkreśla też, że za Gronkiewicz-Waltz stoi „dość dobrze skonstruowana machina partyjna, zdolna do tego, żeby prowadzić skuteczną kampanię wyborczą”.Teraz komisarz wyborczy ma 30 dni na weryfikację zebranych podpisów i wydanie postanowienia o przeprowadzeniu referendum lub o odrzuceniu wniosku mieszkańców. Referendum przeprowadza się w dzień wolny od pracy, najpóźniej w 50. dniu od dnia opublikowania postanowienia komisarza wyborczego w tej sprawie.Katarzyna Pawlak WP.PL 