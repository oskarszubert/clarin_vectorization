Ksiądz złamał zakaz biskupa. Oskarża: "To wielka intryga" Adam Czerwiński        Mimo zakazu przełozonych ksiądz Jacek Stasiak odprawił w niedzielę mszę (Fot. Marcin Stępień / Agencja Gazeta) Zobacz zdjęcia (14)    Ksiądz z Aleksandrowa łamie zakaz łódzkiego metropolity i rzuca na niego ciężkie oskarżenia. Za Lutrem mówi: "Bóg mi świadkiem, inaczej nie mogę"    Ksiądz Jacek Stasiak - jak w każdą niedzielę - przyszedł wczoraj do pracy. I jak gdyby nigdy nic w kościele św. Stanisława w Aleksandrowie odprawił mszę.Zrobił to wbrew wyraźnemu zakazowi przełożonych. Łódzki metropolita ks. abp Marek Jędraszewski nałożył karę suspensy na aleksandrowskiego duchownego. Oznacza to, że ks. Stasiak nie może sprawować żadnych czynności kapłańskich: odprawiać mszy, udzielać sakramentów ani zbierać pieniędzy na tacę. 