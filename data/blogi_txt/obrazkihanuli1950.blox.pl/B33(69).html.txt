I jak tu nie czuć się dojną krową?! Minister finansów Jacek Rostowski (61 l.) wpadł na nowy pomysł,jak spustoszyć kieszenie Polaków. Chce, byśmy płacili prowizje za wypłatę z bankomatów swoich własnych pieniędzy! Projekt ustawy jest już gotowy. Nawet same banki obawiają się reakcji klientów na ten krok i powrotu kolejek przed kasami w swoich placówkach. Mimo to nic nie zapowiada, żeby Rostowski zrezygnował z haraczu jaki biedni mieliby płacić na krezusów – właścicieli sieci bankomatów. Jeśli martwi cię wysokość pensji, która wpływa na konto z początkiem miesiąca wiedz,że prawdziwe powody do zmartwień dopiero przed tobą. Już niedługo za to, by tę skromną pensję wypłacić w bankomacie będzie trzeba... dodatkowo zapłacić! Sprawę opisała "Gazeta Wyborcza". Otóż resort finansów i rządzący nim Rostowski postanowili "uraczyć" Polaków kolejnym haraczem. W przygotowanej nowelizacji ustawy o usługach płatniczych rząd chce wprowadzenia opłatyod wypłaty gotówki z bankomatu – tzw. surcharge.Co ciekawe, skarb państwa nie będzie miał z tego ani grosza.Zarobią jedynie wielkie sieci, operatorzy bankomatów. Resort nie kryje, że propozycję prowizji oparł na opinii organizacji Pracodawcy RP, do której należy właśnie największa w Polsce sieć bankomatów niezależna od banków. Resort finansów "kupił" ich argumentację. – Brak rozwoju sieci bankomatów może skutkować zatrzymaniem procesu ubankowienia osób nie korzystających z rachunków płatniczych, gdyż – jak podaje organizacja Pracodawcy RP – głównym warunkiem zakładania rachunków bankowych jest szeroki dostęp do bankomatów – tłumaczyła "Gazecie" rzecznik resortu Wiesława Dróżdż. Żeby było ciekawiej, przeciwnikami kolejnego haraczu są same banki.Nie kryją, że prowizja od wypłaty gotówki to zwykłe naciąganie klientów,na którym stracą oni sami, ale i banki – nie po to przez lata zniechęcały nas do korzystania z kas w placówkach ,a zachęcały do bankomatów i kart płatniczych.– Surcharge to narzędzie do zwiększania zysków kosztem klientów – nie ma wątpliwości Cezary Kocik z BRE Banku. Wątpliwości nie mają także sami użytkownicy. – Bankomaty miały ułatwiać nam życie, a teraz się okaże, że będziemy omijać je szerokim łukiem, żeby zaoszczędzić. Znów próbują dobrać się do naszych portfeli! – oburza się Przemysław Walaszczyk (40 l.) z Zabrza.( media.wp.pl ) 