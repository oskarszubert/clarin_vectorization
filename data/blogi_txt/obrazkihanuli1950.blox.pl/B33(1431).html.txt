Dyrektor Radia Maryja o. Tadeusz Rydzyk w obszernym wywiadzie dla "Naszego Dziennika" pyta m.in. dlaczego w Polsce mamy mieć tylko osiem kanałów na multipleksie i tylko takie stacje jakie namaści Krajowa Rada Radiofonii i Telewizji. - Jest coś o czym w Polsce w ogóle się nie mówi, podkreśla rozmówca gazety. - Otóż w systemie DVB-T1, który wprowadzono u nas, na multipleksie znajduje się osiem miejsc, podczas gdy na Ukrainie przyjęto system DVB-T2, który pozwala umieścić na multipleksie nie osiem programów, ale szesnaście. W Polsce Emitel robi próby w tym kierunku. Pytajmy więc - zachęca redemptorysta - dlaczego w Polsce mamy mieć tylko osiem kanałów i tylko takie stacje jakie namaści KRRiT. Na świecie trwa wielka rewolucja kulturowa, walka o wpływ na człowieka, o jego duszę, żeby nim manipulować. Lewa strona tę wojnę wygrywa bez jednego wystrzału, bo dzięki dominacji w mediach opanowuje ludzkie umysły, twierdzi o.Rydzyk. Zapytany czy "rozdaje polityczne karty", dyrektor "Radia Maryja" odpowiada: - Każdy z nas ma prawo obserwować polityków, którym oddajemy władzę. Mamy prawo, a nawet obowiązek oceniać ich działania od strony moralnej. To nie znaczy, że sięgamy po władzę. Polityka to jest roztropna troska o dobro wspólne. (ah, mj) TopNews - najpopularniejsze materiały WP.PL 