W Watykanie istnieje "frakcja korupcyjna", a także "lobby gejowskie" - miał powiedzieć papież Franciszek do grupy zakonników z Ameryki Południowej. Słów, które przytoczył chilijski portal Reflexion y Liberacion,nie zdementował rzecznik papieski Federico Lombardi. Powiedział on jedynie, że spotkanie, które odbyło się 6 czerwca, miało "prywatny charakter". Wymiany opinii pomiędzy papieżem i członkami konfederacji zakonników Ameryki Łacińskiej i Karaibów, nie nagrano na taśmie magnetofonowej. W związku z tym, po powrocie uczestnicy spotkania w Watykanie z pamięci odtworzyli jego przebieg - w tym także wypowiedzi Franciszka. Podczas właśnie tego spotkania Franciszek miał stwierdzić,że w Kurii Rzymskiej funkcjonuje "frakcja korupcyjna" oraz "lobby gejowskie",z którymi papież nie wie, co zrobić. Władze konfederacji zakonników z Ameryki Łacińskiej ubolewają, że tekst przedostał się do mediów. Doniesień nie zdementował dyrektor Biura Prasowego Stolicy Apostolskiej ksiądz Federico Lombardi. Ograniczył się on jedynie do stwierdzenia, że opisywane powyżej spotkanie miało charakter prywatny. (ks)( wiadomosci.wp.pl ) 