To dlatego Bergoglio został papieżem Wybór Jorge Bergoglio na papieża to ukłon w stronę 483 mln katolików mieszkających w Ameryce Łacińskiej - jest ich o niemal 200 mln więcej niż w Europie. O wyborze papieża spoza Europy przesądzili prawdopodobnie europejscy kardynałowie stojący w opozycji do obecnej kurii rzymskiej, wybór Argentyńczyka nie byłby jednak możliwy bez poparcia połowy kardynałów, którzy są spoza starego kontynentu.  Wybranie Jorge Bergoglio nie jest tak dużym zaskoczeniem, jak twierdzi część komentatorów. 3/4 katolików mieszka poza Europą, a w odsetku powołań Ameryka Południowa, Azja i Afryka jeszcze bardziej przewyższają najstarsze kraje katolickie - to wskazuje,że środek ciężkości katolickiego świata przeniósł się poza Europę. Wybór kandydata z Ameryki Południowej jest dawno odnotowanych zjawisk zachodzących w Kościele. Argentyńczyk był jednym z najpoważniejszych papabile (kandydatów na papieża) z "nowego świata".  fot. G. Borgia Symbol skromności Największa frakcja na konklawe domagała się kandydata niezwiązanego z rzymską kurią, która skompromitowała się przez serię afer. Jorge Bergoglio był dla "opozycji" idealnym - wcześniej odmawiał obejmowania stanowisk w Watykanie, a w Rzymie pojawiał się sporadycznie. Uchodzi za człowieka bardzo skromnego. Właśnie przez stronienie od najwyższych watykańskich urzędów, nie był wymieniany wśród najważniejszych papabile. - Nie ma szofera i przy przemieszczaniu się po Buenos Aires preferuje korzystanie z metra. W Rzymie porusza się pieszo lub środkami transportu publicznego. Ci, którzy znają go dobrze, uważają go za prawdziwego człowieka oddanego Bogu - pierwsza rzecz, o jaką zawsze prosi ludzi, to modlitwa za niego - pisze o nowym papieżu portal "Vatican Insider".  FOT.A. MEDICHINI 