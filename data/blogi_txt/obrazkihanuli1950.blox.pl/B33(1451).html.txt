Obniżki emerytur, jakie planuje Irlandia czy Portugalia, nam nie grożą? One już się dzieją! Rząd nie chce oddać wszystkich pieniędzy pracującym emerytom, którym przed dwoma laty zawieszono wypłatę świadczeń. I jeśli rząd przeforsuje niekorzystne dla Polaków przepisy, przeciętny emeryt może na tym stracić nawet 700 złotych!     Wszystko zaczęło się od ustawy, która od 1 października 2011 roku zakazała emerytom pracować na etacie w dotychczasowej firmie. Seniorzy musieli zdecydować: czy chcą dostawać emeryturę czy pensję. 35 tysięcy osób zdecydowało się na pracę i to im ZUS zawiesił wypłatę świadczeń.Ta krzywdząca dla emerytów ustawa nie obowiązywała jednak długo. Już rok później Trybunał Konstytucyjny orzekł, że przepisy były bezprawne i nakazał ZUS-owi odwieszenie emerytur. I owszem, urzędnicy zaczęli wypłacać na nowo świadczenia, tyle że dopiero od listopada 2012 roku. Za ponad rok zawieszenia nikt seniorom pieniędzy nie chce oddać.( wiadomości.wp.pl ) 