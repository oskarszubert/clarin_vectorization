Dziś święto Trzech Króli. Przez centra około stu miast w całej Polsce przejdą tradycyjne orszaki. Orszaki Trzech Króli przechodzą w ten weekend ulicami nie tylko polskich miast. Do pochodu można się przyłączyć także w Hiszpanii, na Ukrainie,a nawet w Republice Środkowej Afryki W Warszawie towarzyszący Trzem Mędrcom pochód wyruszy w południe spod Kolumny Zygmunta.Uczestnicy odmówią wraz z arcybiskupem metropolitą warszawskim,kardynałem Kazimierzem Nyczem modlitwę Anioł Pański. Potem przejdą Krakowskim Przedmieściem w kierunku stajenki na placu Piłsudskiego. Orszak poprowadzą Trzej Królowie symbolizujący trzy kontynenty: Europę, Azję i Afrykę. W stołecznym pochodzie będzie szło około sześciuset dzieci z 15 warszawskich szkółi dwóch przedszkoli oraz organizacji harcerskich.Spotkamy też trzystu dorosłych aktorów - rodziców i nauczycieli przebranych w kolorowe stroje. Organizatorzy zadbali o imponującą liczbę śpiewników. Przygotowali specjalnie na tę okazję bezpłatną aplikację na smartfony, by każdy mógł śpiewać kolędy, a nie tylko ich słuchać. Wolontariusze będą zbierać datki na stypendia dla uzdolnionych dzieci z ubogich rodzin. . TopNews - najpopularniejsze materiały WP.PL 