Rada  Języka Polskiego sprawdziła jak z językiem polskim radzą sobie urzędnicy ministerstw. Wynik: dominuje polszczyzna urzędowo-kancelaryjna, nadmiar obcych wyrazów, błędy interpunkcyjne a nawet ortograficzne - informuje "Dziennik Polski". Rada szczegółowymi badaniami objęła portale 7 resortów oraz Narodowego Funduszu Zdrowia.Raportz tych badań właśnie trafił do posłów. Z raportu wynika, że polskie resorty nadużywają amerykanizmów i zapożyczeń z języka angielskiego. Dla urzędników warsztaty to "workshop", miejsce docelowe lub kierunek zamieniane są na destynację,a biuro podróży to nic innego jak "tour operatorem". Oprócz literówek na stronach internetowych instytucji rządowych można znaleźć nawet błędy ortograficzne. Powszechnie łamane są zasady pisowni z małej litery nazw stanowisk, godności, tytułów naukowych czy zawodowych - wyliczają autorzy raportu.Najpoważniejszym zarzutem jest jednak zamieszczanie w internecie trudno zrozumiałych tekstów. "Dominuje w nich polszczyzna urzędowo-kancelaryjna, brakuje natomiast materiałów przystępnych,lżejszych, pisanych językiem potocznym" - stwierdza Rada Języka Polskiego w swoim raporcie. (ks, mj) 