Żakowski:Karta warszawiaka to powrót do średniowiecza. Rząd powinien tego zabronić    Krzysztof Lepczyński    Jacek Żakowski w studiu Radia TOK FM(Fot. tokfm.    - Mamy do czynienia z ryzykownym eksperymentem, który rząd powinien zatrzymać, zabraniając gminom różnicowania obywateli - mówił o karcie warszawiaka Jacek Żakowski. W Poranku Radia TOK FM podkreślał, że PIT, który uprawnia do otrzymania karty, jest marginesem systemu podatkowego. - To dzielenie Polaków - zaznaczył publicysta.    Będący już na ostatniej prostej projekt karty warszawiaka Jacek Żakowski określił w Poranku Radia TOK FM mianem kontrowersyjnego. - Wielu warszawiaków dopominało się o kartę, żeby dołożyć słoikom. Żeby płacili więcej za komunikację i inne dobra, skoro nie płacą tu PIT-u - mówił publicysta. Karta ma uprawniać do zniżek w komunikacji miejskiej czy instytucjach kultury. Będą ją mogli wyrobić mieszkańcy stolicy, którzy płacą w niej podatek."Ryzykowny eksperyment, który rząd powinien zatrzymać" - Mamy do czynienia z ryzykownym eksperymentem, który rząd powinien zatrzymać, zabraniając gminom różnicowania obywateli - podkreślił Żakowski. - Płacimy podatki w Polsce. PIT jest marginesem systemu podatkowego. Dzielenie Polaków na tutejszych i nietutejszych będzie prowadziło do wzrostu napięć i dalszego spadku zaufania społecznego - wskazywał publicysta. 