SUPER Express" zapytał Polaków, czy Jarosław Kaczyński ma jeszcze szanse zostać premierem.Według sondażu Homo Homini dla gazety, aż 72% pytanych twierdzi,że prezes PiS już nigdy nie stanie na czele polskiego rządu.Przeciwnego zdania jest 17%, a 11% badanych nie ma w tej sprawie zdania. Komentując wyniki Joachim Brudziński z PiS powiedział, że jest za sondażami, ale tymi, które oddają realne oczekiwania.- Przecież niedawny sondaż Homo Homini dawał nam 30% poparcia.Jak PiS wygra wybory, to głęboko wierzę, że na czele rządu stanie Jarosław Kaczyński - zaznaczył. Tymczasem politolog dr Rafał Chwedoruk zwrócił uwagę, że te 17% to tak zwany żelazny elektorat, który głosuje na tę partię bez względu na to,co się dzieje na polskiej scenie politycznej. - PiS już wielokrotnie udowadniał, że nie jest w stanie powiększyć tej stałej, żelaznej grupy - zaznaczył.( topnews) 