Olbrzymi talent i czarujące poczucie humoru   Plotka o tym, że pod prysznic wchodzi w szpilkach rozbawia Dolly Parton do łez. – Co za bzdura – śmieje się w rozmowie z redaktorką „Guardiana”. Szybko dodaje, że rzeczywiście po domu chodzi w butach na obcasach i nie ma takiej możliwości, żeby ktoś przyłapał ją bez makijażu. Poziom obsesji gwiazdy na punkcie wyglądu najlepiej oddaje ilość operacji plastycznych, którym się poddała. – Jeśli możesz sobie na to pozwolić, to jesteś winna ludziom, żeby nie wyglądać jak pies – tłumaczyła w wywiadzie dla „In Touch”. Dolly Parton to obok wielkich piersi, olbrzymi talent do pisania niezapomnianych miłosnych ballad. Co zaważyło na tym, że została ukochaną przez wielu gwiazdą country? I jedno  i drugie nie było bez znaczenia.  fot. AFP Szacuje się, że sprzedała 100 milionów krążków, napisała 3 tysiące piosenek, a 41 jej płyt trafiło do zestawienia top 10 najlepszych albumów country. Poza tym zawdzięczamy jej najlepsze ballady wszech czasów, wśród nich „Jolene” i „I Will Always Love You”. Oprócz tego pomogła wielu dzieciakom nauczyć się liczyć. To na niej wzorowana była postać Polly Darton z „Muppetów”, której flagowym utworem był kawałek „Counting One to Five”. To od jej imienia nazwano owcę Dolly. fot. AFP Parton, która często staje się obiektem niewybrednych docinków, czaruje dystansem do siebie. – Dobrze, że urodziłam się dziewczynką, inaczej musiałabym zostać drag queen – mówi w kontekście złośliwych żartów dotyczących jej wyglądu. – Jedyny przypadek, kiedy ktoś mógłby przyłapać mnie bez makijażu, to gdyby podłączone do prądu radio wpadłoby mi do wanny i poraziło mnie. Mam nadzieję, że mój mąż przynajmniej pomalowałby mi usta, zanim zabraliby mnie do kostnicy – żartowała w innym wywiadzie. fot.AFP Parton od 47 lat jest szczęśliwą mężatką. Swojego męża – Carla Deana, poznała w 1964 roku w samoobsługowej pralni. – Nie byłam jeszcze wtedy gwiazdą. Nie musiałam się martwić, że kocha mnie ze względu na to, że jestem sławna i bogata – mówiła wokalistka w rozmowie z Oprah Winfrey. Mężczyzna unika medialnego zgiełku, przez co wielu z fanów wokalistki twierdziło, że Parton jest singielką, a mąż to wymysł jej wyobraźni. Kiedy się pobrali ona miała 20 lat, on 24.   fot. materiały archiwalne Parton karierę muzyczną rozpoczęła na początku lat 60. Jej pierwszym dużym hitem był kawałek „Joshua”. Status gwiazdy country jej nie wystarczał. W  latach 70. jej twórczość zaczęła zmierzać w bardziej popowym kierunku. W sumie wydała ponad 40 płyt studyjnych i ciągle nie mówi dość. Jej kolejny krążek ma ukazać się w 2014 roku. Co sądzi o współczesnych realiach branży?  fot. materiały archiwalne Wokalistka mocno martwi się o swoją chrześniaczkę – Miley Cyrus. Artystka jest szczerze zaniepokojona nowym, nad wyraz odważnym wizerunkiem młodziutkiej wokalistki. Swoje obawy wyraziła w 2010 roku, czyli kilka lat przed głośnym występem Cyrus. - Wydaje mi się, że Miley chce za wszelką cenę odciąć się od "Hannah Montana" i pokazać, że jest już młodą kobietą. Mam nadzieję, że nie otacza się ludźmi, którzy namawiają ją do kontrowersyjnych zachowań. Obawiam się jednak, że Miley za bardzo stara się dopasować do pewnego schematu. Dziś młodzi ludzie, a szczególnie dziewczęta, chcą być ordynarne za wszelką cenę. Wybierają kontrowersyjne stroje, używają wulgaryzmów. Są obsceniczne. Wydaje się, że jeśli któraś nie zachowuje się w ten sposób, jest odmieńcem. Boję się, że Miley właśnie tym się sugeruje – mówiła. - Mam nadzieję, że nie podpatrzyła tego u mnie, bo nigdy nie zachęcałam jej do takiego zachowania. 