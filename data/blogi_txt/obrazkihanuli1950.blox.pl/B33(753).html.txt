Od wczoraj izby wytrzeźwień w całym krajunie mają prawa pobierać opłat od swoich pacjentów. Choć regulująca ich działalność znowelizowana ustawa o wychowaniu w trzeźwości i zapobieganiu alkoholizmowi trafiła na biurko prezydenta, to według jego kancelarii przepisy mogą być niekonstytucyjne. Nie wszyscy szefowie tego typu placówek godzą się z obecną sytuacją. Zamieszanie wokół izb trwa od kwietnia ubiegłego roku, gdy Trybunał Konstytucyjny na wniosek rzecznika praw obywatelskich podważył przepisy dotyczące dowolności w ustalaniu opłat za pobyt w tego typu placówkach. Na stworzenie nowej ustawy trybunał dał parlamentowi dziewięć miesięcy.Posłowie uchwalili, że to samorządy,a nie minister zdrowia są władne do ustalania stawek za pobyt w izbie. Podnieśli też wysokość maksymalnej stawki za taki pobyt z 250 do 300 zł. Ale do pracy przy nowelizacji posłowie wzięli się dopiero w grudniu,a ustawa ostatecznie trafiła do Kancelarii Prezydenta dopiero 11 stycznia, na pięć dni przed upływającym terminem obowiązywania starych przepisów.( wiadomosci.gazeta.pl ) 