Dziś, planując wakacje dla dzieci, rodzice wybierają pomiędzy obozami językowymi a sportowymi, na urlopy wyjeżdżają całymi rodzinami do Hiszpanii, Turcji lub Tunezji. Choć rozmawiając ze znajomymi mamy wrażenie, że wszyscy tak robią, atrakcyjne zorganizowane wakacje dotyczą tylko jednej piątej uczniów i przedszkolaków. W rzeczywistości na jakiekolwiek wyjazdy może liczyć tylko połowa dzieci w wieku szkolnym. W tej grupie spora część korzysta z wyjazdów do rodziny. Reszta pozostaje w domu. Rodzice, których nie stać na wakacje dla siebie i dzieci z rozrzewnieniem wspominają czasy PRL, kiedy 2-tygodniowy urlop, wyjazd i wczasy nie były żadnym luksusem i "przysługiwały" każdemu. Powspominajmy zatem, jak wypoczywali dzisiejsi rodzice, gdy byli dziećmi...  fot. Jan Morek, PAP                fot. Jan Morek/PAP      Obozy harcerskie Przy każdej prawie szkole działała kiedyś drużyna harcerska. Dlatego dzieci masowo korzystały z wyjazdów na obozy harcerskie oraz uczestniczyły w tzw. Nieobozowej Akcji Letniej. Wśród obozowych miejsc wakacyjnych największą popularnością cieszyły się tereny górskie,z Bieszczadami na czele oraz bazy harcerskie nad jeziorami. Wielu dorosłych do dziś wspomina obozy harcerskie jako najlepsze wakacje życia, mimo że znakiem rozpoznawczym ich uczestników był stan permanentnego niedomyciai wszechobecne bąble po ukąszeniach komarów. NAL była to z kolei propozycja dla dzieci i młodzieży pozostających w domach. Organizowano jednodniowe rajdy, ogniska, zwody, konkursy piosenki,pomagano bezinteresownie starszym i samotnym w ramach akcji "niewidzialna ręka".  fot. jerzy Ochojski, PAP Kolonie w Bułgarii lub Czechosłowacji W latach 80., gdy nieco łatwiej można było uzyskać paszport dla dziecka, w niektórych kręgach bardzo popularne stało się wysyłanie dzieci i młodzieży na kolonie do zaprzyjaźnionych państw socjalistycznych,takich jak Czechosłowacja, Węgry, Bułgaria czy Jugosławia. Poza standardowym programem atrakcji dla dzieci, młodzi uczestnicy kolonii sporo czasu poświęcali na masowe zakupy.Jako że w tamtych czasach nie działały jeszcze koncerny,które ujednoliciły towary we wszystkich krajach Europy,w każdym z państw można było kupić coś innego."Koloniści" powracali więc z czeskimi lentilkami (odpowiednik dzisiejszych M M's-ów)i tenisówkami jarmilkami, węgierskimi kolorowymi, cienkimi rajstopami i tonami lokalnych słodyczy (czekolada studencka od naszych południowych sąsiadów oraz rurki z kremem z Węgier i Jugosławii biły rekordy popularności).  fot. Tomasz Prażmowski, PAP Kolonie w szkole Wypoczynek wakacyjny organizowany był także w szkołach.Szkoły dobierały się parami - np. placówka z Pomorza z placówką ze Śląskai w okresie wakacji dzieci ze Śląska przyjeżdżały nad morze,a dzieci znad morza - jechały na południe kraju.Uczniowie nocowali w salach lekcyjnych na materacach lub na pryczach, które były wyposażeniem szkół biorących udział w takich wymianach, korzystali ze szkolnej kuchni, a i kadrą kolonijną nierzadko byli nauczyciele. Rodzicom pozostawało pokrycie kosztów przejazdu i części tzw. wsadu do kotła. Kolonie te były o tyle atrakcyjne, że w ten sposób można było trafić do szkół prowadzonych w tamtych czasach nierzadko w zabytkowych pałacach i dworach w różnych ciekawych zakątkach Polski.  fot. Jan Morek, PAP Rajdy PTTK Polskie Towarzystwo Turystyczno-Krajoznawcze proponowało głównie wakacje dla młodzieży, która nie boi się pokonywania znacznych odległości pieszo, lubi spartańskie warunki bytowania i kocha przyrodę. Rajdy miały zawsze określony temat przewodni, a uczestnicy legitymujący się odpowiednią odznaką i dokumentem mogli korzystać z szeregu zniżek w schroniskach PTTK i PTSM(Polskie Towarzystwo Schronisk Młodzieżowych).Ich znakiem rozpoznawczym były buty typu pionierki oraz menażki przytwierdzone do plecaków.  Najwyższy stopień wtajemniczenia Choć oczywiście w miejscowościach wypoczynkowych istniały pola namiotowe i campingi, prawdziwy amator biwakowania pod namiotem nic sobie z tego nie robił. Wystarczył kawałek łąki i dostęp do jeziora. Z tej formy wypoczynku korzystała nie tylko młodzież, ale także - co dziś może dziwić - młode małżeństwa z niemowlętami. Jeśli jednak myślicie, że rozbicie namiotu to prosta czynność- jak reklamują współcześni producenci sprzętu turystycznego - grubo się mylicie. Ówczesne namioty wymagały posiadania wiedzy tajemnej, jak rozłożyć metalowy stelaż,gdzie wbić maszt, w jakiej kolejności nakładać kolejne warstwy namiotu (bazę, topik),a przede wszystkim, jak wbić igły i śledzie, żeby się nie połamały...  fot.123RF Wakacje na prawdziwej wsi Nie był to pobyt w żadnym gospodarstwie agroturystycznym ani na ekofarmie, tylko na prawdziwej wsi, w gospodarstwie u dziadków czy wujostwa, gdzie były konie i krowy, świnie, króliki i kury. Rodzice z całej bliższej i dalszej rodziny zwozili tam dzieciaki, a te całymi dniami "szwędały się" po okolicy, pomagały przy sianokosach i żniwach, wybierały kurom jajka, karmiły trzodę, piły mleko prosto od krowy i o dziwo - wychodziły z tej "szkoły przetrwania" opalone (bez filtra) całe i zdrowe, a nawet szczęśliwe. (en/kas/dzieci.pl) 