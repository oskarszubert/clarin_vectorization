Na budowie II odcinka metra w Warszawie doszło do osunięcia ziemi. Do budowanej stacji "Powiśle" wdarła się woda z pobliskiego cieku wodnego. Wstrzymano prace na tym odcinku budowy. Wszystkich pracowników ewakuowano - informuje TVN24. Awaria nastąpiła w nocy. W trakcie prac doszło do naruszenia cieku wodnego - powiedział rzecznik wykonawcy centralnego odcinka II linii metra Mateusz Witczyński.  Na miejscu pracują geolodzy i specjaliści, którzy szacują straty i utrudnienia powstałe po zawale. W związku z tym wypadkiem mieszkańcy stolicy muszą przygotować się na duże utrudnienia w poruszaniu się po Warszawie. Zamknięty jest tunel pod Wisłostradą (w obie strony - w kierunku Wilanowa i Gdańska) i Most Świętokrzyski. Jak podaje ZTM: "W związku z awaryjnym wyłączeniem z eksploatacji tunelu Wisłostrady oraz Mostu Świętokrsyskiego, autobusy linii 185, od początku kursowania w dniu 14.08.2012, zostają DO ODWOŁANIA w obu kierunkach jazdy skierowane na trasę objazdową, przebiegajacą ulicą Dobrą(tak jak linia 118). Na trasie objazdowej obowiązują wszystkie napotkane przystanki.Funkcjonowanie przystanków POMNIIK SYRENY 01 oraz 02 zostaje ZAWIESZONE" Autobusy linii 102, 162, N13, N14, N63 oraz N64, kierowane są na najbliższe przejezdne ciągi komunikacyjne. TopNews - najpopularniejsze materiały WP.PL 