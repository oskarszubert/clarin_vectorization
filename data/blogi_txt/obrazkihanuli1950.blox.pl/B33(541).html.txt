Tomasz Lis o ataku na Miecugowa: "Kto jeszcze powinien dostać po ryju, żeby sprawiedliwości dziejowej stało się zadość?" jg Wiesław Władyka, Tomasz Wołek, Tomasz Lis. Komentatorzy ''Poranka Radia TOK FM'', którego gospodarzem jest Jacek Żakowski(fot. Kamil Wróblewski / TOK FM   - Po tym ataku na wszystkich prawicowych portalach była trudno skrywana schadenfreude. We wpisach podkreślano, kto jeszcze powinien dostać po ryju, żeby sprawiedliwości dziejowej stało się zadość. Ja też jestem na tej liście - mówił w TOK FM Tomasz Lis. - Podziwiam Grzegorza, ja bym chyba nie wytrzymał, wstał i w mordę dał - dodał.     Publicyści rozmawiali o zeszłotygodniowym ataku na Grzegorza Miecugowa podczas Przystanku Woodstock.Podczas wydania specjalnego "Szkła kontaktowego" na scenę wdarł się młody mężczyzna, który uderzył prowadzącego audycję dziennikarza w twarz. Napastnik, 25-letni Oskar W., miał ze sobą kartkę z napisem "TVN kłamie".   - Wyobraźmy sobie, co by było, gdyby w Częstochowie ktoś podniósł rękę i szarpnął ojca Rydzyka - pytał Tomasz Lis. - Nie szukalibyśmy drugiego dna, tylko byśmy powiedzieli "chamstwo, agresja, potępienie". Koniec dyskusji. A tu na wszystkich prawicowych portalach była wybitnie trudno skrywana schadenfreude [radość z cudzego nieszczęścia - red.]. Potem podkreślano we wpisach, kto jeszcze powinien dostać po ryju, żeby sprawiedliwości dziejowej stało się zadość. Ja też jestem na tej liście. Podziwiam Grzegorza, który zachował się bardzo dobrze, że nie zareagował. Ja chyba nie byłbym w stanie nad sobą zapanować. Wstałbym i nie nadstawiał drugiego policzka, tylko w mordę bym dał. To jest coś upokarzającego. To nawet nie jest akt agresji, tylko w pewnym sensie zrzucenia z siebie wstydliwości sytuacji, gdy człowiek siedzi bezradnie, podchodzi jakiś troglodyta i wali go po głowie. ( metromsn.gazeta.pl ) 