TAK ODRODZIŁA SIE POLSKA. Po raz 94. obchodzimy święto odzyskania niepodległości. - Data 11 listopada jest symboliczna,ponieważ odzyskiwanie niepodległości po 123 latach zaborów było procesem - zauważa profesor Zbigniew Wawer, dyrektor Muzeum Wojska Polskiego. Na świecie 11 listopada to kapitulacja Niemiec i koniec I wojny światowej.W Polsce Rada Regencyjna przekazała władzę Józefowi Piłsudskiemu, który został też dowódcą wojsk Polskich. - 11 listopadama dla Polaków wyjątkowe znaczenie, gdyż wówczas została wyzwolona Warszawa - zaznacza profesor Wawer. Polska rodziła się z trzech zaborów. Młode państwo miało wiele problemów, pierwsza wojna światowa poczyniła wielkie spustoszenie - tłumaczy. Młode państwo miało wiele problemów, pierwsza wojna światowa poczyniła wielkie spustoszenie- tłumaczy profesor Zbigniew Wawer. - Wiele zakładów przemysłowych zostało ewakuowanych,nawet tory w zaborze rosyjskim były szerokie, a w innych częściach Polski wąskie, podobnie trzeba było ujednolicić wymiar sprawiedliwości - problemów było wiele. - Polacy musieli walczyć o wolną Polskę przypomina historyk. Jego zdaniem nie wszyscy sąsiedzi chcieli zmian terytorialnych i wolnej Polski. Powstanie wielkopolskie, walki o Śląsk Cieszyński, Górny Śląsk, Wileńszczyznę, Pomorze czy Kresy Wschodnie - to pokazuje, że niepodległość trzeba było wykuwać orężem - dodaje profesor Wawer. Architektami wolnej Polski było kilka osób, ale najważniejszy był marszałek Piłsudski - zauważa profesor. Marszałek miał charyzmę, był samoukiem wojskowym, potrafił logicznie myśleć i odpowiednio wykorzystywał swoich podwładnych,kochał ojczyznę i dla niej wszystko poświęcił.W opinii profesora Wawra należy też pamiętać o czterech innych Polakach: o Romanie Dmowskim i jego pracy podczas konferencji wersalskiej,Wincentym Witosie, chłopskim przywódcy, który w najtrudniejszych czasach był premierem rządu, Wojciechu Korfantym - największym patriocie śląskim, a także Ignacym Paderewskim - wielkim pianiście, który miał szerokie kontakty na świecie. - Oni wspólnie działali, choć różnili się politycznie - dodaje Wawer. Po raz pierwszy świętowaliśmy odzyskaną niepodległość w 1937 roku.Święto przywrócono w 1989 roku.  TopNews - najpopularniejsze materiały WP.PL 