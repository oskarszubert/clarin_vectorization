W kilku  wschodnich krajach związkowych Niemiec co najmniej 6,5 tys. dzieci i młodzieży zakaziło się norowirusem - podaje "Spiegel". Do zakażeń doszło przypuszczalnie po spożyciu w przedszkolach i szkołach skażonych posiłków.Resort zdrowia Saksonii obawia się, że może dojść do epidemii na skalę kraju. - Chore dzieci cierpią na ostre biegunki i wymiotują. Niektóre trafiły do szpitala - oświadczyła rzeczniczka berlińskiego Instytutu im. Roberta Kocha (RKI) zajmującego się koordynacją zwalczania epidemii.Według przedstawiciela Ministerstwa Zdrowia Turyngii chorobę wywołały prawdopodobnie skażone posiłkiprzygotowywane przez jedną z firm cateringowych. Firma ta dostarcza posiłki do przedszkoli, świetlic i szkół Turyngii,Saksonii, Saksonii Anhalckiej, Berlina i Brandenburgii. - Wygląda na to, że chodzi tu o chorobę wywołaną przez zainfekowaną żywność - podkreślono.   Zajrzeliśmy do kuchni przemysłowych dostawcy posiłków. Zakazaliśmy podawania niektórych artykułów spożywczych - oświadczył Ulrich Widders z brandenburskiego Ministerstwa Zdrowia.Firma cateringowa odpiera zarzuty Firma cateringowa Sodexo z siedzibą w heskim Ruesselsheimie zaprzecza, że dzieci zachorowały wskutek skażonego czy zepsutego jedzenia. - Do zachorowań doszło w mniej niż pięciu procentach szkół, do których dostarczamy posiłki - oświadczył rzecznik przedsiębiorstwa. Dodał, że przypuszczalnie chodzi o infekcję wywołaną norowirusem,"z czym nie mamy nic wspólnego".Władze podały, że w placówkach szkolnych i wychowawczych "natychmiast przeprowadzono wnikliwe kontrole dokumentów dostawczych, temperatury i planów posiłków".Poza tym pobrano próbki dostarczonych posiłków, które oddano do zbadania. W kuchniach przemysłowych zaostrzono środki higieny.Stosunkowo łagodny przebieg choroby Dzieci poczuły się źle już we wtorek wieczorem. W Ministerstwie Zdrowia Saksonii oświadczono,że istnieje podejrzenie infekcji norowirusem. Resort wyraził obawy, że może dojść do epidemii na skalę kraju.Również wyspecjalizowany RKI potwierdził, że u niektórych chorych stwierdzono obecność norowirusa.Dotychczas zgłoszone zachorowania mają jednak w dużej mierze stosunkowo łagodny przebieg.O sytuacji we wschodnich landach poinformowano oprócz RKI również Niemiecki Instytut Oceny Ryzykai Federalny Urząd Ochrony Konsumentów i Bezpieczeństwa Żywności,a także wszystkie szpitale. W Berlinie utworzono centrum koordynacyjne - poinformowała polityk CDU Emine Demirbüken-Wegner w rozmowie ze stacją RBB.Norowirusy uważane są za jedne z bardziej niebezpiecznych wirusów.W przypadku osób osłabionych lub w starszym wieku zakażenie nimi może prowadzić do zgonów, których bezpośrednią przyczyną jest odwodnienie organizmu.Norowirus jest bardzo zakaźny. Do infekcji może dojść poprzez kontakt z chorymi, należącymi do nich przedmiotami, wymiocinami lub fekaliami.Najczęstszymi miejscami zbiorowych zatruć pokarmowych spowodowanych norowirusem są zakłady żywienia zbiorowego.Artykuł pochodzi z serwisu "Deutsche Welle". 