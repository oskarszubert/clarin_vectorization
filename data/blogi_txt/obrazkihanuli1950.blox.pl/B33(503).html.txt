Minister sportu Joanna Mucha zostaje na stanowisku, ale wciąż nie radzi sobie ze swoimi obowiązkami - pisze "Dziennik Gazeta Prawna". Chodzi o sprawę z żeglarzami, która zaczęła się dwa lata temu. W 2010 r. sejm uchwalił ustawę o sporcie, która nowelizowała z kolei ustawę o żegludze śródlądowej.Od tego czasu resort Muchy nie wydał rozporządzeniadotyczącego uprawnień oraz patentów żeglarskich i motorowodnych. Termin minął 15 października.Żeglarze obarczają za jego brak minister sportu. Jak podaje "DGP": nowelizacja przewiduje konieczność wydania przez ministra sportu rozporządzenia, w którym ureguluje on kwestie uprawnień żeglarskich i motorowodnych. A także egzaminów i wymogów, jakie muszą spełnić osoby, które je zdobywają. To oznacza, że rozporządzenie jest podstawą do przygotowania kursów i egzaminów na poszczególne stopnie.Ustawa przewidywała, że dotychczasowe rozporządzenie może działać jeszcze dwa lata. Ponieważ weszła w życie w połowie października 2010 r., to tydzień temu dotychczasowe przepisy utraciły moc.     Premier Donald Tusk nie przyjął dymisji Joanny Muchy Premier Donald Tusk nie odwołał Joanny Muchy ze stanowiska ministra sportu.Premier uznał jednak, że nadzór ministerstwa nad NCS nie jest wystarczającyi w tym zakresie należy wprowadzić zmiany.Joanna Mucha oświadczyła w środę, że czuje...   Katarzyna Kochaniak, rzecznik resortu sportu, potwierdza, że rozporządzenie nie zostało wprowadzone. Tłumaczy, że to wynik długich konsultacji społecznych. - Opóźnienie jest też związane z kolejną nowelizacją ustawy o żegludze śródlądowej - dodaje. Ale to nie przekonuje żeglarzy. A argument o "martwym sezonie" nieoficjalnie podany przez resort,jeszcze bardziej złości szkoły i instruktorów. Jak wyjaśnia Witold Chocholak, właściciel firmy Academia Nautica, zwykle szkolenia motorowodne były prowadzone do końca listopada, a obecnie musiały być przerwane.- Ludzie nie mogą, nawet gdyby chcieli, uzyskać uprawnień.Nikt się nie zapisze na szkolenie, jeśli nie wiadomo, jakie będą stopnie, jakie są wymagania, egzaminy i jak ma przebiegać szkolenie - mówi Chocholak. (msz, ap) TopNews - najpopularniejsze materiały WP.PL 