Papież Franciszek ponownie dał do zrozumienia, że jest zwolennikiem skromności w Kościele: wydał polecenie niezwłocznego usunięcia swojej statui umieszczonej zaledwie dziesięć dni temu w ogrodzie przylegającym do katedry metropolitalnej w Buenos Aires.    Jak podał argentyński dziennik "Clarin", Franciszek,który przed wyborem na papieża był metropolitą Buenos Aires,gdy tylko dowiedział się o umieszczeniu rzeźby obok jego dawnego kościoła,zatelefonował osobiście do katedry i polecił "niezwłocznie ją usunąć".Statua, której twórcą jest rzeźbiarz Fernando Pugliese,autor pomników poświęconych Janowi Pawłowi II i Matce Teresie, a także parku tematycznego Ziemia Święta pod Buenos Aires, została umieszczona kilka dni wcześniej w ogrodach przylegających do katedry.   Co dalej z muzeum?Nie wiadomo na razie,czy sprzeciw wobec wznoszenia za życia pomników na jego cześć będzie dotyczył także muzeum poświęconego Franciszkowi,które hierarchowie argentyńskiego Kościoła zamierzali utworzyć w samej katedrze metropolitalnej. "Clarin" pisze, że projekt muzeum, o którym pisały media dwa tygodnie temu,został na razie zawieszony, ponieważ "nie została jeszcze skompletowana kolekcja eksponatów".    Tak wygląda statua papieża.   ( wiadomsci.gazeta.pl ) 