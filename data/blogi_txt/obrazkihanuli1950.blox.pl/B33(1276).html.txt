Szef rządu nie pojechał w tym roku na letnie wakacje. Miał pokazać, jak ciężko pracuje. Ale od wybuchu afery z taśmami PSL prawie się nie pokazuje. Zaszył się w rządowej willi z przerwami na weekendowy wypad do rodzinnego Sopotu. Tam też nie wychodzi z domu. Afera z Amber Gold kompletnie go dobiła. Sygnały, które docierają z jego kancelarii potwierdzają, że Donald Tusk (55 l.) przypomina tykającą bombę. Konferencja prasowa, na której premier tłumaczył się z zarzutów wobec syna uwikłanego we współpracę z oszustem, okazała się wielkim niewypałem. Zamiast uspokoić atmosferę – sprowokowałanowe wątpliwości i oskarżenia pod adresem i jego, i Platformy. Polacy oceniają rząd i jego szefa coraz gorzej.Sytuację w kancelarii premiera najlepiej oddaje jeden ze współpracowników Tuska. Mówi brutalnie, ale szczerze: – Ujazdowskie (siedziba premiera – przyp. red.)) to dziś warowna twierdza. Donalda trzeba omijać z daleka, bo gryzie. Wszystko leży odłogiem. Oficjalnie pracuje nad tym nowym „paraexpose", ale faktycznie szuka pomysłu na ucieczkę do przodu i na zostawienie za sobą całego Amber Gold, taśm PSL i tych cały popiep... wakacji. Co z tego wynika? Niestety niewiele. - Igor (Ostachowicz, minister od rządowej propagandy – przyp. red.) ma to już chyba w d..., a Paweł (Graś,rzecznik rządu – przyp. red.) nie potrafi zaradzić temu kryzysowi – opowiada nasz rozmówca.Próbą zrzucenia z siebie całego odium jest skierowanie ostrza krytyki w stronę nielubianego przez premiera ministra sprawiedliwości Jarosława Gowina. Ale i ta strategia – mimo pomocy ze strony Janusza Palikota (48 l.) domagającego się odwołania Gowina – nie wychodzi. W tym tygodniu polityka wraca do Sejmu. Tusk pewnie szybko zostanie zmuszony przez opozycję do wyjścia z kryjówki.( Wp.pl ) 