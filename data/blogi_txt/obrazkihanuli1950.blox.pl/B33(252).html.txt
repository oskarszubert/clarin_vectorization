Wczoraj wieczorem zakończyło się spotkanie Donalda Tuska z Waldemarem Pawlakiem, który złożył dymisję z funkcji wicepremiera i ministra gospodarki. Dymisja została przyjęta - informuje Centrum Informacyjne Rządu. Jak podaje TVN 24 były szef PSL odjechał sprzed kancelarii premiera "na sygnale i z piskiem opon". Decyzja Pawlaka o odejściu z rządu, to pokłosie tego, że w sobotę na kongresie swej partii, przegrał z Piechocińskim rywalizację o fotel prezesa PSL.      Piechociński opowiadał się za tym, by Pawlak pozostał w rządzie, jednak ten oświadczył, że zrezygnował z rządowych funkcji"w poczuciu odpowiedzialności za państwo i swoje środowisko polityczne". Dzisiaj członkiem rządu, a szczególnie wicepremierem musi być osoba, która ma zaufanie swojego środowiska - tak Pawlak uzasadniał swoją decyzję o odejściu z rządu na poniedziałkowej konferencji prasowej. ( wiadomosci.wp.pl ) 