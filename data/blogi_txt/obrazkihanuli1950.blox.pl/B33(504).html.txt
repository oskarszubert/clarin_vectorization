- Stanąłem w kolejce do kasy.Jak zwykle. Przyszła moja kolej, a od kasjerki dowiaduję się, że biletu mi nie sprzeda, bo nie mam jakiegoś numerka. Ile razy mam stać w kolejce? - piekli się podróżny z Bydgoszczy.Wściekli ludzie biegają między automatem do numerków a kasami,bo kolej testuje na Wschodnim nowy system sprzedaży biletów. Tylko na tym dworcu kolejkę reguluje się za pomocą numerków, jak na poczcie.    Gdyby nie to, Wschodni mógłby stać się wizytówką PKP. Odremontowany przed Euro 2012 ma nowe, klimatyzowane poczekalnie. Odnowione, czyste perony. Nowoczesne wyświetlacze ledowe z przyjazdami i odjazdami pociągów. Dwa razy w kolejce Spędziłam tu ponad dwie godziny, obserwując zachowanie podróżnych i działanie nowego systemu. Niestety, okazało się, że to co sprawdza się na poczcie, niekoniecznie jest dobrym rozwiązaniem na dworcu.   Po pierwsze nie ma informacji o automatach z numerkami. O tym, że należy wziąć numerek podróżni dowiadują się dopiero w kasie biletowej. Wracają z kwitkiem, biorą numerek i znów muszą czekać w kolejce.Gdzie po bilety grupowe Po drugie jest problem z biletami grupowymi,ponieważ automat nie daje takiego wyboru na automacie. Więc zainteresowani licząc na los szczęścia biorą numerek dla pasażerów indywidualnych. Niestety bilety grupowe sprzedaje tylko jedna kasa, nr pięć. Jeśli system przyporządkuje nas do innej kasy, to mamy problem. - Nowy system sprzedaży biletów na dworcu Warszawa Wschodnia, został wprowadzony w celu usprawnienia obsługi oczekujących podróżnych - informuje ze spokojem Barbara Leszczyńska z zespołu prasowego Polskich Kolei Państwowych.- Ma służyć wygodzie pasażerów. Zamiast stać w kolejce, mogą usiąść w klimatyzowanej poczekalni - kontynuje. Opowiadam więc, że zamiast usprawnić, kolej skomplikowała ludziom życie,bo np. starsi wiekiem podróżni nie mają pojęcia co? i jak? należy wcześniej zrobić, by kupić bilet. Proszą o pomoc innych pasażerów i tracą czas stojąc kilka razy w kolejce. - Jeśli wpłyną do nas skargi na działanie systemu, rozważymy zasadność jego dalszego funkcjonowania. Projekt ten jest w fazie pilotażowej.Prawdopodobnie będzie obowiązywał przez miesiąc, dwa. Jeśli się sprawdzi, pozostanie na stałe- odpowiada przedstawiciel kolei. 