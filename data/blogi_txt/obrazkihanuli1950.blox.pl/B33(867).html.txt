Ponad 6 milionów osób obserwuje profil papieża Franciszka na Twitterze, redagowany w dziewięciu wersjach językowych. Aż 87 tysięcy ludzi czyta wiadomości od nowego biskupa Rzymu po łacinie. Spośród obserwujących 3 miliony 300 tysięcy to jeszcze obserwatorzy profilu Benedykta XVI, "odziedziczeni" przez jego następcę. Po abdykacji Josepha Ratzingera profil został wyłączony,a uruchomiono go ponownie po wyborze Jorge Mario Bergoglio. W ciągu półtora miesiąca od konklawe liczba użytkowników Twittera obserwujących krótkie komunikaty od nowego papieża wzrosła o 2,7 miliona. A obecnie liczba ich rośnie w szybkim tempie - średnio 60 tysięcy dziennie. Najwięcej osób wybiera hiszpańską, angielską, a także portugalską wersję językową. ( wiadomosci.wp.pl ) 