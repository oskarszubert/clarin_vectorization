Przedstawicielka OBWE ds. wolności mediów Dunja Mijatovićskrytykowała skazanie w Polsce twórcy strony antykomor.pl Roberta Frycza za obrazę prezydenta Bronisława Komorowskiegoi wezwała do dekryminalizacji zniesławienia w Polsce. - W nowoczesnej demokracji sankcje karne za obrażenie głowy państwa są nie na miejscu, zwłaszcza że Europejski Trybunał Praw Człowieka od dziesięcioleci uchyla takie wyroki - oświadczyła Mijatović, cytowana na portalu OBWE. Podkreśliła też, że ze względu na charakter ich pracy osobistości oficjalne "muszą tolerować więcej krytyki i sarkastycznych uwag" niż zwykli ludzie. Na portalu OBWE odnotowano,że Mijatović wielokrotnie wzywała władze polskie do usunięcia z Kodeksu karnego zapisów kryminalizujących zniesławienie. - Mam nadzieję, że sąd drugiej instancji zrewiduje ten wyrok (na Frycza - przyp. red.) - oświadczyła przedstawicielka OBWE ds. wolności mediów. ( WP.PL ) 