Igor Nazaruk      Fot. Lukasz Zandecki / AG    Zanim przygotujesz wigilijny barszcz z uszkami, poznaj sprawdzone przepisy sprzed lat.Ukraińcy, choć przyznają, że niezbędnym składnikiem dobrego barszczu są buraki,dodają doń gotowane długo kości, a najlepiej kości ze szpikiem. Potwierdzają to stare receptury pochodzące nie tylko z Kresów.      Barszcz ukraiński W tradycyjnym ukraińskim przepisie czytamy: "Nastawić rosół z litra wody na pół kg kości wołowych lub wieprzowychalbo na pół kg mięsa wołowego lub wieprzowego, daj jeden duży grzyb suszony, 2 buraki czerwone pokrajane w paski, 2 marchwie, 2 pietruszki, por". Potem osobno należy udusić na masełku 2-3 pomidory, w rondlu ugotować łyżkę drobnej, perłowej fasoli i ćwiartkę główki włoskiej kapusty włoskiej.A kiedy bulion z kości jest już ugotowany (na małym ogniu trwa to nawet kilka godzin), a warzywa miękkie, trzeba wszystko połączyć. Po czym osobno usiekać 50 g wędzonej słoniny z 2 łyżkami zielonej pietruszki i koprem,cebulę utrzeć na tarce, rozetrzeć wszystko łyżką i zagotować z barszczem. Można też dodać ocet do smaku i pokrojone mięso z rosołu. Do każdego talerza włożyć 2 jaja na twardo, ugotowane i podzielone na ćwiartki. Jeszcze bogatsza wersja barszczu - z Wołynia Pół kg mięsa, najlepiej chudej łopatki wieprzowej zagotować z 3 ziarnami pieprzu, zielem angielskim i otartą skórką z połowy cytryny.Najpierw na szybko (ma zawrzeć), później na niewielkim ogniu. Kiedy mięso się ugotuje, wyciągamy, kroimy w kostkę, a w wywarze gotujemy poszatkowaną drobno niewielką główkę białej kapusty.No i najważniejsze: wyszorowane dwa buraki pieczemy w piekarniku, podobnie, ale krócej, pieczemy 2 duże, winne jabłka.Skórka ma się przypalić, a miąższ ma być miękki. Buraki kroimy w zapałki, 3-4 pomidory sparzamy, obieramy ze skórki, kroimy w ćwiartki, pietruszkę, marchewkę i cebulę w kostkę, szklimy ją na słoninie, dajemy marchewkę, pietruszkę. Razem z burakami, pomidorami oraz pokrojonym mięsemi upieczonym, pokrojonym w kostkę jabłkiem wrzucamy do kapusty i gotujemy ok. pół godziny. Doprawiamy solą, a przed podaniem sokiem z cytryny i śmietaną.   Barszcz czysty To mój ulubiony przepis, pochodzący z 1879 roku z książki "Kucharka polska miejska i wiejska", zawierająca kilka set przepisów kucharskich: dla młodych mężatek, kucharek i gospodyń na tanie i smaczne przyrządzanie rozmaitych potraw, a szczególnie zup, sosów, jarzyn, potraw mięsnych i postnychz uwzględnieniem potraw polskich, mianowicie barszczu, bigosu, zrazów i flaków""Chcąc mieć dobry barszcz, należy wstawić kilka funtów mięsa wołowegonajlepiej z kością ze śpikiem, lub jeżeli tego dnia jest pieczeń, zrazy to wszelkie kości i kawały,które się nie zdadzą, tak jak na rosół, w małej ilości wody. Odebrać rosół jak zwyczajnie: wziąć osobno różnych jarzyn: buraczków, marchwi, galarepy, selery, pietruszki, cebuli, uszatkować drobno, posypać cukrem, a gdy sos puszczą, same jarzyny bez sosu wrzucić w gotujący się rosół,włożyć także jeden grzyb suszony, całą cebulę, a gdy się rosół wygotuje, nie długo przed wydaniem dobrać go, czyli dolać kwasem burakowym tak, aby się długo z barszczem nie gotował, bo wtedy robi się cierpki. Można też razem z mięsem gotować, nieco wieprzowiny świeżej,kości ze szpikiem, podaje się we wazie". Patenty na buraczany kolor Ten pochodzi sprzed 133 lat: "Parę ćwikłowych buraków utrzeć na tarce, sok wycisnąć, zagotować i dolać do barszczu przy wydawaniu". Drugi sposób jest prostszy:"Utrzeć ćwikłowy burak, włożyć w sitko i lać barszcz w wazę, osobno zaś upiec lub ugotować parę buraków ćwikłowych, uszatkować,i na wydaniu wrzucić do wazy, co mu dodaje słodyczy i koloru. Można dać też kopru szatkowanego". ( metromsn.gazeta.pl ) 