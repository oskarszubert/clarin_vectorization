PRZEGRALIŚMY Z UKRAINĄ ! Polska przegrała w kluczowym meczu eliminacji Mistrzostw Świata z Ukrainą 1:3, co znacznie komplikuje sytuację naszej drużyny w grupie H. O tej porażce zadecydowały m.in. złe decyzje personalne selekcjonera Waldemara Fornalika oraz fatalna postawa naszej obrony.    Nie potrafimy pianina nosić, ani na nim graćLegendarny trener Liverpoolu Bill Shankly mawiał, że w "każdej drużynie musi być ośmiu zawodników do noszenia pianina oraz trzech, którzy potrafią na tym cholerstwie grać".W piatek w reprezentacji Polski nie było ani jednych, ani drugich. Obrońcy i defensywni pomocnicy, którzy powinni pianino targać, upuścili je dwa razy w pierwszych siedmiu minutach. Z graczy ofensywnych, jednym, który próbował pojedynków jeden na jeden był Jakub Błaszczykowski. Drugi skrzydłowy Maciej Rybus należał do najsłabszych na boisku, Robert Lewandowski starał się, ale nie strzelił gola w dziewiątym meczu reprezentacji z rzędu. 