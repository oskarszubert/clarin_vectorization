Tego Mariusz Pudzianowski nie mógł się spodziewać. "Pudzian" chciał pomóc szkole, którą skończył - Społecznej Akademii Nauk i wziął udział w spocie promującej jej działalność. Wielu internautów nabijało się z jego występu. Jeszcze bardziej surowi byli eksperci, którzy przyznali reklamie z gwiazdorem mało zaszczytne miano Chamleta.  Chamlety, przyznawane najgorszym reklamom, rozdano po raz czwarty w historii. Tym razem podzielono je na następujące kategorie: reklama drukowana, telewizyjna, internetowa, społeczno-polityczna oraz program communication design.   Jak informuje serwis wirtualnemedia.pl w tym roku zgłoszono ponad 400 reklam, w tym nieszczęsny spot Społecznej Akademii Nauk z Mariuszem Pudzianowskim. Mimo wszystko, trzeba dodać, że "Pudzian" znalazł się w bardzo elitarnym gronie, obok m.in. Joanny Krupy, która promowała jedną z firm bukmacherskich.   Nad "Pudzianem" i innymi reklamami "znęcali" się w roli jurry: Michael Fleischer (Uniwersytet Wrocławski), prof. Grażyna Habrajska (Uniwersytet Łódzki), prof. Alosza Awdiejew (Uniwersytet Jagielloński), dr Michał Grech (Uniwersytet Wrocławski), Dirk Henkelmann dyrektor kreatywny agencji dundp, były dyrektor kreatywny agencji TBWA\ Berlin oraz - jako niehonorowy członek - mgr Mariusz Wszołek (Uniwersytet Wrocławski).  Do finału awansowało po dziesięciu kandydatów z każdej kategorii. Z nich wybierano zwycięzców. Niestety, za najgorszą reklamę telewizyjną uznano spot Społecznej Akademii Nauk z Mariuszem Pudzianowskim.  Natomiast Joanna Krupa i jej "Szkoła pokera" okazali się zwycięzcami w kategorii najgorsza reklama interentowa.   W kategorii reklama społeczno-polityczna wygrały kampanie stowarzyszenia Olimpiady Specjalne Polska. Kontrowersyjne zdanie "Zespół Downa jest jak plama na koszuli, której nie możesz sprać", nie przysporzyły tej reklamie sympatyków wśród jurry.   Dobra intuicja Pudzianowskiego, która pomaga mu przy biznesach, tym razem go zawiodła. Najpierw wyśmiała go część fanów, teraz został Chamletem i w mało chlubny sposób przejdzie do historii polskiej reklamy... 