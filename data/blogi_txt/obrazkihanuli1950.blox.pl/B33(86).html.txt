240 tys. mundurowych zaczyna bój o chorobowe. Pierwsza runda pod Sejmem Leszek Kostrzewski, Piotr Miączyński 27.08.2013 , aktualizacja: 26.08.2013 20:44 A A A Drukuj    We wtorkowy poranek ok. 2 tys. mundurowych będzie protestowało pod Sejmem (Fot. Kamila Kubat / Agencja Gazeta)    Dziś pod Sejmem będą protestować przeciwko obcięciu im chorobowego. Nie zgadzają się, aby na L4 dostawali tak jak cywile tylko 80 proc. pensji. Dziś mają 100 proc. oraz wszelkie nagrody i dodatki    Pikieta ma się rozpocząć o godz. 9. Dokładnie o tej samej godzinie w Sejmie rozpocznie się wysłuchanie publiczne projektu o zwolnieniach na chorobowym służb mundurowych. Zasady wysłuchania ustala regulamin Sejmu. To forma uczestniczenia obywateli w stanowieniu prawa. Stosuje się ją rzadko, zazwyczaj przy szczególnie kontrowersyjnych projektach ustaw. Po raz pierwszy wysłuchanie odbyło się w 2005 roku, podczas dyskusji nad temat depenalizacji obrotu miękkimi narkotykami. W tej kadencji miało miejsce np. przy okazji ustawy deregulacyjnej. Osoby chcące wziąć udział w dzisiejszej dyskusji mogły się zgłaszać do 17 sierpnia. W sumie pojawi się ich ok. 200. Na początek zabierze głos przewodniczący komisji, później do mównicy podchodzić będą przedstawiciele organizacji związkowych policjantów, straży pożarnej, Straży Granicznej, Służby Więziennej, a także przewodniczący Forum Związków Zawodowych i przedstawiciel Stowarzyszenia Emerytów i Rencistów Policyjnych. Co będą mówić?"Bo nie mamy dodatków"- Nie można zmniejszać chorobowego, gdy nie mamy dodatków za służbę w niedzielę, święta, w nocy ani rekompensat za nadgodziny - twierdzi Józef Partyka, wiceszef zarządu głównego NSZZ Policjantów. Jak przekonuje związkowiec, propozycja rządu stworzy nierówność pomiędzy normalnymi pracownikami, którzy za pracę w święta dostają pieniądze, a mundurowymi. Gdyby rząd sypnął pieniędzmi za nadgodziny czy pracę w święta etc., istniałaby szansa na porozumienie. A tak tej szansy nie ma. I to będzie powtarzać 200 funkcjonariuszy? - pytamy. - Każda służba ma swoją specyfikę i swoje problemy - odpowiada Partyka.Strajku mundurowych będą pilnować... mundurowiKiedy 200 przedstawicieli służb mundurowych opowiadać będzie, jak złym pomysłem jest, aby ciąć im chorobowe, na zewnątrz protestować ma 2 tys. funkcjonariuszy. Pilnować ich będą policjanci. Co pomyślą na widok kolegów trzymających transparenty i wznoszących okrzyki również w ich interesie? Z całą pewnością będą o wiele bardziej wyrozumiali niż przy jakiekolwiek innej demonstracji. Dziś nikomu w Polsce nie opłaca się chorować tak jak mundurowym: 240 tys. policjantów, żołnierzy, strażaków, celników, funkcjonariuszy Straży Granicznej, Służby Więziennej, BOR, CBA i ABW. Na zwolnieniu lekarskim dostają 100 proc. pensji oraz wszelkie nagrody i dodatki. 