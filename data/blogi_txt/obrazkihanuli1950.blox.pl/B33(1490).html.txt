Radni, jak zwykle, wciąż chcą zmieniać : ,,Niespodziewane zmiany nazw stacji drugiej linii metra Krzysztof Śmietana     Nazwa stacji metra Centrum Nauki Kopernik wygrała z Powiślem(Fot. Waldemar Gorlewski / Agencja Gazeta)   Radni przemianowali przystanek Powiśle na Centrum Nauki Kopernik, a do nazwy Nowy Świat dopisano Uniwersytet.    Obie zmiany przegłosowano, chociaż komisja nazewnicza optowała, żeby planowanych wcześniej nazw już nie zmieniać.   - Dyskusja trwała rok. Tych propozycji różnych zmian i dopisków było bardzo dużo.Nie chcieliśmy jednak nikogo preferować i zostawić nazwy zgodne z lokalizacją - stwierdziła Anna Nehrebecka, przewodnicząca komisji nazewniczej. Większość radnych przekonały jednak argumenty Sebastiana Wierzbickiego (SLD),który zgłaszał poprawki, i Jarosława Szostakowskiego (PO). - Jestem za nazwą Nowy Świat - Uniwersytet,bo ta uczelnia powinna znaleźć się w systemie nazewniczym metra podobnie jak Politechnika.Popieram też nazwę Centrum Nauki Kopernik. Istnieje już przecież nazwa Powiśle dla niedalekiej stacji kolejowej,gdzie zatrzymują się pociągi SKM - argumentował radny Szostakowski.O mało co nie przeszła propozycja radnego Macieja Wąsika z PiS, który stację Rondo Daszyńskiego chciał przemianować na Muzeum Powstania. Ostatecznie nazwa tej stacji pozostaje bez zmian. Oto ostateczne nazwy przystanków centralnego odcinka II linii metra: •  Rondo Daszyńskiego (pod ul. Prostą między Karolkową i rondem Daszyńskiego •  Rondo ONZ (pod rondem ONZ)•  Świętokrzyska (pod skrzyżowaniem Świętokrzyskiej z Marszałkowską) •  Nowy Świat - Uniwersytet (pod Świętokrzyską między Czackiego i Nowym Światem) •  Centrum Nauki Kopernik (pod tunelem Wisłostrady, u wylotu Tamki) •  Stadion Narodowy (pod Sokolą, przy Zamoyskiego)• Dworzec Wileński (pod Targową od pl. Wileńskiego do Białostockiej) " ( metromsn.gazeta.pl ) Dla mnie nazwy nie są ważne.Ważne jest to, żeby to merto w końcu jeździło. 