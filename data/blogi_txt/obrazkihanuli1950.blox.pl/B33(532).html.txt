Mieszkańcy Talkeetny - małej miejscowości na Alasce- nie mogąc wybrać spośród siebie odpowiedniego kandydata na burmistrza uznali, że najlepiej w tej roli sprawdzi się... kot.  Jak wieść gminna niesie, na Alasce jest obecnie tak ciepło, że można przebrać się w letnią czapkę, letni szalik i letni płaszczyk. Upał upośledził najwyraźniej procesy myślowe niektórych mieszkańców tego pięknego stanu do tego stopnia,że uczynili oni kota burmistrzem. I nie mówimy tu o gwieździe ambitnego polskiego kina - Tomaszu, lecz o rudym sierściuchu, którego życiowym celem jest chyba śmierć z przeżarcia. Tak przynajmniej wskazuje niezdrowy apetyt tych przesympatycznych i pięknie pachnących zwierząt. 900 mieszkańców Talkeetny uznało, że umiejętność trafiania do kuwety jest wystarczającym kryterium, by zarządzać miastem. Nie chcąc prowadzić politycznych swarów między sobą uznali,że idealny rezerwuar pcheł, jakim jest rudzielec Stubbs,będzie najlepszym honorowym burmistrzem, jakiego można sobie wymarzyć. W końcu jeśli coś pójdzie nie tak, zawsze można pogonić mu kota... Kot z Bremy  źródło: Politykier.pl 