fot. Eastnews  Pierwsze problemy małżonków Jeśli myślicie, że życie gwiazd składa się z wystawnych bankietów, czerwonego dywanu i błysku fleszy to... macie rację. Jednak dochodzi do tego również "prawdziwe" życie. A jak wiadomo, z szarą rzeczywistością wiążą się także problemy. Nie zawsze jest kolorowo niczym w bajce. Przekonała się o tym Joanna Krupa. Modelka znana z umiłowania do markowych rzeczy i otaczania się luksusem wpadła w poważne finansowe tarapaty. Jak podają amerykańskie media, blond gwiazda zalegała z miesięcznym czynszem! Nie pomogło tłumaczenie, że jest się znaną osobowością ze szklanego ekranu. Krupa z mężem nie dostali żadnej taryfy ulgowej. Nieugięty właściciel nieruchomości wniósł pozew do sądu. AR/AOS Jak się okazuje, mieszkanie w luksusowej posiadłości w Miami sporo kosztuje. Z dokumentów, do których dotarł portal gossipextra.com wynika, że piękna modelka wraz z mężem zalegali aż 15 tysięcy dolarów! Tyle bowiem wynosi miesięczny czynsz.  Tym samym znani lokatorzy podpadli właścicielowi, który całą sprawę postanowił wyjaśnić w sądzie. Po tym jak sprawa trafiła do sądu, Joanna i Romain natychmiast uiścili wszystkie należne opłaty, z którymi wcześniej zalegali. Najwyraźniej wystarczył pozew, aby kilkanaście tysięcy dolarów trafiło na konto właściciela posiadłości.- Sprawa została szybko rozstrzygnięta i rozwiązana - stwierdziła kancelaria Tara Realty LLC, która reprezentuje Craiga Shapiro. Co było przyczyną? Na to pytanie prawdopodobnie nie uda się uzyskać odpowiedzi. Modelka nabrała wody w usta i nie zamierza komentować niewygodnej sprawy.  Tymczasem jeden ze współpracowników Krupy zdradził, że Joanna jest bardzo niezadowolona z willi, w której mieszka. Dlaczego? Anonimowy informator portalu stwierdził, że w posiadłości roi się od szczurów, a sam dom się rozpada. I to stało się główną przyczyną problemów gwiazdy. Ile w tym prawdy? AR/AOS         fot. AKPA ( teleshow )       ﻿ 