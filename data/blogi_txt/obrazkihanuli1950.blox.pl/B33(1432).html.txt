Czasem zdarza się, że mam dość - mówi w rozmowie z "Polityką" Anna Grodzka.Posłanka Ruchu Palikota z rocznej perspektywy opowiada o atakach na swoją osobę oraz politycznym teatrze, który obserwuje w sejmie. Anna Grodzka pytana, co ją najbardziej zaskoczyło, gdy została posłanką, mówi:"chyba ten teatr polityczny przed kamerami, tak odmienny od normalnych zachowań posłów". - Słyszę w ławach sejmowych cyniczne komentarze, które mają się nijak do tego, jak potem posłowie głosują - mówi. Drugim zaskoczeniem jest dla Grodzkiej fakt, że posłowie często nie wiedzą, za czym głosują. - Dotyczy to każdego posła, niestety, mnie także. Jest absolutnie niemożliwe, żebym przygotowując się do posiedzenia,poznała, zrozumiała i przemyślała wszystkie projekty, które będą w porządku obrad - przyznaje. Posłanka nie ukrywa, że praca w sejm ją męczy, a obecnie jest "chyba gorzej niż na początku". I dodaje, że nigdy nie żałowała kandydowania, ale "zdarza się, że ma dość". - Zdarza mi się ciągle słyszeć komentarze na temat mojego wyglądu,obserwuje złośliwe uśmieszki na mój widok.Część posłów PiS nadal nie mówi mi dzień dobry - mówi Odnosząc się do ataków na swoją osobę, Grodzka opowiada, że zdarzają się sytuacje, gdy czuje się zagrożona.- Spotkania z ogolonymi na łyso młodzieńcami w ciemnej uliczce to nie są momenty bezpieczne. Na szczęście kończyło się na wrogich komentarzach, ale bywało, że miękły mi nogi - wspomina.- Trzeba ciągle stawiać temu czoła. Chociaż łatwiej byłoby poddać się ochocie, żeby komuś po prostu "przywalić";choćby mocnym tekstem - zaznacza. (pp)WP.pl 