Członkinie grupy punkrockowej Pussy Riot,skazane na kary po dwa lata łagru za "chuligaństwo motywowane nienawiścią religijną",nie zwrócą się do prezydenta Rosji Władimira Putina o ułaskawienie.        - Nasze klientki nie poproszą o ułaskawienie - oznajmił Nikołaj Połozow,jeden z adwokatów skazanych. Dodał, że gdy adwokaci zapytali trzy młode kobiety w sprawie ewentualnego wystąpienia do prezydenta o ułaskawienie, odparły one, aby "poszli do diabła z taką łaską".       Połozow zapowiedział równocześnie, że zostanie złożona apelacja od wyroku. 22-letnia Nadieżda Tołokonnikowa, 24-letnia Maria Alochina i 29-letnia Jekatierina Samucewicz były wśród pięciu performerek z Pussy Riot, które 21 lutego w moskiewskim Soborze Chrystusa Zbawiciela,najważniejszej świątyni prawosławnej Rosji, wykonały utwór "Bogurodzico, przegoń Putina".W marcu zostały aresztowane. W zamyśle performerek akcja w soborze była protestem przeciwko powrotowi Władimira Putina na Kreml i poparciu, jakiego w kampanii wyborczej udzielił mu zwierzchnik rosyjskiej Cerkwi prawosławnej, patriarcha Cyryl.Swój występ określiły jako "modlitwę punkową". O uwolnienie członkiń Pussy Riot bezskutecznie apelowali rosyjscy oraz zagraniczni twórcy kultury i artyści,a skazanie performerek wywołało protesty i obawy o przestrzeganie w Rosji wolności słowa.  (pg, kab) TopNews - najpopularniejsze materiały WP.PL 