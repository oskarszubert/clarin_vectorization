Przesadziła? Znamy już oficjalną listę wykonawców, którzy wystąpią ostatniego dnia roku podczas koncertu "Disco Sylwester z Dwójką" we Wrocławiu. TVP2 zaprosiła m.in. jurorów i prowadzącą "The Voice of Poland": Marię Sadowską, Marka Piekarczyka i Marikę. Oczywiście nie mogło zabraknąć największej gwiazdy show - Edyty Górniak, której popisy na scenie na pewno będą główną atrakcją wieczoru.  Na konferencji prasowej artystka pojawiła się w swobodnej stylizacji. Do jasnych jeansów dobrała zwykły czarny top. Na ramiona zarzuciła skórzaną marynarkę i założyła eleganckie szpilki zapinane wokół kostki.  Jednak tym razem ani ubiór, ani zachowanie diwy nie przyciągnęło uwagi gości. Wszyscy ze zdumieniem wpatrywali się w twarz piosenkarki, która powoli zaczyna żyć własnym życiem.  Coraz bardziej przypomina maskę! Trudno dopatrzeć się choćby kilku zmarszczek mimicznych lub grymasu. Idealnie gładka cera bez wyrazu staje się przerażająco nienaturalna.. Czyżby Górniak przedobrzyła z zabiegami upiększającymi ?  teleshow, fot. AKPA 