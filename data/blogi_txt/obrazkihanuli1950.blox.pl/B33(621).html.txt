Egzamin maturalny z religii pozwoli w większym stopniu na kształtowanie w absolwentach szkół ponadgimnazjalnych integralnej wizji świata- napisali biskupi po ostatnim spotkaniu komisji wspólnej rządu i Episkopatu.Kościół chce, by religia była przedmiotem maturalnym - pisze "Gazeta Wyborcza".    Zanosi się więc na to, że sprawa religii jako przedmiotu do wyboru na maturze, o której przez kilka lat było cicho, stanie się wkrótce kolejną - obok Funduszu Kościelnego i in vitro - osią sporu na linii Kościół - rząd.MEN w 2006 r. - za rządów PiS, LPR i Samoobrony- zapowiadało prace nad wprowadzeniem religii na maturę(resortem kierował Roman Giertych). Wszystko jednak się rozmyło. Dwa lata później Hall twierdziła, że dopuszcza taką możliwość, jeśli Kościół przygotuje standardy maturalne. Jednak obecnie MEN już jej w ogóle nie widzi, a pomysł krytykują eksperci.Prof. Henryk Samsonowicz zauważa, że religia w szkole dotyczy bardziej wiary niż wiedzy: - Trudno robić maturę z wiary.Wszystko jednak wskazuje na to, że Episkopat nie odpuści. - Za wiele nazbierało się żalów do rządu, m.in. o finansowanie Kościoła. Biskupi nie odejdą od tego tematu, dopóki nie uzyskają satysfakcjonującego rozwiązania - mówi "Gazecie Wyborczej" ksiądz z kręgów zbliżonych do Episkopatu. Hierarchowie chcieliby, żeby sprawę załatwiono jak najszybciej.( metromsn ) 