Większość kobiet nie wyobraża sobie wyjścia z domu bez makijażu. Niejednokrotnie wykonujemy go pospiesznie. Zatem nietrudno o wpadkę. Efekt często jest komiczny:  maska, karykaturalność, plamy. Przykłady można mnożyć. Jak uniknąć najczęstszych błędów? Co jest prawdziwym kosmetycznym faux pas?  Podstawową zasadą jest odróżnianie makijażu dziennego od wieczorowego. Wiele cieni (szczególnie odważne kolory) nie jest przeznaczonych do kreowania codziennego wizerunku. Zanim dokonasz wyboru, upewnij się, czy wybierasz paletę barw dnia czy nocy.  Smoky eyes jest doskonałym pomysłem na kolację z drugą połówką, ale nie jest odpowiednim makijażem do pracy czy na rodzinny obiad. Makijaż dzienny powinien być delikatny, a wieczorem można  pozwolić sobie na szaleństwo i ekstrawagancję. Tekst na podst. Babble.com (ms)/(kg), kobieta.wp.pl Zbyt dużo makijażu Pamiętaj, że więcej nie znaczy lepiej. Staraj się używać jak najmniej pudru i podkładu, ponieważ gruba warstwa tych kosmetyków obciąża skórę, uwydatnia zmarszczki i postarza. Poza tym pamiętaj, że zbyt ciemny podkład nie tylko wygląda pretensjonalnie, ale także dodaje lat. Jaka rada? Zachowaj umiar. Naturalny makijaż nadaje cerze blask i sprawia, że wyglądamy promiennie i świeżo. Wpadasz w rutynę Kolejnym błędem jest używanie ciągle tych samych kolorów. "Zdałam sobie sprawę, że zbyt często nakładam na powieki tylko jeden cień. Tak bardzo mi się podobał, że nie myślałam o zmianie wyglądu" - zwierza się Laura, prowadząca bloga My Newest Addiction.  Rada? Przełam się, spróbuj czegoś nowego. Czasem warto eksperymentować z kolorami. Na przykład możesz postawić na róż do policzków, który nadaje twarzy młodzieńczy i subtelny wygląd.          )  Mieszanie cieni do powiek Komponowanie barw to długa i niełatwa droga. Jeśli przejścia są ostre, to nawet ładny cień nie prezentuje się zbyt dobrze.  Jaka rada? Wbrew pozorom nie wystarczy kilka dodatkowych sekund na roztarcie linii między cieniami. Nie mieszaj zbyt dużo barw, bo powstanie bałagan. Zamiast tego możesz subtelnie przełamać ciemny kolor jaśniejszym w wewnętrznych kącikach oczu. Umiejętnie dobrane cienie potrafią nadać spojrzeniu blask. Zaniedbane brwi "Brwi nadają wyraz twarzy. Jeśli masz rzadkie brwi, powinnaś pomyśleć o ich podkreśleniu" - wyjaśnia Brianna Gonzalez, autorka bloga Briksia.  "Najlepszym rozwiązaniem będzie porada specjalistki, która pomoże dopasować kształt do owalu twojej twarzy" - dodaje Dimitri James, makijażysta. Jeśli chcesz je zaznaczyć, to pamiętaj, że brwi pomalowane kredką w odcieniu brązu (stworzone dla brunetek) lub szarości (idealne dla blondynek), będą wyglądały dużo naturalniej, niż te pociągnięte czarną, która wyostrza rysy. Zdaniem specjalistów powinny być gęste, przyciemnione i wydłużone wzdłuż skroni. Korekta łuku brwiowego jest bardzo ważna.(fot. 123RF Na zdjęciu Wiola Kołakowska﻿ 