Głodówką walczą o szpital onkologiczny w Warszawie. fot. PAP / Grzegorz Jakubowski Dr Mirosław Cienkowski, rektor Uczelni Warszawskiej  IDŹ DO OPINII IDŹ DO WIDEO  10 osób rozpoczęło strajk głodowy na terenie zabytkowej Stalowni Praskiej. Chcą, żeby Stołeczny Konserwator Zabytków zgodził się na budowę prywatnego szpitala onkologicznego na terenie Uczelni Warszawskiej na Pradze Północ.  - Rozpoczynamy protest głodowy. Będziemy tutaj do wyczerpania sił. Władze Warszawy doprowadziły nas do ostatecznościPrzez dwa lata występowaliśmy o warunki zabudowy. Stołeczny konserwator zabytków skutecznie unicestwia nasze plany - powiedział w rozmowie z reporterem TVN Warszawa dr Mirosław Cienkowski, rektor Uczelni Warszawskiej. Stołeczny konserwator nie godzi się na budowę szpitala, bo w jego opinii placówka nie będzie pasowała do historycznej zabudowy. Uczelnia Warszawska im. Marii Skłodowskiej-Curie jest właścicielem nieruchomości o powierzchni ponad 5 ha u zbiegu ulic Szwedzkiej, Alei Solidarności i Stalowej. Teren ten jest wpisany do rejestru zabytków jako "Stalownia Praska". To tam ma powstać filia Mazowieckiego Szpitala Onkologicznego.  Stołeczny Konserwator Zabytków Piotr Brabander nie godził się jednak na budowę placówki w proponowanym kształcie, mimo że według uczelni, Wojewódzki Konserwator Zabytków zatwierdził plan zagospodarowania przestrzennego, w którym uwzględnione jest powstanie szpitala. W sprawę wmieszał się także Generalny Konserwator Zabytków. Nakazał ponowne rozpatrzenie sprawy, ale stołeczny konserwator ponownie odmówił wydania zgody na budowę. Nie wszystko stracone?  Jak poinformowano w biurze prasowym warszawskiego ratusza, Stołeczny Konserwator Zabytków nie wydał jednak odmownej decyzji dotyczącej budowy, jedynie nie uzgodnił warunków zabudowy. Konserwator zgłasza zastrzeżenia do planowanej wysokości nowych budynków.  Sam konserwator także przypomniał, że spotkał się z przedstawicielami Stowarzyszenia, informującże uzgodnienie decyzji o warunkach zabudowy nie jest jednoznaczne z brakiem zgody na realizację budowy. Zaproponował również podjęcie rozmów z inwestorem, aby ustalić parametry planowanej inwestycji.  Wśród protestujących na terenie Stalowni są m.in. rektor uczelni Mirosław Cienkowski i Katarzyna Skłucka ze stowarzyszenia "Pacjent Jest Najważniejszy". Jak twierdzą, głodówka to jedyne rozwiązanie, gdyż wyczerpały się możliwości postępowania administracyjnego. Głodujący liczą, że ich protest zainteresuje kogoś z warszawskiego ratusza. Źródło: IAR, TVN Warszawa 