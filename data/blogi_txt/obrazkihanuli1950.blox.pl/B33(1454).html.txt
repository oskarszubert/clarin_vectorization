,,Uprzejmie  informuję, że respektując wolę moich przełożonych zakonnych nie udzielałem ani nie autoryzowałem żadnego wywiadu do publikacji w mediach.Rozmowę z panią Eweliną Nowakowską, której zapis ukazał się na stronie dziennika „Polska the Times”, nie traktowałem jako materiału do publikacji" - napisał ks. Adam Boniecki w oświadczeniu na profilu "Tygodnika Powszechnego". Innego zdania jest redaktor naczelny dziennika, który twierdzi, że ks. Boniecki wiedział o publikacji. - Obawiam się, że niestety będzie to przykra sprawa dla ks. Bonieckiego - powiedział Paweł Siennicki w rozmowie z TOKFM.pl W listopadzie prowincja księży marianów poleciła ks. Adamowi Bonieckiemuograniczenie wystąpień medialnych do "Tygodnika Powszechnego". Decyzja władz zakonu zbiegła się w czasie z wywiadem, jakiego udzielił on Monice Olejnik w "Kropce nad i". Zwracał w nim uwagę m.in. na "niefortunność umieszczenia krzyża na sali sejmowej". Początkowo zakaz został wydany na miesiąc,jednak później został przedłużony na czas nieokreślony. Tymczasem w najnowszym wydaniu dziennika "Polska the Times" ukazał się wywiad Eweliny Nowakowskiej z księdzem Bonieckim.Rozmowa dotyczyła książki duchownego,którą wkrótce ma wydać "Tygodnik Powszechny". Redaktor naczelny "Polska The Times" Paweł Siennicki w rozmowie z TOKFM.pl twierdzi, że ks. Boniecki został poinformowany o publikacji. Zapewnił, że dziennikarka, która przeprowadzała wywiad ma nagarnie, w którym pyta księdza,czy ten życzy sobie autoryzacji. Ksiądz Boniecki miał odpowiedzieć, że nie, bo ufa dziennikarce. Siennicki zastrzegł jednocześnie, że nie słyszał jeszcze nagrania. Powołał się jedynie na relację redaktora dziennika.- Obawiam się, że niestety będzie to przykra sprawa dla ks. Bonieckiego i ks. Boniecki po prostu się myli. Jest to dla mnie podwójnie przykre, ponieważ bardzo szanuję księdza Bonieckiego, nie chcę mu robić przykrości - powiedział Siennicki. Rozmowa w "Polsce The Times" dotyczyła dotyczyła książki ks. Bonieckiego,którą wkrótce wyda "Tygodnik Powszechny". Zbiór "Dookoła świata" to opowieści księdza z jego podróży, wzbogacone fotografiami. Ks. Adam Boniecki po śmierci Jerzego Turowicza w 1999 r. został redaktorem naczelnym "Tygodnika Powszechnego".Katolickie pismo społeczno-kulturalne pod jego kierownictwem,podejmowało tematy trudne i kontrowersyjne dla Kościoła.Zajmowanie stanowiska na przykład na temat bulwersujących postaw duchowieństwa, braku tolerancji dla mniejszości seksualnych, antysemityzmu, czy wreszcie krytyki Radia Maryja, niejednokrotnie było powodem oburzenia ze strony niektórych hierarchów Kościoła. W marcu 2011 r. - decyzją zakonu - ks. Boniecki opuścił fotel redaktora naczelnegoi przeszedł na emeryturę i - także zgodnie z wolą zakonu - przeprowadził się z Krakowa do Warszawy.  TopNews - najpopularniejsze materiały WP.PL 