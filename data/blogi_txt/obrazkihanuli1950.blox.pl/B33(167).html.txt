Czarne porzeczki mają charakterystyczny, mocno cierpki smak i to jest powód, dla którego nie są lubiane. W sezonie kupujemy owoce słodkie – gruszki, śliwki, zimą cytrusy, a porzeczki wciąż traktujemy po macoszemu.  A to błąd. Są zdrowe, pomagają na wiele schorzeń i przydają się w codziennej pielęgnacji urody. Dojrzewają w lipcu i to jest właśnie idealny moment na przygotowanie z nich przetworów – soków, kompotów, dżemów, galaretek, a także suszenie i mrożenie. Przez kolejne miesiące z takich zapasów będzie można korzystać jak z naturalnej apteczki, przygotowując napary i herbatki stosowane profilaktycznie czy dodając dla nadania smaku deserom.Wiele osób regularnie przyjmuje suplementy diety, by chronić organizm lub wzmocnić go podczas infekcji. Pytanie, na które każdy z nas powinien odpowiedzieć sobie sam: czy zamiast kupować preparaty w aptece nie lepiej sięgnąć do domowej spiżarni? To miejsce, gdzie zaglądają nie tylko łasuchy, ale również zwolennicy medycyny naturalnej.     Wszystkie odmiany porzeczki (czarna, czerwona, biała) mają dużo dobroczynnych składników, ale czarna posiada ich najwięcej. Szczególnie bogata jest w witaminę C i P (rutyna), która ułatwia przyswajanie witaminy C. Poza tym te cenne komponenty zachowują się także w przetworach. Z tego właśnie powodu lepiej wypić szklankę soku lub zjeść łyżkę dżemu z czarnej porzeczki, niż łyknąć tabletkę.   Informacja dla sceptyków medycyny naturalnej :w takim dżemie oprócz witaminy C znajdzie się jeszcze witamina A i te z grupy B, kwas foliowy oraz składniki mineralne (m.in. żelazo, wapń, potas, magnez). Ta kombinacja sprawi, że zjadając garść porzeczek bądź kilka łyżeczek jej przetworówwzmacniamy odporność organizmu, ale też funkcjonowanie jego poszczególnych organów. Owoce czarnej porzeczki zawierają też pektyny (dzięki czemu tak łatwo zrobić porzeczkową galaretkę), garbniki i olejki eteryczne. Przez to zaś działają antyoksydacyjnie, czyli neutralizują szkodliwe wolne rodniki, odpowiedzialne między innymi za proces starzenia.Na trawienie i przeczyszczenie Czarna porzeczka działa wszechstronnie – w medycynie ludowej od dawna stosowana była w stanach zapalnych jamy ustnej i leczeniu szkorbutu. Dzisiaj wiemy, że sok z jej owoców pomoże w czasie infekcji z towarzyszącym kaszlem oraz anginie, bo zawarte w nim fitoncydy (substancje lotne o działaniu przeciwbakteryjnym) zwalczają bakterie, wirusy i grzyby, a tanina posiada właściwości przeciwzapalne. Także po przebytej chorobie leczonej antybiotykami, warto sięgnąć choćby po przetwory z czarnej porzeczki, bo odbudują odporność immunologiczną. 