Ostateczną sumę zebraną podczas tegorocznego finału poznamy 1 marca, ale już dzisiaj licznik WOŚP pokazuje kwotę ponad 39 milionów złotych. Jurek Owsiak zapewnił, że za już zebraną sumę uda się kupić wszystko to, co fundacja planowała jeszcze przed tegorocznym finałem. W tym roku, połowa pieniędzy zebranych przez WOŚPzostanie przeznaczona na wsparcie terapii noworodków i niemowląt. Druga połowa wesprze oddziały geriatryczne i zakłady opiekuńczo-lecznicze. Podczas kwest doszło do 27 incydentów - poinformował rzecznik KGP insp. Mariusz Sokołowski. 25 incydentów dotyczyło kradzieży lub prób kradzieży, a dwa zostały zakwalifikowane jako rozboje. ( wiadomosci.wp.pl ) 