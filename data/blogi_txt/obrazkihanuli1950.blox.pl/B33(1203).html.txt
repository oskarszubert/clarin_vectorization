Kiedy usłyszałam jej słowa, nie mogłam w to uwierzyć,a to niestety, prawda.Tak powiedziała. Sprawa wypowiedzi pani poseł Krystyny Pawłowicz jest bardzo poważna. Pani poseł znieważyła zarówno głowę państwa, jak przede wszystkim samych Polaków - komentuje słowa posłanki PiS w programie "Z każdej strony" Wirtualnej Polski Joanna Trzaska-Wieczorek, szefowa biuraprasowego kancelarii prezydenta. Krystyna Pawłowicz powiedziała, że "prezydent nie wyróżnia się niczym oprócz gaf", a "zakompleksione i wykorzenione społeczeństwo popiera go, bo to taki 'swój chłop' Z badań CBOS opublikowanych pod koniec lipca wynika, że najwyższym zaufaniem społecznym wśród polityków cieszy się prezydent Bronisław Komorowski. - Pan prezydent wielokrotnie dziękował za to zaufanie, którym obdarza go 70 proc. Polaków, w tym również wyborcy PiS - komentuje Trzaska- Wieczorek. Z tych samych badań wynika, że prezydenta darzy zaufaniem ok. połowy wyborców PiS. - Dlatego właśnie jestem zaszokowana słowami Krystyny Pawłowicz. W moim przekonaniu jest to jasny sygnał, który demaskuje stosunek do własnych wyborców - dodaje. Szefowa prezydenckiego biura prasowego zaznacza w rozmowie z Wirtualną Polską, że poseł ma służyć społeczeństwu, tymczasem w jej opinii, wyborcy prezydenta - w tym zwolennicy PiS - mogą się poczuć urażeni słowami posłanki. Kilka miesięcy temu falę oburzenia w mediach wywołały słowa b. ministra sportu Mirosława Drzewieckiego, który użył sformułowania "Polska to dziki kraj". - Czy, skoro słuszne oburzenie budzi obrażanie Polski jako kraju, to czy obrażanie głowy państwa należałoby traktować inaczej - pyta szefowa prezydenckiego biura. Jej zdaniem poseł Pawłowicz powinna przeprosić za swoje słowa. TopNews - najpopularniejsze materiały 