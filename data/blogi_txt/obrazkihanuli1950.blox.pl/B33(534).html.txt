KRRiT ukarała TVP za żarty kabaretu Limo m.in. z papieża i osób starszych      Abelard Giza w kontrowersyjnym skeczu "Tylko dla dorosłych" (Fot. za KabaretPO05 / YouTube)    Krajowa Rada Radiofonii i Telewizji nałożyła karę finansową na Telewizję Polską w wysokości 5 tys. zł za przekroczenie granicy swobody wypowiedzi. Kara dotyczy występu Kabaretu Limo, który w swoim skeczu miał urazić uczucia religijne widzów.    Skecz Kabaretu Limo znalazł się w wyemitowanym 8 marca br. o godz. 23.05 w TVP2 programie "Tylko dla dorosłych". Jeden z członków kabaretu Abelard Giza żartował m.in. z papieża oraz osób starszych i wierzących.Po emisji programu do KKRiT wpłynęło 12 skarg - jedna od posłów,przedstawicieli parlamentarnego zespołu ds. przeciwdziałania ateizacji Polski, pozostałe od osób prywatnych. W komunikacie dyrekcji TVP2 z 11 marca przeproszono wszystkich widzów, którzy poczuli się urażeni programem.   Żarty o papieżu i osobach starszych W swoim skeczu członek kabaretu Limo mówił m.in.: "To, co teraz się dzieje na scenie księżowskiej, z papieżem, pokazuje, że papież jest tylko zwykłym facetem.Wiemy, że ma swoje wady, zalety, że ma fajną funkcję... Ale to jest zwykły człowiek. Na przykład puści bąka... NIE! Papież?! No tak. Normalnie. Zjada, przełyka, trawi... To nie zabierają tego anioły?! Nie, to jest zwykły facet". Następnie pojawiły się żarty z osób starszych i wierzących.- Co by było, gdyby nasi fanatycy religijni byli tacy hardcore'owi? Zobaczcie, średnia wieku polskiego fanatyka to jest.. ja wiem... 90. Im już tak dużo nie zostało do końca, więc nie mają dużo do stracenia. Oni są nawet już gotowi, mają beret, płaszcz... Nie wiem, czy zauważyliście - im starsza kobieta, tym dłuższy płaszcz. To ma coś wspólnego chyba z długością piersi. Więc jest tak: beret, płaszcz i taki wózek bojowy na warzywa, no nie? - żartował Giza. 