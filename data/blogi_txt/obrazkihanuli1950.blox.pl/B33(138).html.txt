"Wolałabym, żeby nie łysiał, ale jak wyłysieje,to przecież go nie rzucę" Ola Długołęcka      Fot. Chod Hound/Flicr.com    Gdy na głowie pojawiają się zakola, prześwity, placki - panowie przeżywają trudne chwile. Jak jednak męskie łysienie wygląda w oczach kobiet?    Neron lub Cezar - tak charakterystyczny dla mężczyzn z zakolami sposób zaczesywania włosów na czoło nazywa pewna fryzjerka z Warszawy.Chodzi w nim o to, żeby przysłonić sferę, która jest mniej urodzajna we włosy.W przypadku starszych mężczyzn skomplikowane systemy zaczesywania łysinywyhodowanym dłuższym pasmem z jednego z boków lub misterna kompozycja polegająca na tapirowaniu resztek włosów i układaniu konstrukcji maskującej łysinę nikogo nie dziwi- podobnie jak fryzury, przypominające zatokę - duży placek łysiny otoczony na dole pozostałością włosów.To jednak rozwiązania typowe dla starszyzny. Co zrobić, gdy taka sytuacja zdarza się młodym mężczyznom?Bez zaczeski - No nie da się ukryć, że książę William lepiej wyglądał z bujną czupryną - zapewnia Bianka, która wciąż nie może przeboleć,że arystokrata - pod względem ubytków we włosach - przegonił już swojego ojca.Jej zdaniem, a jest dość radykalne: - Facet z prześwitującym czubkiem głowy traci na atrakcyjności.Dla mnie włosy to atrybut siły, a facet, który ich nie ma wygląda jakoś tak bezbronnie.Dlatego książę William nie jest już moim obiektem westchnień.  Auć! - Czyli brak włosów przekreśla znajomość?- Łysi z plackiem na górze i włosami po bokach i z tyłu nie mają szans- przepraszam za szczerość, ale fizycznie mi się nie podobają - zapewnia Bianka,dodając, że: - Ogoleni całkiem na łyso - mają wielkie szanse.Czy dla Bianki, która ma partnera z bujną fryzurą, jego wyłysienie stanowiłoby problem?- Nie będę ukrywała, że jego łysina nie sprawiłaby mi przykrości.Na pewno byłoby mi żal i jego i jego włosów, ale spokojnie, utrata czupryny nie byłaby podstawą do rozstania - zapewnia.Fot. aaron.bihari/Flicr.comWyciąć w pień Kobiety, z którymi rozmawiałam o męskiej łysiniegeneralnie mogłabym podzielić na dwie grupy- te, na których brak włosów - nieważne, czy potencjalny, czy rzeczywisty,nie robił żadnego wrażenia, oraz na te, dla których włosy na głowie mężczyzny były bardzo ważne,a sama myśl o ich braku sprawiała, że zaczynały się kulić.- Pięć lat temu byłam przez rok z pewnym chłopakiem- zaczyna swoją opowieść Natalia - nie widziałam go do sierpnia 2012 roku,kiedy to spotkaliśmy się przypadkiem na weselu mojej koleżanki - kontynuuje.- Okazało się, że przez ten czas on wyłysiał i to tak dość drastycznie- miał zakola, oraz łysy czubek głowy z niewielką kępką nad samym czołem.Z niej robił coś na kształt grzywki.Kiedy go zobaczyłam, byłam w kompletnym szoku.Jego fryzura wyglądała naprawdę żałośnie...- Kiedy łysina bierze górę nad włosami, jestem zdania,że trzeba wyciąć włosy w pień - nawołuje Katarzyna, związana z mężczyzną,który uskutecznia zaczes na Nerona, ale poważnego problemu z łysieniem jeszcze nie ma.Fot. CJ Isherwood/Flicr.com- A ja tam uwielbiam ogolonych na łyso - deklaruje Marta.- Takich w typie aktora Jasona Stathama czy Szymona Bobrowskiego.Uważam, że są superseksowni - bez włosów i ogoleni na łyso.Mąż Marty wyłysiał jak miał 21 lat:- Nie znałam go z włosami, dlatego nie mam porównania, jego łysina była sytuacją zastaną - dodaje.Szybko wyłysiał także brat Martyny, który kiedy stwierdził, że z naturą nie wygra ogolił się na łyso i - jak zapewnia jego siostra- cieszy się ogromnym powodzeniem u płci przeciwnej.Jedna łysina - dwie zmartwione głowy - taki wniosek można wysnuć czytając wpisy na forach o złowieszczo brzmiących nazwach "Mój chłopak łysieje, pomocy".Dziewczyny, które zamieszczają tam wpisy,obawiają się reakcji otoczenia, publikując powtarzające się treści:mój chłopak jest cudowny, a brak włosów nadrabia pięknymi oczami i czarującym uśmiecham,ale dla mojej matki jego łysina przesłania te zalety.Włosy - poza nami Kiedy przedstawiłam Robertowi (lekkie prześwity, niezmiennej wielkości od lat) opinie kobiet - z pytaniem, czy ewentualna łysina byłaby dla niego powodem do zmartwienia - wzburzył się.- Po tym, co mi powiedziałaś, już jest! Myślałem, że kobiety nie są aż tak powierzchowne, żeby mówić, że łysy facet jest 'żałosny' i 'słaby' - to chyba jakiś żart! - dodał zdenerwowany.Wszyscy znani mi kumple przejmują się włosami - każdy wciera jakieś specyfiki,a jeden miał nawet przeszczep - nieudany niestety. Włosy są dla nas ważne, nie chcemy być łysi - właśnie dlatego,że nie chcemy wyglądać żałośnie. Ale co mamy zrobić - przecież to jakby trochę poza nami...  Lubisz nasze artykuły? Zostań fanem i kliknij tutaj. ( metroMSN.gazeta.pl ) 