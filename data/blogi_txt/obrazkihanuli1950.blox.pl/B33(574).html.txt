Podczas niedzielnego spotkania z wiernymi w Watykanie papież Franciszek polecił wszystkim "duchowe lekarstwo", czyli miserikordynę, która powstała w Polsce. W opakowaniu przypominającym preparat medyczny znajduje się różaniec i obrazek Jezusa Miłosiernego. Po spotkaniu na południowej modlitwie Anioł Pański na placu św. Piotra rozdano następnie wiernym 30 tysięcy takich zestawów.   Lekarstwo duchowe powstało w gdańskim seminarium duchownym. Pomysłodawcą Miserikordyny jest diakon Gdańskiego Seminarium Duchownegon Błażej Kwiatkowski który dwa lata temu przygotował ją jako upominek dla uczestników Dnia Modlitwy Młodych.   Obecnie dzięki papieskiemu jałmużnikowi arcybiskupowi Konradowi Krajewskiemu zyskało aprobatę Franciszka.   (PAP/meg)  Zwracając się do wiernych zgromadzonych w Watykanie, Franciszek z opakowaniem z miserikordyną w ręku powiedział: - Chciałbym polecić wam lekarstwo. Ktoś zapyta: to teraz papież jest aptekarzem?. - To lekarstwo specjalne, po to, by konkretny wymiar nabrały owoce Roku Wiary, który zbliża się do końca. To lekarstwo złożone z 59 granulek dosercowych - mówił papież.  Na zdjęciu: pomysłodawca leku, diakon Błażej Kwiatkowski.  fot. Adam Warżwa Miserikordynę nazwał "duchową pomocą", dzięki której "szerzy się miłość, przebaczenie i braterstwo". - Nie zapomnijcie jej wziąć, bo robi dobrze na serce, duszę i jest dobra na całe życie - apelował. 