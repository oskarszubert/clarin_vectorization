Już co piąty zawierany w niemieckiej stolicy związek małżeński,to związek mieszany - międzynarodowy, Niemca lub Niemki z cudzoziemcem. Jednak najwięcej żon zza granicy pochodzi z Polski.   Ania i Uwe poznali się w Berlinie w 2006 r. Ania była stypendystką Erasmusa z Warszawy, Uwe, kończył ekonomię.Poznali się całkiem prozaicznie, w uniwersyteckiej mensie (stołówce).Zaiskrzyło. - Miłość od pierwszego wejrzenia - śmieje się Ania.   Uwe, zapalony tancerz, uczył Anię salsy po zajęciach. I już nie chciał jej z ramion wypuścić. Ania wróciła dokończyć studia w Polsce. Po trzech latach wzięli ślub. Zamieszkali w Berlinie.Tu, zakładali, mają większe szanse, zwłaszcza, że Uwe miał już dobrą pracę, a Ania po magisterium dopiero jej szukała.- Łatwiej było mi zdecydować się na Berlin, niż Kolonię - przyznaje. - Mam bliżej do rodziny.A jeśli nachodzi mnie tęsknota za językiem, czy polską kuchnią, wsiadam do samochodu i w godzinę jestem w Polsce - wyjaśnia. Ania i Uwe to nie wyjątek.Jak pokazują najnowsze dane statystyczne, w stolicy Niemiec coraz więcej jest małżeństw mieszanych.Obecnie, co piąta para jest dwunarodowa, a będzie ich z pewnością więcej, bo coraz więcej Niemców i Niemek wybiera na współmałżonków obcokrajowców. W 2008 roku 18 procent nowo zawieranych małżeństw było dwunarodowych, w zeszłym było to 21,5 procenta.  Na prowincji źle patrzą na Polki Nie wszędzie tak jest. Ania poznała Polkę, która próbowała ułożyć sobie życiez niemieckim chłopakiem na prowincji, na południu Niemiec.- Miała dość przyglądających się sąsiadów, głupich docinków i podejrzeń,że na pewno chodzi jej o niemiecki paszport.Bo przecież dziewczyna z tej biednej Polski, jak sobie ciągle Europę wschodnią wyobrażali, marzy tylko o zamieszkaniu w takim kraju, jak Niemcy - opowiada.Dziewczyna wymusiła na chłopaku wyjazd do Berlina. ( polonia.wp.pl ) 