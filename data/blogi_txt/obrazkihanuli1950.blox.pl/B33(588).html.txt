LOU REED ,  słynny amerykański muzyk, współzałożyciel i lider legendarnej formacji The Velvet Underground, nie żyje. Miał 71 lat. Chociaż przyczyna jego śmierci nie została jeszcze podana, prawdopodobnie ma związek z przeszczepem wątroby, który Reed przeszedł kilka miesięcy temu. Lou Reed urodził się w Nowym Jorku w 1942 roku, w bardzo konserwatywnej żydowskiej rodzinie. Już jako nastolatek fascynował się rock'n'rollem, co nie spotkało się z akceptacją bliskich. Postanowił się jednak zbuntować.Po krótkim epizodzie z wytwórnią Pickwick Records, gdzie pracował jako autor tekstów, razem z Johnem Cale założył zespół Warlock. Po roku istnienia zmieniono jego nazwę na The Velvet Underground. Formacja stała się jednym z najbardziej wpływowych przedstawicieli rockowej awangardy lat 60.  W 1970 Lou Reed pożegnał się z zespołem i rozpoczął karierę solową. Pod własnym nazwiskiem nagrał ponad 20 albumów. Ostatni, "Lulu", stworzony razem z formacją Metallica, został wydany w październiku 2011 roku. Chociaż nigdy nie był nastawiony na pisanie przebojów, w świadomości mas zapisał się kilkakrotnie, między innymi dzięki piosenkom "Walk on the Wild Side" czy "Perfect Day".  muzyka.wp.pl 