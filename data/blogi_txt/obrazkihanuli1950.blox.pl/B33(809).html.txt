Około 15 osób, które w dzieciństwie były molestowane przez księży, chce założyć fundację zajmującą się zjawiskiem pedofilii w polskim Kościele - dowiedziało się radio TOK FM. Fundacja będzie zajmowała się badaniem problemu, piętnowaniem konkretnych przypadków i pomaganiem ofiarom i ich rodzinom. Założyciele fundacji pochodzą z całej Polski.Są wśród nic zarówno kobiety, jak i mężczyźni w różnym wieku. Jak mówi jeden z inicjatorów powołania fundacji, na początku, w 2011 roku,były tylko trzy osoby, później do tej nieformalnej grupy dołączały kolejne.- Forma prawna pozwoli nam być partnerem w rozmowach z Kościołem,bo kiedy zgłaszamy się do niego indywidualnie, Kościół nie traktuje nas poważnie - dodaje rozmówca TOK FM. Sprawą molestowania dzieci w Polsce zajmuje się fundacja KidProtect, ale traktuje problem ogólnie, nie skupiając się na Kościele. Od kilku lat działa też polski Ruch Ofiar Księży - ale jest zarejestrowany w Kanadzie, bo tam mieszka jego założyciel.W Polsce byłaby to pierwsza tego typu organizacja. (mj)( wiadomosci.wp.pl ) 