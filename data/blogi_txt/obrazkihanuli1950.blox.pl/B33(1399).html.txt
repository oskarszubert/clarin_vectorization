Kontrowerysyjna książka o czołowych dziennikarzach "ONE. RESORTOWE DZIECI.  Wychowane w rodzinach działaczy i funkcjonariuszy KPP, PZPR, Ministerstwa Bezpieczeństwa Publicznego, SB. Doskonale ustawione potem w życiu dzięki koneksjom, a później pieniądzom i 'grubej kresce'. Czasem, choć wywodzą się z niekomunistycznych środowisk, związane ideologicznie oraz materialnie z byłą władzą i bezpieką" - tak sukces czołowych polskich dziennikarzy tłumaczą Dorota Kania, Jarzy Targalski i Maciej Marosz w książce "Resortowe dzieci. Media". Kontrowersyjna publikacja, która prześwietla rodziny znanych ludzi mediów jest reklamowana jako "zatwierdzona przez ministerstwo prawdy".   Kania, była dziennikarka śledcza "Wprost", obecnie pracująca dla "Gazety Polskiej" od lat zajmuje się "lustrowaniem" przedstawicieli mediów, skupiając się na dziennikarzach - określanych przez "niepokorną" prawicę - jako "reżimowi". W najnowszej książce przygląda się jednak nie tylko życiorysom m.in. Moniki Olejnik, Tomasza Lisa i jego żony Hanny, Piotra Kraśki, Andrzeja Morozowskiego, Tomasza Sekielskiego, ale też biografiom ich rodziców i dziadków. "Uznaję takie teksty za objaw głupoty i braku uczciwości, wystawiającej fatalne świadectwo autorce" - tak publikacje Kani określił na Twitterze Konrad Pasecki, dziennikarz RMF FM.   (js) 