Prezydent Bronisław Komorowski złożył wieniec od narodu przed stołecznym Pomnikiem Polskiego Państwa Podziemnego i Armii Krajowej.Uczcił w ten sposób 150. rocznicę wybuchu Powstania Styczniowego. - Dwa razy w swojej długiej historii Polska traciła niepodległość, dwa razy tę niepodległość odzyskiwała,dwa razy też, co nie zdarzyło się w historii innych narodów, innych krajów, (...) tworzyła w konspiracji państwo podziemne, władzę tego państwa, administrację, skarb i armię - powiedział podczas uroczystości prezydent.Nawiązał w ten sposób zarówno do konspiracyjnego rządu tymczasowego istniejącego podczas Powstania Styczniowego,jak i do struktur podziemnego państwa polskiego podczas drugiej wojny światowej. Jak zaznaczył, rozpoczęcie obchodów 150. rocznicy wybuchu Powstania Styczniowego pod Pomnikiem Polskiego Państwa Podziemnego i Armii Krajowej jest najlepszym miejsce, ponieważ"podkreśla związek pokoleń walczących o wolność Polski, jedność tego niezwykłego doświadczenia, jakie wynikało nie tylko z marzenia o wolności, ale z marzenia polskich pokoleń o własnym państwie". 