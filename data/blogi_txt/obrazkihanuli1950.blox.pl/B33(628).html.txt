Michał Żebrowski sprzedaje swój ukochany dom na Polanie Rynias, niedaleko Bukowiny Tatrzańskiej. Aktor musi pożegnać się z marzeniami z dzieciństwa o życiu z dala od miejskiego zgiełku? Wybudował go osiem lat temu. To tam, po ślubie z Aleksandrą Żebrowską, wyprawił swoje wesele. I choć na co dzień mieszkają w Warszawie, aktor starał przynajmniej raz w tygodniu przyjeżdżać w góry. Odpoczywać potrafił bowiem tylko w swoim wymarzonym domu. Z czasem jednak nadmiar obowiązków przytłoczył go na tyle, że na weekendowe wyjazdy mógł pozwalać sobie coraz rzadziej. Jako dyrektor teatru 6. piętro i odpowiedzialny ojciec zaczął mieć niewiele czasu dla siebie, podjął więc zaskakującą decyzję. Postanowił sprzedać swoje oczko w głowie. Robi to z wielkim bólem serca, ale nie chce, żeby jego dom niszczał. Woli, by ktoś się nim zajął. Obiecał sobie i żonie, że jak dzieci dorosną, a on będzie miał więcej czasu, wybuduje drugi, mniejszy, bardziej kameralny. Tam zamieszkają na emeryturze - zdradził Rewii przyjaciel aktora.  fot. AKPA 