Była bohaterką włoskiej stacji muzycznej - For Music TV.     W poniedziałek na włoskich fanów Dody,oglądających niszowy kanał muzyczny 613, czekała niespodzianka.Gwiazda była bowiem bohaterką programu na młodzieżowej stacji For Music TV. Program zintegrowano z mediami społecznościowymi.Dlatego widzowie mogli na bieżąco komentować teledyski artystki, włączać się do dyskusji, a także przesyłać jej zdjęcia czy nagrania.  W programie, który trwał ponad godzinę, wyemitowano cztery klipy Dody.Włoscy prezenterzy docenili wokalistkę za mocny wokal i słowiańską urodę.Pierwsze komentarze można także znaleźć już na profilu gwiazdy. Prowadzący zapowiedzieli także kolejny program poświęcony tylko polskiej gwieździe. Dlaczego Włosi zwrócili uwagę na polską wokalistkę? Dzięki fanom piosenkarki, którzy w ankiecie na fanpage'u stacji głosowali na artystów, których najbardziej chcieliby zobaczyć w kolejnym programie. Doda zdeklasowała wszystkich. Nawet Justina Biebera! Na Dorotę Rabczewską zagłosowało 228 internautów. Dla porównania na bożyszcze nastolatek - jedynie 63 osoby. To jednak nie jedyny polski akcent, jaki pojawił się w ankiecie. Uaktywnili się także fani Gosi Andrzejewicz (47 głosów), Ich Troje (16), czy Mariny Łuczenko (15).Pojawiły się także kandydatury Shazzy czy finalistki X-Factor - Eweliny Lisowskiej- każdą z nich chciałoby zobaczyć po dwóch internautów.Jeden głos pocieszenia dostała natomiast Ewa Farna. 