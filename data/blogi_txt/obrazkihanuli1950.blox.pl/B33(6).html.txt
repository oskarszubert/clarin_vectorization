12 grudnia, a więc już dziś , dzień przed marszem PiS, Platforma Obywatelska wypuści spot telewizyjny ukazujący Polaków jako naród trzymający się razem, potrafiący budować i usiąść bez kłótni do jednego stołu - dowiedziało się Radio ZET.    Jak informuje Radio ZET, spot będzie wyemitowany w środę wieczorem we wszystkich ogólnopolskich telewizjach. Na trwającym 30 sekund filmie ukażą się migawki z powodzi, budowy Stadionu Narodowego i meczu reprezentacji.Pokazani w filmiku powodzianie podają sobie worki z piaskiem,budowlańcy schodzą po schodach stadionu, kibice machają biało czerwonymi szalikami.Po tym wstępie premier Tusk w świątecznym plenerze mówi o zbliżającym się Bożym Narodzeniu."Usiądźmy przy jednym stole i już zawsze trzymajmy się razem" - kończy spot Donald Tusk.( metromsn ) 