Znana czeczeńska piosenkarka Liza Umarowa poprosiła władze Finlandii o azyl polityczny.Po jednym z koncertów wokalistka opublikowała oświadczenie, że boi się mieszkać w kraju,który nie jest w stanie obronić swoich obywateli. Liza Umarowa pochodzi z czeczeńskiego miasteczka Katyr - Jurt.Przez wiele lat mieszkała w Groznym, gdzie rozpoczynała swoją artystyczną karierę. Gdy w trakcie pierwszej wojny czeczeńskiej jej dom został zbombardowany, wyjechała z rodziną do Moskwy.      Sprzedając czeczeńskie książki w małej księgarence starała się komponowaći nagrywać piosenki o tragedii Czeczenów.Umarowa w swoich piosenkach opisywała okropności wojny i wzywała do pokoju i pojednania na Kaukazie. W 2005 roku została w Moskwie dotkliwie pobita przez czterech pijanych Rosjan. Kilka dni temu po koncercie w Helsinkach stwierdziła, że "pierwszy raz od wielu lat poczuła się wolna i bezpieczna". Liza Umarowa nie chce wracać do Rosji, w której jej zdaniem narastają antykaukaskie nastroje.Poprosiła więc władze Finlandii o azyl polityczny dla siebie i trójki dzieci.  (jpo) TopNews - najpopularniejsze materiały WP.PL 