W dwa dni stowarzyszenie "Piwo pod chmurką" zwiększyło o jedną piątą poparcie dla obywatelskiego projektu zmiany ustawy o wychowaniu w trzeźwości.    Projekt rodził się od roku. Pracowało nad nim szczecińskie stowarzyszenie "Piwo pod chmurką". W poniedziałek Komitet Obywatelski "Piwo pod chmurką" złożył w Sejmie projekt, który ma zmienić zasady picia alkoholu na świeżym powietrzu.Obowiązująca ustawa zakazuje spożywania alkoholu na "ulicach", w "parkach" oraz na "placach". Gminy swoich w uchwałach mogą dopisywać kolejne miejsca, np. podwórka. Za picie alkoholu w niedozwolonym miejscu grozi 100 zł mandatu. Co ciekawe, pięć razy więcej można zapłacić za spacerowanie z otwartą puszką piwa (za tzw. usiłowanie spożycia). Pić można tylko w wyznaczonych miejscach, np. ogródkach piwnych czy specjalnych strefach podczas imprez masowych.     Co ma się zmienić? W skrócie: to nie ustawa, a gminy mają decydować o tym, gdzie wolno, a gdzie nie wolno pić. Miałaby być też zniesiona kara za "usiłowanie spożycia". 