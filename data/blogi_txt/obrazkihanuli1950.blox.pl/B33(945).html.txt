73 proc. Polaków sprzeciwia się wszelkim regulacjom wprowadzanym przez Unię Europejską,które będą skutkować redukcją liczby miejsc pracy, nadmiernie ingerują w wolność obywateli czy przynoszą szkody gospodarce. Zalicza się do nich opracowywana obecnie dyrektywa tytoniowa. Jak wynika z badania brytyjskiej pracowni badawczej Populus, wykonanego na zlecenie Polskiego Instytutu Myśli Gospodarczej w ramach kampanii społecznej "Prawo dla Ludzi", Polacy deklarują, że w przyszłorocznych wyborach do europarlamentu nie zagłosują na partie, które forsują szkodzące interesom naszego państwa przepisy, takie jak dyrektywa tytoniowa. Aż połowa naszych rodaków uważa, że UE poświęca zbyt wiele czasu na próby regulowania życia zwykłych ludzi oraz przedsiębiorstw. Przeciwnego zdania było 23 proc. obywateli. 61 proc. ankietowanych uważa natomiast, iż nadmierne regulacje UE szkodzą gospodarce naszego kraju. 18 proc. było odmiennego zdania. ( finanse.pl ) 