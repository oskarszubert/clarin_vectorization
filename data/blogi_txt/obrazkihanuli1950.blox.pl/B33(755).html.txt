Rekordowej wielkości biała trufla, ważąca 1,012 kg i znaleziona we włoskim regionie Marche, zostanie podarowana prezydentowi USA Barackowi Obamie z okazji jego reelekcji - postanowili organizatorzy imprezy we Włoszech, na której została zaprezentowana. Nadzwyczajny okaz szlachetnego grzyba,znanego pod łacińską nazwą tuber magnatum picobył największą atrakcją 47. edycji krajowych targów trufli w miejscowości Acqualagna niedaleko Pesaro.Jej wartości nie podano, ale jej cena może sięgać co najmniej kilku tysięcy euro.  Władze miasteczka, uważanego z racji odbywających się tam targów za "stolicę" trufli, wraz z właścicielem sieci sprzedaży najwyższej jakości włoskich produktów Oscarem Farinettim postanowiły przekazać ten niezwykły okaz do Białego Domu. Ceremonia wręczenia trufli- rekordzistki ma odbyć się 18 listopada. -         Mamy nadzieję, że prezydent odbierze ją osobiście- powiedział Farinetti. 