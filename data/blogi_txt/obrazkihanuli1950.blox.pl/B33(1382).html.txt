Tarcza Krystyna przebiła się na Powiśle. Wisła pokonana  piot Tarcza Elisabetta podczas przebijania się przez ścianę stacji Stadion (Fot. AGP Metro)    Dziś przed południem tarcza drążąca tunel drugiej linii metra przebiła ścianę stacji Centrum Nauki Kopernik.    Krystyna to jedna z czterech tarcz, które drążą tunele drugiej linii metra. Ruszyła spod stacji Stadion Narodowy w połowie czerwca. 22 lipca dotarła do brzegu Wisły. Ważący ponad 600 ton kolos przebijał się osiem metrów pod dnem rzeki przez 12 dni. Aż wreszcie dziś rano dotarł do ściany stacji Centrum Nauki Kopernik (która dawniej miała mieć nazwę Powiśle) i przebił ją.Krystyna drąży północny tunel stacji. Kursować nim będą pociągi z Dworca Wileńskiego do ronda Daszyńskiego. Przebicie tunelu południowego, którym podziemna kolejka będzie jeździć w przeciwnym kierunku to zadanie tarczy Elisabetta, która dopiero zbliża się do prawego brzegu Wisły. Na lewą stronę powinna przebić się na przełomie sierpnia i września.       Z kolei od strony zachodniej w kierunku rzeki zmierzają tarcze Maria i Anna. Ta pierwsza minęła już stację Świętokrzyska. Druga jest dalej: zbliża się do przystanku Nowy Świat - Uniwersytet.Budowa drugiej linii metra to obecnie największa inwestycja samorządowa w Polsce. Odcinek podziemnej kolejki liczący 10 km i siedem stacji będzie kosztował 5 mld zł. Ma być gotowy jesienią 2014 r.Tak tarcza przebija się przez ścianę. Film ze stacji Rondo ONZ:              ZOBACZ TAKŻE  Czwarta tarcza zaczęła drążyć metro. Zobacz, jak działa Ruszyła druga tarcza: zejdzie pod dno Wisły Tarcza drążąca tunel metra jest już pośrodku Wisły Tarcza kopiąca metro wchodzi pod Wisłę. "Trzeci stopień zagrożenia"      Zobacz więcej na temat:  budowa drugiej linii metra 