- Zastanawiam się, czy wypowiedzi minister Ewy Kopacz dotyczące sekcji zwłok ofiar były tylko wprowadzeniem społeczeństwa w błąd, czy także utrudnianiem śledztwa. Należy to rozważyć - mówiła na antenie TVN24 Małgorzata Wassermann. Jak dodała, aby śledztwo dotyczące przyczyn katastrofy smoleńskiej mogło zostać zakończone, konieczne jest przeprowadzenie ekshumacji wszystkich ofiar. - A ja chciałbym, aby nad trumną mojej żony w końcu zapanował spokój- mówił z kolei Paweł Deresz. Małgorzata Wassermann, córka zmarłego w katastrofie smoleńskiej Zbigniewa Wassermanna, jak sama przyznaje, jest w dobrej sytuacji o tyle, o ile ma pewność,że w trumnie znajduje się ciało jej ojca. Paweł Deresz, mąż Jolanty Szymanek-Deresz, podkreślił,że "bardzo współczuje tym, którzy dzisiaj nie są tego pewni".   Bartosz Kownacki:kolejne rodziny ofiar katastrofy smoleńskiej rozważają ekshumację Kolejne rodziny ofiar katastrofy smoleńskiej mają wątpliwości co do tego, czy na pewno pochowały swoich bliskich - powiedział w TVN24 Bartosz Kownacki, pełnomocnik części rodzin, poseł PiS.   ( wiadomosci.wp.pl ) 