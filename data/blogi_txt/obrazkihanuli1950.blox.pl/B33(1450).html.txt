Co powoduje, że pojawiają się myśli: „Żałuję, że wyszłam za mąż”. „Poślubiłam nieodpowiedniego człowieka”. „Czuję  się stara, głupia i nieatrakcyjna”? Dlaczego coraz więcej kobietnie chce brać ślubu? Eksperci postanowili to zbadać. Okazuje się, że winna jest  frustracja mężatek. Jak wynika z badań CBOS-u, prawie połowa pań nie chce ślubu, bo obawia się nieudanego małżeństwa. Co trzecia Polka i co trzeci Polak odkładają decyzję o ślubie, bo nie mają odpowiednich warunków mieszkaniowych albo po prostu odpowiedniego kandydata.   Powodów zresztą jest cała lista. W efekcie panna młoda i pan młody już tacy młodzi nie są. 10 lat temu Polacy zakładali rodzinę mając średnio 23 lata, dziś czekają z tym prawie do trzydziestki. Frustracja mężatek Nie tylko w Polsce, kobiety nie spieszą się z wychodzeniem za mąż. „The New York Times” poinformował, że ponad połowa dzieci w Stanach Zjednoczonych rodzona jest przez niezamężne kobiety. Eksperci postanowili zbadać, dlaczego kobiety nie chcą brać ślubu. Okazało się, że winna jest… frustracja  mężatek.  Po uroczystości zostają bowiem barwne fotografie, suknia w szafie i… rozczarowanie – pisze jedna z zamężnych internautek. - Rzeczywistość małżeńska często okazuje się być zupełnie inna niż w marzeniach.  Czego kobiety najbardziej żałują po ślubie? Oto najczęstsze odpowiedzi:  1. Żałuję, że nie wiedziałam, czym małżeństwo jest naprawdę. 2. Żałuję, że nie wiedziałam więcej o sobie.  3. Żałuję, że wyszłam za mąż bez zastanowienia.  4. Żałuję, że nie wiedziałam, jak bardzo wpływają na nas modele rodzin, w których się wychowaliśmy.  5. Żałuję, że nie przewidziałam, że mężczyzna po ślubie może się zachowywać gorzej niż przed.  6. Żałuję, że nie myślałam więcej o pieniądzach. 7. Żałuję, że nie wiedziałam że tak trudno pogodzić pracę z małżeństwem.     kobieta.wp.pl 