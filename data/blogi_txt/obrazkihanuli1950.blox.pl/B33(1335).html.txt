Lech Wałęsa przy jednym stole z Wojciechem Jaruzelskim! To nie jest żart. Były prezydent odwiedził ostatnio generała w domu. A Jaruzelski i jego żona Barbara poczęstowali legendę "Solidarności" nalewką i ciastem. Porozumienie ponad podziałami? Jak zauważa Fakt, Wałęsa już raz odwiedził generała Jaruzelskiego. W warszawskim szpitalu na Szaserów, gdzie Jaruzelski leczył się z zapalenia płuc, które było powikłaniem po chemioterapii. Wtedy Wałęsa wszedł na salę, gdzie leżał Jaruzelski "przy okazji", bo akurat odwiedzał swojego syna Jarosława, który trafił do tego samego szpitala po wypadku na motocyklu. Tym razem panowie spotkali się już prywatnie, w domu Jaruzelskiego. I ucięli sobie pogawędkę przy kawie, nalewce i cieście. Na koniec Wałęsa zaprosił Jaruzelskiego do siebie do Gdańska. Wściekły Pies źródło: Politykier.pl 