Komary atakują: dlaczego gryzą? PAP, MS      Komary przyciąga kwas mlekowy i amoniak zawarty w pociefot. 123RF    Komary potrafią skutecznie uprzykrzyć wakacyjny czas. Sprawdź, dlaczego gryzą, skąd się bierze swędzenie oraz dlaczego,gdy ugryzie cię jeden komar, stajesz się wyjątkowo łakomym kąskiem dla reszty krwiopijców?    Choć polskie gatunki komarów nie przenoszą chorób i nie zagrażają ludzkiemu życiu,to ich ugryzienia są nieprzyjemne, a nawet bolesne, zwłaszcza dla osób, które są na jad komarów uczulone.Komary - wróg numer jeden udanych wakacji? Gryzące komary na urlopie są dla Polaków bardziej uciążliwe niż kiepskie warunki mieszkaniowe, niedobrane towarzystwo i niesmaczne jedzenie - tak wykazały badania przeprowadzone dwa lata temu przez TNS OBOP. Ponad 80 proc. Polaków uważa, że komary są najbardziej dokuczliwymi owadami, a dwóch na trzech badanych jest przekonanych, że mogą one zepsuć letni wypoczynek.Dlaczego i kogo gryzą komary? Komary, a właściwie komarze samice muszą pić krew - bez zawartego w niej białka nie złożą zdolnych do rozwoju jaj. Atakują żywicieli - ludzi i zwierzęta - głównie wieczorem i wczesnym rankiem, ale przy dużej wilgotności, bezwietrznej pogodzie i małym nasłonecznieniumogą być agresywne nawet około południa. Co działa na nie niczym przynęta? Wabi je kwas mlekowy i amoniak zawarte w pocie oraz wydychany przez nas dwutlenek węgla.To jak bardzo nasz pot nęci komary jest sprawą indywidualną.Aby jednak zmniejszyć swoją atrakcyjność dla komarów, warto dbać o higienę. Mycie się, gdy się spocimy, może zaoszczędzić nam niechcianych ukąszeń. Banalne? Może to nie rozwiązanie cud, ale działa.Komary upodobały sobie ludzki gatunek. Według badaczy pot człowieka pod względem struktury chemicznej jest o wiele bardziej atrakcyjny dla komarzyc niż pot zwierząt, w tym także goryli czy szympansów.Ugryzł cię jeden, po krótkim czasie, na skórze pojawiają się kolejne swędzące bąble? Jest na to wytłumaczenie. Gdy komarzyca ssie krew, wydziela feromon, który przyciąga kolejne samice.   Skąd się bierze nieprzyjemne swędzenie? Gdy skóra jest przebijana kłujką; ofiara nie zawsze to odczuwa,gdyż jej koniec może omijać zakończenia nerwów.Do ranki jest wprowadzana ślina, która zawiera substancje zapobiegające krzepnięciu krwi. Dopiero w tym momencie ukłucie jest odczuwalne przez ofiarę i to właśnie ta substancja wywołuje swędzenie.Lepiej nie zganiać komara, gdyż może w rance pozostawić resztki kłujki. Jeżeli samica komara nassie się do syta, nie poszukuje już nowej ofiary - gdy ssanie krwi nie było wystarczające, poszukuje następnej możliwości.Wyssana krew, i co dalej? Gdy samica już się nasyci, szuka zbiornika wodnego, w którym mogłoby się rozwijać potomstwo. Jeśli woda wyschnie, jaja mogą przetrwać w ziemi nawet kilka lat. Pojedyncza samica może złożyć ich nawet tysiąc. W ciągu jednego sezonu pojawia się kilka pokoleń komarów.Jak sobie radzić z owadami? Do odstraszania komarów stosuje się od wieków substancje naturalne - kamforę, pyretryny olejek anyżkowy, bergamotowy, cynamonowy, goździkowy,kokosowy, eukaliptusowy, geraniowy, lawendowy, cytrynowy, muszkatołowy,z kwiatów pomarańczy, sosnowy czy tymiankowy. Olejki są skuteczne, ale często nie działają dość długo, a ich wysokie stężenia mogą nie być dobrze tolerowane. W dużej mierze zostały obecnie zastąpione przez związki syntetyczne, które są dostępne w sklepach i aptekach.Najlepszą ochroną przed pijącymi krew owadamijest jednoczesne stosowanie środków odstraszających - repelentów oraz innych zabezpieczeń osobistych,takich jak jasna, długa odzież, nakrycie głowy i moskitiery.Naukowcy odkryli kilka substancji zapachowych, które zaburzają zdolność komarów do wyczuwania obecności człowieka. W przyszłości będzie je można wykorzystać do opracowania nowych środków odstraszających owady.Komar komarowi nierówny - jaki gryzie Polaków? Komary występują na całej kuli ziemskiej - od tropików aż poza koło arktyczne,w miastach, na stepach i wysoko w górach. Opisano ponad 3 tysiące gatunków, z czego w Polsce żyje co najmniej 47.Do lat 60-tych XX wieku ogniska przenoszonej przez komary malariiwystępowały także w naszym kraju - przypomina dr Aleksandra Gliniewicz z Państwowego Zakładu Higieny.Dziś komary żyjące w Polsce są sterylne - nie przenoszą współżyjących z nimi mikroorganizmów groźnych dla człowieka. Gatunki żyjące w tropikach mogą natomiast przenosić malarię, żółtą febrę, dengę, filariozę, wirusowe zapalenie mózgu czy gorączkę doliny Rift.( metromsn.gazeta.pl ) 