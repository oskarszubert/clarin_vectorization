"Znów wprawi katolicką Polskę w zdziwienie" - Reuters o kalendarzu z Wągrowca  saw      Zdjęcia z tegorocznego kalendarza              Producent trumien z Wągrowca tej jesieni wyda kolejny erotyczny kalendarz. W tej samej konwencji, co wcześniej - każdy miesiąc ilustruje inny model trumny i inna naga modelka. Lindner wciąż obraża? Wciąż budzi zdziwienie? Zielona łąka, w tle rzeczka, a na jej brzegu - trumny. Na wieku siedzi w rozkroku naga kobieta i zalotnie się uśmiecha...Firma Zbigniewa Lindnera z Wągrowca produkuje rocznie 130 tysięcy trumien, jest dobrze znana w Niemczech, Norwegii i Szwecji, a jej sukcesem - dzięki kalendarzowi- zainteresowały się największe gazety i telewizje w Europie.  - Program o nas zrobiła telewizja RTL. Napisały niemiecki "Stern", portugalski "Newsweek", a nawet rumuńskie pismo poświęcone sztuce użytkowej - opowiadał właściciel.O kalendarzu właśnie pisze Reuters. - Firma znalazła niezwykły sposób sprzedaży swoich produktów. Znów prowokuje katolicką Polskę - relacjonuje.W 2010 radni Stargardu Gdańskiego chcieli od Lindnera przeprosin za obrazę uczuć religijnych. Producent odpowiedział im: - A co was tak szokuje? Trumna? To produkt jak każdy inny.Nie uważa też, że kalendarz uprzedmiotawia kobiety, i generalnie jest "niesmaczny". Trzy lata temu kalendarz prezentował dość prostą erotykę. W 2011 roku firma postawiła na motywy gangsterskie, a motywem przewodnim było piłkarskie Euro.Kalendarz na przyszły rok jest ukłonem w kierunku polskich, sielskich pejzaży. - Pierwszy kalendarz z pogranicza sacrum i profanum wydali Włosi - przyznaje Piotr Falencik, autor zdjęć. - Włochom konwencja się znudziła, Polakom wprost przeciwnie.Kalendarz trafia tylko do wybranych klientów, najczęściej właścicieli hurtowni. Dochód ze sprzedaży tegorocznego kalendarza w całości przeznaczony jest na cel charytatywny. Fabryka z Wągrowca zatrudnia ponad 100 osób. Reuters pisze o niej z uznaniem:  "Pracują po cichu, rzadko komunikują się ze sobą, umiejętnie potrafią poskładać każdą trumnę". ( wiadomosci.wp.pl ) 