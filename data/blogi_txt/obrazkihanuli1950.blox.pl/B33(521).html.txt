W czwartek (2 maja) w Warszawie o godzinie 11:45 wyruszył pochód rozpoczynający akcję marketingową Programu Trzeciego Polskiego Radia oraz „Gazety Wyborczej”.Wydarzenie zostało objęte patronatem przez prezydenta Bolesława Komorowskiego. Przedsięwzięcie było wspierane różowymi gadżetami,tj. flagami z logo „Trójki”, balonikami, szalikami i ulotkami. Atrakcją dnia miała być konsumpcja czekoladowego orła. Ostatecznie, ku rozczarowaniu uczestników, nie został on podzielony pomiędzy zgromadzonych. Organizatorzy akcji postawili sobie za cel przekonanie Polakówdo radosnego obchodzenia świąt narodowychi okazywania przywiązania do symboli narodowych. Jednakże, według świadków, polskich symboli narodowych było na marszu bardzo mało. Akcja miała też nawoływać do ogólnego optymizmu,gdyż – zdaniem Magdy Jethon, dyrektor Programu Trzeciego PR – nie cieszymy się z tego, co mamy, bo zawsze myślimy o tym czego nie mamy,nie dostrzegamy pozytywnych aspektów naszego życia. W pochodzie wzięło udział kilkuset obywateli.W znacznej mierze byli to przyjaciele i rodziny organizatorów,co można uznać za porażkę, biorąc pod uwagę natężenie kampanii promującej akcję w całym kraju.Swojego wsparcia w rozreklamowaniu wydarzenia udzieliło wielu przedstawicielitzw. salonu artystycznego, jednak niewielu z nich przyszło bawić się wspólnie ze zgromadzonymi.Wśród uczestników można było zaobserwować również transparenty opozycyjne, jak np. Ptok ptakowi nie jednaki, człek człekowi nie dorówna, nie polezie orzeł w GWna”. Kampania została sfinansowana przez wymienione media oraz Narodowe Centrum Kultury, które przekazało na ten cel 100 tys. zł. Pozwoliło to na druk ponad 3 mln ulotek (rozrzucanych także poza stolicą),przygotowanie czekoladowej figury orła, nagród i upominkóworaz pamiątkowych zegarków, które wręczono parze prezydenckiej.  Krzysztof Rudzki Akcja "Orzeł może" wywołała oburzenie członków rady programowej PR  30 kwi, 09:54 OBURZENIE CZŁONKÓW RADY PROGRAMOWEJ PR Program III Polskiego Radia oraz "Gazeta Wyborcza" organizują akcję społeczną "Orzeł może".Troje członków rady programowej Polskiego Radia,wybranych do niej z rekomendacji Prawa i Sprawiedliwości,w wydanym oświadczeniu stwierdziło,że Polskie Radio nie powinno współorganizować tej imprezy, bo ma ona cechy kampanii politycznej.    Fot. Polskie Radio    Zaplanowana na 2 maja, czyli Dzień Flagi akcja "Orzeł może" organizowana przez radiową Trójkę wspólnie z "Gazetą Wyborczą" ma przekonać Polakówdo okazywania życzliwości, optymizmu i wiary we własne siły. Patronat nad akcją objął prezydent Bronisław Komorowski. W czterech miastach – Krakowie, Poznaniu, Warszawie i Wrocławiu– organizatorzy szykują happeningi oraz konkursy z nagrodami. W Warszawie dodatkowo odbędzie się marsz.Począwszy od Dnia Flagi, aż do 4 czerwca na antenie Trójkii na łamach "GW" mają się ukazywać materiały poświęcone tematom związanym z akcją. "Polskie Radio SA w żadnym razie nie powinno współorganizować przedsięwzięć,które mogą być elementem kampanii, bo publicznemu nadawcy nie wolno kreować polityki.Polskie Radio SA nie może stwarzać w tej kwestii żadnych dwuznacznościi pretekstów do uznania go za medium politycznie zaangażowane po jakiejkolwiek stronie"– napisali w oświadczeniu opublikowanym w serwisie internetowym Stowarzyszenia Dziennikarzy Polskichwiceprzewodniczący rady programowej Polskiego Radia Krzysztof Czabańskii członkowie: Teresa Bochwic oraz Stanisław Janecki. Poinformowali, że podejmą działania, aby ustalić,kto w spółce i na jakiej podstawie podjął decyzję o udziale Polskiego Radia w akcji.Ich zdaniem narusza ona "obowiązujące publicznego nadawcę zasady bezstronnościi nieangażowania się w polityczne kampanie"."Oczekujemy podjęcia odpowiednich działań wyjaśniających,a w razie potrzeby dyscyplinarnych, przez Krajową Radę Radiofonii i Telewizji" – napisali. – Radio publiczne nie jest od tego, żeby kreować politykę, tylko ją opisywać.Polityczność akcji nadaje to, że jest ona firmowana przez przez ośrodek prezydencki – uważa Stanisław Janecki. - To jest inicjatywa trzech członków. W mojej ocenie reakcja nie jest do końca uzasadniona. Ja się nie podpisałem pod tym stanowiskiem- mówi przewodniczący rady programowej Polskiego Radia Maciej Wojtyszko. Polskie Radio stanowiska trzech członków rady programowej jeszcze nie otrzymało.– Dotarły do nas takie informacje, ale nie zgadzamy się z takimi zarzutami.To akcja społeczna, pozytywna, bez elementów politycznych – mówi Radosław Kazimierski, rzecznik Polskiego Radia. – Nie rozumiem zarzutów trzech członków rady programowej Polskiego Radia.Jestem nimi zdziwiona. To akcja społeczna, która potrwa miesiąc.Będziemy mówić między innymi o optymizmie języka, o optymizmie w innych krajach, o warsztatach śmiechu,o tym, jak widzą nas obcokrajowcy oraz z czego możemy być dumni.Wśród ambasadorów akcji nie ma ani jednego polityka: są muzycy, aktorzy, dziennikarze – komentuje Magda Jethon, dyrektor Trójki. Do 15-osobowej rady programowej Polskiego Radia pięciu członków rekomenduje KRRiT, pozostałych - ugrupowania parlamentarne. Teresa Bochwic (była zastępcą dyrektora programowego Polskiego Radiai członkiem Rady Etyki Mediów w latach 2008-2010),Krzysztof Czabański (były prezes PAP i Polskiego Radia),Stanisław Janecki (były naczelny "Wprost”i były zastępca dyrektora TVP 1)zostali wybrani do rady z rekomendacji Prawa i Sprawiedliwości. (GK) 