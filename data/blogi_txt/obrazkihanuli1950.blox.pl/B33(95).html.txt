Astronomowie, zajmujący się poszukiwaniem obcych cywilizacji w kosmosie,żadnej dotąd nie znaleźli, choć korzystają z coraz bardziej zaawansowanego sprzętu.  Także grupa australijskich naukowców nie znalazła żadnych śladów inteligentnych istot pozaziemskich. Badacze korzystali z tak zwanej interferometrii wielkobazowej. Jest to technika, dzięki której dane odbierane są przez radioteleskopy położone w dużej odległości od siebie, na przykład na różnych kontynentach.  Astronomowie obserwowali system planetarny gwiazdy Gliese 581, odległej od nas o 20 lat świetlnych. Jej planety znajdują się w tak zwanej strefie zamieszkiwalnej. Oznacza to, że dla życia nie jest tam ani za sucho, ani za zimno, ani za gorąco. Okazało się jednak, że na tych planetach panuje radiowa cisza - nikt nie nadaje żadnych sygnałów. Naukowcy mówią, że nie będą się poddawać, zaznaczają jednocześnie, że znalezienie śladów inteligentnego życia w kosmosie jest mało prawdopodobne.Ziemia na przykład istnieje od czterech miliardów lat, a rozumne istoty wysyłają z niej sygnały radiowe dopiero od lat siedemdziesięciu. TopNews - najpopularniejsze materiały WP.PL 