Doradcy Marka Michalaka protestują przeciwko- jak napisali w specjalnym oświadczeniu - treści i stylowi wypowiedzi twórcy Wielkiej Orkiestry Świątecznej Pomocy. Jerzy Owsiak zarzuca Markowi Michalakowi brak reakcji na ujawnione ostatnio w Polsce przypadki przemocy i zaniedbań wobec dzieci. "Szanowny Panie Rzeczniku, czy Pan żyje?" - pytał w liście otwartym z 23 lipca. W swoim oświadczeniu doradcy Rzecznika Praw Dziecka zarzucają Jerzemu Owsiakowi brak podstawowej wiedzy o kompetencjach i działaniach RPD. Sygnatariusze oświadczenia podkreślają, że zgodnie z ustawą o RPD, kompetencje tego organu nie mają charakteru wykonawczego. Zwracają także uwagę na wiele inicjatyw podjętych przez RPD, między innymi zakaz stosowania kar cielesnych wobec dzieciczy zaostrzenie kar wobec pedofilów i gwałcicieli. Zdaniem doradców RPD, list Owsiaka "nosi znamiona personalnego ataku na Marka Michalaka". Nie do zaakceptowania jest słownictwo i styl tych wypowiedzi - czytamy w oświadczeniu. Autorzy oświadczenia domagają się także "stanowczej reakcji" profesor Ireny Lipowicz, Rzecznika Praw Obywatelskich, gdyż Jerzy Owsiak jest doradcą RPO. Oświadczenie doradców RPD podpisało 21 osób, wśród nich Henryka Krzywonos-Strycharska, ksiądz Arkadiusz Nowak i Maciej Wojtyszko.  (ib, bart) TopNews - najpopularniejsze materiały WP.PL 