Źródło : Eliza Dolecka, metromsn.gazeta.pl    ,,Sztucznie pędzone, mniej odżywcze.Bez smaku, bo nie dojrzewały w słońcu - przekonują ich wrogowie. Pyszne, pachnące, cieszą oczy - zapewniają zwolennicy nowalijek. Prawda, jak zwykle, gdzieś po środku. Wczesne wiosenne warzywa są lepsze i gorsze. Na które postawić? Co siedzi w sprzedawanej obecnie młodej rzodkiewce, szczypiorku czy sałacie?Lepsza rzeżucha czy natka pietruszki? Z gruntu zdrowo?       Shutterstock   Dziś dostęp do świeżych warzyw i owoców w zasadzie mamy przez cały rok. Wprawdzie pochodzą z importu, sporo kosztują, nie są młode i niekoniecznie gruntowe, ale z pewnością oczekiwanie na nowalijki nie jest już tak silne, jak przed laty. Zarazem trudno się oprzeć pierwszym rzodkiewkom na straganie,nie skusić na pachnącą botwinę, świeżą zieleń szczypiorku...  Wiosną dosłownie jemy oczami. Organizm domagający się zastrzyku witamin i minerałów, poluje na ich znakomite źródła. Nowalijki wydają się idealne.Chociaż wcale takie być nie muszą. Pierwsze warzywa zazwyczaj pochodzą ze szklarni. Nie groźny im więc grad czy nocne przymrozki.Nowalijki rozwijają się tam w optymalnej dla tempa wzrostu temperaturze, wilgotności i oświetleniu. Są "dokarmiane" w taki sposób, by maksymalnie szybko trafiły na nasze stoły.Niekoniecznie z korzyścią dla naszych żołądków. Wiadomo, że najpełniejszy smak mają jarzynydojrzewające w pełnym słońcu, w rytmie natury. Dowiedziono także, że warzywa i owoce uprawiane na polachzazwyczaj mają większą zawartość witamin i antyoksydantów (przeciwutleniaczy). Różnice te nie są jednak tak znaczące, jak można sądzić.Warto przy tym pamiętać, że utrata cennych składników zależy nie tylko od czasu zbiorów, ale i sposobu przechowywania produktów, a ostatecznie: przygotowywania posiłków. Nie warto zatem demonizować.Młode warzywa też są zwykle zdrowe, chociaż troszkę mniej. Prawdziwym problemem może byćnagromadzenie substancji azotowych w nowalijkach. By zapewnić im szybki wzrost, uprawia się je najczęściej w bogatej w składniki mineralne glebie,a dodatkowo intensywnie nawozi. Bywa, że bardziej, niż dopuszczają normy, zwłaszcza w zakresie związków azotowych. Niestety, rośliny nie pobierają ich tyle, ile potrzebują, a tyle, ile dostaną. Nadmiar kumulują przede wszystkim w korzeniach i liściach. Bez szkody dla siebie.U człowieka związki azotowe przekształcone w azotyny, a następnie w nitrozoaminy, sprzyjają problemom ze zdrowiem: mogą np. powodować raka żołądka.Oczywiście, nie zatruje nas liść sałaty na kanapce czy mała rzodkiewka w sałatce.Regularne, wieloletnie "podtruwanie" już tak. Czy możemy go uniknąć?Nic z tego. Warzywa obfitujące w azotany nie różnią się wyglądem od innych. Fakt, wyjątkowo dorodna marchew czy pomidor w maju mogą wzbudzać szczególne podejrzenia... Z drugiej strony: czy wiemy, jak nawożone są rośliny gruntowe?I tu mogą przecież zdarzać się nadużycia. Wśród nowalijek są szczęśliwie i takie,które możemy wyhodować na własnym parapecie.Nawet bardzo szybko.Nie tylko słynna rzeżucha, która nie domaga się nawet gleby,ale i szczypior, pietruszka, a nawet rzodkiewka, świetnie czują się w donicy. Chcesz mieć pewność? Można i tak! Z drugiej strony można mnożyć przykłady osób mających poważne problemy ze zdrowiem z powodu niedoboru w diecie warzyw i owoców. Trudno natomiast dowieść, że komuś zaszkodziły nowalijki, umyte i z legalnego źródła." 