Poseł Pawłowicz z PiS: Owsiak zwalcza Kościół. Monika Olejnik: To polityka nienawiści do WOŚP      Krystyna Pawłowicz/Monika Olejnik (Fot. AG)         Zobacz zdjęcia (2)    - Trzeba rzeczywiście nie mieć serduszka, żeby robić politykę na nienawiści do WOŚP - tak m.in. dziś rano Monika Olejnik odpowiedziała na Facebooku poseł PiS Krystynie Pawłowicz.Wczoraj Pawłowicz za pośrednictwem Fronda.pl zwróciła się do wolontariuszy WOŚP przeciwko Jerzemu Owsiakowi: "To człowiek, który zwalcza Kościół, chrześcijaństwo, a poniekąd też ich samych".    Im bliżej było kolejnego, XXII Finału Wielkiej Orkiestry Świątecznej Pomocy, tym coraz bardziej uaktywniali się jej prawicowi przeciwnicy.Znana z kontrowersyjnych wypowiedzi posłanka PiS Krystyna Pawłowicz w niedzielę zabrała głos na Facebooku.Posłanka na początek deklaruje, że nigdy nie dała ani grosza na Orkiestrę. Dlaczego?"Choćby dlatego, że jest to środowisko, które brutalnie zwalcza Kościół, chamsko i wulgarnie odnosi się do ludzi, którzy próbują ewangelizować na Przystanku Woodstock" - pisze w portalu Fronda.pl. Chodzi jej o zdarzenia sprzed dwóch lat, kiedy policja zarekwirowała banery antyaborcyjnej Fundacji Pro - Prawo do Życia, która na Woodstocku organizowała antyaborcyjną pikietę. Chciała pokazać transparenty ze zdjęciami płodów poddanych aborcji.- Interweniowaliśmy na prośbę rodziców dzieci, które były przejęte widokiem zdjęć martwych płodów - tłumaczyła wtedy policja"Ich wystawa została aresztowana przez policję! Kościółi księża są tam określani w sposób najgorszy z możliwych, ale kiedy chcą pieniędzy,to wolontariuszy wysyłają z puszkami pod kościoły - to jest bezczelność!" - pisze Pawłowicz.Zdaniem posłanki Jerzy Owsiak wysyła "gwardie młodych ludzi" pod kościoły, żeby wykorzystywały to, że "księżom być może nie wypada zbyt ostro odmówić wolontariuszom WOŚP".Kolejny zarzut - nie dawać na WOŚP, bo Woodstock promuje... satanizm, a Przystanki kończą się "antychrześcijańskim i lewackim praniem mózgu"."Jeśli nie chcecie Państwo, aby wasze pieniądze szły na tarzanie się w błocie,na festiwal nienawiści względem Kościoła i katolików, na tą demoralizację, to nie wspierajcie WOŚP.Miejmy odwagę odmówić Owsiakowi!" - apeluje posłanka.Swój wywód kończy apelem do wolontariuszy WOŚP. "Tam jest dużo młodzieży, która bierze w tym udział z dobrymi intencjami,nie mając szerszej wiedzy o kontekście działań Owsiaka.Ale apeluję do tych młodych ludzi, by nie budowali sobie bożka, bo to człowiek,który zwalcza Kościół, chrześcijaństwo, a poniekąd też ich samych" - przekonuje posłanka PiS.Monika Olejnik: To polityka nienawiści do WOŚP Dziennikarka Monika Olejnik odpowiedziała na Facebooku Pawłowicz w niedzielę rano:"Droga posłanko Pawłowicz, ja chcę, żeby moje pieniądze szły na to,żeby dzieci - po wyjściu z dobrze wyposażonego szpitala - mogły tarzać się w błocie i jeździć na festiwale, które według pani demoralizują młodzież i są aktem nienawiści wobec Kościoła. Trzeba rzeczywiście nie mieć serduszka, żeby robić politykę na nienawiści do WOŚP".( metromsn.gazeta.pl ) 