Eksplozja w Gdańsku.Około godziny 5 rano nieznani sprawcy wysadzili bankomat przy ulicy Warszawskiej. Na początku tygodnia do podobnych zdarzeń doszło w Kielcach i Starachowicach. I choć policjanci oficjalnie nie chcą łączyć zdarzeń na Pomorzu czy w południowej Polsce, to kryminalni uważają, że za serią „wybuchowych bankomatów”, stoją ci sami bandyci. A przynajmniej dzielący się między sobą informacjami, na temat techniki. Wysadzenie bankomatu w Gdańsku to już kolejny taki przypadek w ostatnim czasie. Na miejscu, przy supermarkecie na ulicy Warszawskiej, od rana pracują policjanci. Nie wiadomo, jaką kwotę zrabowali sprawcy. ( nasygnale.pl ) 