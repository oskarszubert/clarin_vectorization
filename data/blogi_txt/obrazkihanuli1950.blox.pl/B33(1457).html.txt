Wczoraj : Na rogu ulic Szkolnej i Świętokrzyskiej w Warszawie, tuż przy budowie metra, zapadły się chodnik i ulica. Konieczna była ewakuacja mieszkańców okolicznych budynków- poinformowało Radio TOK FM. W okolicy czuć było ulatniający się gaz. Według najnowszych informacji wyciek z rury wodociągowej zatamowano. W porannym szczycie w piątek całkowicie zamknięto ruch na Marszałkowskiej między Al. Jerozolimskimi a Królewską. Tramwaje kursowały al. Jana Pawła II, autobusy - Nowym Światem albo ul. Emilii Plater. Metro jeździło normalnie.    Po awarii na budowie metra u zbiegu Świętokrzyskiej i Szkolnej w centrum były duże utrudnienia w ruchu. - Nasz nadzór od razu zareagował na sytuację i wprowadziliśmy objazdy- powiedział ,,Gazecie" wicedyrektor Zarządu Transportu Miejskiego Andrzej Franków.TramwajeWedług niego cztery linie tramwajowe kursujące normalnie Marszałkowską i ul. Andersa (od pl. Zbawiciela do Stawek) przeniesiono w al. Jana Pawła II.Objazdy były podobne jak podczas niedawnego zamknięcia ruchu z powodu budowy stacji metra na skrzyżowaniu Marszałkowskiej ze Świętokrzyską. 