Władze klubu PO opowiadają się za tym, by obywatelski projekt blokujący reorganizację sądów rejonowychskierować do dalszych prac w sejmie. Także PiS, PSL, SLD i RP deklaruje, że poprze w czwartek tę propozycję. Reorganizacji sądów chce minister Jarosław Gowin. - Zarekomendowałem władzom klubu, aby nie odrzucać projektu obywatelskiego w pierwszym czytaniu (w czwartek - przyp. red.).Z zasady nie odrzucamy projektów obywatelskich, jeśli nie są to projekty ideologiczne - powiedział szef klubu PO Rafał Grupiński. - Skierujemy projekt obywatelski do dalszych prac - potwierdziła rzeczniczka dyscypliny klubu PO Iwona Śledzińska-Katarasińska.( wiadomosci.wp.pl ) 