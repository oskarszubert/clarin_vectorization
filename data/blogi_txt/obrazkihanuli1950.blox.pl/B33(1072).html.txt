- Ci, którzy najwięcej w Sejmie krzyczeli, że nie wolno mordować zwierząt, zezwalają i głosują za tym, żeby można było mordować dzieci w łonach matki - powiedział w TVN24 były wicepremier Roman Giertych. Były Polityk LPR głosowanie ws. uboju rytualnego nazwał skandalem. Polityk zwrócił uwagę, że "czym innym jest nieakceptowanie" pewnych praktyk, a "czym innym zakazywanie innym ludziom życia według swoich tradycji i kultury". Giertych jako pełnomocnik Europejskiego Związku Żydów chce sprawę skierować do Trybunału, a także doprowadzić do przyjęcia przez rząd poprawki do ustawy o relacjach państwo-środowiska żydowskie i muzułmańskie pozwalającej na życie zgodnie z własną tradycją, również prowadzenie uboju rytualnego. Roman Giertych odniósł się też do problemów rządu i sporu Jarosława Gowina z Donaldem Tuskiem. - Dla wielu wyborców PO sprawa związków partnerskich, in vitro i całego skrętu w lewo to jest za dużo - dodał. W jego opinii takie odejście "w lewo" PO było powodem d\gwałtownych spadków w sondażach. ( wiadomosci.wp.pl ) 