Makro wycofuje mięso ze sprzedaży.                Jakub Wątor Prosię sprzedawane w Makro Cash Carry (Fundacja Międzynarodowy Ruch Na Rzecz Zwierząt Viva!) Po tekście "Gazety" i zgłoszeniach setek oburzonych internautów Makro wycofało ze sprzedaży pakowane w folię mrożone całe prosięta. - Będziemy prowadzili w tej sprawie konsultacje z naszymi klientami - informuje biuro prasowe sieci. Kilkutygodniowe zamrożone w całości prosięta Makro sprzedawało w hurtowniach od zeszłego roku. Ale dopiero teraz oburzeni klienci zgłosili to do fundacji Viva! działającej na rzecz ochrony zwierząt. A ta opublikowała zdjęcia prosiąt na Facebooku i zaapelowała o reakcję klientów sieci.Klienci o sklepie: Mordercy!        Na fanpage'u sieci klienci wpisali dziesiątki atakujących hurtownię komentarzy. "Mordercy" to jedna z łagodniejszych inwektyw. "Byłam Waszą wierną klientką i dużo zostawiałam pieniędzy w sklepie, ale sprzedaż małych martwych świnek to porażka! Nigdy więcej, choćbym przymierała głodem, nic u Was nie kupię i moi znajomi też mają takie zdanie" - napisała jedna z internautek. Podobnych głosów były dziesiątki. Ale odezwali się i tacy, którzy zarzucili oburzonym hipokryzję, bo "nie wiedzieliście, z czego jest kotlet, który macie potem na talerzu?". 