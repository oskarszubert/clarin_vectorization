'Daily Mail' odsłania kulisy filmowej sceny z otwarcia igrzysk olimpijskich w Londynie, w której James Bond i królowa Elżbieta II wyskakują na spadochronach z helikoptera nad stadionem olimpijskim.    To filmowy debiut Elżbiety II. Krótka sekwencja filmowa pokazuje królową brytyjską, która wraz ze słynnym tajnym agentem 007 Jamesem Bondem (w tej roli Daniel Craig) leci helikopterem z pałacu Buckingham na stadion olimpijski. W kulminacyjnym momencie oboje wyskakują z helikoptera, który zawisł 300 m nad stadionem. Scena już teraz została okrzyknięta mianem kultowej. Biorąca w niej udział królowa pokazuje, że nie tylko ma ogromny dystans do samej siebie. Ale też potwierdza, że w pewnym sensie jest taką samą ikoną brytyjskiej kultury masowej, jak jej najsławniejszy agent - James Bond. Choć Elżebieta II osobiście występuje tylko na początku filmu, reżyser widowiska - Dany Boyle podkreślał, że królowa w swoim aktorskim debiucie spisała się świetnie. - Jest bardzo bystra, niczego nie trzeba powtarzać jej dwa razy - mówił 'Daily Mail'. Dodał, że królowa znakomicie dogadywała się też z grającym agenta 007 Danielem Craigiem. Podobno scenę z udziałem Elżbiety II udało się nakręcić za pierwszym razem, a królowa miała tylko jeden warunek. Że sama wybierze strój, w którym zagra.W ujęciach w helikopterze Elżbietę II grała brytyjska aktorka Julia McKenzie, natomiast w momencie skoku dublował ją Gary Connery. 43-letni kaskader, o którym świat usłyszał m.in. dlatego, że jako pierwszy człowiek na świecie skoczył bez spadochronu z wysokości 800 m i bezpiecznie wylądował. Connery miał na sobie dokładnie taką samą sukienkę, jak królowa.Dublerem Daniela Craiga był 41-letni Mark Sutton. Obaj skoczkowie wylądowali na moście w poblizu stadionu, a Connery żartował, że bardzo chciał zatrzymać sukienkę, w której skakał: - Wyglądałaby świetnie w trakcie wieczornego wyjścia. 'Daily Mail' odłsłaniając kulisy wydarzenia pisze, że na pomysł zaangażowania królowej wpadł dyrektor artystyczny ceremonii Dany Boyle. Przedstawił go szefowi Komitetu Organizacyjnego Igrzysk Olimpijskich w Londynie Sebastianowi Coe, byłemu mistrzowi olimpijskiemu i konserwatywnemu politykowi. "Obrotowym" między pałacem Buckingham, a organizatorami był Edward Young - osobisty sekretarz królowej i znajomy Sebastiana Coe z czasów kariery politycznej. Coe był szefem sztabu Williama Hague'a, gdy ten był liderem brytyjskiej opozycji. Young natomiast odpowiadał w sztabie za komunikację. ( METROMSN.GAZETA.PL ) 