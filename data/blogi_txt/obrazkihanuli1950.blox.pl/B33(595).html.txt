Maciej Stuhr do tabloidów: Jesteście ludzkimi wszami, nienawidzę was    Maciej Stuhr (Agencja Gazeta)    Popularny aktor Maciej Stuhr w najnowszym "Newsweeku" niezwykle ostro atakuje brukowce i plotkarskie portale, które od miesięcy rozpisują się o kryzysie w jego małżeństwie. - Z mojej żony zrobiono prostytutkę. Moja córka czyta "Party" i płacze. To, co działo się po premierze "Pokłosia", to były niedzielne igraszki - mówi w rozmowie z "Newsweekiem" Stuhr.    Aktor nie wytrzymał ciągnącego się od kilku tygodni tabloidowego prześwietlania jego życia prywatnego. Plotkarskie media dzień w dzień donoszą o mniej lub bardziej prawdziwych szczegółach dotyczących jego relacji z żoną Samantą, domniemanego ojca jej niedawno narodzonego dziecka czy domniemanej nowej partnerki samego Stuhra.Kilka tytułów artykułów: "Maciej Stuhr da nazwisko cudzemu dziecku!", "Żona Stuhra odeszła do innego. Jest w ciąży!", "Jakub Krupski uwiódł żonę Macieja Stuhra, a teraz zabrał psa". Wszystko okraszone zdjęciami zrobionymi przez paparazzich. 