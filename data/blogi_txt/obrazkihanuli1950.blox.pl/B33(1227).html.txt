fot.AKPA Pokaże na co ją stać?   Kiedy już myśleliśmy, że Tatiana Okupnik zupełnie zapomniała o muzycznej karierze, w sieci pojawiła się wideo-zapowiedź jej nowej płyty. Pierwsze informacje o kolejnym wydawnictwie wokalistki pojawiły się jeszcze w ubiegłym roku. Ostatecznie nie doczekaliśmy się jednak żadnych konkretów.   Wygląda na to, że wokalistka ostro wzięła się do pracy. Czy po dwóch solowych płytach przyjętych przez publikę z umiarkowanych entuzjazmem, Tatiana nareszcie znalazła właściwy muzyczny kierunek?  fot. AKPA Ostatnie solowe wydawnictwo Tatiany to "Spider Web" z 2011 roku. Krążek zadebiutował na 14 miejscu w zestawieniu najlepiej sprzedających się płyt w Polsce, a później było już tylko gorzej. Zamiast piąć się w górę, album pikował w dół by ostatecznie zniknąć z listy. Kolejne muzyczne przedsięwzięcia piosenkarki okazały się znacznie większymi wpadkami.  Ze swoim podopiecznym z programu "X Factor" - Dawidem Podsiadło, Tatiana nagrała singiel "Tu i teraz". Piosenka okazała się sporym rozczarowaniem, szczególnie dla fanów talentu zwycięzcy muzycznego show. Od słabego utworu odciął się Dawid, który powtarzał w wywiadach, że nie jest to jego kawałek. On w nim jedynie śpiewa.  fot. AKPA Do historii przeszła również karkołomna interpretacja "Skyfall" Tatiany. Chciała, żeby było pięknie i wzniośle, a niestety końcowy efekt okazał się fatalny. Wokalistka musiała przełknąć całą serię złośliwych komentarzy i docinków serwowanych przez bezlitosnych internautów. "Paskudne wykonanie. Uszy bolą!" - to jeden z subtelniejszych wpisów, jaki pojawił się pod materiałem wideo zamieszczonym w serwisie YouTube.  fot. AKPA Wpadki zapamiętuje się zdecydowanie łatwiej niż sukcesy. Cofnijmy się do czasów Blue Cafe z Tatianą w roli wokalistki. Myślicie, że grupa dotarłaby na szczyty list przebojów, gdyby nie charyzmatyczna piosenkarka? Czy nowym krążkiem Tatianie znów uda się podbić polski rynek muzyczny? ( muzyka.wp.pl ) 