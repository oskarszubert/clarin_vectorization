Kardynałowie wybrani przez papieża Franciszka do specjalnej grupy, która ma zreformować watykańską biurokrację, chcą,by kobiety odgrywały większą rolę w administracji Stolicy Apostolskiej - pisze "The Telegraph".    Stojący na czele grupy ośmiu purpuratów kard. Oscar Andres Rodriguez Maradiaga z Hondurasu chce, by więcej stanowisk w Watykanie mogło być w rękach kobiet. - To naturalna kolej rzeczy. Wykształcone kobiety powinny odgrywać większą rolę - powiedział.Kobiety piastują już kilka ważnych stanowisk w Watykanie.Siostra Nicla Spezzati jest podsekretarzem w Kongregacji do spraw Instytutów Życia Konsekrowanego i Stowarzyszeń Życia Apostolskiego, a Flaminia Giovanelli pełni taką samą funkcję w Papieskiej Radzie ds. Sprawiedliwości i Pokoju. Z kolei Maria Cristina Carlo-Stella zarządza bazyliką św. Piotra. 