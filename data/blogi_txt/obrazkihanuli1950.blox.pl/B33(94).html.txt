Bp Ryczan atakuje: Bonieckiego ("zagubiony na starość") i Wojewódzkiego. A Żakowskiego - zaprasza na pielgrzymkę psm, KAI Biskup Kazimierz Ryczan (Fot. Jarosław Kubalski / AG) ,,Redaktor Żakowski pisze, że świat biskupom odjeżdża, że cofają się. Zapraszam pana redaktora na pielgrzymkę. Sprawdzi pan, jak współczesny świat odjeżdża Kościołowi" - powiedział bp Kazimierz Ryczan podczas mszy inaugurującej pielgrzymkę na Jasną Górę. Skrytykował też ks. Bonieckiego i Jurka Owsiaka.    Znaczna część homilii biskupa była poświęcona "manipulacji" ze strony mediów, które chętnie, zdaniem bp. Ryczana, wykorzystują do własnych celów,,południowoamerykański styl papieża Franciszka",a w Polsce coraz ostrzej atakują biskupów i kapłanów,nazywając ich ,,obrońcami zmurszałego Kościoła".,,Dziś międzynarodowy sekularyzm, dowodzony przez masonerię, opanował środki masowego przekazu i toczy walkę z Kościołem i wierzącymi"- stwierdził bp Ryczan. Podkreślił, że papież ,,kocha Kościół Chrystusowy, dla którego ważna jest Ewangelia,nauczanie Kościoła zawarte w katechizmie i Soborze Watykańskim II (...), papież wiary prostej, pokory, całujący więźniów, obrońca ubogich". Żakowski? "Zapraszam na pielgrzymkę" Tymczasem, według bp. Ryczana, dla dziennikarzy ważne jest, ,,w jakiej plebanii mieszka ksiądz, gdzie był na wakacjach i jakim pojazdem się porusza". Media ,,oczekują, kiedy papież wypromuje homoseksualistów, gejom powierzając funkcje kapłańskie, a dotychczasowe normy moralności chrześcijańskiej dostosuje do kanonu swobody seksualnej i etyki sytuacyjnej" - mówił ordynariusz kielecki.Bp Ryczan skrytykował kolejną edycję Przystanku Woodstock, w ramach którego znalazła się ,,pokojowa wioska Kryszny", red. Jacka Żakowskiego za ataki na Kościół, a także Kubę Wojewódzkiego - ,,szydzącego z Biblii na imprezie pana Owsiaka" - i ,,zagubionego na starość ks. Bonieckiego, bratającego się z Nergalem". 