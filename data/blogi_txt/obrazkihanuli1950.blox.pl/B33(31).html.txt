Czy to faktycznie, jak wielu uważa i uważało, piłka nożna jest sportem narodowym Polaków? Największe sukcesy w tej dziedzinie odnosiliśmy za czasów PRL-u, jednak wówczas spokojnie można było stwierdzić, że nasz sport narodowy to... picie alkoholu.  Kto i gdzie?       Mężczyzna pijący piwo w restauracji   Nie będzie nadużyciem teza, że pili wszyscy. Młodzi i starzy, kobiety i mężczyźni, robotnicy i inteligenci, opozycjoniści i ludzie władzy.Według danych zebranych przez Krzysztofa Kosińskiego, autora książki "Historii pijaństwa w czasach PRL", pod koniec lat 70. wypijano rocznie blisko 300 milionów litrów czystego alkoholu etylowego, co w przeliczeniu na statystycznego Polaka dawało ok. 8,6 litra. Ponad 66% tego stanowiła wódka, na drugim miejscu było piwo (20,3%) i wino (13%). W latach 80. każdy nasz rodak powyżej 16. roku życia wypijał rocznie już ponad 20 litrów wódki.  Podobnie jak w piłce nożnej,także pod względem wlewanej w gardła naszych rodaków wódki przodowaliśmy na świecie.Choć jest to zajęcie bardzo wyniszczające i szkodliwe, to jednak, niestety, za czasów minionego ustroju stanowiło nieodłączną część życia wielu Polaków. Jak pito? Gdzie? Czym się raczono? Powiedzieć, że spożywano po prostu dużo wódki, to zdecydowanie za mało... Kadr z filmów propagandowego traktującego o szkodliwości alkoholu PRL bogato wyposażonymi sklepami nie stał.Chyba, że mowa o sklepach monopolowych.W dwa lata po wojnie działało już 17 tysięcy punktów sprzedaży alkoholu. W latach odwilży było ich 58,5 tysiąca. Jeden z pracowników fabryki Wagonów w Świdnicy pisał: Od bramy fabryki do końca tej samej ulicy Westerplatte jest aż 7 punktów sprzedaży wódki - cytuje słowa robotnika Krzysztof Kosiński.  Pracownicy PSS Spolem Władza jasno określała, jak taki punkt sprzedaży ma wyglądać. Powinien być widny i składać się z co najmniej trzech pomieszczeń- czytamy instrukcję Państwowego Monopolu Spirytusowego. - Sklep powinno się urządzić w centralnej części miejscowości, przy głównych drogach traktowych.Wejście do sklepu miał zdobić blaszany szyld o wymiarach 45x25 cm,z białym napisem na czerwonym tle: "Spirytusowy Sklep nr..." - czytamy w książce "Historia pijaństwa w czasach PRL". Co ciekawe, PMS uznał, że praca w spirytusowym sklepie stanowi formę nobilitacji lub też rekompensaty, dlatego zalecano zatrudniać tam inwalidów wojennych oraz "ludzi wybitnie pokrzywdzonych przez okupację niemiecką oraz innych ludzi godnych zaufania". Dodatkowo w wytycznych pisano, żeby pracownicy punktów byli "energiczni" i "przedsiębiorczy".  Kadr z "Polskiej Kroniki Filmowej", klient sklepu spirytusowego kupuje alkohol w czasie przerwy w pracy Spirytusowe sklepy pozostawały głównym źródłem zaopatrzenia w napoje alkoholowe.W PRL-u panowało powszechne przeświadczenie o elitarności lokali gastronomicznych, gdzie także można było kupić coś mocniejszego.Do modnych knajp typu Kameralna nie chadzał każdy. O ile studenci czy partyjni mieli swoje dedykowane lokale, o tyle ludzie nie zaliczający się do żadnej z tych grup albo pili w domu, albo mogli się udać do mniej modnych wyszynków lub barów gorszej kategorii, tzw. spelunek.Taka wyprawa wymagała nie tylko mocnej głowy, ale także i szczęścia. Wiele z nich, jak określa to Krzysztof Kosiński, była "czarnymi dziurami wielkich miast". Nie raz zdarzało się, że po wizycie w warszawskim barze Bródnowski dany śmiałek przepadał bez wieści. W Warszawie za modne spelunki uważano winiarnie "U Hopfera", "Gruba Kaśka", "Szwajcarska", "Baryłeczka", "Jantar", bar "Harnaś" na Ochocieczy też tzw. "probiernię" przy Marszałkowskiej 68. Wszystkie lokale miały jeden mianownik: duża ilość i niski standard. Piwo spożywa się w nieodpowiednich, antykulturalnych warunkach(nie ma zwyczaju zdejmowania nakryć głowy i płaszczy; brak popielniczek; nie działa wentylacja; sprzedaje się piwo w nieograniczonych ilościach - czytamy u Kosińskiego fragment relacji dziennikarzy incognito z "Życia Warszawy". Niektórzy podnoszą jakość piwka winem dolewanym z butelek, a inni wysączają je w pozycji stojącej. (...)Wielu klientów nierzadko od razu po wyjściu załatwia swoje potrzeby fizjologiczne - pisze w liście do redakcji czytelnik "Problemów Alkoholizmu".  Kadr z Polskiej Kroniki Filmowej, klienci kiosków piwnych Inna kategorią były też kioski piwne.Od lat 60. w małych, pomalowanych na zielono budkach można było kupić właściwie tylko piwo (czasem też herbatniki, papierosy czy czekoladę). Mówiąc delikatnie, kioski nie należały do specjalnie ekskluzywnych miejsc. Kufli w ogóle nie myto, obsługa nie dysponowała nawet wiadrem z wodą. Niektórzy klienci zamawiali więc piwo do przyniesionych butelek - czytamy fragment raportu inspektorów PIH w książce Krzysztofa Kosińskiego. Klientami byli przede wszystkich mężczyźni, zatrzymujący się przy kioskach w drodze do lub z pracy.Jeżeli na kufelek orzeźwiającego napoju chciała zatrzymać się kobieta,musiała się liczyć z niechętnymi spojrzeniami przechodniów. Nie powinno jej to zdziwić - w latach 60. powszechnie uważano, że piwo to trunek dla mężczyzn.Gdy zamawiał on piwo dla siebie, swojej partnerce stawiał sok lub oranżadę.  Kadr z Polskiej Kroniki Filmowej Kioski piwne można uznać za zaczątek lokali gastronomicznych. Miejsca, gdzie można było coś zjeść i coś wypić, należały jednak do rzadkości. Nawet w miastach lokali z wyszynkiem było niewiele. Przeważały zdecydowanie knajpy, gdzie jedzenie było jedynie dodatkiem do serwowanego alkoholu. Za przykład może służyć opisana przez Romana Śliwonika sytuacja z popularnej "Kameralnej". Poproszę koniak i owoce południa - zamawiał zawsze najzdolniejszy chyba satyryk (...) Janusz Minkiewicz.I kelner bez słowa przynosił ćwiartkę czyściochy i kiszone ogórki - czytamy w "Portrecie z bufetem w tle".   Kadr z Polskiej Kroniki Filmowej Potrzeba picia była w narodzie tak duża,że wiele kawiarni przebranżawiało się w pijalnie wódki i piwa. Lokal, w którego karcie klienci nie znajdywali alkoholu, był po prostu nierentowny. Wódki bez zakąski nie podawano, toteż proces upijania się trwał dłużej i był nieco kosztowniejszy - zauważa dalej Śliwonik. Czasem jednak, gdy funduszy brakowało na wieczór w knajpie, sklepy monopolowe były już dawno zamknięte, a w butelce z domowym bimbrem widać było już denko, jedynym ratunkiem pozostawały tzw. meliny.W Warszawie legendarną wprost meliną była ta przy cmentarzu na Woli. Było to miejsce na uboczu, znane wszystkim mieszkańcom stolicy.Równie popularna była meta przy placu Zbawiciela. Do melin chodzili raczej mężczyźni, do tej na placu Zbawiciela można było pojechać samochodem. Wystarczyło zatrzymać się wieczorem przy chodniku, uchylić okno i od razu ktoś podchodził.Tam mieli różnorodny asortyment, od wódki, przez bimber po wino - opowiada nam 50-letnia warszawianka. Poza dużymi melinami było też bardzo wiele drobnych punktów - i to nawet w nieoczekiwanych miejscach, np. u poważanej przez wszystkich sąsiadki. W Warszawie można też było spotkać mobilne meliny, czyli po prostu ludzi, którzy chodzili po mieście z zapasem alkoholu. Przechodząc głównymi ulicami, mamrotali pod nosem "wódka" lub "spiryt". Zainteresowany zakupem był prowadzony do siedziby handlarza lub ten wręczał mu butelczynę w ustronnym miejscu.  Kadr z filmu "Miś" Co?   Reklama wódki Wyborowej   Jak pisze Krzysztof Kosiński w "Historii pijaństwa w czasach PRL", struktura spożycia alkoholu miała w czasach PRL wyraźnie "wódczany" charakter, przede wszystkim ze względu na utrwalanie się proletariackich wzorów picia. Według danych przytaczanych przez autora, tuż po II wojnie światowejaż 92% wszystkich trunków stanowiła wódka. W kolejnych latach ta dominacja nieco zmalała na rzecz piwa i wina. Jednak do lat 90. Polacy najczęściej kupowali właśnie wódkę. Od lat 60. do 80. prowadziliśmy w europejskich statystykach dotyczących jej spożycia. Na Zachodzie wybierano raczej słabsze trunki, "zagrożeniem" dla naszej pozycji lidera były jedynie inne kraje bloku wschodniego.   Etykiety polskich wódek z czasów PRL Skoro polski rynek charakteryzował się największym popytem na wysokoprocentowe trunki, warto sobie zadać pytanie, czy Polacy byli też największymi ich koneserami czy może jakość ustępowała miejsca ilości. Wszyscy wiedzieliśmy, że z wódek nie należy kupować Bałtyckiej, z win unikać raczej Okęcia - A. Stasiuk "Jak zostałem pisarzem (próba biografii intelektualnej)". Choć Baltic Vodka cieszyła się wybitnie złą sławą, to ona królowała w sklepach monopolowych. Skazani na nią Polacy sięgali jednak po tę wódkę z przymusu i często nie bez wstrętu. Znawcy doszukiwali się w niej "aromatu" nafty i proszku do prania IXI - pisze Jarek Kefir na swoim blogu. Miała dziwny oliwny posmak, zwalała z nóg w bardzo nieprzyjemny sposób- mówi nam jeden z naszych ekspertów, dziś nauczyciel języka polskiego. Z równą dozą pogardy otaczano takie wódki jak Vistula czy Żytnia Mazowiecka.Obie często wypełniały sklepowe półki, jednak to nie tych etykietek w sklepach szukało oko bardziej wybrednego konesera.Z największym smakiem pito Żytnią i Wyborową. Obie z wódek dostępne są do dziś na polskim rynku, niesłabnącą sławą cieszy się Wyborowa. Wyborowa jest bardzo smaczna i doceniana na całym świecie wódką, z tradycjami (osobiście jak dla mnie nie odbiega Finlandii i to nie jest jedynie moje zdanie) - napisał na forum.gazeta.pl użytkownik bell8.   Etykiety vermouthów z czasów PRL Jeśli jednak chodzi o "czyste", to na polskich stołach najczęściej jednak można było spotkaćtzw. "Wódkę z czerwoną kartką", która miała charakterystyczną czerwoną etykietkę.W sklepie trzeba było za nią zapłacić około 44 złotych. Bardziej zaprawieni w bojach sięgali po Spirytus Młodzieżowy o mocy 70%.Dziś wydaje się to sporo, jednak parę lat temu nie brakowało ludzi, którzy go pijali. Warto też pamiętać, że w czasach komuny wódka miała więcej alkoholu, było to 45%, a nie 40%.  Kadr z filmu "Brunet wieczorową porą"  Jeżeli jednak ktoś dysponował jedynie domowej roboty bimbrem w butelce po mleku lub też wódką niezbyt lubianej marki, zawsze mógł ją przystroić. Jeszcze nie tak dawno "ubranka" dla butelek nikogo nie dziwiły, gospodynie domowe prześcigały się w produkcji tego typu cudeniek. Przykład? Oto wódczane wdzianko odnalezione na dnie szafy, motyw zwierzęcy:      Archiwum prywatne - ręcznie robiony pokrowiec na butelkę w kształcie pudelka Jeżeli przyjęcie było wyjątkowe, wtedy sięgano też po mniej odświętny alkohol, np. po wódki smakowe. Do dziś niesłabnącą renomą cieszy się Śliwowica, Krupnik czy Żubrówka. Polacy ugaszczali też "Angielską Gorzką" czy "Tarniówką".Jeżeli chodzi o inne wysokoprocentowe alkohole kupowano również "Gin z palemką", który nazwę zaczerpnął od rysunku palmy na etykietce. Ogromną elegancją i zasobnym portfelem wykazywał się ten,kto na stole stawiał Slantschew Brjag, czyli ekskluzywną, jak na tamte czasy, bułgarską brandy.  Popularne w PRL Brandy Pliska i Słoneczny brzeg  Winiak luksusowy i Ratafia pito w PRL przy ważnych okazjach Od czasu do czasu Polacy kupowali też inne wódki smakowe, np. cytrynówkę czy pomarańczówkę lub też Ratafięczy porzeczkową wódkę Cassis, jednak te alkohole uchodziły za kobiece. Słodki smak klasyfikował je w grupie trunków deserowych.Z tych Polacy najczęściej sięgali po domowej roboty nalewki lub też drinki z oranżady. Oranżadę mieszało się ze spirytusem dzień wcześniej,w porcjach 1:1 i zostawiało na noc - zdradza nam przepis jeden z naszych rozmówców. Oprócz oranżady ze spirytusem na koniec przyjęcia podawano też wiśniówkęlub tzw. kakao-choix, czyli spirytus z mlekiem zagęszczonym lub kakao, w wersji kryzysowej z kawą.Te trunki idealnie pasowały do andrutów przekładanych dżemem lub tortu.Dużą ekstrawagancją, lub według niektórych marnotrawstwem, były ówczesne drinki, choć tak naprawdę jeden: wódka z sokiem pomarańczowym. W późniejszych czasach za rarytas uznawano wódkę z colą.  Etykiety polskich wódek z czasów PRL W dużym uogólnieniu wszystko, co nie było wódką, albo uznawano za alkohol dla kobiet,albo nie traktowano jako alkohol - np. piwo.W PRL-u było ono nieco słabsze niż obecnie (dziś ma średnio 5,2%, wtedy ok. 4,5%), jednak nie było go w aż takich ilościach. Na rynku było dostępne raptem kilka marek. Na początku jedynie Okocim, czyli tzw. "Tańcząca para"(nazwa pochodzi od logo na etykiecie), cieszyło się największą renomą. Często można było się spotkać z opinią, że do sklepów trafiają odrzuty z eksportu, dlatego Okocim jest lepsze od innych - mówi jeden z naszych rozmówców.  Etykiety polskich piw z czasów PRL Na sklepowej półce można też było dostać piwo Leżajsk, a spod sklepowej lady piwo Żywiec. Komu się poszczęściło, mógł w delikatesach dostać sześciopak buteleczek o pojemności 0,33 l.Równie rzadko można było włożyć do swojej siatki na zakupy "Kuntersztyny", czyli piwa z Browaru Grudziądz.Szeroką ofertą chełpiły się browary regionalne, jednak ze względu na kiepski smak nie znajdowały wielu odbiorców. Swoistym przełomem było, gdy do sklepów weszła Warka i Pułaski, nowe dość smaczne marki. Ale niezależnie od tego, jakie logo widniało na etykiecie, należało zawsze trzymać się określonej reguły przy zakupach. Niektórzy ludzie do dziś mają ten nawyk - opowiada nam jeden z naszych warszawskich ekspertów. - Jeszcze przed zakupem, butelkę piwa należało odwrócić do góry dnem, żeby sprawdzić, czy widać na nim osad, męty. Jeżeli napój był mętny, znaczy, że piwo jest zepsute - skwaśniało. Nasz katalog zamykają wina. Te jednak pijano rzadko. W mniejszym przedziale cenowym było tzw. "wino patykiem pisane" (nazwa od projektu graficznego etykietki) oraz popularna Alpaga. Ówcześni koneserzy raczyli się natomiast "byczą krwią", czyli czerwonym węgierskim winem Egri bikavér.    Etykiety win popularnych w czasach PRL W Polsce piło się dużo, więc dużo środków też na ten cel przeznaczano. Według danych przytaczanych przez Kosińskiego, w latach 80. przeciętna polska rodzina wydawała na alkohol 70 tysięcy złotych. Biorąc pod uwagę, że wówczas 36% rodzin żyło na granicy ubóstwa, to zaskakująca rozrzutność.Jednak zliczając wszystkie inne wydatki statystycznych Kowalskich,na trunki wydawali oni około 10% swoich dochodów. Jak zauważa autor "Historii pijaństwa w czasach PRL", skoro Polaków nie stać było na żadne dobra typu elektronika, sprzęt AGD, rozrywka, kultura (bądź też nie były one dostępne), to zakupy w monopolowym stały się substytutem konsumpcji w ogóle. ( Źródło : metromsn.gazeta.pl ) 