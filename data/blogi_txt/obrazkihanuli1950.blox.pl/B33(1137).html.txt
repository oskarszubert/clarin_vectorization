. repubblica.it,PAP fot. AFP / GABRIEL BOUYS  Jan Paweł II   IDŹ DO OPINII Skradziono relikwie z krwią Jana Pawła II - podaje dziennik "La Repubblica" na swoich stronach internetowych. Do kradzieży doszło w niewielkim, niestrzeżonym kościele w górskiej osadzie San Pietro della Ienca w Abruzji, w środkowych Włoszech. Media podają, że prokuratura wyklucza - przedstawiany wcześniej jako pewnik - trop, prowadzący do satanistów. Z kościoła zniknął także relikwiarz, w którym znajdowała się krew Jana Pawła II oraz krzyż.    Jak podaje "La Repubblica" ponad 50 policjantów z psami tropiącymi przeszukuje okolicę w poszukiwaniu sprawców kradzieży. Funkcjonariusze przypuszczają, że relikwiamogła zostać porzucona przez złodziei. Do tej pory nie udało się jednak trafić na żaden ślad.                       Śledztwo w tej sprawie wszczęła już prokuratura z miejscowości Aquila. Według śledczych mogła to być kradzież na zlecenie, gdyż z kościoła nie zniknęły inne kosztowności. Zwracają oni jednak uwagę na fakt, że krew papieża byłoby bardzo trudno sprzedać. Początkowo "La Repubblica" podawała, że kradzież mogła mieć podłoże satanistyczne, a złodzieje mogą użyć krwi do obrzędów satanistycznych. Teraz włoskie media podają, że prokuratura wyklucza ten trop. - Na świecie są tylko trzy relikwie z krwią Jana Pawła II - mówi w "La Repubblica" Pasquale Corriere, przewodniczący lokalnego ośrodka kulturalnego. Tę relikwię podarował kościołowi prywatny sekretarz papieża, obecny metropolita krakowski  ks. kard. Stanisław Dziwisz.   Papież Jan Paweł II był częstym gościem w osadzie San Pietro della Ienca. Podczas urlopu przyjeżdżał w te okolice na narty, a w miejscowym kościele zawsze zatrzymywał się na modlitwę.  Źródło: repubblica.it,PAP (db) 