Kto może stać za śmiercią jednego z najlepszych polskich muzyków rockowych? Oficjalnie mówi się, że zginął w wypadku samochodowym. Jednak żona Krzysztofa Klenczona wyznała, że nie wyklucza zabójstwa męża. Od śmierci lidera ”Czerwonych Gitar” minęło już 31 lat.  fot. AKPA Alicja Klenczon-Corona w rozmowie z tygodnikiem "Przekrój" wyznała, że śmierć jej męża mogła być zaplanowana. Krzysztof Klenczon zginął w 1981 roku wypadku samochodowym w Chicago, podczas powrotu z koncertu charytatywnego.  fot. AKPA - Strata męża, i to jeszcze w tak młodym wieku, to największa tragedia. Odkąd nie jesteśmy razem, mija już 31 lat, a czuję, jakby to było wczoraj. Pamiętam, jak się poznaliśmy. Jaki był nieśmiały w stosunku do kobiet, o czym mało kto wie. Pamiętam dzień wypadku - wyznaje wdowa po liderze zespołu "Czerwone Gitary". Na pytanie, czy wszystko zostało już wyjaśnione w sprawie śmierci jej męża, wdowa odpowiedziała: - To właściwie do dzisiaj nie jest wyjaśnione i nie sądzę, żeby to się stało, choć śledztwo prowadziło i FBI i CIA. Dzisiaj myślę, że to nie był przypadek. Po wypadku, kiedy Krzysztof jeszcze żył przez 40 dni, mnie pocięto w nowym aucie hamulce. To mogła być zwariowana fanka. Często grożono dziewczynom i żonom członków Czerwonych Gitar - wyznała Alicja Klenczon-Corona.  KRZYSZTOF KLENCZON  był muzykiem takich zespołów jak: Trzy Korony, Czerwone Gitary, Niebiesko-Czarni, Pięciolinie. Został ranny w wypadku 27 lutego 1981. Wracał z koncertu charytatywnego w klubie Milford w Chicago. Zmarł 7 kwietnia 1981 w Chicago. Pochowano go 25 lipca 1981 w grobie rodzinnym w Szczytnie. W mieście postawiono również pomnik na jego cześć (na zdjęciu). fot. EASTE NEWS Jednak nie tylko Szczytno oddało swój hołd muzykowi. Jedna z ulic na warszawskich Bielanach nosi imię Krzysztofa Klenczona. Podobna sytuacja ma miejsce w Sopocie. Z kolei Pułtusk doczekał się Bulwaru Krzysztofa Klenczona. Artysta jest też patronem Publicznego Gimnazjum w Dźwierzutach. Czy kiedyś uda się rozwikłać zagadkę śmierci Klenczona? Czy ktoś mógł przeciąć hamulce także w jego aucie?  (Na zdjęciu: Krzysztof Klenczon z zespołem Trzy Korony)fot. AKPAŹródło : muzyka.wp.pl 