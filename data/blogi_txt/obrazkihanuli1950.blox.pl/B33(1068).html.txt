źródło: babol.pl   Zaskakujące doniesienia z Niemiec Robert Lewandowski otrzymuje pogróżki!        Niemcy to teoretycznie cywilizowany kraj, w którym żyje się dobrze i dostatnio. Niestety nawet tam sytuacja wygląda czasem dramatycznie jeżeli chodzi o zawartość mózgów niektórych ludzi. Tym razem ofiarą arcygłupoty stał się Robert Lewandowski. Zaskakującą informację podał właśnie jego niemiecki agent Maik Barthel, który oświadczył, że jego klient regularnie otrzymuje poważne pogróżki od kibiców Borussii Dortmund.   Z takimi sprawami żartów nie ma, ponieważ jeżeli ktoś jest w stanie poświęcić czas i zadać sobie trud, by wysłać komuś list z groźbami śmierci, czy okaleczenia, to nie ma pewności, że nie jest w stanie tego zrobić rzeczywiście. Dlatego też Lewandowski do końca pewnie czuć się nie może.  O co w ogóle chodzi? Oczywiście o transfer piłkarza do Bayernu, który w Westfalii wywołuje powszechną złość. Kibice Borussii nie są w stanie zaakceptować faktu, że ich idol i najlepszy strzelec już niebawem może opuścić ich szeregi i przejść do znienawidzonego klubu-rywala. Tymczasem ów transfer wciąż jest prawdopodobny, a piłkarz z Polski nie ukrywa swoich intencji. - Przede wszystkim jest totalną bzdurą twierdzenie, że Robert nie będzie się starał grać jak najlepiej dla Borussii. Póki tu jest, zrobi wszystko, by pomóc drużynie. Nie potrafię znaleźć zrozumienia dla jednostronnych relacji mediów, które piszą, że Lewandowski myślami jest już w Monachium. Doprowadziło to do poważnych pogróżek, które regularnie otrzymujemy - powiedział Barthel "Bildowi".  Ostatnio sprawa transferu Lewandowskiego do Bayernu znów zyskała na aktualności. Z trenerem Bawarczyków Pepem Guardiolą skłócił się bowiem chorwacki napastnik Mario Mandżukić, co może spowodować zaskakującą wymianę pomiędzy tymi klubami. Klasa sportowa "Lewego" i "Mandżo" wydaje się bowiem bardzo zbliżona. Roman Koń 