Prezydent Bronisław Komorowski rozmawiał telefonicznie w niedzielę wieczoremz prezydentem USA Barackiem Obamą - poinformował prezydencki minister Jaromir Sokołowski. - Prezydent USA w rozmowie telefonicznej złożył prezydentowi Komorowskiemu życzeniaz okazji Święta Niepodległości.Poprosił go też o przekazanie ich wszystkim Polakom - relacjonował Sokołowski.Jak dodał, Komorowski "podziękował za pamięć i przypomniał, że w chwili odzyskiwania niepodległości USA były po stronie Polaków". - Prezydent Komorowski pogratulował Barackowi Obamie zwycięstwa w wyborach prezydenckichi wyraził nadzieję na dalsze pogłębienie relacji polsko-amerykańskich - powiedział prezydencki minister. Prezydent Obama podkreślił, że "sojusznicze związki między USA i Polską są silne i nierozerwalne", a "symbolem rzeczywistego postępu określił rozpoczęcie misji przez pododdział sił zbrojnych USA w Łasku" - cytował Sokołowski przebieg rozmowy. Prezydent Komorowski wyraził z kolei nadzieję "na intensyfikację współpracy polsko- amerykańskiej również w innych dziedzinach, w tym w sposób szczególny w gospodarce". Tematem rozmowy prezydentów Polski i USA była również perspektywa zbliżenia Ukrainy do Zachodu po wyborach parlamentarnych w tym kraju.  (jpo) TopNews - najpopularniejsze materiały WP.PL 