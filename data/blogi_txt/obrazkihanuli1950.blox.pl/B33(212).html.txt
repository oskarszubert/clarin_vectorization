Francuzki są piękne, dobrze ubrane i mają wrodzoną klasę. Przy tym wszystkim jednak mają też liczne pokusy - pyszną kawę, sery, bagietki. Jak więc udaje im się pozostać szczupłymi? Odpowiedzi udziela Beverley Hadgraft z australijskiego portalu Body+Soul. Francuzki nie tyją - Mireille Guiliano    Noszą płaskie buty Shutterstock   Nie chodzi tylko o modę. Balerinki należą do ulubionych butów Francuzek, bo są po prostu bardzo praktyczne. Zdecydowanie chętniej chodzą one, niż biorą taksówkę. Dietetycy uważają natomiast, że już godzina spaceru każdego dnia, obniża ryzyko otyłości. Nie chcesz rezygnować ze szpilek? Zostawiaj ulubioną parę w pracy, a drogę z domu do biura przynajmniej częściowo pokonuj pieszo - w wygodniejszym obuwiu.    Lubią rowery      Shutterstock   Jeśli chcesz w ogóle zrezygnować z komunikacji miejskiej, samochodu, czy taksówek, przerzuć się na rower! To modna i zdrowa alternatywa, pozwalająca na spalenie każdego dnia wielu kalorii. Poza tym jazda na rowerze doskonale wpływa na wygląd naszych nóg i pośladków - bez chodzenia na siłownię.    Piją kawę      Shutterstock     Kawę - to znaczy esspreso lub americano, a nie latte z bitą śmietaną! Czarna kawa jest pozbawiona kalorii - latte ma ich już 200. I to bez bitej śmietany, ani cukru! Jeśli więc potrzebujesz rano czegoś na rozbudzenie, postaraj się wybierać kawę bez udziwnień.      Nie mają wind      Shutterstock   Stare, paryskie kamieniczki pozbawione wind nie tylko pięknie wyglądają, ale też pomagają utrzymać dobrą figurę. Mieszkające w nich Francuzki mogą więc spalać dodatkowe kalorie - wchodzenie po schodach pozwala na spalanie 9 kalorii na minutę. Zsumuj wszystkie schody, które pokonujesz jednego dnia - wychodzi z tego przynajmniej jedna, pyszna przekąska.    Jedzą trzy posiłki dziennie Shutterstock   Trzy posiłki dziennie to  coś, do czego jeszcze kilka lat temu byłyśmy przyzwyczajone. Stosunkowo niedawno pojawiła się moda na 5, a nawet 6 mniejszych dań w ciągu dnia. Francuzki jej nie ulegają - jedzą trzy sycące posiłki o określonych godzinach, dzięki czemu nie chodzą głodne, ale też nie przejadają się zbyt częstym jedzeniem    Kochają psy... Shutterstock   We Francji nie ma problemu z wprowadzaniem psów do publicznych środków transportu, restauracji, czy hoteli. W związku z tym ludzie chętniej decydują się na przygarnięcie czworonoga. Wtedy nie ma już wyjścia - codzienne spacery dają nam przynajmniej kilka godzin spacerów w tygodniu. Samo posiadanie psa uczy natomiast obowiązkowości - według statystyk, właściciele psów rzadziej opuszczają zajęcia na siłowni. Martyna Wyrzykowska, metromsn.gazeta.pl 