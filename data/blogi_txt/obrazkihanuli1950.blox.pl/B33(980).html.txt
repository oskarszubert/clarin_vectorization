Kontrowersje wokół publikacji Wydawnictwa Sejmowego - populistyczny PiS?.  WP.PL       fot. WP.PL / Konrad Żelazowski Czy PiS jest najbardziej populistyczną partią w parlamencie? Takie wnioski płyną z nowej publikacji Wydawnictwa Sejmowego.Politycy tego ugrupowania mówią krótko: skandal! Autor książki w swoim badaniu przyjął, że populizmem jest: antykomunizm, eurosceptycyzm, negatywny stosunek do Niemiec,a także przywoływanie wartości chrześcijańskich. Książka "Populizm w polskiej polityce",w której zawarte są badania, ukazała się w styczniu. Autorem jest łódzki socjolog, dr Paweł Przyłęcki. Przeanalizował on, pod kątem występowania zdań populistycznych, programy wyborcze oraz wybrane debaty sejmowe z lat 2002-2009tzn. zanim powstał Ruchu Palikota i Solidarna Polska. Zdaniem dr. Przyłęckiego w badanym okresie najwięcej zdań o charakterze populistycznym występowało w programach LPR i Samoobrony- aktualnie jednak żadnej z tych partii nie ma już w parlamencie. Z posiadających swoich parlamentarzystów partiiza najbardziej populistyczną autor uznał PiS - a najmniej Platformę Obywatelską. Zdaniem dr Przyłęckiego PiS stosowało m.in. populizm ekonomiczny.Z kolei PSL przesadnie krytykowało elity,a SLD i PO starały się populistycznie zdyskredytować PiS w oczach wyborców. - Książka miała udowodnić z góry postawioną tezę. Jej publikacja przez Wydawnictwo Sejmowe to skandali próba dyskredytacji największej partii opozycyjnej w Polsce. Ktoś powinien ponieść za to konsekwencje - uważa poseł PiS Andrzej Jaworski. Zdaniem polityków PiS kryteria populizmuzostały sformułowane w sposób niekorzystny dla ich partii. Autor za populizm uznał m.in. posługiwanie się hasłem budowy IV Rzeczypospolitejoraz krytykę układu społeczno-politycznego III RP. Jego zdaniem populizmem jest też antykomunizm, eurosceptycyzm, negatywny stosunek do Niemiec, a także przywoływanie wartości chrześcijańskich.         - Jednoznacznymi wskaźnikami populizmu są antyelityzm, a także odwoływanie się do kategorii ludu. I te kategorie znalazły się też w książce.Trudno za taki wskaźnik uznać jednak hasło budowy IV RP.Ta publikacja to w rzeczywistości publicystyka pod kostiumem badań naukowych- ocenia Krzysztof Szczerski, poseł PiS i profesor politologii z UJ. Autor książki nie ma sobie nic do zarzucenia.- Wskaźniki zostały opracowane po kilkuletnich studiach nad literaturą przedmiotu i są zgodne z tym,jak badacze populizmu definiują to zjawisko. Zostały dodatkowo rozbudowane,by treściowo wypełniły problemy podejmowane w dyskursie polskiej polityki, jednak bez koncentrowania się na tym,czy są one poruszane jedynie przez partie prawicowe czy lewicowe - wyjaśnia.         Publikacji broni też prof. Roman Bäcker, prezes Polskiego Towarzystwa Nauk Politycznych,który dla Wydawnictwa Sejmowego recenzował książkę. Zdaniem profesora "dobór narzędzi jest kwestią autorską".- Ważniejsze jest co innego. Autor udowodnił, że każda partia jest w jakimś stopniu populistyczna - wyjaśnia. Z partii obecnych w parlamenciepo populizm najczęściej mają sięgać kolejno: PiS, SLD, PSL i PO. TopNews - najpopularniejsze materiały WP.PL 