Kupcy z podziemi warszawskiego Dworca Centralnego okupują sekretariat prezydent stolicy Hanny Gronkiewicz-Waltz. Kilku protestujących przykuło się łańcuchem do biurka i spędziło tam noc.Kupcy domagają się pomocy w rozwiązaniu sporu ze spółką Warszawskie Przejścia Podziemne,która zarządza pawilonami w podziemiach dworca i podniosła im czynsz. Protestujący liczą, że rano sprawą zajmie się prezydent.Spór dotyczy pawilonów handlowych w podziemiach obok Dworca Centralnego. Teren wynajmuje od miasta spółka Warszawskie Przejścia Podziemne, która części kupców chciała podnieść czynsz za wynajem pawilonów.Sprzedawcy nie zgodzili się na proponowane warunki i rozpoczęli okupację pawilonów. Spółka WPP nie pozostała dłużna i w pierwszych dniach nowego roku zabiła okupowane lokale gipsowymi kartonami. Doszło do przepychanek. Interweniowała policja.                 Kupcy postanowili interweniować w ratuszu. Negocjacje w tej sprawie zorganizował Zarząd Dróg Miejskich.Jak dotąd porozumienia nie udało się osiągnąć. TopNews - najpopularniejsze materiały WP.PL 