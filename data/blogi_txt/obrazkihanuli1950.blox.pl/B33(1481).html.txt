Zmarła aktorka Teresa Szmigielówna. Miała 83 lata Dt, PAP Kadr z filmu "Niewinni czarodzieje". Pielęgniarkę Teresę gra zmarła aktorka (Fot. YouTube.com/ Studio Filmowe KADR Studio Filmowe KADR)    Aktorka Teresa Szmigielówna zmarła 24 września w Skolimowie - poinformował PAP w środę Związek Artystów Scen Polskich. Szmigielówna grała w filmach m.in. Wojciecha Jerzego Hasa, Jerzego Kawalerowicza, Andrzeja Munka.    Szmigielówna występowała m.in. w Teatrze Dramatycznym w Warszawie (w latach 1955-59), Teatrze im. Osterwy w Lublinie (1959-60) oraz na scenach warszawskich: Teatru Klasycznego (1965-71) i Teatru Rozmaitości (1971-87). Aktorka urodziła się 9 października 1929 roku w Kobalówce.Była absolwentką Szkoły Filmowej w Łodzi. Jej pierwszą rolą ekranową była Zośka Czerwiaczkowa w "Celulozie" Jerzego Kawalerowicza.Grała też m.in. w "Pętli" (1957) Wojciecha Jerzego Hasa, "Eroice" Andrzeja Munka, "Pociągu" (1959) Jerzego Kawalerowicza, "Niewinnych czarodziejach" (1960) Andrzeja Wajdy, "Pamiętniku pani Hanki" (1963) Stanisława Lenartowicza, "Jutro Meksyk" (1965) Janusza Morgensterna, "Molo" (1968) Wojciecha Solarza,"Zbrodniarzu, który ukradł zbrodnię" (1969) Janusza Majewskiego, "Prawdzie w oczy" (1970) Bohdana Poręby,"Granicy" (1977) Jana Rybkowskiego, "Warszawie" (2003) Dariusza Gajewskiego.( metromsn ) 