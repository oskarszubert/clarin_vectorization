Russel Crowe hollywoodzki gwiazdor miał szczęście, że w dniu kiedy wybrał się na przejażdżkę kajakiem w pobliżu Long Island służbę w amerykańskiej Straży Wybrzeża pełniło dwóch strażników polskiego pochodzenia.Uratowali aktora, który w nocy wraz z kolegą przybił do brzegu 10 mln od miejsca przeznaczenia. Urodzony w Nowej Zelandii australijski aktor przebywa właśnie w okolicach Nowego Jorku gdzie kręci film pt. „Noah”. Wciela się w nim w Noego, który tak jak w biblii buduję arkę,by uratować z potopu rodzinę i nie potrafiące pływać zwierzęta. W sobotę Russell Crowe nie płynął wprawdzie arką lecz kajakiem i nie był z rodziną tylko z przyjacielem ale jego przejażdżka także była dramatyczna. 48-letni aktor wypłynął z kolegą z Cold Spring Harbor na Long Island.To miała być wyprawa wzdłuż brzegu wyspy, na której częściowo położony jest Nowy Jork.Kajakarze zboczyli jednak z kursu i nie potrafili wrócić do miejsca, z którego wypłynęli. Kiedy warunki znacznie się pogorszyły i było już zupełnie ciemnoCrowe zdołał z kolegą dopłynąć do brzegu w Huntington Bay. Tam „rozbitków” wołających o pomoc spostrzegła załoga łodzi amerykańskiej Straży Wybrzeża (U.S. Coast Guard). Płynęło nią dwóch strażników polskiego pochodzenia: Anthony Kozak i Robert Swieciki. - To właściwie nie była taka klasyczna akcja ratunkowa.Oni po prostu potrzebowali trochę pomocy, więc wzięliśmy ich z kajakiem na pokład i podrzuciliśmy do Huntington Harbor – opowiadał skromnie Swieciki. Strażnicy początkowo nie rozpoznali słynnego aktora, który do roli Noego zapuścił długą brodę. Sprawa wyszła na jaw dopiero w trakcie rozmowy na łodzi patrolowej.- Był bardzo uprzejmy i wdzięczy za pomoc – relacjonował Swieciki. - To się często zdarza.W tej okolicy nasze patrole nie raz już ratowały kajakarzy,ale pomóc komuś takiemu jak Russell Crowe to naprawdę frajda – dodał strażnik. Sam w poniedziałek na Twitterze zamieścił specjalny wpis: „Dziękuję chłopakom z U.S. Coast Guard, za okazanie pomocy. „Nie zgubiliśmy się. Wiedzieliśmy dokładnie, w którym miejscu Cold Spring Harbor jesteśmy , ale zerwał się wiatr i dopadła nas noc” – napisał Crowe. „Co za przygoda” – dodał zdobywca Oscara w 2001 roku za rolę „Gladiatora''.Kręcony na Long Island nowy film z jego udziałem ma wejść do kin w 2014 roku. ( wp.pl )Tomasz Bagnowski  (kab, mj) TopNews - najpopularniejsze materiały WP.PL REKLAMA 