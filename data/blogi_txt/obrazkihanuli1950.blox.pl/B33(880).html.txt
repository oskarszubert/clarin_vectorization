Kolejna ofensywa Platformy Obywatelskiej. Parlamentarzyści PO wyruszą w Polskę,by na spotkaniach w swoich okręgach wyborczychprezentować dokonania 5 lat rządów Donalda Tuska.Na ten między innymi temat rozmawiali członkowie Zarządu PO. Jak powiedział IAR rzecznik rządu Paweł Graś, Zarząd przygotowywał się też do sobotniego posiedzenia Rady Krajowej partii.    Tego dnia oficjalnie rozpocznie się kampania informacyjna dotycząca 5-lecia rządu. Posłowie i senatorowie Platformy "ruszą w Polskę" zaopatrzeni w broszurę "Pięć lat stabilnego rozwoju. Platforma Obywatelska 2007-2012". Sprawa kampanii była też omawiana na posiedzeniu klubu parlamentarnego PO z udziałem szefa rządu.Donald Tusk jest premierem już 5 lat. Jego rząd został zaprzysiężony 16 listopada 2007 roku. Po 4 latach, w ubiegłym roku, gdy kolejne wybory parlamentarne wygrała PO, Donald Tusk ponownie stanął na czele koalicyjnego rządu PO-PSL. Platforma Obywatelska została pierwszą partią od 1989 roku, która wygrała wybory po raz drugi z rzędu. Rząd Donalda Tuska powstał w wyniku przyśpieszonych wyborów parlamentarnych,które odbyły się 21 października 2007 roku. Wcześniej Sejm podjął uchwałę o skróceniu swej kadencji. Koalicja PO-PSL zastąpiła rząd koalicji Prawa i Sprawiedliwości z Samoobroną i Ligą Polskich Rodzin. ( metromsn ) 