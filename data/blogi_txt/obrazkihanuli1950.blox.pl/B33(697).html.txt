Już wiadomo, co opłaca się pić. Podczas krasnostawskich Chmielaków wybrano najlepsze piwa. A winner is... Koźlak Weekendowa impreza w Krasnymstawie to największe święto browarników i fanów piwa w Polsce. Tłumy ludzi przeciskały się uliczkami wiodącymi na rynek. A tam swoje trunki prezentowało 36 browarów z Polski, Czech, Słowacji i Holandii. Jak na gospodarza przystało największe stoisko miały Perła Browary Lubelskie. Tam też gromadził się największy tłum piwoszy. Co ciekawe wielkich kolejek nie było przy namiotach wielkich koncernów - tych z nazwami na litery Ż, L, W czy C. Za to pokaźne kolejki tworzyły się przy stoiskach małych regionalnych piwowarów. Mimo, że cena podawanego tam piwa była nie raz dwa, trzy razy wyższa niż w namiotach wielkich graczy na rynku. A czego tam nie było. Słodkie i gorzkie piwa ciemne, pszeniczne, niepasteryzowane i smakowe. W przypadku tych ostatnich można było przebierać co nie miara. - Jesteśmy chyba najmniejsi w kraju - mówi Maria Wilk z browaru Edi z Wschowy z województwie Lubuskim. Rocznie produkuje 500 hektolitrów. Dla porównania Kompania Piwowarska osiąga wynik 15 mln hektolitrów. - Mamy kilka rodzajów piwa niepasteryzowanego o krótkiej trwałości. Wprowadziliśmy też piwa smakowe, jak miodowe, imbirowe, wiśniowe. Nie kierowaliśmy się jednak modą, ale gustem klientów. Nasz browar znajduje się w okolicach jezior. Turyści - panowie przychodzą na piwko, a za nimi panie, żeby przypilnować, aby mąż nie kupił za dużo. Pytały wtedy: a co macie dla nas? Dlatego mój mąż zaczął wymyślać piwa smakowe, które podeszły. Ale miętowe i migdałowe kupują najczęściej panowie - opowiada pani Maria. Chmielaki nie byłyby sobą, gdyby nie wybierano podczas nich najlepszych trunków. Piwa były oceniane w 11 kategoriach.Kategoria I    Piwo jasne, pełne o zawartości ekstraktu w brzeczce 10,1 - 11,0 stopni Ballinga wygrał Konstancin lekki.Kategoria IIPiwo jasne, pełne o zawartości ekstraktu w brzeczce 11,1 - 12,0 stopni Blg zwyciężył Lech pilsKategoria IIIPiwo jasne, pełne o zawartości ekstraktu w brzeczce 12,1 - 13,0 stopni Blg - Mazowieckie niepasteryzowane z browaru KonstancinKategoria IVPiwo jasne, pełne mocne o zawartości ekstraktu w brzeczce 13,1 - 14,0 stopni Blg - Strong z Grupy ŻywiecKategoria VPiwo jasne, pełne mocne o zawartości ekstraktu w brzeczce powyżej 14,1 stopni Blg - Perła mocna z Browarów LubelskichKategoria VIPiwo ciemne o zawartości ekstraktu w brzeczce 11,1 - 12,0 stopni Blg - Bierhalle ciemne niepasteryzowaneKategoria VIIPiwo ciemne o zawartości ekstraktu w brzeczce 12,1 - 13,0 stopni Blg - Altbier niepasteryzowaneKategoria VIIIPiwo ciemne, mocne o zawartości ekstraktu w brzeczce 13,1 - 18,0 stopni Blg - Miłosław KoźlakKategoria IXPiwo ciemne, mocne o zawartości ekstraktu w brzeczce pow. 18,1 stopni Blg - Żywiec porterKategoria XNapoje piwne i piwa smakowe - Magnus black z browaru JagiełłoKategoria XIPiwa pszeniczne - Pszeniczne z browaru KonstancinDodatkowo wybrano też najlepsze piwo z browaru regionalnego. Zwycięzcą został chełmski Magnus black. Za najlepszy trunek restauracyjny uznano Bierhalle ciemne, niepasteryzowane. To piwo zdobyło też laur jako najlepsze niepasteryzowane.A totalnym zwycięzcą, czyli zdobywcą grand prix jest pochodzące z browaru Fortuna Miłosław Koźlak. 