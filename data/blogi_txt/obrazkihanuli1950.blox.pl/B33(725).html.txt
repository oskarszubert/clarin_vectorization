Naturalne "dopalacze" (fot. Africa Studio - Fotolia.com) W okresie wzmożonego wysiłku umysłowego wiele osób sięga po napoje energetyzujące.  Jednak to kiepskie rozwiązanie: nie dość, że są naszpikowane chemią, to jeszcze po krótkim czasie pobudzenia przychodzi znużenie i trudno się uczyć efektywnie. Są jednak naturalne środki, które pobudzają umysł, a nie szkodzą.     REKLAMA  Czytaj dalej Zielona herbata Napój ten zawiera co prawda dwa razy mniej kofeiny niż kawa, ale posiada inne substancje pobudzające: teaninę, pochodne ksantyny i teofilinę. To sprawia, że zielona herbata, choć pobudza wolniej, to działa znacznie dłużej od kawy czy napoju energetyzującego. Ciekawą właściwością zielonej herbaty jest działanie odprężające przy jednoczesnym pobudzeniu umysłu. To idealne rozwiązanie dla osób żyjących w dużym stresie i podejmujących duży umysłowy wysiłek. Z powodu właściwości zielonej herbaty produkuje się wiele napojów zawierających wyciąg z jej liści, ale jeśli spojrzymy na skład napoju okaże się, że samej zielonej herbaty jest w nim najmniej. Zatem najlepszym rozwiązaniem będzie wypicie filiżanki herbaty. (fot. Antonio Gravante - Fotolia.com) Kawa Popularna "mała czarna" pita w nadmiarze może szkodzić, ale i tak jest zdecydowanie bardziej naturalnymsposobem na pobudzenie niż „energetyk”. Kofeina zawarta w kawie pobudza, ale jej działanie jest krótkotrwałe. Kawa pita z umiarem ma korzystny wpływ na nasz organizm, jednak wypłukuje magnez, więc kawosze powinni dbać o uzupełnienie poziomu tego ważnego dla nas minerał A                  (fot. Beta Artworks - Fotolia.com)Czekolada Grzech podjadania tego smakołyku wybaczony! Otóż czekolada sprawia, że poprawiamy umiejętnościmatematyczne, popełniamy mniej błędów w zadaniach i przeciwdziałamy zmęczeniu umysłowemu. Zawdzięczamy to jej składnikom: kofeinie, teobrominie i fenetylaminie, które stymulują mózg. Spokojnie więc można z umiarem pogryzać czekoladę w okresach wzmożonego wysiłku intelektualnego. Yerba mate Napój z ostrokrzewu paragwajskiego znajduje sobie w naszym kraju coraz więcej zwolenników. To ulubiony i niemal święty napój mieszkańców Ameryki Południowej. Wspomaga intelekt, odporność, stymuluje przemianę materii. Posiada właściwości pobudzające, przy czym wspiera zmęczony system nerwowy i odpręża. Jednak dla osób pijących yerba mate pierwszy raz, jej smak może być sporym zaskoczeniem. Jest to napój mocny i bardzo cierpki. Jednak gdy oswoimy się ze smakiem, będzie nas znakomicie orzeźwiał. Tradycyjnie yerba mate przygotowuje się w naczyniach wykonanych z owocu tykwy, drewna lub gliny, zwanych "matero" i pije przez specjalną rurkę - "bombillę". Naczynie przynajmniej w połowie wypełnia się suszem i zalewa wodą o temperaturze nieprzekraczającej 80 stopni Celsjusza. Ten sam susz można zalewać wielokrotnie (6-7 razy). africana Tauryna Ten aminokwas jest często składnikiem preparatów dla sportowców i napojów energetyzujących. Tauryna bierze udział w transporcie kreatyny do mięśni, dzięki czemu szybciej pracują i regenerują się. Na układ nerwowy wpływa pełniąc funkcję neuroprzekaźnika, dzięki czemu polepsza sprawność mózgu. Co prawda organizm sam wytwarza niewielkie ilości tauryny, ale możemy ją sobie dostarczyć jedząc ostrygi, mięso, ryby, soczewicę czy groch.  fotolia.com Żeń-szeń Dawniej żeń-szeń był tak cenny, że płacono za niego równowartość jego wagi w złocie. Korzeń tej chińskiej roślinyjest polecany dla osób żyjących w stresie. Wspomaga odporność i pozytywnie wpływa na pamięć. Jednak należy pamiętać, by nie stosować go dłużej niż dwa miesiące, a także upewnić się, czy nie ma przeciwwskazań do stosowania (alergia, hemofilia, hipoglikemia).     REKLAMA Czytaj dalej       kk/amd, WP.PL      REKLAMA  Czytaj dalej REKLAMA  Czytaj dalej 