Jerzy Stuhr: Ci ludzie chcą nas zbrukać.Zaglądam do tych gazetek i się okazuje...       Jerzy Stuhr (Fot. Michał Łepecki / Agencja Gazeta)    - Tu jest tak, jakby mu rękę do majtek włożono.I nie wiadomo, co z tym zrobić.Ci ludzie chcą nas zbrukać - mówi w "Newsweeku" aktor Jerzy Stuhr o tym,jak media relacjonują sytuację rodzinną jego syna, Macieja. I dodaje: - Maciek miał bardzo ciężki rok, bo najpierw "wypieprzaj z kraju" [chodzi o reakcje po filmie "Pokłosie" - red.],  a teraz to zamieszanie wokół jego spraw rodzinnych.    Stuhr senior twierdzi, że jako ojcu trudniej jest mu znieść obecną sytuację niż krytykę po "Pokłosiu". - Tamto to były ewidentnie bzdury jakichś zapyziałych, małych ludzi, a tu jest tak, jakby mu [Maciejowi - red.] rękę do majtek włożono. I nie wiadomo, co z tym zrobić - mówi "Newsweekowi".- Wie pan, dla mnie i mojej żony historia, która wydarza się w te wakacje, jest absurdalna - podkreśla Jerzy Stuhr. - Bo w tej skomplikowanej osobistej sytuacji, w jakiej znalazł się nasz syn, uważamy, że on się wzorowo zachowuje. Niesłychanie po dżentelmeńsku (...).No, ale potem zaglądam do tych gazetek i się okazuje,że mój syn jest bohaterem skandalu. Obok matkobójczyni... Nie możemy tego objąć. Ogarnąć. Zrozumieć - mówi aktor. Dwa tygodnie temu wywiadu "Newsweekowi" udzielił Maciej Stuhr.- Z mojej żony zrobiono prostytutkę. Moja córka czyta "Party" i płacze. To, co działo się po premierze "Pokłosia", to były niedzielne igraszki - mówił wtedy. I jeszcze: "Ja tych ludzi nienawidzę".Plotkarskie media od miesięcy informowały o kryzysie w małżeństwie Macieja Stuhra.( metromsn.gazeta.pl ) 