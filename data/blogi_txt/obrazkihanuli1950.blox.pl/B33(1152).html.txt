Posłanka PiS z Torunia Anna Sobecka została w środę skazana na 3,5 tys. zł grzywny za zapłacenie- jako osoba nieuprawniona - grzywny za o. Rydzyka. Nie przyszła na orzeczenie toruńskiego sądu.    Sobecka 27 lutego 2012 r. zapłaciła za o. Rydzyka grzywnę w wysokości 3,5 tys. zł,a także ponad 1,2 tys. kosztów sądowych i komorniczych. Dyrektor Radia Maryja w 2011 roku został ukarany grzywną za prowadzenie nielegalnej zbiórki pieniędzy.Zgodnie z Kodeksem wykroczeń, kto uiszcza grzywnę za ukaranego, nie będąc dla niego osobą najbliższą, podlega karze aresztu lub grzywny. Posłanka Sobecka twierdziła podczas procesu w toruńskim sądzie,że nie zapłaciła za ojca Rydzyka, tylko wyłożyła pieniądze na grzywnę. Przekonywała, że szef dyrektor RM oddał jej już gotówkę. Na świadka został wezwany m. in. redemptorysta, który przedstawił taką samą wersję.Dyrektor Radia Maryja został ukarany grzywną za wykroczenie, polegające na prowadzeniu nielegalnej zbiórki pieniędzy na finansowanie Telewizji Trwam,Wyższej Szkoły Kultury Społecznej i Medialnej oraz wierceń geotermalnych realizowanych przez Fundację Lux Veritatis. Wyrok w pierwszej instancji zapadł 11 lutego 2011 r., a 17 czerwca 2011 r. został utrzymany w mocy przez sąd drugiej instancji.O. Rydzyk nie zapłacił grzywny, a egzekucja okazała się nieskuteczna.Komornik po zbadaniu sprawy stwierdził, że nie ma z czego ściągnąć należności.Ustalił m.in., że duchowny nie ma samochodui zarabia w Wyższej Szkole Kultury Społecznej i Medialnej 1,5 tys. zł brutto,co jest kwotą wolną od potrąceń (z wyjątkiem spraw alimentacyjnych).Egzekucji podlega wynagrodzenie powyżej 1,5 tys. zł brutto. 