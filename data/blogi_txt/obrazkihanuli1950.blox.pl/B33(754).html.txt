Joanna B., córka znanego muzyka rockowego, z matką Danutą B. (również oskarżona o sutenerstwo, przyznała się do winy)prowadziły od 2000 r. agencję modelek. Prawdopodobnie brak dochodów skłonił je do wyszukiwania modelek, które świadczyły usługi seksualne bogatym biznesmenom - pisze "Gazeta Wyborcza". Kobiety, które godziły się na seks, dostawały 500 euro dziennie. - Nie dowierzałam, że za nicnierobienie można dostać tyle pieniędzy.Bo tych imprez i tego seksu wcale nie było tak dużo - zeznała modelka, która za kilka tygodni w towarzystwie arabskiego księcia dostała 10 tys. euro.Matka i córka podsyłały modelki również Emilii P., która była mózgiem operacji. To była modelka, znana w środowisku jako "Emi", przed dziesięcioma laty uczestniczka konkursu Miss Polonia. Zdaniem prokuratury, na wysyłaniu dziewczyn bogatym obcokrajowcom zarobiła w ciągu kilku lat setki tysięcy złotych. W kwietniu 2006 r. "Emi" poleciała do Barcelony z grupą dziesięciu dziewczyn.Zleceniodawcami byli Rosjanie."Przez cały dzień siedzieli na jachcie i łowili ryby.Wieczorem bawiłyśmy się z nimi i świadczyłyśmy im usługi seksualne"- zeznała w śledztwie jedna z modelek.Według niej dziewczyny były zaskoczone, że chodzi o seks,  ale żadna nie zrezygnowała z wyjazdu, godziły się na to. - Nikt nas nie przymuszał, nie zabierał paszportów - zeznawały modelki.Za cztery dni pobytu dziewczyny dostały po 2 tys. euro.Nie wszystkie uprawiały z nim seks. "Nie było żadnego przymusu.Dziewczyny, które nie godziły się na seks, za jeden dzień dostawały 200-250 euro.Pozostałe, które tego nie odmawiały - dwa razy więcej" - opowiadała w prokuraturze jedna z modelek.Sześć kobiet zamieszanych w sutenerstwo zostało zatrzymanych.Pięć z nich przyznało się do winy i dobrowolnie poddało karze.( metromsn.gazeta.pl ) 