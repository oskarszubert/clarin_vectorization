Cejrowski o papieżu Franciszku:  Gadane ma słabe, kazania miałkie...  i nosi brudne buciory wg ( gazeta.pl ) Wojciech Cejrowski podczas "Akcji Krzyż" na Krakowskim Przedmieściu (Fot. Wojciech Olkuśnik / Agencja Gazeta) - Papież Franciszek gadane ma słabe, kazania głosi dosyć puste z mojego punktu widzenia, miałkie - stwierdza w rozmowie z serwisem Conowego.pl Wojciech Cejrowski. - Jak widzę go w niechlujnych butach, w szatach liturgicznych, kiedy sprawuje liturgię, jest namiestnikiem Jezusa Chrystusa na Ziemi, Króla Królów, to oczekiwałbym, żeby nie miał tych okropnych buciorów - dodaje.             Wojciech Cejrowski tym razem postanowił podzielić się swoją opinią na temat pontyfikatu papieża Franciszka. - Mnie cały czas złości jego brak uszanowania dla majestatu sprawowanej funkcji - stwierdza podróżnik w rozmowie z serwisem Conowego.pl. Zdaniem Cejrowskiego problem w tym, że "papież nie zna Europy, nie zna naszej estetyki, jest Latynosem, gdzie wszystko jest bardziej luzackie". - Natomiast jak widzę go w niechlujnych butach, w szatach liturgicznych, kiedy sprawuje liturgię, jest namiestnikiem Jezusa Chrystusa na Ziemi, Króla Królów, to oczekiwałbym, żeby nie miał tych okropnych buciorów."Franciszek jest z teologii bardzo słaby" Cejrowski przy tym zaznacza, że mimo wszystko jego "brudny bucior papieża Franciszka od Kościoła nie odstraszy". - Ja nie odejdę od Kościoła, aczkolwiek chciałbym, aby Jezus był uszanowany gestem, słowem, czynem, butami, strojem i tutaj Benedykt był jeszcze lepszy od Jana Pawła II. Ja oczekuję jeszcze, że wróci lektyka i tiara, że wykupimy jako Kościół z muzeum w Waszyngtonie tiarę, którą sprzedał moim zdaniem pochopnie Paweł VI - stwierdza. 