Rewolucja językowa w Watykanie - tak określa się widoczne zmiany, jakie przyniósł pontyfikat papieża Franciszka. też podczas spotkania z sekretarzem generalnym ONZ Ban Ki Munem. Ile języków zna nowy papież i w jakim stopniu? - zastanawiają się media    W przeciwieństwie do swych poprzedników - poliglotów Benedykta XVI i Jana Pawła II -Franciszek nie pozdrawia pielgrzymów w wielu językach podczas audiencji generalnych i spotkań na południowych modlitwach w Watykanie.Jako biskup Rzymu zwraca się do wiernych wyłącznie po włosku. Okazuje się, że także podczas oficjalnych audiencji mówi tylko po włosku, tóry ze względu na pochodzenie jego rodziny z Piemontu jest jego drugim językiem.Tłumacz potrzebny Po włosku papież wypowiadał się w czasie wczorajszego spotkania z sekretarzem generalnym ONZ Ban Ki Munem, podczas gdy jego gość mówił po angielsku. Franciszek korzystał z pomocy tłumacza, a po angielsku powiedział, jak odnotowały media, tylko jedno zdanie: "To jest dla pana", gdy wręczał sekretarzowi generalnemu pamiątkowy prezent.Zauważa się, że Franciszek nie chce mówić po niemiecku, choć był na studiach doktoranckich w Niemczech, których - jak przypominają watykaniści - ostatecznie nie ukończył.W trakcie poniedziałkowego spotkania z przewodniczącym Rady Kościołów Ewangelickich w Niemczech, pastorem Nikolausem Schneiderem, papież mówił po włosku. 