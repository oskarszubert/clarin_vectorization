Nic nie zagraża koalicji i spokojowi gospodarstw domowych. To nie jest rewolucja, tylko normalna demokratyczna zmiana- w ten sposób Janusz Piechociński na antenie TVN24 skomentował swoje zwycięstwo w wyborach na prezesa PSL. Zadeklarował także, nie zamierza wchodzić do rządu Donalda Tuska. - Moje deklaracje są jasne i czytelne - zapewnił nowy szef PSL, podkreślając, że zamierza poświęcić się wyłącznie pracy partyjnej. Jak powiedział, chce stworzyć "trzy drużyny mocno ze sobą związane, o określonych obowiązkach"- parlamentarną, rządową, z Waldemarem Pawlakiem jako wicepremierem i ministrem gospodarki,oraz partyjną pod jego przywództwem. - Dzisiaj nie czas irytować się, ale budować. Odpowiedzialni politycy nie mogą uciekać przed wyznaniami. Ostudźmy te emocje - zaapelował do Pawlaka,odnosząc się do zapowiedzi złożenia dymisji z pełnionych przezeń funkcji ministra i wicepremiera. ( wiadomosci.wp.pl ) 