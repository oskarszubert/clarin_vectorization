Warszawiacy wpadli w szał. Ochrona bezradnaSobota 12 października, Warszawa Tłok i ścisk, jak przed Bożym Narodzeniem. Tak w sobotnie południe wyglądała już kilka minut po otwarciu nowa galeria handlowa w kompleksie handlowo-biurowym "Plac Unii", który powstał w miejscu dawnego Supersamu w Warszawie.  (PAP/mg) TopNews - najpopularniejsze materiały WP.PL fot.Jakub Kamiński    Sobota 12 października, Toruń Trzy osoby zginęły, a dwie zostały ranne w pożarze trzykondygnacyjnej kamienicy w Toruniu, do którego doszło w nocy. Policja zbada, czy był to nieszczęśliwy wypadek, czy jednak ktoś celowo zaprószył ogień na poddaszu budynku. Z powodu zniszczenia kamienicy sześć rodzin straciło dach nad głową. Sobota 12 października, Wejsuny Konkurs pracy tropowców, posokowców i dzikarzy czyli zawody dla psów myśliwskich różnych ras, których zadaniem jest pomoc w polowaniach oraz odnalezienie ustrzelonej zwierzyny, nawet w najtrudniejszych warunkach terenowych.  fot. Tomasz Waszczuk Niedziela 13 października, Łódź Dwie osoby, 68-letnia kobieta i 8-letni chłopiec, zginęły na przejściu dla pieszych w Łodzi. Sprawcą wypadku był 32-letni mężczyzna, który prowadził samochód pod wpływem alkoholu. W wydychanym powietrzu miał dwa promile alkoholu. Niedziela 13 października, Wrocław Główną atrakcją festiwalu we wrocławskim Ogrodzie Botanicznym był konkurs na największą dynię. Zwyciężył okaz "Margot", który ważył 431 kilogramów!  fot. Maciej Kulczyński Niedziela 13 października, Warszawa Wystawiony na licytację na niedzielnej aukcji w Warszawie obraz "Autoportret z kwiatem ostu" Jacka Malczewskiego trafił do rąk nowego właściciela. Dzieło sprzedano za 920 tysięcy złotych. Cena wywoławcza wynosiła 450 tysięcy złotych.   Obraz namalowany w 1911 roku przedstawia malarza ubranego w purpurę z kwiatem ostu w dłoni.  fot. Jakub Kamiński Poniedziałek 14 października, Gdańsk Ronald Reagan odzyskał rękę. Chodzi oczywiście o pomnik amerykańskiego prezydenta, który stoi w jednym z gdańskich parków. Monument został zniszczony na początku października - złodziej odciął Reaganowi ramię i chciał sprzedać na złom. Nowe przyjechało z podwarszawskiego Legionowa.  fot. Piotr Wittman Wtorek 15 października, Warszawa Pogrzeb Edmunda Niziurskiego na Starych Powązkach w Warszawie. Autor "Sposobu na Alcybiadesa", "Niewiarygodnych przygód Marka Piegusa" i wielu innych książek dla młodzieży zmarł 10 października. Miał 88 lat.  fot. Leszek Szymański Środa 16 października, Katowice Widowisko "Franciszek - wezwanie z Asyżu" zaprezentowane w katowickim Spodku w kolejną rocznicę wyboru papieża Jana Pawła II. W spektaklu wzięło udział około 500 osób. Środa 16 października, Warszawa Uzbrojony mężczyzna wszedł do liceum w centrum miasta, zaczął strzelać do uczniów. Przyjechali antyterroryści, napastnik został zatrzymany. Na szczęście, to tylko pokaz działania służb ratowniczych i policji. Takie ćwiczenia odbyły się w Warszawie po raz pierwszy.  fot. Tomasz Gzell ( WP.PL ) 