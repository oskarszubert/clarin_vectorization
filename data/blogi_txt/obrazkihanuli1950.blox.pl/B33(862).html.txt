-  Instytucje finansowe i państwo są groźniejsze od mafii, bo te dwie instytucje za 50 groszy zniszczą obywatela. Przyzwoity gangster nie zabije człowieka za te pieniądze - powiedział na antenie TVN24 były polityk,a obecnie przedsiębiorca Władysław Frasyniuk. Z Frasyniukiem zgodził się ekonomista i były polityk Ryszard Bugaj. Jego zdaniem państwo ściga obywateli za drobne kwoty, a nie reaguje w przypadku "silnych". - Bo oni są wpływowi - tłumaczył.  Komentując głośną ostatnio sprawę Amber Gold, Władysław Frasyniuk stwierdził,że dziwi go "bezradność państwa i puste, pozorowane gesty KNF". Dodał, że w tym kontekście rozczarowuje też bierność polityków i bezradność Ministerstwa Finansów. - Warto by było, żeby państwo w tej sprawie zareagowało - dodał. Amber Gold to firma inwestująca w złoto i inne kruszce, działająca od 2009 r. Klientów kusiła bardzo wysokim oprocentowaniem inwestycji - przekraczającym nawet 10% w skali roku,które znacznie przewyższało oprocentowanie lokat bankowych. O spółce zrobiło się głośno kilka tygodni temu, kiedy problemy finansowe zgłosiły tanie linie lotnicze OLT Express. Amber Gold było ich głównym udziałowcem.Spółka informowała jednak, że jest w bardzo dobrej kondycji finansowej, co ma zostać potwierdzone w audycie przeprowadzanym przez zewnętrznego biegłego rewidenta.  (jpo) TopNews - najpopularniejsze materiały WP 