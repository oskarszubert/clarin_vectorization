Tak otwartej krytyki Antoniego Macierewicza nigdy dotąd w PiS nie było. W partii Jarosława Kaczyńskiego rośnie ruch oporuwobec polityka za wypowiedź o trzech uratowanych w katastrofie smoleńskiej. Część posłów, którzy dotychczas publicznie musieli bronić jego teorii, zbuntowała się - pisze "Rzeczpospolita". Według szacunków "Rz" w Klubie Parlamentarnym PiS jest ok. 30-40 "smoleńskich ateistów", którzy nie wierzą w głoszoną przez Macierewicza tezę o zamachu.I wypowiadają się coraz bardziej otwarcie. W antymacierewiczowskim ruchu oporu najpoważniejszą grupę stanowi tzw. zakon PC, czyli najbardziej oddani druhowie Kaczyńskiego z jego pierwszej partii (np. Adam Lipiński).Iskrzy między Kaczyńskim a Macierewiczem? Dołączają do nich też młodzi, bardziej liberalni posłowie PiS, jak b. wiceszef MSZ Krzysztof Szczerski czy b. wiceszef MSWiA Arkadiusz Czartoryski. Wątpi nawet część bywalców mediów ojca Rydzyka: Mariusz Orion-Jędrysek czy inny smoleński adwokat Bartosz Kownacki.   Kaczyński na razie publicznie broni Macierewicza. Ale - według rozmówców "Rzeczpospolitej" - w ostatnim czasie między nim a szefem sejmowego (składającego się z posłów PiS) zespołu ds. badania katastrofy smoleńskiej kilkakrotnie dochodziło do scysji. 