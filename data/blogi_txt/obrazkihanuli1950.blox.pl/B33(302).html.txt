Kobiety żyją najdłużej w Białymstoku, Warszawie i Tarnobrzegu. Mężczyźni - w Krakowie, Rzeszowie i Krośnie.W czym tkwi sekret miast długowieczności? Trzeba się tam urodzić, czy wystarczy przeprowadzić?    Dwie dekady temu najkrócej żyjącą grupą w naszym krajubyli mężczyźni z zachodniego Pomorza (żyli średnio 65 lat), a najdłuższym życiem cieszyły się podlasianki (średnio 77 lat).Ale opublikowany właśnie przez GUS raport "Trwanie życia" pokazuje,że na mapie polskiej długowieczności dokonują się spore przeobrażenia. Generalnie żyjemy coraz dłużej. Z każdym rokiem długość życia przeciętnego rodaka rośnie o ok. cztery miesiące.   Nieco szybciej wydłuża się życie mężczyznom niż kobietom.Przeciętny Polak żyje dziś 72,4 lata (6,2 lata dłużej niż dwie dekady temu),Polka - 80,9 lat (5,7 lat dłużej).Polki przekroczyły pułap 80 lat przeciętnej długość życia w 2008 roku, a Polacy - jeżeli utrzymają obecne tempo przyrostu - zrobią to za 25 lat (obecnie żyją średnio tyle, co Polki w połowie lat 60.) W przypadku mężczyzn mieszkanie w mieście wpływa korzystnie na długość życia. Ci z miast przeżywają średnio 73 lata, ci ze wsi 71,6 lat. W przypadku kobiet różnice są nieco mniejsze.Najkrócej żyje się w województwie łódzkim. Przeciętny mężczyzna dożywa tam 70,4 lat, kobieta - 79,5 lat. Najdłużej żyje się na Podkarpaciu.Mężczyźni przeżywają tam średnio 74,1 lata, kobiety 82 lata.   Tu mężczyźni żyją najkrócej:      1. Łódź 70,1     2. Piotrków 70,5 3. Katowice 70,6     4. Sosnowiec 70,9     5. Wałbrzych 71    Tu kobiety żyją najkrócej      1. Łódź 78,4     2. Sosnowiec 79,1 3. Wałbrzych 79,2     4. Bytom 79,3     5. Grudziądz 79,5    Tu mężczyźni żyją najdłużej      1. Rzeszów 76     2. Kraków 75,6 3. Krosno 75,5     4. Tarnobrzeg 75,5     5. Warszawa 75,4    Tu kobiety żyją najdłużej:      1. Tarnobrzeg 82,7     2. Białystok 82,2     3. Warszawa 82     4. Tarnów 82       5. Kraków 81,9 ( źródło : metroMSN )  Jak długo żyjemy? 