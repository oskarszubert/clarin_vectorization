Breżniew nnie zamierzał interweniować w Polsce. Moim przyjacielem jest Lech Wałęsa, ale największym przyjacielem,bez żadnych ograniczeń i zastrzeżeń, jest gen. Wojciech Jaruzelski - mówi w wywiadzie dla „Wprost” ostatni przywódca ZSRR Michaił Gorbaczow. Michaił Gorbaczow zapytany, kto jest mu najbliższy w Polsce, przyznaje, że jest dumny, że jego przyjacielem jest Lech Wałęsa. Dodaje jednak, że jego "wielkim przyjacielem bez żadnych ograniczeńani zastrzeżeń” jest Wojciech Jaruzelski. - Wiele z sobą przeszliśmy, mamy do siebie pełne zaufanie, wiem, że można na nim polegać. Był wojskowym, potem gdy został przywódcą kraju,przyszło mu się zmierzyć z wielkimi wyzwaniami. Stanął na wysokości zadania - uważa. Gorbaczow nie ukrywa, że denerwuje się, gdy słyszy, że Jaruzelski parł do wprowadzenia stanu wojennego.- To absolutna nieprawda - przekonuje. Przypomina rozmowę z generałem pod koniec lat 80.- Zadzwonił i mówi mi tak: „ Michaile Siergejewiczu, Solidarność to nie jest garstka ekstremistów, to jest masowy ruch związkowy (...). Nie wolno nam go ignorować „ - opowiada. Gorbaczow zapamiętał tę rozmowę, bo – jak mówi - myślał wtedy, „jak trudno musiało być Jaruzelskiemu wypowiedzieć takie słowa, wyjść z inicjatywą rozmów z ruchem, który stał po drugiej stronie”. - Przecież wielu ludzi z kierownictwa PZPR nie chciało w ogóle z Solidarnością rozmawiać, chcieli się z nią rozprawić. A Jaruzelski mówi: „Musimy z nimi zacząć dialog, musimy rozmawiać” – wspomina ostatni przywódca ZSRR( wiadomosci.wp.pl ) 