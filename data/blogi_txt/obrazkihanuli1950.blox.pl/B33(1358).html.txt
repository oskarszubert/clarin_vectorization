fot. materiały archiwalne Nie powiedziała jeszcze ostatniego słowa   Seksowna, zbuntowana i odważna. Wendy James rozpalała wyobraźnię niejednego mężczyzny. Była uosobieniem "rockowej laski" i prekursorką ruchu "girl power". Międzynarodowy rozgłos zdobyła na przełomie lat 80. i 90. stojąc na czele formacji Transvision Vamp.   Grupa miała talent do pisania przebojów. Każdy z ich kolejnych singli lądował na szczytach radiowych zestawień. To co dobre nigdy nie trwa jednak zbyt długo. Jak wyglądała kariera Wendy i co dzisiaj dzieje się z charyzmatyczną wokalistką?   fot. materiały archiwalne Nie powiedziała jeszcze ostatniego słowa   Wendy miała 20 lat, kiedy została frontmanką Transvision VampGrupę założyła razem ze swoim chłopakiem Nickiem Sayerem, którego poznała po przeprowadzce od rodziny zastępczej do Brighton. Wendy była nie tylko wokalistką grupy, ale również magnesem przyciągającym fanów. Media pokochały jej zbuntowany image i seksualność.  fot, mat.archiwalne Dwa pierwsze albumy grupy: "Pop Art" (1988) i "Velveteen" (1989) zostały bardzo ciepło przyjęte przez krytyków. Z debiutanckiej płyty pochodzi jeden z największych przebojów formacji - "I Want Your Love". Dobre czasy zespołu szybko przeminęły. Po wcześniejszych sukcesach, trzeci krążek "Little Magnets Versus the Bubble of Babble" (1991) okazał się komercyjną klapą.   fot. mat. archiwalne Słaba sprzedaż tylko pogorszyła panującą w zespole atmosferę. Ciągnące się trasy koncertowe, wywiady i brak życia osobistego zaczęły być coraz bardziej uciążliwe dla Wendy i jej kolegów. W 1992 roku Transvision Vamp przestali istnieć . Wendy, która za bardzo nie wiedziała, co chce zrobić dalej ze swoim życiem, zwróciła się o radę do Elvisa Costello. Muzycy nawiązali współpracę, której owocem był solowy krążek wokalistki - "Now Ain't the Time for Your Tears". Praca nad płytą okazała się dla niej cennym doświadczeniem i ważną lekcją. Po raz pierwszy nie pracowała ze swoim zespołem, ale z grupą doświadczonych muzyków sesyjnych. Proces nagrywania wspomina z uśmiechem, choć jego efekty rozpatruje bardziej w kategorii niepowodzenia.  Wendy czuła, że się zagubiła. Postanowiła wrócić do korzeni. Nauczyła się grać na gitarze, by móc lepiej wyrazić siebie. - Nadszedł czas, by zrozumieć, kim jestem naprawdę - mówiła w jednym z wywiadów. Poszukiwania samej siebie zaprowadziły ją do Nowego Jorku, gdzie od zawsze chciała mieszkać. Z nowym zespołem Racine wydała dwie płytypóźniej zdecydowała się na kolejny solowy album.  Wokalistka nie powiedziała jeszcze ostatniego słowa. Wendy zakończyła właśnie prace nad swoim trzecim solowym albumem. O płycie jak na razie wiadomo niewiele. Na swoim oficjalnym profilu Facebook artystka podała tylko listę współpracowników: Lenny Kaye (gitarzysta Patti Smith Group), Glen Matlock (basista Sex Pistols) and James Sclavunos (perkusista Bad Seeds). Na więcej pozostaje nam jeszcze trochę zaczekać. 