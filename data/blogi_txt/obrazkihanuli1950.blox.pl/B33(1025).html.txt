Jak ustalili śledczy, kobieta miała świadczyć usługi seksualne od co najmniej roku w jednym z mieszkań w centrum Gdyni. Zarażona jest od kilku lat.    Prokuratura potwierdza, że do zatrzymania 36-letniej kobiety doszło w ubiegły piątek. Prostytutka mogła narazić na zakażenie od kilkudziesięciu do kilkuset mężczyzn.- Zatrzymanej kobiecie przedstawiliśmy zarzut z art. 161 Kodeksu karnego, par. 1, według którego osobie, która wie, że jest zarażona wirusem HIV i bezpośrednio naraża na zarażenie inną osobę, grozi kara do trzech lat pozbawienia wolności- poinformowała prok. Beata Gora z Prokuratury Rejonowej w Gdyni. - Kobieta przyznała się do zarzucanego jej czynu i złożyła wyjaśnienia,jednak na razie nie mogę zdradzić ich treści - dodaje prokurator.Do niedawna prostytutka reklamowała się w internecie jako "Analna Malinka" vel "Amanda"- blondynka, 167 cm wzrostu, niebieskie oczy. Zaniżała swój wiek do 28 lat. Na jednym z forów internetowych, na którym klienci dzielą się swoimi doświadczeniami z pannami lekkich obyczajów, utworzono także post dotyczący "Analnej Malinki". Co najmniej kilku mężczyzn chwali się swoimi seksualnymi przygodami z zarażającą prostytutką.Wiadomo, że do prokuratury zgłosił się co najmniej jeden poszkodowany mężczyzna.Na obecnym etapie postępowania śledczy ustalają też innych pokrzywdzonych.- Rozważamy możliwość upublicznienia szczegółowych danych tej osoby,by poinformować ewentualnych jej klientów o zagrożeniu - informują śledczy.Prokurator skierował wniosek do Sądu Rejonowego w Gdyni o tymczasowe aresztowanie podejrzanej. Głównym argumentem śledczych było ryzyko, że kobieta nadal będzie zarażała po wyjściu na wolność. Sąd po przesłuchaniu 36-latki nie przychylił się jednak do stanowiska prokuratury. W ocenie sądu nie istnieje obawa, że kobieta nadal będzie dopuszczała się przestępczego czynu. Sąd nie stwierdził też matactwa w śledztwie, poszkodowana nie ukrywała się przed wymiarem sprawiedliwości. Obecnie prostytutka przebywa na wolności, nie zastosowano wobec niej żadnego środka zapobiegawczego.( wiadomosci.wp.pl ) 