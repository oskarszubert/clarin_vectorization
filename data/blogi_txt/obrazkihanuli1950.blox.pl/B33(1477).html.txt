Odwołuje kolejne występy   Kilka dni temu Polskę obiegła widomość o rezygnacji Kory z udziału w kolejnej edycji programu „Must Be The Music”. Jurorka ma poważne problemy ze zdrowiem. Zaniepokojeni fani artystki bardzo ją wspierali. Jak donosi jej managerka, piosenkarka otrzymała mnóstwo maili z życzeniami. Jak się jednak okazuje, choroba jest poważniejsza niż przypuszczano na początku. Lekarze poradzili wokalistce, żeby odwołała najbliższe występy i wycofała się na jakiś czas z aktywnego życia artystycznego. Katarzyna Litwin, managerka gwiazdy, poprzez Facebooka poinformowała, że Kora nie wystąpi także na sylwestrowej imprezie we Wrocławiu. - Wiadomość tę przyjęliśmy ze zrozumieniem, ale i z ogromnym żalemJesteśmy przekonani, że występ wokalistki z tak ogromnym dorobkiem artystycznym byłby niezwykle wartościowym elementem koncertu sylwestrowego Dwójki. W obecnej sytuacji Korze życzymy jednak przede wszystkim szybkiego powrotu do zdrowia i aktywności artystycznej – napisali w oficjalnym komunikacie przedstawiciele TVP 2. ( muzyka.wp.pl )  fot. AKPA 