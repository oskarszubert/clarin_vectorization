Jak skończyła się ich wspólna podróż? Ewa Wachowicz i Robert Makłowicz - dziś każde z nich podąża własną kulinarną drogą, jednak jeszcze kilka lat temu wspólnie tworzyli tak popularne "Podróże kulinarne Roberta Makłowicza".   Przez ponad dekadę piękna miss i gotujący gawędziarz zjeździli pół świata w poszukiwaniu oryginalnych smaków, którymi dzielili się z widzami. Później definitywnie zakończyli współpracę.  Jak w najnowszym wywiadzie dla magazynu "Gala" przyznaje Wachowicz, to zawodowe rozstanie było jednym z najtrudniejszych doświadczeń w jej życiu. O dziwo jednak przyniosło gwieździe więcej dobrego niż początkowo się spodziewała.  KŻ/AOS ( wiadomości.wp.pl ) fot. AKPA Polsat pogardził ich  programem Telewizyjna  przygoda Makłowicza i Wachowicz zaczęła się w 1998 roku. Dwoje pasjonatów sztuki kulinarnej zrealizowało swój pomysł na program na antenie telewizyjnej Dwójki, choć początkowo zgłosili się z nim do Polsatu.  -  Gdy z Robertem Makłowiczem wymyśliliśmy "Podróże kulinarne" i poszłam z tym pomysłem do Polsatu, nie spodobał się. Wzięła go konkurencja - wspominała w jednym z wywiadów Wachowicz, która produkowała "Podróże..."  przez dziesięć lat. Wachowicz po odejściu Makłowicza: "Nic, tylko siąść i płakać" Jednak w 2008 roku  Makłowicz zrezygnował z dotychczasowej współpracy z miss. Jak po latach przyznała Wachowicz, ta decyzja była dla niej bardzo bolesna.  - Odejście Roberta, to jedno z moich trudniejszych przeżyć... Po 10 latach fantastycznej pracy powiedział, że teraz ten program chce robić sam. Nic, tylko siąść i płakać - wyznaje w najnowszym wywiadzie dla "Gali.  Jak tłumaczył wówczas kucharz, zrezygnował z współpracy z Wachowicz po tym, jak dowiedział się, że jego producentka niebawem sama poprowadzi kulinarny program. Co gorsza, w konkurencyjnej telewizji.  fot. AKPA Nie chciała komentować jego decyzji Pięć lat temu Wachowicz nie chciała komentować decyzji kolegi. W rozmowie z jednym z warszawskich portali stwierdziła tylko, że będzie miło wspominać wspólnie spędzony czas.    - Mam z tego okresu wiele fajnych wspomnień i niech tak zostanie. Wychodzę z założenia, że o rzeczach przeszłych powinno się mówić dobrze. To miało sens Dziś Wachowicz dostrzega pozytywne skutki rozstania z Makłowiczem.   - Pomyślałam: "Przecież to się dzieje po coś". Wszystkie trudne rzeczy mają głęboki sens. Musiał odejść ode mnie Robert, żebym sama stanęła przed kamerą  - czytamy w najnowszym numerze "Gali".      Dziś nie ma żalu Rzeczywiście, Wachowicz nie powinna mieć żalu do Roberta Makłowicza. To zawodowe rozstanie wyszło jej na dobre. Dziś była miss stoi w pierwszym szeregu gwiazd Polsatu i jest jurorką w najnowszej kulinarnej produkcji tej stacji - programie "Top Chef". Jednym słowem: nie ma tego złego, co by na dobre nie wyszło.  KŻ/AOS    fot. AKPA ﻿ 