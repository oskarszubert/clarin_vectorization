Historia z happy endem   Nawet teraz, po tylu latach czuję, że śpiewam coś bardzo intymnego. - mówił w rozmowie z ,,Na żywo" Stan Borys. Cała polska uległa magii ,,Anny", a w rytmie utworu rodziły się pierwsze miłości. Siłą hitu zespołu  Blackout był jego szczery, kipiący emocjami, intymny przekaz. Kim była dziewczyna, dzięki której powstał tekst piosenki i czym zajmuje się dzisiaj?  fot. AKPA Autorem tekstu piosenki ,,Anna" jest Bogdan Loebl. Kiedy Stan Borys pojawił się u niego z propozycją napisania kilku teksów dla Blackoutu, artysta nie kwapił się do współpracy.  -Nie paliłem się do tego zadania, bo nie miałem doświadczenia. Ale obiecałem i musiałem się wywiązać.- - wspomina poeta w rozmowie z ,,Na żywo". Artysta niepotrzebnie się martwił. Miał swoją muzę, która pobudzała jego wyobraźnie twórczą.  Wszystko zaczęło się w rzeszowskiej kawiarni Kosmos. Bogdan Loebl siedział przy stoliku ze swoim kolegą. W pewnym momencie przysiadła się do nich urocza dziewczyna. Olśniewającej urody brunetka o zielonych oczach, niesłychanie zgrabna. Tego wieczoru po raz pierwszy odprowadziłem ją do domu-  czytamy wspomnienia artysty w ,,Na żywo". Bogdan Loebl nie był w stanie przestać myśleć o Annie. Do napisania utworu ,,Boję się psa" zainspirowały go wieczorne spacery z ukochaną. Za każdym razem kiedy odprowadzał dziewczynę do domu atakował go pies.Powstał również kawałek ,,ANNA".  fot. East News W życiu historia potoczyła się inaczej niż w tekście piosenki. W piosence Anna odchodzi, natomiast muza pozostała z artystą do dziś.- Skoro Anna stała się takim przebojem, postanowiłem poprosić ją o rękę - opowiada poeta. Wśród gości weselnych pojawili się Tadeusz Nalepa i Stan Borys.  fot.East News Anna podobno nie przepada za piosenką. - Ucieka, gdy ją słyszy - śmieje się Bogdan Loebl- Do Anny mam wyjątkowy sentyment, a Annę kocham jak dawniej. Wyjątkową więź z utworem czuje również Stan Borys, który ma piosenkę w swoim solowym repertuarze. Ukochana Stana Borysa również ma na imię Anna. Para poznała się kilka lat temu na Florydzie. - Odkąd spotkałem Anię, jest ona w mojej piosence i w moim życiu - - zwierza się Stan Borys w rozmowie z ,,Na żywo". fot. AKPA ( muzyka.wp.pl ) 