Polski MSZ odmówił finansowania berlińskich uroczystości 90-lecia powstania Związku Polaków - informuje "Gazeta Polska Codziennie". Przewodniczący związku Marek Wójcicki uważa, że to działanie ma uniemożliwić przeprowadzenie obchodów. Interpelację w sprawie decyzji MSZ-etu złożyła poseł Anna Fotyga.   W dniach 1-2 grudnia w Berlinie planowano uroczyste obchody 90-lecia istnienia Związku. Na imprezę mieli być zaproszeni przedstawiciele władz Polski i Niemiec. Za stronę finansową obchodów miało odpowiadać polskie Ministerstwo Spraw Zagranicznych, Fundacja "Polsko-Niemieckie Pojednanie" oraz rząd Niemiec. Związek Polaków w Niemczech spod znaku Rodła został założony w sierpniu 1922 r., jednocząc organizacje polskie działające wcześniej w zaborze pruskim. ( polonia.wp.pl ) 