53 proc. Polaków źle ocenia sytuację na polskiej scenie politycznej - wynika z sondażu przeprowadzonego przez Centrum Badania Opinii Społecznej na temat nastrojów społecznych we wrześniu.Dobrze oceniających jest zaledwie 9 proc. Pozostałe 32 proc. ankietowanych uznaje sytuację na polskiej scenie politycznej za przeciętną.6 proc. ankietowanych odpowiedziało "trudno powiedzieć". Zadowolenie z jakości życia politycznego w Polsce przeważa nad niezadowoleniem jedynie wśród sympatyków PO. Głosy krytyki przeważają wśród zwolenników pozostałych ugrupowań, osób o niesprecyzowanych preferencjach partyjnych oraz niezainteresowanych wyborami. W ciągu ostatniego miesiąca nieznacznie pogorszyły się oceny rozwoju sytuacji w kraju. 19 proc. Polaków uważa, że sytuacja w kraju zmierza w dobrym kierunku. 64 proc. ankietowanych jest przeciwnego zdania. ( wiadomosci.wp.pl ) 