Bosacka o diecie Gessler: Kto może sobie pozwolić, by codziennie jeść drogie ryby?        Katarzyna Bosacka, Magda Gessler. (Kapif)    Bosacka zarzuca Gessler, że jej dieta jest zbyt droga.     Katarzyna Bosacka prowadzi program "Wiem, co jem" na TVN Style, w którym doradza Polakom, jak zdrowo się odżywiać. Charyzmatyczna prowadząca z przekonaniem mówi o sposobach na kupienie najlepszego makaronu, czekolady czy chleba. Bosacka dzięki programowi stała się ekspertką od zdrowego odżywiania. A ostatnio wzięła na tapetę Magdę Gessler i jej dietę: Kiedy usłyszałam, że zawdzięcza swoją figurę diecie złożonej z surowych ryb i soku z limonki, złapałam się za głowę. Kto tak naprawdę może sobie pozwolić, żeby codziennie jeść superdobre i drogie ryby oraz wyciskać kilogramy limonek? - oburzyła się w najnowszej "Gali". Kapif Rzeczywiście ponad rok temu, Gessler chwaliła się, że schudła 17 kg. Na blogu zdradziła sekret swojej diety: Podstawą mojej diety są surowe ryby oraz mięso, pieczołowicie marynowane w soku z limonki. (...) Każdy dzień zaczynam od skromnego, ale cudownego śniadania: jem zawsze jajko na miękko, w akompaniamencie soku z limonki oraz grejpfrutów - chwaliła się na Magdagessler.natemat.pl. Kapif Efekty były podobno oszołamiające: Schudłam 17 kilogramów. Czuję nieprawdopodobną lekkość bytu. Z balona przekształciłam się w nitkę - zachwalała wtedy. Teraz wydaje się, że Gessler znów przybrała na wadze, więc może rzeczywiście jej dieta okazała się zbyt czasochłonna. Kapif Bosacka w wywiadzie stwierdziła również, że mimo tego, że sama jest propagatorką zdrowego jedzenia, pozwala swoim dzieciom na odrobinę łakoci: Wszelki fundamentalizm w każdej dziedzinie jest zły! Moje dzieci od czasu do czasu zjedzą chipsy, a ja się napiję łyka coli. Nie można ich całkowicie odciąć od lodów, słodyczy... Co to by było za nudne dzieciństwo!? Myślał pan pewnie, że w domu Bosackich jest tylko marchewka? - pytała retorycznie w "Gali". ( metromsn.gazeta.pl ) 