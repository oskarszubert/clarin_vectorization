Co roku w Polsce odnotowuje się od 2,5 do 3 tys. nowych zachorowań na raka skóry - czerniaka. To trzy razy więcej niż 20 lat temu - alarmuje "Gazeta Wyborcza". Przedwakacyjne ostrzeżenia lekarzy przed szkodliwymi skutkami nadmiernego opalania się na słońcu nie przynoszą oczekiwanych rezultatów. Także solaria mogą wywołać czerniaka. Dlatego w wielu krajach UE korzystanie z nich poniżej 18. roku życia musi być poparte zgodą rodziców, a w Brazylii i części Australii solaria są całkowicie zakazane. Tymczasem średnia wieku Polek korzystających z solarium to 17 lat. 