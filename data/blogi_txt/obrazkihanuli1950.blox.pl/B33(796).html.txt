Adam Rybakowicz z RP załatwiał się na bydgoskiej starówce. Mandat? Nie, zasłonił się immunitetem Anna Pawłowska      Adam Rybakowicz z Januszem Palikotem (Fot. Agnieszka Sadowska / Agencja Gazeta)    Adam Rybakowicz z Ruchu Palikota wolał załatwić swoje potrzeby na bydgoskiej starówce,choć tuż obok znajdowała się restauracja.Gdy policja interweniowała, okazał legitymację poselską. I na tym się skończyło, bo immunitet chroni posłów przed mandatami.    W nocy z 28 na 29 września policjanci podejmowali interwencję wobec mężczyzny oddającego mocz na starówce - potwierdza przedstawiciel bydgoskiej policji. Jak wynika z policyjnych informacji, mężczyzna okazał poselską legitymację, więc na tym interwencja się zakończyła. Notatka z tego zdarzenia trafi drogą służbową do Komendy Głównej.Policja nie chce podawać szczegółów zdarzenia, choć przyznaje, że "rozmowa nie przebiegała tak, jak by sobie życzyli", co sugeruje niestosowne zachowanie posła.               Rzecznik: Przepraszam za posła Rybakowicza Koledzy partyjni mogą być dla Adama Rybakowicza mniej łagodni niż bydgoska policja.Może zostać ukarany naganą, karą zawieszenia lub karą wykluczenia z klubu.- Będziemy nad tym debatować na posiedzeniu prezydium klubu, które zostało zwołane w trybie pilnym na jutro na godzinę 11 - zapowiada rzecznik klubu RP Andrzej Rozenek.- Zachowanie posła było jak najbardziej niestosowne.Przepraszam za niego, zresztą on sam też przeprosił. To absolutnie nie powinno się zdarzyć - komentował Rozenek w rozmowie z Gazeta.pl. Jak podkreślił, absolutną oczywistością jest teżdobrowolne opłacenie przez Rybakowicza mandatu.( metromsn ) 