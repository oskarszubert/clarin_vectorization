Jak podał portal "pomorska.pl" Artur Szpilka i Paweł Kołodziej mieli w czwartek wypadek samochodowy. Do zdarzenia doszło w Brozówce pod Toruniem. Zdarzenie miało miejsce około godziny 10:30 i brały w nim udział cztery auta: Volkswagen Crafter, Renault Megane, Audi A4 oraz Honda Civic. Do stłuczki nie doszło z winy bokserów. Sprawcą wypadku był kierowca Volkswagena,który nie wyhamował i uderzył w jadący przed nim samochód, po czym jak w dominie zderzyły się kolejne dwa samochody.Policja ukarała winowajcę mandatem w wyoskości 250 zł. W bydgoskim ratuszu o godzinie 12:00 obaj bokserzy mieli uczestniczyć w konferencji prasowej, dotyczącej zbliżającej się gali bokserskiej. W wyniku wypadku sportowcy nie ucierpieli i na spotkaniu z dziennikarzami pojawili się z opóźnieniem. Według serwisu bokser.org czerwcowa walka Szpilki ma być przygotowaniemdo prawdopodobnego rewanżu Polaka z Mike'em Mollo. Do walki rewanżowej obu pięściarzy ma dojść na stadionie Cellular Field w Chicago. WP.PL / pomorska.pl / bokser.org 