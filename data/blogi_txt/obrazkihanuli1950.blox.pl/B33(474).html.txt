Dwa katolickie szpitale, prowadzone przez zakon sióstr celitek, odmówiły pomocy zgwałconej kobiecie. Szpitale tłumaczyły się, że nie mogą jej zbadać, ponieważ musiały by jej przepisać tabletki wczesnoporonnej.- Unikajcie katolickich szpitali - radzą tymczasem niektórzy politycy, dodając, że cała sprawa pokazuje "cyniczną moralność Kościoła katolickiego". 25-letnia mieszkanka Kolonii w grudniu zeszłego roku bawiła się wieczoremw kilku klubach tamtejszej dzielnicy rozrywki.Następnego dnia obudziła się na ławce w parku w zupełnie innej dzielnicy miasta i nie mogła sobie przypomnieć, co się z nią działo w nocy oraz jak tam trafiła.Kiedy udało jej się dotrzeć do domu, wraz z matką pojechała na pogotowie.Młoda kobieta podejrzewała, że straciła przytomność po tzw. pigułkach gwałtu,a następnie została zgwałcona - informuje portal wdr.de.                Dyżurna lekarka Irmgard Maiworm przyjęła młodą kobietęi natychmiast zaalarmowała policję. Potrzebne były jednak badania ginekologiczne, więc lekarka pogotowia zwróciła się do dwóch szpitali. Ku jej zaskoczeniu dwa pierwsze kategorycznie odmówiły.Szpital St-Vinzenz-Hospital w dzielnicy Nippesi Heilig- Geist-Krankenhaus w Longerich nie chciał przyjąć pacjentki. Władze szpitala tłumaczyły,że w przypadku gwałtu lekarz ma prawny obowiązek poinformować ofiarę,iż dla zapobieżenia ewentualnej ciąży może ona zażyć środek wczesnoporonny. Szpital musiałby także wystawić jej receptę na taki lek,a to "jest nie do pogodzenia z etyką chrześcijańską". Nie dość, że oba szpitale nie pomogły zgwałconej kobiecie,to także odmówiły pomocy w badaniu i zabezpieczeniu śladów gwałtu,które są konieczne do wszczęcia śledztwa przez policję - potwierdziła to portalowi wdr.de rzeczniczka kolońskiej policji Dorotee Goebel. 25-latkę udało się w końcu przewieźć do szpitala ewangelickiego, gdzie przeprowadzono wszystkie konieczne badania, potrzebne policji. 