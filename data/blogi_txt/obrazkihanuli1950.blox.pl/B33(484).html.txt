Coraz częściej pojawiają się nowe metody oszustw:tzw. zręcznościówki - alarmuje "Dziennik Gazeta Prawna". W efekcie uchwalonej w 2010 r. ustawy hazardowej przestano wydawać nowe pozwolenia na automaty. Te, które są, systematycznie wygasają. O ile na koniec 2010 r. automatów było ponad 19 tys., to obecnie jest ich prawdopodobnie ok. 10 tys. Jednak rośnie liczba urządzeń, które są nielegalne. W pierwszym półroczu 2010 r. Służba Celna zajęła 966 automatów, w tym samym czasie w 2011 r. - 1292, natomiast przez pierwsze sześć miesięcy 2012 r. - 1679. Pojawiają też zupełnie nowe metody oszustw. Aż 20 razy wzrosła w ubiegłym roku liczba zlikwidowanych symulatorów, czyli przerobionych automatów o niskich wygranych.  - Tym maszynom dodaje się funkcję czasową. Wrzucając monety, kupujemy po prostu czas gry zręcznościowej,podczas której trzeba ustawić kręcące się bębny w odpowiednich konstelacjach - mówi jeden z pracowników Służby Celnej. Innym sposobem nielegalnej gry, który stał się popularny w ostatnim czasie, są kioski internetowe.W 2011 r. zlikwidowano ich pięć razy więcej niż rok wcześniej. W sumie zamknięto prawie 700 takich terminali.  (oso)  TopNews - najpopularniejsze materiały WP.PL 