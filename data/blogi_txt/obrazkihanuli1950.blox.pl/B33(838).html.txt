Na niedzielną mszę nie można chodzić po to, by obmawiać i krytykować innych - powiedział dziś papież Franciszek podczas audiencji generalnej. Pytał: - Czy czasem nie plotkujemy: widziałeś, jak ten czy tamta się ubrali, czyż nie to robi się po mszy?    Dzisiejszej katechezie na temat Eucharystii papież mówił, że należy ją przeżywać w duchu wiary i modlitwy. Zachęcił wiernych do refleksji nad tym, w jaki sposób postrzegają i traktują inne osoby,z którymi uczestniczą we mszy. - Czy Eucharystia sprawia, że naprawdę rozpoznajemy w nich braci i siostry; czy potrafimy radować się z tymi, którzy się weselą, i płakać z tymi, którzy płaczą; wychodzić naprzeciw ich potrzebom? - pytał."Zamiast obmawiać innych, musimy troszczyć się o braci w potrzebie" Franciszek dodał, że wierzący muszą przemyśleć to,na ile udział w Eucharystii budzi w nich poczucie, że im przebaczono, i gotowość do przebaczania innym. Podkreślił, że niedzielna msza to nie "święto, wydarzenie towarzyskie, tradycja".To wprowadzenie do autentycznej komunii z Jezusem - przypomniał.  fot. Reuters 