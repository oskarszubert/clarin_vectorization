Urząd Telekomunikacji  Elektronicznej otrzymuje sygnały od abonentóworaz samych przedsiębiorców telekomunikacyjnych o nowym zjawisku,którego skala w ostatnim czasie nabiera niepokojącego wymiaru. Sprawa dotyczy metody oszukiwania użytkowników usług telefonicznych (najczęściej abonentów sieci telefonii komórkowych)poprzez wykorzystywanie ich skłonności do oddzwaniania na nieodebrane połączenia. Takie połączenia przychodzą często w godzinach wieczornych i w nocy,co jest celowym działaniem, aby skłonić użytkownika do oddzwonienia. Mechanizm działania samego procederu jest stosunkowo prostyi opiera się w dużej mierze przede wszystkim na nieuwadze samego użytkownika. Najczęściej na numer użytkownika dzwoni zagraniczny numer często z „egzotycznego" kraju np. z Republiki Konga lub Wybrzeża Kości Słoniowej tj. krajów, których międzynarodowe numery kierunkowe (+243) oraz (+225)pozostawione na wyświetlaczu aparatu użytkownika jako połączenia nieodebrane mogą sugerować, że są to połączenia krajowe. Początek międzynarodowego numeru kierunkowego np. Demokratycznej Republiki Konga (+243.....)lub Wybrzeża Kości Słoniowej (+225...) może być mylony przez użytkownikaz numerem kierunkowym strefy np. 22 - Warszawa, 24 - Płock Oszuści najczęściej kierują połączenia na numery komórkowe losowo wybranych użytkowników i oczekują, że ktoś z nich oddzwoni pod wyświetlony numer.Nieświadomi podstępu użytkownicy często oddzwaniają na ten numeri są obciążani przez operatorów kosztami jak za połączenia międzynarodowe. Zdarza się również, że celowo połączenia te są wydłużane - np. w słuchawce użytkownikowi symulowany jest sygnał rozłączeniai jeżeli użytkownik nie rozłączy połączenia w aparacie (nie naciśnie czerwonej słuchawki)połączenie trwa nadal, co za tym idzie, operator nalicza dalej opłaty za to połączenie. Urząd Komunikacji Elektronicznej zwraca uwagę i przestrzega! Jeżeli nie spodziewasz się telefonu z zagranicy, a wyświetlony na aparacie Twojego telefonu numer jest zadziwiająco długilub zupełnie nie kojarzysz międzynarodowego numeru kierunkowego kraju pochodzenia tego numeru- zachowaj ostrożność! Oddzwaniaj z głową ! 