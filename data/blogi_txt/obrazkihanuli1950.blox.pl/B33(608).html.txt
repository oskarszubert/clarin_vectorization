Marcin Król zrezygnował z pracy we "Wprost" po publikacji przez tygodnik tekstu o Wojciechu Fibaku. - Tak, odchodzę - potwierdził publicysta w rozmowie z portalem Gazeta.pl. Zdaniem Króla obecny szef pisma "doprowadził je do poziomu tabloidu" - Zakończyłem współpracę z "Wprost". Planowałem to od dawna, a sprawa Fibaka przelała czarę goryczy - przyznaje w rozmowie z portalem Gazeta.pl prof. Marcin Król. - Nie można się dogadać z obecnym naczelnym - ubolewa.- Z tygodnika zrobiono tabloid, który pisze o celebrytach. A ja pracowałem dla tygodnika opinii. Teraz mam się mądrzyć o aktorkach albo o zegarkach Sławomira Nowaka? To wszystko są bzdury, których nie brakuje w mediach. Tylko dlaczego "Wprost" musi iść w tę stronę? - pyta. 