Konstanty Miodowicz nie żyje .  wprost.pl fot. PAP / Piotr Polak Konstanty Miodowicz Zmarł Konstanty Miodowicz, poseł Platformy Obywatelskiej - informuje Polskie Radio Kraków. Konstanty Miodowicz od 1 maja leżał w szpitalu MSW w Warszawie przy ul. Wołoskiej. Poseł przeszedł skomplikowaną operację mózgu, która była konieczna po tym jak polityk zasłabł w czasie spaceru w Busku-Zdroju. 6 maja został wybudzony ze śpiączki, ale jego stan był uznawany za poważny.  Miodowicz z wykształcenia był etnografem, absolwentem Wydziału Filozoficzno- Historycznego Uniwersytetu Jagiellońskiego. Ukończył też podyplomowe studium z zakresu dydaktyki i pedagogiki w krakowskiej AWF. Jego ojciec Alfred Miodowicz był członkiem PZPR i szefem OPZZ - tymczasem Konstanty Miodowicz działał w opozycji demokratycznej, należał do Niezależnego Zrzeszenia Studentów, wspólnie z m.in. Janem Rokitą założył pacyfistyczny Ruch Wolność i Pokój.  W latach 1990-1996 Miodowicz pracował w Ministerstwie Spraw Wewnętrznych i Urzędzie Ochrony Państwa, gdzie, jako szef kontrwywiadu (w stopniu pułkownika), uczestniczył w budowie polskich służb specjalnych. Zasiadł następnie w radzie nadzorczej Fundacji Instytut Lecha Wałęsy. W 1997 roku został wybrany na posła do Sejmu III kadencji z listy Akcji Wyborczej Solidarność. Był członkiem rady politycznej Chrześcijańskiej Demokracji III RP. Następnie wstąpił do Stronnictwa Konserwatywno-Ludowego. Z kolei do Sejmu IV i V kadencji uzyskiwał mandat z listy Platformy Obywatelskiej w okręgu kieleckim. ( TopNews wiadomości.wp.pl 