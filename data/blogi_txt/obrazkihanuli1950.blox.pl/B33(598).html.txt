Wszyscy z wielką niecierpliwością oczekują na nadejście 21 grudnia 2012 r., który - jak wynika z kalendarza Majów - ma być czasem wyjątkowym. Wiele interpretacji wskazuje, że tego dnia nastąpi koniec świata. Opinia jednego ze spadkobierców starożytnej cywilizacji Majów nie pozostawia wątpliwości - tego dnia rzeczywiście coś się wydarzy.Ale czy będzie to właśnie zapowiadany przez wielu koniec dziejów? Zgodnie z różnymi przekładami Długiej Rachuby, czyli kalendarza prekolumbijskiej cywilizacji, już w najbliższy piątek Ziemia może zostać dotknięta przez katastrofę,która doprowadzi do schyłku ludzkości. Pojawiają się głosy, że tego dnia może dojść np. do kolizji z planetą Nibiru. Spadkobiercy prastarej kultury już od dawna twierdzili, że wszelkie głosy łączące nadchodzący dzień z wystąpieniem czynników destrukcyjnych nie mają sensu.Wielu z nich potwierdza natomiast, że 21 grudnia wydarzy się coś wyjątkowego; nadejdzie czas przełomu, który będzie dotyczył wszystkich ludzi na świecie. Jeden z przedstawicieli kultury, która w ostatnich miesiącach znalazła się w centrum zainteresowania, potwierdził, że 21 grudnia 2012 r., dzięki wyjątkowemu ułożeniu planet,mogą dziać się rzeczy niezwykłe.Ludzi na całym świecie może natchnąć energia, która sprawi, że będą przeżywać czas wyjątkowego rozwoju.Ludzkość na całym świecie może zostać dotknięta przez falę, która wpłynie na jej bardziej zrównoważoną postawę. W nadchodzących dniach zrozumiemy,kim tak naprawdę jesteśmy - poinformowało Polskie Radio, powołując się na zapowiedzi jednego z członków kultury Majów. Ac Tah z plemienia Maayab,który potwierdził nadejście wyjątkowego dla wszystkich czasu,stwierdził, iż dobrze, by w najbliższych dniach każdy miał przy sobie coś do pisania,bowiem okres ten zaowocuje pojawieniem się nowych, niebanalnych koncepcji,które mogą mieć wpływ na całe nasze życie. Dodał też, że ta unikalna fala wibracji, odpowiedzialna za - być może - rewolucję umysłową, potrwa tylko osiem minut. Naukowcy potwierdzają: będzie przełom, nie będzie końca Eksperci, którzy zajmują się badaniem kalendarza Majów już od dawna twierdzą,że próby przekonywania ludzi, że 21 grudnia 2012 r. nadejdzie koniec świata,są znaczącym nadużyciem.Większość ze znawców tematu sądzi, że Majowie wcale nie przepowiedzieli końca świata na grudzień tego roku. Przypominają natomiast, że mają oni na swoim koncie sporo innych przepowiedni, których wcale nie należy łączyć z głoszonym przez wiele środowisk nadejściem czasu zagłady. "Majowie zajmowali się przepowiadaniem przyszłości, ale nie w fatalistycznym sensie. Zabierali raczej głos na temat wydarzeń,które w ich cyklicznej koncepcji historii mogą się powtórzyć w przyszłości"- powiedział Alfredo Barrera, archeolog, który zajmuje się badaniem kalendarza Majów. (rc/ac/niewiarygodne.pl) 