Telewizja "Superstacja" zapytała rzecznika Solidarnej Polski Patryka Jakiego, dlaczego z Ruchu Palikota odchodzą posłowie.- Taki los czeka partię, która zamiast zajmować się poważnymi problemami Polaków, decyduje się na sprawy obyczajowe: pedały, lesbijki - powiedział polityk SP. - Przepraszam, homoseksualiści, lesbijki, trzeba to wyciąć - szybko dodał. "Superstacja", po odejściu z RP posła Bartłomieja Bodio, zapytała polityków różnych ugrupowań o to, czy ich zdaniem wkrótce może dojść do "exodusu parlamentarzystów z Ruchu Palikota". Dziennikarze zadali to pytanie m.in. Patrykowi Jakiemu, rzecznikowi prasowemu Solidarnej Polski. Ten odparł, że politycy opuszczają Ruch Palikota,bo partia zamiast "poważnymi problemami", zajmuje się "pedałami i lesbijkami".- Przepraszam, homoseksualiści i lesbijki, trzeba to wyciąć, przepraszam - kajał się rzecznik. 