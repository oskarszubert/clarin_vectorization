Paul Walker, aktor znany z filmu "Szybcy i wściekli" zginął w wypadku samochodowym w południowej Kalifornii - informuje amerykański serwis TMZ.  Do wypadku doszło w mieście Santa Clarita, na północ od Los Angeles. Aktor jechał samochodem marki Porsche. Kierowca stracił panowanie nad pojazdem i według wstępnych doniesień uderzył w słup lub drzewo. Samochód stanął w płomieniach i doszczętnie spłonął. Źródła serwisu TMZ informują, że kierowca i pasażer zginęli na miejscu. Agent Paula Walkera potwierdził, że aktornie prowadził samochodu, lecz był pasażerem.     REKLAMA  Czytaj dalej       Paul Walker miał 40 lat. Źródła zbliżone do Paula Walkera informują, że aktor był w Santa Clarita na wystawie samochodowej, na której zbierano pieniądze dla poszkodowanych przez tajfun, który nawiedził Filipiny. Jedną z atrakcji wystawy miała być przejażdżka z aktorem w jego nowym Porsche GT.  (miko) 