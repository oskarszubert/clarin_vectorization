Kandydat PiS na premiera prof. Piotr Gliński rozmawiał z władzami PSL. Szef tej partii, wicepremier Janusz Piechociński powiedział,że ludowcy będą przeciw wnioskowi PiS o wotum nieufności.Ocenił, że misja Glińskiego jest "romantyczna i ma niewielkie szanse". Jak powiedział PAP asystent prof. Glińskiego, Krzysztof Łapiński, kandydat PiS rozmawiał z politykami PSL m.in. o poparciu dla rządu technicznego;spotkanie odbyło się w gmachu Ministerstwa Gospodarki. Wicepremier Piechociński powtórzył w rozmowie z PAP po spotkaniu, że ludowcy będą przeciwni wnioskowi PiS ws. wotum nieufności wobec rządu i powołaniu Glińskiego na premiera. 