- Kaczyński ma niezłą zabawę, widząc, jak dużą część polskich mediów można prowadzić na sznureczku. Przez tydzień będą gadali o zupełnie nieistotnym kandydacie, przez dwa tygodnie o śmiesznych debatach. Ale fakt jest faktem, że PiS coś robi.Platforma śpi - mówił w TOK FM Tomasz Lis. - Sączy się do naszych głów i serc przekonanie, że Tusk nie rządzi - dodał. Jak mówiła Dominika Wielowieyska, PiS od kilku tygodni prowadzi ostrą ofensywę.Platforma tymczasem w defensywie. Przeciąga się też oczekiwanie na zapowiadane jako bardzo ważne wystąpienie premiera Donalda Tuska. - Jeśli ono nie będzie uderzeniem, to będziemy pewnie rozczarowani - mówiła prowadząca "Poranek".- Może to jest dobry przykład, żeby nie zapowiadać czegoś wielkiego, co się wydarzy nie wiadomo kiedy- proponował Piotr Kraśko, szef "Wiadomości TVP". - Wyobraźmy sobie, że premier zapowiada przemówienie na kształt exposéna tydzień przed jego wygłoszeniem i okazuje się fantastycznie przygotowany.Tymczasem rzeczywiście, wszyscy są uśpieni, a opozycja nagle zyskała wiatr w żagle. Profesor Gliński premierem nie będzie, ale to oni wyznaczają tematy, o których rozmawiamy, nawet jeśli mówimy, że nic z nich nie będzie - komentował Kraśko. ( wiadomosci.gazeta.pl ) 