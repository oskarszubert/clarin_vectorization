Drugi dziennik" Pilcha, czyli chorobai literatura "Wypiłem w życiu cysternę spirytusu" - mówi Jerzy Pilch, jeden z najpopularniejszych polskich pisarzy, nazywany także "pierwszym alkoholikiem III RP", który solidnie sobie na ten tytuł zapracował. Pilch jest autorem "Pod Mocnym Aniołem", autobiograficznej książki, w której opisał zmagania z alkoholizmem, próby wyjścia z nałogu, powroty na oddział deliryków, liczne pijaństwa i trzeźwienia. Wkrótce na ekrany polskich kin wejdzie ekranizacja powieści w reżyserii Wojciecha Smarzowskiego. Zanim to jednak nastąpi, do księgarń trafia właśnie "Drugi dziennik" (Wydawnictwo Literackie), w którym Pilch po raz kolejny zdecydował się na "spowiedź ekstremalną", tym razem już jawnie autobiograficzną i bezpośrednią. Z bezwzględną szczerością opisuje swoją chorobę (pisarz cierpi na Parkinsona) oraz sposoby radzenia sobie z nią, a także wymuszoną tym abstynencję. 