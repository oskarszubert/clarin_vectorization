Wprost": Resort środowiska wydał ponad 230 tys. na filmik promocyjny    Marcin Korolec, minister środowiska (Fot. Tomasz Szambelan / Agencja Gazeta)    Ministerstwo Środowiska przed zbliżającym się szczytem klimatycznym w Warszawie postanowiło nakręcić filmik promocyjny. Za 10-minutowy materiał nagrany na jednej z wysepek na Pacyfiku, zapłaciło blisko ćwierć miliona złotych - donosi "Wprost".    Szczyt klimatyczny ONZ odbędzie się w listopadzie w Warszawie. W lipcu resort środowiska, który odpowiada za przygotowanie imprezy, wysłał na dwa tygodnie sześć osób na jedną z wysepek państwa Kiribati na Oceanie Spokojnym.Ministerstwo, kierowane przez Marcina Korolca, wydało na ten cel 233 tys. zł netto. Jak informuje "Wprost", nie było przetargu i wszystko odbywało się "z wolnej ręki"."Ministerstwo dokonało rozeznania rynku,a naszym celem było znalezienie najlepszego scenariusza i niskobudżetowej produkcji - tłumaczy Paweł Mikusek, rzecznik resortu środowiska.Dlaczego akurat zdecydowano się na wyspę na końcu świata?Bo na Kiribati jest osada Poland.Jej nazwa wzięła się od Stanisława Pełczyńskiego, który na początku XX w. miał tam plantację palm kokosowych. Autorem koncepcji pomocy wiosce, pod hasłem:"Poland helps Poland", jest Dariusz Zdziech, znawca Oceanii. 