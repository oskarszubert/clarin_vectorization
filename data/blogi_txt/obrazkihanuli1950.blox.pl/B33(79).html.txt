Tani sieciowy dyskont w miejsce kina Femina,jednego z najstarszych w Warszawie - ten projekt wzbudził ogromne protesty.Właściciel Biedronki proponuje więc pozostawić jedną salę kinową nad supermarketem    - Taka proteza kina nie miałaby szans utrzymać się na rynku - ocenia jego kierownik.Kino Femina działa w kamienicy przy al. "Solidarności" 115 od lat 50. poprzedniego wieku. Część budynku należy do wspólnoty mieszkaniowej,część zwrócono rodzinie Trepczyńskich, spadkobiercom przedwojennych właścicieli.   Pod koniec zeszłego roku wyszło na jaw, że spadkobiercy prowadzą rozmowy z koncernem Jeronimo Martins, który był zainteresowany otwarciem w tym miejscu sklepu Biedronka.Konserwator zabytków nie chciał bronić kina, uznając, że wszelkie historyczne elementy zniknęły podczas wielkiego remontu z 1994 r., po którym powstał multipleks. Śródmiejscy urzędnicy wydali już koncernowi decyzję o tzw. warunkach zabudowy,pozwalającą na przerobienie kina na supermarket.Pomysł zastąpienia Feminy Biedronką wzbudził falę protestów wśród warszawiaków.- Na facebookowym profilu poświęconym tej sprawie zarejestrowało się kilka tysięcy osób.Poprosiliśmy ich o składanie podpisów w obronie kina,dostaliśmy ich ponad 5 tys. - mówi Edward Durys, kierownik Feminy.Kiedy sprawa stała się głośna, właściciel Biedronki zasygnalizował gotowość do drobnych ustępstw.- Złożył nam propozycję prowadzenia niewielkiej sali kinowej w budynku - mówi Joanna Wawdejuk z firmy Helios(jej właścicielem jest Agora, wydawca portalu Gazeta.pl),która dziś prowadzi Feminę. Miała to być sala z widownią na sto osób urządzona na piętrze, nad supermarketem.- I szacunek dla koncernu za taki gest - mówi Paweł Trepczyński, przedstawiciel spadkobierców.Zaznacza, że wciąż nie ma umowy na zastąpienie Feminy Biedronką. Potwierdza jednak, że rozmowy trwają.- Gest? To byłaby proteza kina! - oburza się Edward Durys. - Takie kino nie ma racji bytu. Może dałoby się w takiej salce organizować jakieś pokazy,ale na pewno nie miałaby szans działać jako kino z aktualnym repertuarem.Ta propozycja to tylko zasłona dymna, by nie mówiono,że koncern zabił kino z tradycją - przekonuje. ( wiadomosci.gazeta.pl ) 