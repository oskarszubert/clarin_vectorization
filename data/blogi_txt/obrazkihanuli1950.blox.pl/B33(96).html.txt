Kaczor z Donaldem łapią się za dzioby mac      Spotkanie tzw. Platformy Oburzonych w historycznej Sali BHP Stoczni Gdańsk, zorganizowane przez Solidarność oraz Pawła Kukiza (fot. Łukasz Głowala / Agencja Gazeta)                    Co nam zrobiono?Kino nam zrobiono, o tym jak Kaczor z Donaldem łapią się za dzioby i jeszcze każą nam za to płacić - mówił w historycznej Sali BHP Paweł Kukiz, muzyk i lider inicjatywy Zmieleni.p.l    Kukiz razem z Piotrem Dudą, przewodniczącym "Solidarności" zorganizowali w sobotę spotkanie w historycznej sali BHP Stoczni Gdańsk. Zaprosili na nie ponad 100 różnych organizacji i inicjatyw obywatelskich. Przez ponad trzy godziny przedstawiali oni o co walczą, a po nich przemawiał Piotr Duda oraz Paweł Kukiz.- Był Piotr to teraz Paweł - zapowiedział Kukiza, prowadzący.Muzyk Paweł Kukiz (założyciel inicjatywy Zmieleni.pl)w swoim wystąpieniu przyznał, że po sobotnim spotkaniu w Gdańsku oczekuje przede wszystkim tego, że "będzie głośno słyszalny postulat o koniecznościprzywrócenia obywatelom podmiotowości, większego udziału obywateli we władzy". Zdaniem muzyka, receptą na tę sytuację są jednomandatowe okręgi wyborcze.- Co nam zrobiono? - pytał Kukiz. - Kino nam zrobiono o tym jak Kaczor z Donaldem łapią się za dzioby i jeszcze każą nam za to płacić.I oni chcą, żebyśmy oglądali takie kino, jak jednego zabraknie to wymyślą sobie drugiego!Brzydzę się taką polityką jaką mamy.Trzeba przywrócić obywatelowi podmiotowość! Co z tego, że zbierzemy nawet 8 milionów podpisów, jak o tym,czy naród jest mądry czy głupi zdecyduje Hoffman z Niesiołowskim? Jeśli odrodzimy etos z roku 1980 to będziemy mogli wskazać targowiczan, którzy nami rządzą.Paweł Kukiz skarżył się również, że jest dyskryminowany przez media. Kukiz: Media dyskredytują mnie jako człowiek i obywatela (TVN24/x-news)   ( wiadomości.gazeta.pl ) 