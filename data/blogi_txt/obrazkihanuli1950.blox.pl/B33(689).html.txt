Naga kobieta pod prysznicem to widok, którym nie pogardzi żaden pasjonat pięknego kobiecego ciała. Taką pasjonatką jest również artystka Alyssa Monks, która, aby jak najdokładniej odwzorować ciało kobiety, bynajmniej nie używa aparatu fotograficznego. Wystarczą jej pędzel i farby, i bardzo dużo talentu...Możecie być w szoku, ale to prawda! Alyssa każdy skrawek ludzkiego ciała, każdą kroplę i tym samym każdą emocję potrafi namalować tak, że nikt nie będzie w stanie odróżnić jej obrazów od zwyczajnych zdjęć. Podziwiajcie każdy szczegół tych dzieł, a następnie obrazy w całości, ponieważ są z jednej strony niezwykle zmysłowe, a z drugiej po prostu, w duchu słynnego w ostatnich latach fotorealizmu - perfekcyjnie wykonane. Kąpiel jest tematem bardzo często wykorzystywanym w malarstwie. Słynny obraz Edwarda Degas "Kąpiąca się" to jedno z największych arcydzieł w historii sztuki. Alyssa Monks w swojej twórczości również skupia na przedstawianiu kąpiących się kobiet. Na jej obrazach pojawiają się również mężczyźni, ale mimo wszystko to kobieta zajmuje centralne miejsce w twórczości artystki. Kobieta na obrazach Alyssy jest niezwykle zmysłowa i subtelna, ale bynajmniej nie wulgarna. Nie narzuca ostrych skojarzeń, jest pociągająca, ale przez cały czas nie traci nic ze swojej delikatności. To zwyczajna, lecz piękna istota, która w domowym zaciszu oddaje się intymnej, relaksującej czynności. Inspiracją dla Alyssy Monks są tak wielcy artyści jak Vincent Desierio, Alex Kanevsky, Jenny Saville, Egon Schiele, Gustav Klimt, Rembrandt, Sorolla, Pollock, Picasso czy Eric Fischl. Mimo silnego wpływu, jaki ma twórczość tych mistrzów na artystkę, stara się ona wykreować swój własny, niepowtarzalny styl. Głównym celem Alyssy jest poszukiwanie abstrakcji w realizmie, odnajdywanie tych momentów w procesie tworzenia, w którym te dwa, wydawałoby sprzeczne kierunki w sztuce się spotykają i przenikają.   fot.A.Monks  fot.A. Monks  fot.A.Monks  fot.a. Monks  fot.A. Monks  fot. A. Monks  fot. A. Monks 