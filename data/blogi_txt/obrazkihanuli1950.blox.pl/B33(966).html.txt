Szokujące oskarżenie. Ukraińska Straż Graniczna twierdzi,że polski konsulat w Łucku wydawał wizy Ukrainkom wykorzystywanym seksualnie w Niemczech.W zeszłym tygodniu wszyscy pracownicy zajmujący się tymi dokumentami zostali zwolnieni przez polski MSZ.    Informacja ujawniona przez ukraińską Straż Graniczną dotyczy kwietnia zeszłego roku. Funkcjonariusze ukraińskich organów ścigania wpadli wtedy na tropkanału przerzutowego Ukrainek do Niemiec. Miały one tam pracować jako prostytutki. W latach 2010 - 2011 wywieziono ponad 20 kobiet. Organizacja wyjazdów była możliwa dzięki nieoficjalnym kontaktom w polskim konsulacie w Łucku,gdzie wydawano wizy potrzebne do wjazdu na terytorium strefy Schengenna podstawie podrobionych zaproszeń.Nie były one w odpowiedni sposób zarejestrowane. Według Straży Granicznej, te informacje spowodowały wysłanie do konsulatu kontroli,która skutkowała zwolnieniem w zeszłym tygodniu wszystkich pracowników placówki odpowiadających za wydawanie wiz. Polska kontrola miała wykazać przypadki korupcji w konsulacie,a zewnętrzna firma przyjmująca wnioski wizowe miała tworzyć tzw. sztuczną kolejkę, którą można było ominąć za nieoficjalną opłatą. Dodał: bart ( polonia.wp.pl ) 