NIEUCZCIWE FIRMY znalazły sposób na obejście prawa i sięgnięcie do naszych kieszeni. Płatne SMS-y, których nadużywanie miało być rozwiązane już dawno temu powracają, a władze bezradnie rozkładają ręce. W zeszłym roku przez polski rynek telekomunikacyjny przetoczyła się batalia o rozwiązanie problemu naciągania na płatne SMS-y.W wir afery został nawet wciągnięty popularny prezenter Zygmunt Hajzer, który reklamował w telewizji loterię SMS. Wojna o prawa konsumenta zakończyła się konkretnymi zmianami w prawie telekomunikacyjnym. Oszuści potrzebowali niecałego roku,by ominąć nowe zapisy i teraz wracają ze swoimi złodziejskimi ofertami.Ponownie musimy więc ostrzegać - uważajcie co klikacie i gdzie wysyłacie SMS-y Premium. Rok temu głównym sposobem zarabiania oszustów były konkursy SMS-owe. Na stronach internetowych i w reklamach firma podawała, że wystarczy wysłać SMS o konkretnej treści, a czasem nawet bez niej, jak w loterii "Pusty SMS", by mieć pewność zdobycia atrakcyjnych nagród.Szybko okazywało się jednak, że trzeba wysyłać kolejne wiadomości,nie ma żadnych nagród, a często trzeba było płacić nie tylko za wysłane,ale również za odebrane wiadomości. Należy również przypomnieć, że choć koszt usługi podawany w reklamach był stosunkowo niewielki, w rzeczywistości ofiary oszustów traciły często setki, a nawet tysiące złotych. Jak nie dać się nabrać? Niestety doświadczenie pokazuje, że nie należy się spodziewać,że firmy takie jak Grainside Investments znikną z naszego rynku,raczej powinniśmy oczekiwać eskalacji problemu.W ten sposób zatoczyliśmy koło i wracamy do ostrzegania i podawania sprawdzonych metod, które pomogą uniknąć uszczuplenia naszego portfela o sporą sumę pieniędzy: 1. Nie przystępujmy do żadnej gry, zanim nie poznamy jej regulaminu, a w szczególności nie dowiemy się, w jaki sposób można się z niej wypisać. 2. Nigdy nie bierzmy udziału w grach, w których płacimy za SMS-y przychodzące    - przecież nie wiemy, ile ich będzie, a z reguły są one kosztowne. 3. Pamiętajmy, że mamienie pewnością wygranej to oszustwo.     Potwierdził to Prezes UOKIK nakładając karę na firmę stosującą takie praktyki. 4. Zwracajmy baczniejszą uwagę na usługi, z których korzystamy w internecie. Wielu usługodawców celowo zataja lub podaje nieprawdziwe informacje o koszcie SMS-a,    którego musimy wysłać, aby poznać np. nasz wynik testu IQ, datę śmierci lub sprezentować komuś elektroniczną kartkę. Istnieje prosty sposób rozpoznania prawdziwej ceny SMS-a: 1. Wiadomości SMS wysłane na numery rozpoczynające się od cyfr 70 (np. 70325) kosztują mniej niż 1 zł. 2. Numery rozpoczynające się od cyfr 71 będą kosztować ponad 1zł netto.    Cyfra po siódemce oznacza koszt SMS-a netto, więc jeśli wyślemy wiadomość pod numer 75XX - zapłacimy 5 zł plus VAT. 3. Możemy się także spotkać z numerami rozpoczynającymi się od cyfry 9.    W tym przypadku usługa będzie kosztować ponad 10 zł.    Dwie cyfry po dziewiątce to cena SMS netto,    czyli np. za wiadomość wysłaną na numer 920XX zapłacimy 20 zł plus VAT. 