Popularny aktor z Kabaretu pod Wyrwigroszem został zatrzymany i przewieziony do aresztu w Malborku. Łukasz R. (48 l.) miał rzekomo wszcząć bójkę w hotelowej restauracji i znieważyć funkcjonariuszy policji i straży miejskiej! – W nocy z 27 na 28 listopada zatrzymany został 48-letni mężczyzna. Noc spędził w policyjnym areszcie – potwierdza w rozmowie z Faktem rzeczniczka Komendy Powiatowej Policji st. sierż. Katarzyna Marczyk. Wcześniej tego samego wieczoru popularny kabaret występował w auli jednej z miejscowych podstawówek.Jak dowiedział się Fakt, po przedstawieniu R. spędzał wieczór w restauracji hotelu, gdzie zatrzymali się kabareciarze. Tam miał rzekomo rozpętać awanturę. Towarzyszący mu kolega próbował go uspokoić, ale z relacji świadków wynika, że na nic się to nie zdało. R. podobno rzucił się na niego z pięściami.Obsługa hotelu wezwała funkcjonariuszy. Na miejsce przybyli policjanci i strażnicy miejscy, którzy ponoć nie bez problemów zabrali go do aresztu. R. usłyszał zarzut naruszenia nietykalności cielesnej funkcjonariuszy na służbie, znieważenia ich i zmuszenia ich do odstąpienia od czynności służbowych. – Póki co niczego nie potwierdzam i nie mogę z państwem na ten temat rozmawiać – rzuciła jedynie w rozmowie z Faktem Katarzyna Wolańska, menedżerka Kabaretu pod Wyrwigroszem. 