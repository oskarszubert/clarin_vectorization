5 najgłośniejszych spięć międzyJarosławem Gowinem a Donaldem Tuskiem     Zarodki a sprawa polska       Fot. Stefan Romanik / Agencja Gazeta   - Na polskich zarodkach niemieccy naukowcy dokonują eksperymentów.Życie straciło dziesiątki albo tysiące ludzkich istnień - mówił w kwietniu tego roku TVN 24.W ten sposób skomentował znalezienie w Poznaniu pustego pojemnika do mrożenia zarodków.W wywiadzie zasugerował, że niemieccy naukowcy skupują nielegalnie zarodki z Polski, by wykorzystywać je do eksperymentów.  Oskarżenia były bezpodstawne (niemieckie prawo zabrania handlu zarodkami). Sam polityk stwierdził później, że jego wypowiedź została zmanipulowana i nie przedstawia jego rzeczywistych poglądów na temat in vitro. Sprawa ta jednak wiąże się z patem, jaki w PO trwa od dawna. W 2008 Donald Tusk powierzył Gowinowi przygotowanie ratyfikacji konwencji bioetycznej Rady Europy, do której Polska została zobowiązana. Gowin powołał w tym celu zespół ludzi niechętnych konwencji, którzy przygotowali dwa wykluczające się raporty. Konwencja wciąż czeka na ratyfikację. Zawiera ona między innymi zakazy handlu ludzkimi komórkami rozrodczym i klonowania ludzi. Oskarżenie o fałszerstwa     fot. Jakub Ociepa / Agencja Gazeta - Znowu są "noce cudów". W Małopolsce w przeddzień zamknięcia list uprawniających do udziału w głosowaniu wpisano do Platformy kilkaset osób. - Tak pod koniec sierpnia komentował pompowanie list, do jakiego miało dojść przed wyborami na stanowisko szefa partii. Gdy wokół sprawy zrobiło się głośno, były minister sprawiedliwości złagodził swą wypowiedź, wyjaśniając, że nie sugeruje fałszerstw wyborczych, a wynik prawyborów na przewodniczącego partii uważa za w pełni wiarygodny.  Sprawę skomentował szef małopolskiej PO, Ireneusz Raś: - 21 marca zarząd krajowy zdecydował, że przy wyborach wewnętrznych w PO pod uwagę będą brani tylko ci, którzy do dnia poprzedniego zostali przyjęci przez zarządy kół do PO. Na ujawnienie tych informacji i wpisanie konkretnych nazwisk do bazy danych był czas do 23 marca, stąd taka intensyfikacja wpisów. Odrzucone związki partnerskie     Fot. Wojciech Olkuśnik / AG   Styczniowe głosowanie nad projektami ustaw o związkach partnerskich skończyło się odrzuceniem wszystkich, w tym projektu PO. Jedną z odpowiedzialnych za to osób był sam Jarosław Gowin. Wchodząc na sejmową mównicę powiedział, że w jego opinii jako ministra sprawiedliwości, wszystkie trzy projekty [RP, SLD i Dunina z PO] są niezgodne z art. 18 konstytucji, która zobowiązuje państwo do opieki i ochrony małżeństwa, jako związku kobiety i mężczyzny, rodziny, macierzyństwa i rodzicielstwa.  Wyraźnie poruszony tym premier wbiegł na trybunę sejmową. - To nie jest stanowisko rządu. Poszczególni ministrowie mieli różne opinie, a rząd nie ma obyczaju głosować, jeśli nie można dojść do porozumienia. Mimo jego apeli do konserwatywnego skrzydła swojej partii (któremu przewodził właśnie Gowin) odrzucony został nawet najmniej inwazyjny projekt autorstwa posła PO Artura Dunina. "Nie" dla zawieszenia progu ostrożnościowego     fot. Anna Krasko / Agencja Gazeta   26 lipca Sejm uchwalił w nowelizację ustawy o finansach publicznych, która przewiduje zawieszenie tzw. pierwszego progu ostrożnościowego. Zmiana otwiera rządowi drogę do nowelizacji tegorocznego budżetu i zwiększenia pokaźnego deficytu.  Za uchwaleniem ustawy głosowało 235, przeciw było 210 posłów, a 5 wstrzymało się od głosu. Jednym z głosujących na "nie" był Jarosław Gowin, który sprzeciwił się w ten sposób partyjnej dyscyplinie. W późniejszych rozmowach z mediami mówił, że choć wie, że zasługuje na karę, zrobił to "w dobrej wierze". "Ton Tuska to nie przywództwo   Fot. Jakub Ociepa / Agencja Gazeta   - Mam wrażenie, że najważniejsze dla Tuska jest zachowanie kontroli nad partią. W imię tego zrezygnował z działań, które mogłyby zwiększyć szanse PO na zwycięstwo w 2015 roku - Mówił w wywiadzie dla "Gazety Wyborczej" w lipcu tego roku. W kolejnych swoich wypowiedziach uderzał w premiera, mówiąc między innymi, że ten nie przeprowadził zapowiadanych reform:  "[...] bo przecież trudno uznać za reformę propozycje rządu dotyczące OFE i drugiego filaru emerytalnego. Przeciwnie - to jest kontrreforma. Funkcjonowanie OFE powinno być poddane korekcie, ale widać raczej dążenie do tego, żeby zlikwidować drugi filar emerytalny. Jeśli potrzebne są pieniądze, żeby załatać budżet, to premier i minister finansów powinni to uczciwie powiedzieć ludziom, a nie wmawiać im, że nacjonalizacja ich oszczędności to reforma." ( metromsn.gazeta.pl ) 