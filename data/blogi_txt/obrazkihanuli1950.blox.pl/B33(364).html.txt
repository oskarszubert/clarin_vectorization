metromsn.gazeta.pl dt     Holland ostro o Wałęsie: "Brak mu wykształcenia" (Fot. AG)   - Problem postrzegania homoseksualizmu polega na totalnym braku edukacji obywatelskiej, która niestety dotknęła także tego noblistę - powiedziała Agnieszka Holland w programie Tomasza Lisa.- Przypuszczam, że on głównie, jak pisze jego żona, słucha Radia Maryja w nocy. Widać, że się pogubił w rozumieniu tego, czym jest prawdziwa demokracja, czym jest wolność, prawa człowieka - dodała, mówiąc o Lechu Wałęsie.    - Byłam bardzo zasmucona słowami Wałęsy- stwierdziła Agnieszka Holland na antenie TVP2,komentując wypowiedź byłego prezydenta dotyczącą homoseksualistów. W ocenie byłego prezydenta w Sejmie powinni oni"siedzieć w ostatniej ławie albo nawet za murem".- Wydawało mi się, że znając swój obowiązek również jako przedstawiciela Polski w świecie,powinno powstrzymywać się przed pewnego typu sformułowaniami z powodu instynktu samozachowawczego lub poczucia reprezentacji czy przyzwoitości- dodała reżyserka.W ocenie Agnieszki Holland, gdyby podobne słowa padły z ust politykawe Francji, USA czy Wielkiej Brytanii, oznaczałoby to koniec jego kariery.- Jako człowiek zaufania publicznego byłby całkowicie skończony - powiedziała.- Bo tam szanuje się człowieka i jego prawa - podkreśliła Holland.   "Homoseksualista zastąpił Żyda z przedwojennej Polski" Reżyserka nawiązała także do słów Wałęsy,który stwierdził, że po swojej wypowiedzi o homoseksualizmie dostał wielką falę poparcia od obywateli.- Warto mu uświadomić, że gdyby np. powiedział coś przeciwko Żydom oraz opowiedział się za karą śmierci,to ta fala byłaby jeszcze większa - powiedziała Agnieszka Holland.W ocenie reżyserki obecnie wizerunek homoseksualisty zastąpił wizerunek Żyda,jaki funkcjonował w przedwojennej Polsce.- To, co postuluje Wałęsa, jeżeli to przetłumaczyć na historię, którą tak dobrze znamy, to getto - powiedziała.- Wałęsa mówi, że homoseksualiści mają siedzieć za murem, mogą sobie być na ulicach, ale tylko na określonych,gdzie on ich nie może spotkać. Używa strasznych porównań. On oczywiście nie zdaje sobie z tego sprawy, bo brak mu wykształcenia. A wykształcenie jest potrzebne do tego, żeby rozumieć świat - zaznaczyła. 