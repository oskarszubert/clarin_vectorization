Po ogłoszeniu abdykacji Benedykta XVI rozgorzała dyskusja na temat tego, w jakim kierunku powinien zmierzać Kościół katolicki kolejnym pontyfikatem. My przyglądamy się sylwetkom kardynałów, którzy mają szansę zostać 266. papieżem  ***Kardynał Peter Kodwo Appiah Turkson Urodzony w Ghanie. Od 2009 roku pełni funkcję przewodniczącego Papieskiej Rady Iustitia et Pax. Ma 63 lata. Cieszy się bardzo wysoką pozycją w kolegium kardynalskim. Jest charyzmatyczny i kontaktowy,a ponadto swoją osobą symbolizuje globalny zasięg Kościoła katolickiego.Gdyby został wybrany, znaczyłoby to, że Watykan zauważa, że przyszłość nie leży w kościołach europy, a gwałtownie rozwijającym się Kościele afrykańskim. ***Kardynał Tarcisio Bertone  Ma 77 lat i pochodzi z wielodzietnej włoskiej rodziny - jest piąty z ośmiorga rodzeństwa.Obecnie pełni funkcję sekretarza stanu Stolicy Apostolskiej, co czyni go nieformalnie drugą po papieżu osobą w hierarchii. Jest najzdolniejszym politykiem Watykanu. W 2009 roku otrzymał tytuł doktora honoris causa KUL-u, a w 2010 roku - Papieskiego Wydziału Teologicznego we Wrocławiu.Wtedy też został odznaczony Krzyżem Wielkim Orderu Zasługi Rzeczypospolitej Polskiej.11 czerwca 2012 roku odwiedził Bydgoszcz w celu otwarcia Centrum Studiów Ratzingera przy KPSW.Uczelnia wręczyła mu także tytuł honoris causa. ***Kardynał Angelo Scola  Obecnie jest arcybiskupem Mediolanu. Ma 70 lat.Z całą pewnością może liczyć na poparcie włoskich kardynałów. Gdyby został kolejnym papieżem, jego pontyfikat zapewne skupiłby się na kładzeniu większego nacisku na nawracanie Europy na drogę Kościoła.Problem w tym, że wielu spośród członków Kolegium Kardynalskiego nie jest tak eurocentrycznych w swoim myśleniu jak kardynał Scola. ***Jorge Mario Bergoglio  75-letni arcybiskup Buenos Aires był w gronie tzw. papabile - potencjalnych faworytów do papiestwa, już po śmierci Jana Pawła II. Podobno wtedy zajął drugie miejsce, tuż za Josephem Ratzingerem. Teraz zapewne jego kandydatura również będzie rozważana przez kardynałów. Podczas trwającej w Argentynie w latach 1976?1983 junty wojskowej gen. Videli Redondo, Bergoglio miał donosić wojskowym na lewicujących księży i zakonników, z których niektórzy potem znikali. ***Kardynał Christoph Schönborn  Austriacki kardynał i arcybiskup Wiednia.Ma 67 lat. Pochodzi z austriackiej rodziny szlacheckiej osiadłej w Czechach,gdzie (wtedy już Czechosłowacji) urodził się u schyłku II wojny światowej.W kilka miesięcy po jego narodzinach rodzina osiadła w Austrii. Jego kandydatura jest o tyle niepewna,że w ostatnim czasie podnoszą się głosy o jego zbyt liberalnych decyzjach. Niedawno miał przywrócić do składu rady parafialnej zadeklarowanego homoseksualistę,ośmieszając przy tym jednego z księży. Brał również udział w zorganizowanej dla młodzieży, kontrowersyjnej mszy balonowej. ***Timothy Michael Dolan 62-letni arcybiskup Nowego Jorku zrobił naprawdę błyskawiczną karierę. W 2001 roku otrzymał nominację na biskupa pomocniczego St. Louis,a już rok później został arcybiskupem Milwaukee, by w 2009 roku przenieść się do Nowego Jorku.Kardynałem został zaledwie rok temu (oficjalnie 18 lutego 2012 roku).W kolegium kardynalskim szybko zyskał sobie zwolenników swoją niecodzienną charyzmą i serdecznością. Uważany jest za najbardziej kontaktowego spośród wszystkich kardynałów. ( metroMSN ) 