Janusz Palikot wyrzekł się "mowy nienawiści", ale nie znosi "mowy-trawy", więc będzie stawiał mocne tezy. Zaczął w rozmowie z Piotrem Najsztubem twierdząc, że wrak prezydenckiego Tu-154"powinien być zezłomowany i przeznaczony na coś pożytecznego dla biednych ludzi". Piotr Najsztub: Skoro wyrzekł się pan mowy nienawiści, to zostaje panu już tylko jedno - mowa- trawa. Na to wyzwanie jest pan chyba gotowy?Janusz Palikot: To jest strasznie wielkie wyzwanie, które sobie postawiłem,bo rzeczywiście nie znoszę mowy-trawy, nie znoszę blablania.   - Będą więc męczarnie.- Nie, bo można stawiać bardzo mocne tezy! Na przykład takie, że wrak smoleński powinien być zezłomowany i przeznaczony na coś pożytecznego dla biednych ludzi. - Specjalne monety? - Cokolwiek! Klamka, jak komuś brakuje klamki, albo guziki metalowe do kurtek, cokolwiek! To jest mocna teza, zgodzi się pan. - Nie wiem jednak, czy słuszna. - A to jest już inna sprawa. - Dla wielu ludzi to jest ważny przedmiot, świadek tej katastrofy. - To ja w takim razie, jak to jest takie ważne, w pierwszym tygodniu stycznia wyślę dwa wagony z ostatniej katastrofy kolejowej Kaczyńskiemu na Nowogrodzką (siedziba PiS - przyp. red.). I postawię tam dwumetrowy krzyż, i zapalę sto zniczy.I będziemy w ten sposób się szachowali! Każdemu posłowi PiS zawiozę zaś wrak jakiegoś rozbitego samochodu, w którym zginął człowiek, też postawię dwumetrowy krzyż i zapalę znicze.To jest absurd, panie redaktorze, tak nie można. - To nadal jest mowa nienawiści, panie pośle. - Ależ nie, to pokazuje absurdy! - Budzi pan nienawiść takimi tezami. - To nie jest mowa nienawiści, tylko mocne wyrażanie poglądów,które są trudne dla innych ludzi, a przy okazji to nie jest mowa-trawa.Bez stygmatyzowania, bez wykluczania, bez napuszczania na siebie, bez życzenia śmierci. Można to zrobić i nie gęgać, nie blablać. - Zna pan takie słowo jak "kompromis"? - A… to już jest wynik negocjacji.Zaczęliśmy rozmowę od tego, czy język musi być mową- trawą - nie musi być, bo może być pełen przekonań. - Wyrzekanie się mowy nienawiści zakłada też, że bierzemy pod uwagę uczucia innych. W przypadku wraku smoleńskiego uczucia tych innych są znane.I brak mowy nienawiści zakładałby, że pan te uczucia bierze pod uwagę, więc np. nie proponuje dla nich obrazoburczego rozwiązania, tylko mówi:"Dobrze, skoro dla was to jest coś tak strasznie ważnego, a dla mnie nie, to wy zdecydujcie, co z tym zrobić". - Dopóki oni to będą robili w swoim ogródku na Nowogrodzkiej, przed siedzibą PiS, to mniejszy problem. Jeśli jednak wrak chcą ustawić na Krakowskim Przedmieściuczy w jakimś innym miejscu i oszpecić Polskę, to nie ma zgody! - Polski tak się nie da oszpecić. Jest już zresztą wystarczająco oszpecona koszmarnymi bryłkami architektonicznymi i gigantycznymi reklamami. - I uważa pan, że już nawet wrak samolotu nie popsuje jeszcze bardziej krajobrazu? - Uważam, że skoro dla dwudziestu kilku procent Polakówten wrak jest tak strasznie ważny, jako symbol, to może nie należy symbolicznie go niszczyć. - A ja uważam... - Żadnych uczuć ten wrak, w swojej pokatastrofalnej całości gdzieś złożony, nie rani. - Ależ pan doskonale wie, że w tym wszystkim nie chodzi o to,że zginęły tam najbliższe dla tych ludzi osoby, tylko że - zdaniem sporej części tych osób - "miał miejsce zamach i mord polityczny".I to wtedy już nie jest kwestia kompromisu, tylko walki z absurdem. - To trzeba walczyć, polemizować z hipotezami naukowymi czy pseudonaukowymi, które to sugerują, a nie mścić się na wraku. Dosyć barbarzyńskie i pogańsko-magiczne jest to, co pan chce z nim zrobić. - Nie, bo popatrzmy na to z innej strony. Czy naprawdę Polska ma się chwalić tym wrakiem?Wstyd, wstyd, że państwo się kompromituje. - Ale nikt chyba nie proponuje, żebyśmy na kolejną wystawę światową jechali z tym wrakiem jako polskim osiągnięciem? - Całe szczęście! Ale postawimy pomnik. A ja się wstydzę tego wraku. Cała rozmowa w najnowszym, noworocznym wydaniu tygodnika "Wprost" (ib, bart) TopNews - najpopularniejsze materiały WP.PL 