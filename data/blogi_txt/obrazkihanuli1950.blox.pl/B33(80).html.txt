Trenerzy polskich skoczków Łukasz Kruczek (kadra A) i Maciej Maciusiak (kadra juniorów) podjęli decyzję, że aktualny lider klasyfikacji generalnej Pucharu Świata Krzysztof Biegun po zawodach w Lillehammer zostanie odsunięty od startów w tym cyklu. 19-letni skoczek opuści konkursy w Titisee-Neustadt i Engelbergu, żeby móc wystartować w tym czasie w Zimowej Uniwersjadzie w Predazzo. - Moim zdaniem to bardzo dobre posunięcie. Co prawda medale z Uniwersjady nie są tak istotne jak medale MŚ czy MŚJ, ale najbliższe MŚJ będą odbywać się właśnie w Predazzo - na tej samej skoczni, co Uniwersjada. To dlatego Krzysiek już teraz powinien tam wystartować. Pojedzie na rekonesans - poznać obiekt i się na nim "oskakać" - mówi w rozmowie z Wirtualną Polską trener Sławomir Hankus z SMS Szczyrk, który przez kilka lat szkolił Bieguna.    fot.Newspix﻿ 