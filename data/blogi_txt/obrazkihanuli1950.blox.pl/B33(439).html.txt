Twórcy Na Wspólnej zafundowali fanom serialu niemałą atrakcję. W jednym z odcinków mogliśmy podziwiać bowiem główne bohaterki w rozbieranej sesji. Na najwięcej przed obiektywem aparatu pozwoliła sobie Joanna Jabłczyńska, chociaż jeszcze niedawno zapewniała, że podobna sytuacja nie wchodzi w grę. Kiedyś rzeczywiście mówiłam, że może wystąpię w rozbieranej sesji zdjęciowej. Ale myślę, że te plany runęły i już nie powrócą ze względu na aplikację radcowską, którą właśnie rozpoczynam. Muszę godnie reprezentować swój przyszły zawód - zastrzegała jakiś czas temu w rozmowie z Faktem.  Tym razem jednak liczył się szczytny cel. Serialowa sesja jest bowiem częścią kampanii na rzecz profilaktyki raka piersi. 