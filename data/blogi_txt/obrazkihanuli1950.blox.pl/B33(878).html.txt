Przestaję rozumieć polityka, który chce kandydować na urząd prezydenta kraju, gdzie jest tak niska kultura prawna, urządza happeningi, których celem jest łamanie prawa - krytykowała w "Poranku Radia TOK FM" Janina Paradowska. Janusz Palikot miał celowo przekracza prędkość przed warszawskimi fotoradarami Janusz Palikot zorganizował happening, w którym w masce Donalda Tuska(a za nim w maskach zwolennicy ministra transportu Sławomira Nowaka i ministra finansów Jacka Rostowskiego)jeździł po ulicach Warszawy i - jak twierdził - umyślnie przekraczał prędkość przed fotoradarami.- Nie chcemy fotopaństwa, nie chcemy fotorządu, nie chcemy fotopremiera, bo nie jesteśmy fotoobywatelami. Rząd, który ustawia fotoradary nie tam, gdzie one powinny być ustawione, powoduje i potęguje chaos na drogach- mówił przed rozpoczęciem akcji Janusz Palikot.- Idiotyczny protest - oceniła Janina Paradowska.- Mam nadzieję, że jeżeli Janusz Palikot przekroczył prędkość na Ostrobramskiej,został sfotografowany, to mandat zapłaci - podkreśliła. Ja nie rozumiem polityka...- Ja w ogóle przestaję rozumieć polityka, który uważa siebie za ważnego,chce kandydować na urząd prezydenta; który w kraju, gdzie jest tak niska kultura prawna, urządza happeningi, których celem jest łamanie prawa, i opowiada jakieś głupstwa, że nie chce fotorządu czy coś takiego - krytykowała Janina Paradowska.- Jestem przerażony. Jeżdżę i tylko patrzę na licznik, czy już przekroczyłem trzydzieści czy nie i zamiast się skupić na tym, co jest przede mną, to ja się skupiam na liczniku,bo utrzymanie prędkości trzydzieści wymaga pewnego skupienia - mówił jeden z obecnych na wiecu Palikota.- To nie wiem, na jakiej zasadzie ten młody człowiek dostał prawo jazdy.Między innymi kierowca powinien się skupiać i na znakach drogowych, i na tym, co jest na drodze. Na tym między innymi polega prowadzenie samochodu - tłumaczyła publicystka. - Może Janusz Palikot dla swoich fanów urządzi kursy na prawo jazdy - zaproponowała. 