Od stycznia w Wałbrzychu ma obowiązywać uchwała rady miejskiejzabraniająca handlu i rozrywek w lokalach między 23 a 6 rano. Władze chcą w ten sposób poprawić bezpieczeństwo w mieście - donosi "Rzeczpospolita". W nocy działać będą mogły tylko apteki, stacje paliw, hotele, motele i pensjonaty. W weekendy restauracje, puby, dyskoteki itp. mają być czynne do północy, a w nich na zamkniętych imprezach (wesela, studniówki itp.) będzie można się bawić najpóźniej do godz. 3. Radykalny pomysł wyszedł z ratusza. Prezydent miasta Roman Szełemej mówi, że to efekt licznych skarg mieszkańców na burdy, awantury i hałas w okolicach sklepów nocnych, pubów czy dyskotek.Nie chodzi o wprowadzanie prohibicji, alkohol będzie można kupić np. na stacjach paliw - dodaje. Szełemeja zaskoczyło niezadowolenie sklepikarzy, bo społeczne konsultacje trwały kilka miesięcy i nie było protestów. Jak mówi, ratusz nie chce robić na złość przedsiębiorcom i zapowiada spotkanie z właścicielami sklepów, restauratorami i policją. Zastanowimy się, jak pogodzić wolność gospodarczą z koniecznością zapewnienia mieszkańcom bezpieczeństwa i spokoju; zakaz można jeszcze zmienić - zaznacza.  (asz, mj) TopNews - najpopularniejsze 