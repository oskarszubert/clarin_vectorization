Czy ten minister nie ma na co wydawać pieniędzy?  (fot. PAP / Jakub Kamiński) Resort pracy, ten sam, który, jak ostatnio donosiły tabloidy, szczodrze rozdaje swoim ludziom milionowe nagrody, zafundował ostatnio urzędnikom kursy relaksacyjne. W programie między innymi nauka automasażu głowy, twarzy, karku i przedramion. Czy urzędnicy w resorcie Władysława Kosiniak-Kamysza tak się stresują, że muszą brać kursy relaksacyjne? Chyba tak, bo teraz będą się masować i relaksować. Na koszt podatników. Jak dowiedział się "Fakt", 60 pracowników ministerstwa pracy weźmie udział w kursie antystresowym.  W ciągu jednego dnia intensywnych ćwiczeń będą zgłębiać tajniki antystresowych technik umysłowych, takich jak: autosugestia, wsłuchiwanie się we własne uczucia. Pracownicy Kosiniak-Kamysza przejdą też kursy antystresowego masażu głowy.  "Fakt" zastanawia się, kto wymasował głowę ministra, że wpada na takie pomysły? Coś w tym jest... Z ostatniej chwili  Wygląda jednak na to, że Kosiniak- Kamysz poszedł po rozum do głowy i po publikacji tabloidu podjął decyzję o rezygnacji z zakupu kursów. - Minister zapowiedział wyciągnięcie konsekwencji wobec osób odpowiedzialnych za pomysł przeprowadzenia takiego szkolenia i za przygotowanie procedury rozpoznania rynku - powiedział "Faktowi" rzecznik prasowy ministra pracy Janusz Sejmej. Można? Można. Wściekły Pies źródło:  Fakt/Politykier.pl   ﻿ 