Skandaliczny billboard: Lech Kaczyński w reklamie portalu Jacek Różalski      Taki billboard znajduje się na terenie szkoły w Wilanowie. Celowo usunęliśmy z niego nazwę firmy (fot. mpw) Międzynarodowy portal randkowy wykorzystał wizerunek nieżyjącego prezydenta Lecha Kaczyńskiego w reklamach, które zawisły w Warszawie.Jeden z plakatów znajdował się na terenie szkoły w warszawskim Wilanowie. Po naszej publikacji został już zaklejony.    "W Twoim związku brak pazura? Spróbuj romansu" - takim hasłem reklamowym stara się zachęcić do wchodzenia na swoją stronę międzynarodowy portal randkowy (celowo nie podajemy jego nazwy), który właśnie uruchomił swój polskojęzyczny serwis. Samo hasło pewnie nie zwróciłoby niczyjej uwagi,gdyby nie wykorzystane w reklamie zdjęcie. Widnieje bowiem na nim tragicznie zmarły pod Smoleńskiem prezydent Lech Kaczyński. Obok widać też kota, albo raczej kotkę w różowych okularach oraz odchodzący od niej dymek z napisem:"Czemu wybrałam polityka?". Pod spodem znajduje się także napis:"Największy polski portal randkowy dla ludzi w związkach", co oznacza ni mniej, ni więcej, że zachęca on osoby będące w związkach, w tym małżeństwa, do zdrady.Zastanawiającą i bulwersujący jest fakt, że na plakacie umieszczono zdjęcie prezydenta Lecha Kaczyńskiego. Biorąc jednak pod uwagę, że widać tam także kota,można by sądzić, że twórcy prowokacyjnej reklamy pomylili braci Kaczyńskich. W końcu nie od dziś wiadomo, że to były premier Jarosław Kaczyński jest wielkim wielbicielem kotów. Chyba że cała akcja z użyciem wizerunku nieżyjącego prezydenta była zamierzona i od początku nastawiona na wywołanie skandalu mającego przynieść skutek w postaci jeszcze większej ilości wejść na stronę,niż gdyby na plakacie umieszczono prezesa PiS.( metromsn.gazeta.pl ) 