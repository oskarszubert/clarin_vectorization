Samorządowcy dorabiają w związkach międzygminnych nielegalnie. Tak orzekają kolejne sądy - donosi "Rzeczpospolita". Ostatnio zapadły takie wyroki w sądach administracyjnych,m.in. w Gliwicach, Lublinie, Wrocławiu i Szczecinie.Według sądów dieta dla prezydenta czy wójta w związku, gdzie reprezentuje gminę jest nielegalna,bo działa on tam w ramach obowiązków służbowych, za które otrzymuje sowitą pensję. Wyroki to efekt działań wojewodów, którzy ograniczają możliwość dorabiania przez samorządowców. Czy urzędnicy będą teraz musieli zwrócić nielegalnie pobrane diety?"Czekamy na uprawomocnienie się wyroków. Sąd jedynie podważył wypłatę diet, tym samym wstrzymując ich wypłatę"- mówi Iwona Andruszkiewicz ze Śląskiego Urzędu Wojewódzkiego. Na rozstrzygnięcia czeka też resort administracji i cyfryzacji. "Ewentualne działania ministerstwa mogłyby zostać wdrożonew przypadku podjęcia uchwały składu siedmiu sędziów NSA, która posiada moc wiążącą dla sądów administracyjnych i organów władzy publicznej"- mówi rzecznik resortu Artur Koziołek.W Polsce działa 217 związków, najczęściej zajmują się kanalizacją i komunikacją. W wielu z nich urzędnicy pracują jednak społecznie.MA  (wp.pl ) 