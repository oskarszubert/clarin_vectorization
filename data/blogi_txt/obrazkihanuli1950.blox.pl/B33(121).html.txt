Chrześcijańska rodzina nie powinna spędzać niedzieli w centrach handlowych na zwiedzaniu czy zakupach- podkreślają biskupi w liście pasterskim, który jest odczytywany w niedzielę- uroczystość Świętej Rodziny - w kościołach całej Polski. Hierarchowie podkreślają, że "takim zachowaniem wyrządzamy również krzywdę osobom,które muszą z tego powodu pracować w niedzielę".Apelują w liście o "właściwe świętowanie niedzieli: niepodejmowanie niekoniecznych pracoraz zmianę ustawodawstwa dotyczącego handlu w ten dzień".Przekonują, że styl życia, którego elementem jest świętowanie niedzieli, pomoże"zachować rodzinę od wielu niebezpieczeństw i niepewności".Biskupi wskazują jednocześnie,że prawdziwe świętowanie jest zawsze bezinteresowne i w łączności z drugimi."Stąd chrześcijańskie rodziny nie powinny spędzać niedzieli w centrach handlowych. Zaprzeczeniem świętowania jest też nadmierne spędzanie czasu przed telewizorem czy komputerem" - czytamy w liście. Nie banalizujmy niedzieli i nie ograniczajmy jej głębokiego sensu jedynie do dnia wolnego od pracy" - apelują biskupi.Zachęcają do głębszego przeżywania Dnia Pańskiego,a w ten sposób niedziela stanie się "szansą dla zabieganej rodziny (...) do bardziej intensywnego spotkania z Bogiem i między sobą". "Odpowiedni strój, świąteczny posiłek, brak pośpiechu, czas wspólnego przebywania ze sobą ma pomóc poczuć smak innego świata, do którego zmierzamy w pielgrzymce wiary" - czytamy w liście.Jednym ze sposobów świętowania niedzieli - jak podkreślają biskupi -"jest modlitwa przy stole i celebrowanie wspólnych posiłków". "Niech niedzielne obiady będą okazją, by z dziećmi odkrywać świat, opowiadać o swoich sukcesach i porażkach, a w ten sposób budować prawdziwą jedność w rodzinie" - proszą biskupi.Zachęcają też do wspólnego czytania Biblii oraz uczestnictwa w niedzielnej mszy: "Przez udział w niedzielnej Eucharystii rodzina daje szczególne świadectwo jako Kościół domowy".(...) "Dzisiaj, gdy praca staje się jedynie towarem,a ekonomia wydaje się panować nad wszystkimi dziedzinami życia,bardzo pilną potrzebą jest powrót do świętowania niedzieli.Właściwa forma świętowania może uratować i przywrócić pełną godność życia". 