Nikt nie myślał, że wystąpienie Jana Pawła II będzie miało taki skutek. Za to, że pojawił się publicznie, Episkopat w Meksyku musiał zapłacić wysoką grzywnę.Czym zawinił papież? Jednym z najczęściej odwiedzany przez Jana Pawła II krajów był Meksyk.Był tu aż pięć razy.Jego pierwsza podróż poza granice Watykanu, w 1979 roku, odbyła się właśnie do Meksyku.To kraj katolicki, w którym wciąż obowiązujące prawo, sięga czasów antyklerykalnej rewolucji z pierwszej połowy ub. wieku. Papież je złamał. Walka o wiarę Od drugiej połowy XIX w. władze Meksyku dążyły do zeświecczenia życia społecznego. Zaczęto wprowadzać świeckie szkolnictwo, małżeństwa cywilne i radykalny rozdział Kościoła od państwa.Jednym z drastyczniejszych dla wierzącego społeczeństwa posunięć było upaństwowienie majątków kościelnych. Świątynie przeszły na własność państwa, które na początku wynajmowało Kościołowi dla potrzeb kultu, choć częściej były przekształcane w stajnie lub zwyczajnie zniszczone. Największych okrucieństw dopuściły się władze za rządów prezydenta Plutarco Callesa, zagorzałego antyklerykała, który nie ukrywał, że chce zniszczyć kościół katolicki.Mawiał, że "Kościół jest wyjątkowy przyczyną nieszczęść wszystkich Meksyku". Na jego rozkaz likwidowano parafie. Z czasem z zakazano nawet nowych święceń i używania konfesjonałów.Zanim się to stało na dobre, księża spowiadali od rana do wieczora, często nie mając czasu na posiłek czy odpoczynek. Ludzie masowo przychodzili, by otrzymać odpuszczenie grzechów.Wielu chciało zawrzeć w kościele małżeństwo, póki jeszcze mieli szansę.  Władza szybko zakazała księżom i siostrom zakonnym chodzenia w sutannach i innych strojach duchownych. Kapłan, który krytykował rząd, mógł zostać uwięziony na pięć lat. Z Meksyku wygnano kilku biskupów i wszystkich zagranicznych księży. Praktycznie Kościół mógł działać tylko w podziemiu. Zakazano trzymania krzyży, rzeźb, świętych obrazów, nawet w domach. Srogą karę ponieść można było choćby za używanie słów "nie daj Boże". 