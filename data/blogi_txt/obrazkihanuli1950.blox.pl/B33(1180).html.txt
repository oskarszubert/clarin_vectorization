Odzyskał bezcenną pamiątkę historyczną. Czołg Renault FT-17, bo o nim tutaj mowa,odegrał znaczącą rolę w wojnie polsko- bolszewickiej. Teraz, dzięki staraniom prezydenta Bronisława Komorowskiegotrafi prawdopodobnie do Muzeum Wojska Polskiego. Zostanie sprowadzony aż z Afganistanu. Prezydent Komorowski, jak donosi Super Express, zainteresował się losem czołgów Renault (brały udział między innymi w wielkiej Bitwie Warszawskiej) podczas niedawnej wizyty w Muzeum Broni Pancernej w Poznaniu. Prezydent poprosił wtedy kustosza muzeum, aby ten spróbował odnaleźć jakiś zachowany egzemplarz. Wkrótce okazało się, że jeden z polskich czołgów znajduje się... w Afganistanie. Zdobyty przez Rosjan trafił tam jako dar sowietów dla ówczesnego władcy. I wtedy Komorowski postanowił działać. Podczas niedawnej sesji ONZ w Nowym Jorku porozmawiał o czołgu z prezydentem Afganistanu. A ten zgodził się zwrócić Polsce bezcenną pamiątkę. Na razie nie wiadomo, kiedy uda się sprowadzić Renault FT-17 nad Wisłę, ale jesteśmy dobrej myśli. Gratulujemy panu prezydentowi stanowczości w tej sprawie. Serio. I liczymy na więcej sukcesów na wszystkich frontach polityki. Nie tylko tej historycznej... Wściekły Pies  źródło: Politykier.pl 