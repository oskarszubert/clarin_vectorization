Ponad 35 milionów złotych na koncie WOŚP!      fot. WP.PL Aktualnie na koncie Wielkiej Orkiestry Świątecznej Pomocy jest ponad 35 mln złotych! W 2013 roku zgromadzono ponad 50 milionów. W tym roku akcja odbyła się pod hasłem: "Na ratunek". Przez całą niedzielę 120 tys. wolontariuszy zbierało pieniądze na sprzęt dla dziecięcej medycyny ratunkowej oraz oddziałów geriatrycznych.  Numer konta WOŚP: 56 1240 1053 1111 0010 5346 6504  Czytaj także wywiad WP.PL z Jerzym Owsiakiem  W tegorocznym Finale wzięło udział blisko 1,8 tys. sztabów, w tym 51 zagranicznych. Fundacja przygotowała 35 mln serduszek dla darczyńców.               Jeszcze przez kilka tygodni będą trwały aukcje charytatywne na rzecz WOŚP.  Licytować można m.in. lożę VIP na Stadionie - ta aukcja cieszy się największym powodzeniem. Nabywca będzie mógł korzystać z ośmioosobowej loży przez cały 2014 r., otrzyma bilety na kilkanaście imprez zaplanowanych na stadionie w tym roku, będzie miał również zapewniony catering VIP podczas biletowanych wydarzeń. Jak co roku wiele atrakcji przygotowało wojsko: wylicytować można np. udział w akcji ratunkowej na Bałtyku i manewrach Marynarki Wojennej, lot ze spadochronem, wspólny czas z komandosami i pilotami F-16 oraz flagę, która powiewa nad bazą Ghazni.  Do wylicytowania są również przedmioty od polityków, artystów i sportowców. Wszystkie finałowe aukcje można znaleźć na stronie www.aukcje.wosp.org.pl. ( wiadomości.wp.pl ) 