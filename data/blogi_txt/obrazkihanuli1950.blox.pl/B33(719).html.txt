":)" - takim komentarzem Agnieszka Radawńskazareklamowała nagą sesję na swoim profilu facebookowym. Krakowianka zapewne nie spodziewała się,że jej niewinne fotografie wywołają taką burzę. Po kilku dniach milczenia zabrała głos. Co powiedziała? Przypomnijmy, że "Isia" zdecydowała się na współpracę z magazynem "The Body Issue", należącym do stacji telewizyjnej ESPN, promującym zdrowy, sportowy tryb życia. O zdjęciach z całą pewnością nie można powiedzieć, że są wyuzdane,tymczasem decyzja Radwańskiej została skrytykowana przez wiele środowisk katolickich. Krakowianka została wyrzucona z grona ambasadorów inicjatywy "Nie wstydzę się Jezusa". W uzasadnieniu Krucjata Młodych, czyli organizacja stojąca za akcją,nazwała krakowiankę "niemoralną" i "upadłą". Do grona jej oponentów dołączyli niektórzy księża (np. ks. Marek Dziewiecki) oraz redaktor "Frondy", Tomasz Terlikowski. Samo zjawisko skrytykowała m.in. dziennikarka Karolina Korwin-Piotrowska, wymowne słowa wypowiedziała również Justyna Kowalczyk . Agę zaczęli bronić koledzy i koleżanki ze środowiska tenisowego. Pochlebnie wypowiedział się na temat jej zdjęć Mariusz Czerkawski.Wyraźnie poparł ją Mariusz Pudzianowski. - Jestem jak najbardziej na tak! Gdybym miał żonę i zechciałaby zrobić sobie takie zdjęcia, tobym ją popierał- powiedział "Pudzian" dziennikarzowi "Super Expressu". W tym całym zgiełku i emocjonalnej wymianie poglądów zabrakło najważniejszego głosu, samej bohaterki. W końcu Agnieszka Radwańska przerwała milczenie na swoim profilu facebookowym. W weekend dodała kolejny wpis. Co napisała? "Congratulations to Martina Hingis as she gets inducted to the International Tennis Hall of Fame this weekend. Gratulacje dla Martiny Hingis z okazji przyjęcia do tenisowej Galerii Sław. " Widać wyraźnie, że krakowianka nie zamierza brać udziału w dyskusji, kiedy jest ona tak emocjonalna. Skoncentrowała się jedynie na gratulacjach dla swojej idolki, Martiny Hingis. Może tak jest lepiej? Dla wszystkich. Mariusz Kac-Kielonko 