Centralne Biuro Antykorupcyjne zleciło budowę systemu informatycznego firmie podejrzewanej przed kilku laty o korupcję- informuje "Dziennik Polski". Według nieoficjalnych informacji koszt wdrożenia systemu to ok. 5 mln zł. Oficjalnie CBA nie ujawnia jednak nawet wartości kontraktu. Tajemnicą owiane są też wszelkie jego szczegóły. CBA w swoim raporcie za 2010 r. informowało o zakończeniu trwających kilka lat prac przygotowujących postępowanie przetargowe na budowę systemu NIWA (Narzędzie Informatycznego Wspomagania Administracji) do obsługi kadrowej, finansowej i logistycznej. Na próżno jednak szukać informacji o przetargu na stronie CBA lub Urzędu Zamówień Publicznych.Budowę systemu zlecono w trybie negocjacji. Zaproszenie do rozmów skierowano do 7 firm z branży informatycznej (jakich - to tajemnica). Cztery z nich złożyły ofertę. Wybrano konsorcjum: Deloitte i Sygnity. 