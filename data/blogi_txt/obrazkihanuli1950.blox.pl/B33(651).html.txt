SZOK.Francuscy piłkarze ręczni po raz drugi z rzędu zdobyli złote medale olimpijskie. W Londynie, by obronić tytuł musieli pokonać w finale Szwedów,ale najlepszym w ich wykonaniu spotkaniem było to z Chorwacją, które dało im awans do finału.W tym właśnie spotkaniu przeciwko głównemu rywalowi do tytułu, pokazali wszystkim, że są najlepsi. Dzień później pokazali natomiast, że alkohol pity bez umiaru szkodzi.  Radość sportowca po zwycięstwie jest zrozumiała i trudno zarzucać młodym ludziom, że ich spontaniczność bierze czasem górę nad zdrowym rozsądkiem. Z drugiej strony ciekawe spojrzenie na ten temat posiada Mario Balotelli,a więc człowiek, który generalnie do rozsądnych bywa zaliczany rzadko.Włoch nie celebruje większości swoich bramek, ponieważ uważa, że po prostu wykonuje swoją pracę,a przecież piekarz nie podskakuje z radości po upieczeniu bułki, a listonosz po dostarczeniu przesyłki. Pomysły Balotellego są na jednym biegunie, a wyczyny francuskich szczypiornistów na przeciwnym.To co odstawili Nikola Karabatic i spółka w "Domu Francuskim" (francuski ośrodek kultury w Londynie) już mogło wzbudzać wątpliwości, ponieważ w miejscu słynącym z wytworności i elegancji kompletnie pijani sportowcy zaczęli bawić się w coś co na koncertach znane jest jako pogo, a na stadionach jako młyn. Do kulminacji doszło w studiu telewizyjnym L'Equipe. Dziennikarzowi, który miał przeprowadzić wywiad ze zwycięzcami londyńskich igrzysk, zdjęli koszulę - reporter robił tylko dobrą minę do złej gry, wyraźnie będąc niezadowolonym z tego, co robią mu Nikola Karabatic i Xavier Barrachet. W tym momencie raczej każdy człowiek z minimum rozsądku uznałby,że to już pora na zakończenie wygłupów.Tymczasem pijani w sztok piłkarze ręczni zaczęli dosłownie demolować studio telewizyjne.Dwumetrowi mężczyźni dysponujący ogromną masą mięśniową nie mieli problemu z naruszeniem konstrukcji stołu. Czy świętowanie sukcesu może wytłumaczyć taką błazenadę?Warto też zauważyć, że prym w takim zachowaniu wiódł Nikola Karabatic,uważany przez fachowców za najlepszego rozgrywającego na świecie. Zawodnik o bałkańskim pochodzeniu kilkakrotnie pokazywał już, że bywa nieobliczalny - w 2009 roku w finale mistrzostw Świata niemalże pobił się z Chorwatem Ivano Baliciem. ( babol.pl ) 