Rządy państw Unii Europejskiej mają nadzieję,że w najbliższych miesiącach osiągną porozumienie z Parlamentem Europejskim w sprawie budżetu.Parlament stawia jednak ultimatum i znowu grozi wetem. - Jest bardzo prawdopodobne, że większość europosłów powie NIE obecnemu projektowi - mówi szef PE Martin Schulz. Chodzi o poziom wydatków UE w latach 2014-2020, uzgodniony na szczycie kilka tygodni temu. By unijny budżet zaczął obowiązywać, potrzebna jest jeszcze zgoda europosłów.Za rozmowy z Parlamentem Europejskim odpowiedzialna jest Irlandia, która w tym półroczu kieruje pracami Unii. Premier tego kraju Enda Kenny ma nadzieję, że do czerwca osiągnięty zostanie kompromis. - Będziemy pracować bardzo ciężko, by doprowadzić do porozumienia - zapewnił szef rządu w Dublinie. To będą jednak trudne negocjacje, bo Europarlament nie jest zadowolony z decyzji unijnych przywódców,którzy zaakceptowali budżet na poziomie 960 miliardów euro. - Jest bardzo prawdopodobne, że większość europosłów powie NIE obecnemu projektowi, jeśli negocjacje nie przyniosą rezultatu. Do tej pory żaden z postulatów Parlamentu nie został wzięty pod uwagę - powiedział jego szef Martin Schulz Dla eurodeputowanych warunkiem wstępnym rozpoczęcia negocjacjiw sprawie wieloletniego budżetu jest redukcja deficytu w tym tegorocznym,który wynosi 17 miliardów euro. Chodzi o zmniejszenie różnicy między zobowiązaniami, czyli pieniędzmi obiecanymi na unijne projekty, a płatnościami- czyli żywą gotówką przewidzianą na spłatę faktur z realizacji inwestycji.Eurodeputowani chcą z kolei, by w dużym budżecie, do 2020 roku była większa niż obecnie możliwość przesuwania pieniędzymiędzy kolejnym latami i poszczególnymi działami TopNews - najpopularniejsze materiały WP.PL 