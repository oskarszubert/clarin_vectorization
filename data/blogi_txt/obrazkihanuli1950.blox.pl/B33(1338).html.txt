Rusza batalia o ogrody działkowe. PO chce likwidacji Polskiego Związku Działkowców (PZD). Ci protestują i twierdzą, że ich koniec to zarazem koniec ogrodów działkowych, które użytkuje prawie milion Polaków.Gra toczy się o 44 tysiące hektarów ziemi, często w świetnych lokalizacjach.  W sejmie na pierwsze czytanie czekają trzy projekty ustaw - PO, obywatelski oraz Solidarnej Polski,a także nowelizacja już istniejącej, zaproponowana przez SLD. Największe szanse przez wzgląd na większość w parlamencie ma projekt partii rządzącej,"zakładający likwidację PZD. Duże emocje wzbudza też popierany przez PiS projekt obywatelski.Oba mocno się od siebie różnią i proponują zupełnie inne rozwiązania spornych kwestii. Szczegóły propozycji:  PO proponuje całkowitą likwidację Polskiego Związku Działkowców (PZD),który dzisiaj zarządza ogródkami. Grunty we władaniu PZD mają wrócić do właścicieli,głównie do samorządów. Majątek po PZD ma przejąć Krajowy Fundusz Ogrodowy.  Chcemy tylko rozwiązać monopol PZD, bo to wynika z wyroku Trybunału Konstytucyjnego, oraz zwrócić ziemię właścicielom, czyli gminom i Skarbowi Państwa - tłumaczy poseł PO Stanisław Huskowski, który z ramienia partii pilotuje projekt ustawy. 