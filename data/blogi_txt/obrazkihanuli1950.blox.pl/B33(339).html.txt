Jacek  Żakowski komentował w TOK FM groźby, jakie spływają do Krajowej Rady Radiofonii i Telewizji. - Prawica się rozwija. Od dwóch lat zaczyna się robić straszno i trzeba się nad tym zastanawiać - stwierdził.    KRRiT złoży zawiadomienie do prokuratury w sprawie gróźb,jakie listownie otrzymał przewodniczący rady Jan Dworaki jeden z jej członków Krzysztof Luft.Autorzy listu grożą im śmiercią w przypadku nieprzyznania TV Trwam miejsca na multipleksie. W listach są hasła: "śmierć wrogom ojczyzny". I dołączony kawałek sznura.- Informacja wstrząsająca. Prawica się rozwija.Ta grupa nie ma większości, ale od dwóch lat zaczyna się robić strasznoi trzeba się nad tym zastanawiać - mówił w Poranku Radia TOK FM Jacek Żakowski. - Czy minister Szumilas ma program edukacji demokratycznej, antynazistowskiej młodzieży,która jest zagrożona tą zarazą? I może być coraz bardziej zagrożona, zwłaszcza w czasach kryzysu zastanawiał się publicysta.     W środę premier ogłosił zmiany w rządzie. Zdaniem Żakowskiego brakuje w ekipie jeszcze jednej osoby - ministra, który będzie odpowiadał za sprawy społeczne: naukę, edukację, kulturę, sport, zdrowie, pracę.- Tu jest chaos. Ekonomicznie rząd trzyma się dobrze,o tyle w politykach społecznych jest nieskoordynowany. Odkąd Michał Boni odszedł z kancelarii premiera nikt nawet nie próbuje się tym zajmować. Jeżeli nikt się za to nie weźmie,to sukcesy finansowe ministra Rostowskiego pójdą na marne- stwierdził Żakowski w TOK FM.Wtorkowy wykład prof. Magdaleny Środy na UW został przerwany przez zamaskowanych napastników,którzy wznosili okrzyki "raz sierpem, raz młotem czerwoną chołotę", podskakiwali. Część osób uważa, że to forma walki o równe traktowanie(narodowcom nie zezwolono na konferencję na Uniwersytecie), inni widzą w takich akcjach niebezpieczne konotacje z tym, co się działo w latach 30. XX wieku. 