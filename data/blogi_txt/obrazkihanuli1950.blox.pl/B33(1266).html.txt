Po katastrofie smoleńskiej rząd nie przyjął bezpłatnej pomocy Polskiej Izby Pogrzebowej. Państwo musiało zapłacić za dostawę trumien i transport zwłok.Prywatna firma, która została wybrana przez urzędników,zakupiła trumny we Włoszech za jedną trzecią kwoty,którą dostała od wojska. Za co, poza trumnami, wzięła pieniądze? Dlaczego polskie państwo nie zareagowało na gest przedsiębiorców z Polskiej Izby Pogrzebowej? Dlaczego trumny kupiono we Włoszech? Czy nie było ich w Polsce? Sprawą zajęli się dziennikarze "Superwizjera" TVN.Według ich ustaleń 10 kwietnia 2010 roku Polska Izba Pogrzebowa wysłała listy skierowane do najważniejszych osób w państwie - premiera Donalda Tuska, ówczesnego marszałka sejmu Bronisława Komorowskiego,ministra spraw zagranicznych Radosława Sikorskiegoi szefów klubów parlamentarnych. Oferowała trumny dla ofiar katastrofy, transport zwłok i pogrzeby.Przedsiębiorcy chcieli to zrobić charytatywnie. Jednak rząd nie odpowiedział na tę propozycję. Za wszystkie usługi zapłacono z budżetu państwa. Dzień po katastrofie Inspektorat Wsparcia Sił Zbrojnych z Bydgoszczy zamówił trumny w firmie SOS Agencja Funeralna. Według TVN jej właściciel Piotr Godlewski był w PRLtajnym współpracownikiem Wojskowej Służby Wewnętrznej o pseudonimie "Wielokropek".       Jego firma otrzymała 250 tys. złotych. Trumny sprowadziła z Włoch, ale według dziennikarzy "Superwizjera" kosztowały on jedynie jedną trzecią tej kwoty. Resztę pieniędzy miało pochłonąć zamykanie trumien w Moskwie i inne usługi pogrzebowe.Kancelaria premiera musiała też zapłacić za transport zwłok z lotniska. Fakturę na 180 tys. złotych wystawiło Miejskie Przedsiębiorstwo Usług Komunalnych z Warszawy.  (aka, ap)  TopNews - najpopularniejsze materiały WP.PL 