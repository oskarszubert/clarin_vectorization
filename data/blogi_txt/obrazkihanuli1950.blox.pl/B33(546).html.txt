Kubacki dla WP: znalazłem  receptę na dobre skoki  WP.PL (fot. ERWIN SCHERIAU/PAP/EPA)             - Doskonale wiedziałem, jakie błędy nie pozwalały mi na dobre skoki we wcześniejszych konkursach.Znalazłem na to receptę.Odbyłem kilka rozmów z Łukaszem Kruczkiem i skupiłem się na poprawie tych elementów.Przyniosło to dobry efekt. Dzięki temu mogę teraz fajnie skakać - mówi Dawid Kubacki,który nieoczekiwanie okazał się najmocniejszym ogniwem reprezentacji Polskiw sobotnim konkursie drużynowym w Zakopanem. Na Wielkiej Krokwi oddał dwa znakomite skoki i uzyskał najlepszą notę punktowąspośród wszystkich uczestników "drużynówki".  Podczas piątkowych kwalifikacji na Wielkiej Krokwi oddałeś najdłuższy skok spośród 68 zawodników (131,5 m). W konkursie drużynowym znów byłeś najlepszy(skoki na 131m oraz 132,5 m, najwyższa nota - 276,6 pkt).Masz poczucie, że tuż przed igrzyskami w Soczi złapałeś życiową formę? Dawid Kubacki: Nie wiem, czy życiową. Były to jednak fajne skoki, z których bardzo się cieszę.Kiedy dają mi radość, to znaczy, że wszystko jest tak, jak być powinno.     W klasyfikacji generalnej Pucharu Świata zajmujesz dopiero 42. miejsce - jako siódmy z Polaków. Twoje rewelacyjne skoki w Zakopanem są dla kibiców sporym zaskoczeniem. Doskonale wiedziałem, jakie błędy nie pozwalały mi na dobre skoki we wcześniejszych konkursach. Znalazłem na to receptę.Odbyłem kilka rozmów z Łukaszem Kruczkiem i skupiłem się na poprawie tych elementów.Przyniosło to dobry efekt. Dzięki temu mogę teraz fajnie skakać.              W niedzielę Łukasz Kruczek ogłosi skład pięcioosobowej kadry na igrzyska olimpijskie.Czy w ostatnich dniach myślałeś dużo o swoich szansach na wyjazd do Soczi? Kiedy trener ogłosił, że po konkursie indywidualnym w Zakopanem ogłosi kadrę na Soczi,         przyjąłem to do wiadomości i… odłożyłem na odpowiednią półeczkę w głowie, żeby za bardzo mi nie przeszkadzało.          O igrzyskach starałem się nie myśleć. Dzięki temu było mi łatwiej. Dość ostrożnie wypowiadasz się na temat igrzysk, ale przy takich skokach trudno wyobrazić sobie,żeby zabrakło cię w pięcioosobowej kadrze, która pojedzie do Soczi. Czy ja wiem? Nie zastanawiam się nad tym. Decyzja należy do trenera. Podejmie ją w niedzielę i wszystko będzie jasne.          I nie będzie więcej pytań w tym temacie.             W drużynowym konkursie w Zakopanem zajęliście czwarte miejsce. Jest niedosyt, że nie udało się utrzymać miejsca na podium? Muszę przyznać, że niedosyt jest. Zawsze walczy się o jak najlepsze miejsca.Tym razem nie wyszło. Parę elementów nie zagrało i nie ma takiego wyniku,          jakiego wszyscy byśmy chcieli.         Nie ma jednak sensu się załamywać, bo same skoki były w porządku. Ważne jest też, że walczyliśmy do końca.          Tej walki chcę chłopcom z drużyny pogratulować.          To, że teraz zajęliśmy czwarte miejsce, nie oznacza,         że w Soczi też będziemy poza podium.          Na każdych zawodach wszystko się zmienia. Rozmawiał w Zakopanem - Michał Bugno, Wirtualna Polska 