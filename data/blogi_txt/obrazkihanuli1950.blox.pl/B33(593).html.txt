Pozowała dla "Playboya", ma śliczną buzię i wysportowane ciało. Co można zrobić za pomocą gorącej sesji dla "Playboya"? Na przykład wypromować mało znaną dyscyplinę sportową, jaką jest short track i przy okazji również siebie. Tak zrobiła Aida Bella, która stała się znana dopiero po listopadowej roznegliżowanej sesji do magazynu dla panów. Dowiedzieliśmy się wtedy, że seksowna blondynka jest łyżwiarką, wyczynowo uprawiającą wyścigi na lodzie. Teraz pojawiła się informacja, że chociaż pięknej łyżwiarce nie udało się dostać do polskiej reprezentacji olimpijskiej, to będziemy oglądać ją w telewizji jako komentatorkę.  Aida Bella               Playboy Zdjęcie na okładce "Playboya" to początek medialnej kariery Aidy Belli, pięknej sportsmenki, uprawiającej short track - bardzo szybką jazdę na łyżwach na krótkie dystanse. Aida Bella ma 29 lat, brązowy medal mistrzostw Europy z Malmoe z 2013 roku w sztafecie i sześciokrotne mistrzostwo Polski. Również 6 razy biła indywidualne rekordy Polski. Jej imię i nazwisko sugeruje niepolskie pochodzenia, ale to w dużej mierze przypadek. Łyżwiarka z domu nazywa się Aida Popiołek, potem wyszła za mąż za Jakuba Bella i w ten sposób stała się właścicielką jednego z najbardziej oryginalnych nazwisk w polskim sporcie. East News 