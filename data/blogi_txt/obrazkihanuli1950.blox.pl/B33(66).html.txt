Grupa członków Stowarzyszenia Dziennikarzy Polskich szykuje protest przeciwko prezesowi stowarzyszenia- podaje branżowy miesięcznik "Press". Nie podoba im się, że Krzysztof Skowrońskiprowadził konferencję prasową Prawa i Sprawiedliwości. Jak podało radio Tok FM członkowie SDP ogłosili na Facebooku,że planują na środę konferencję, w której poinformują o proteście. We wpisie grupy członków SDP czytamy:"Do wszystkich redakcji i dziennikarzy w Polsce. My się na to nie zgadzamy!"W poniedziałek prezes SDP Krzysztof Skowroński prowadził konferencję PiS,podczas której Jarosław Kaczyński przedstawił kandydata na premiera rządu technicznego prof.Piotra Glińskiego."Jeśli w Stowarzyszeniu Dziennikarzy Polskich odbywać się będą ważne i istotne konferencje, to niezależnie od barwy partyjnej gości, mogę w nich pełnić rolę gospodarza" - oświadczył Skowroński. Dodał, że "zgoda na prowadzenie konferencji nie wiązała się z żadną partyjną transakcją" i prowadzenie konferencji prasowej"nie jest aktem bezpośredniego zaangażowania w działalność polityczną i partyjną". "Nie ma w tym konfliktu interesu.SDP ma być ważnym miejscem debaty publicznej" - napisał szef SDP. 21. punkt Kodeksu Etyki Dziennikarskiej Stowarzyszenia Dziennikarzy Polskich, głosi: "Angażowanie się dziennikarzy w bezpośrednią działalność polityczną i partyjnąjest również przejawem konfliktu interesów i należy wykluczyć podejmowanie takich zajęć oraz pełnienie funkcji w administracji publicznej i w organizacjach politycznych".TopNews - najpopularniejsze materiały WP.PL 