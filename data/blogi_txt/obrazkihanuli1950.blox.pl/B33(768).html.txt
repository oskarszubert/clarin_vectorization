Nie żyje Paweł Klucz znany także jako Pablo Key. Klucz był współtwórcą popularnego polskiego portalu joemonster.org. Miał 38 lat - poinformowano na stronie internetowej. "Spośród niezliczonych fajnych historii, które pozostawił w polskim internecie, najznamienitszą pozostanie sprowadzenie do Polski samego Chucka Norrisa" - napisano na stronie. "Dochodzą nas słuchy, że montuje ekipę i rozkręca startupa, jajcarski portal, gdzieś tam po drugiej, niebieskiej stronie" - napisali jego przyjaciele. Pogrzeb Pawła Klucza odbył się we wtorek w Baczynie koło Gorzowa Wielkopolskiego. Joe Monster.org to polska satyryczna strona internetowa. Istnieje od grudnia 2000 roku. Na stronie publikowane są śmieszne filmy, zdjęcia, cytaty przesyłane przez internatów, a następnie redagowane przez administratorów serwisu. TopNews - najpopularniejsze materiały WP.PL 