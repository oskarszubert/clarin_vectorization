Kościół otwiera się na nowe technologie. Kolędę można teraz zamówić przez portale społecznościowe czy komórkę - informuje "Rzeczpospolita". Ks. Krzysztof Mindewicz jest proboszczem Świątyni Opatrzności Bożej w Warszawie. Na jej terenie znajduje się jedno z najszybciej rozwijających się stołecznych osiedli - Miasteczko Wilanów. - O planowanej wizycie duszpasterskiej informujemy, zostawiając kartki w skrzynkach pocztowych, i czekamy na informację zwrotną e-mailem bądź esemesem - opowiada. Także e-mailem mogą zamawiać kolędę wierni z salezjańskiej parafii Świętej Rodziny w Pile. Salezjanie utworzyli nawet specjalny adres do tego celu.Jednak to nie wszystko.Parafia ma też swoje konto na Twitterze, gdzie na bieżąco informuje o tym, co się w niej dzieje. Prof. Maria Libiszowska-Żółtkowska, socjolog religii z Uniwersytetu Warszawskiego, zauważa,że księża znają swoich wiernych, orientują się, czy korzystają z nowych technologii czy też nie.I próbują nawiązać kontakt z młodymi. (mj)  TopNews - najpopularniejsze materiały WP.PL 