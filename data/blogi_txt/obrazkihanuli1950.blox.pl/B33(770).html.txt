Brytyjski scenarzysta i reżyser Bryan Forbes zmarł w wieku 86 lat- informuje internetowy serwis "The Guardian". Forbes (właśc. John Theobald Clarke) urodził się 22 lipca 1926 r. w Londynie.Rozpoczął karierę jako aktor i scenarzysta i wkrótce stał się jedną z najważniejszych postaci w brytyjskim przemyśle filmowym. Jego debiut reżyserski, "Whiste Down the Wind" z 1961 r. został bardzo dobrze przyjęty i otrzymał nominację do nagrody BAFTA.                 Forbes odnosił też sukcesy w Hollywood, m.in. dzięki "Królowi szczurów" z 1965 r. Wyreżyserowany przez Forbesa film "Żony ze Stepford" z 1975 r., oparty na powieści Iry Levina, uważany jest za klasyk. W późniejszych latach Forbes zaczął pisać powieści. Forbes zmarł w swoim domu w Virgina Water. (ib)        Fot. PAP/EPA 