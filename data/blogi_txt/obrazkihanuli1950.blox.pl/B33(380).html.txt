Większość kapelanów w szpitalach podległych bezpośrednio Ministerstwu Zdrowia jest zatrudniona na umowę o pracę;średnio to 1,5 etatu, co kosztuje jednostkę ok. 4 tys. zł miesięcznie - poinformował w Sejmie wiceminister zdrowia Cezary Rzemek. Wiceminister zdrowia odpowiadał na pytanie posłów Ruchu Palikota Jacka Kwiatkowskiego, Artura Górczyńskiego i Adama Rybakowicza o kapelanów zatrudnionych w Centrum Zdrowia Dzieckai pozostałych podległych resortowi szpitalach-instytutach"w kontekście ujawnionych niedawno informacji o tragicznej sytuacji finansowej szpitali podległych bezpośrednio Ministerstwu Zdrowia".Jak powiedział Rzemek, większość kapelanów w szpitalach-instytutach podległych resortowi zdrowia jest zatrudnionych na umowę o pracę, średnio jest to 1,5 etatu. Podkreślił, że w Centrum Zdrowia Dzieckajest to 1,5 etatu na 2,2 tys. wszystkich etatów. - Nie myślę, by w tak znaczniej mierze wpływało to na samo zadłużenie - ocenił. Powiedział, że koszty miesięczne ponoszone przez szpital związane z zatrudnieniem kapelana to średnio 4 tys. zł."Czy resort zdrowia ma plan naprawczy?" Dodał, że zatrudnienie kapelanów wynika z ustawy o gwarancjach wolności sumienia i wyznania oraz konkordatu, w którym państwo polskie zapewniłoosobom przebywającym w zakładach opieki zdrowotnejdostęp do wykonywania praktyk religijnych. Zaznaczył, że kapelani powinni być zatrudnieni i mogą być to różne formy zatrudnienia: umowy o pracę, umowy-zlecenia.Odpowiadając na pytanie posła Górczyńskiego, czy resort zdrowia ma plan naprawczy zadłużonych jednostek szpitalnych,wiceminister powiedział,że najbardziej zadłużone szpitale-instytuty są zobowiązane do przedłożenie ministrowi zdrowia programów naprawczych.W ubiegłym tygodniu dyrektor Centrum Zdrowia Dziecka prof. Janusz Książykprzekazał do resortu zdrowia plan naprawczy tego instytutu; placówka jest zadłużona na kwotę ok. 200 mln zł.Według raportu NIK najbardziej zadłużone szpitale w Polsce to instytuty podległe Ministerstwu Zdrowia. Izba ocenia, że placówkom potrzebny jest kompleksowy plan naprawy, nie wystarczy "zastrzyk finansowy".( metroMSN ) 