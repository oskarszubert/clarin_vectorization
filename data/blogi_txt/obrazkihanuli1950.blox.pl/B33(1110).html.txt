Seksafera na szczytach władzy! PSL-owska szycha,były wojewoda a od dwóch lat marszałek województwa podkarpackiego Mirosław K. (53 l.)miał nie tylko brać łapówki, ale także decydować o karierach urzędniczek w zamian za seks! To najnowsze szokujące ustalenia prokuratury oraz agentów Centralnego Biura Antykorupcyjnego. K. usłyszał 7 zarzutów, a sąd przychylił się do wniosku prokuratury o areszt dla zatrzymanych.„Zaspokajanie potrzeb seksualnych” – to dwa najbardziej bulwersujące zarzuty, jakie stawiają marszałkowi śledczy z Wydziału ds. Przestępczości Zorganizowanej i Korupcji Prokuratury Apelacyjnej w Lublinie.– W dwóch sytuacjach mamy do czynienia z przypadkami czerpania korzyści osobistychdotyczących zaspakajania potrzeb seksualnych w zamian za określone działania – powiedział nam rzecznik lubelskiej Prokuratury Apelacyjnej Grzegorz Janicki. 