fot. "Arka Koniecznego" - dom własny architekta, projekt: Robert Konieczny, Łukasz Marciniak, fot. Juliusz Sokołowski / KWK PROMES   Jak może wyglądać polski dom przyszłości? Z pewnością minęły już czasy budowy komunistycznych struktur z "wielkiej płyty", póki co możemy także zapomnieć o supernowoczesnej szklanej architekturze,  która dominuje w większości europejskich miast. Więc w jakim domu nowoczesny Polak czułby się najlepiej? Choć to z pewnością subiektywny wybór każdego z nas, to niektórzy już próbują odgadnąć dominujące nurty w gustach Polaków. Jak pogodzić indywidualne gusta i potrzeby z urbanistycznym ładem w krajobrazie, którego brak jest coraz bardziej dotkliwy? - takie pytanie zadają sobie kuratorzy wystawy wyjątkowych współczesnych polskich domów jednorodzinnych "NA PRZYKŁAD. Nowy dom polski". Ekspozycję można zobaczyć w Muzeum Sztuki Nowoczesnej w Warszawie do 25 sierpnia 2013 roku. Dom ekologiczny, projekt Piotr Kucza Na ekspozycji zorganizowanej przez Centrum Architektury przedstawiono dziewięć domów - przemyślanych, niepowtarzalnych, zbudowanych rzetelnie i z pełną świadomością najbliższego otoczenia. Wpisują się w globalne tendencje architektoniczne, a jednocześnie wyróżnia je unikalna idea, organizująca projekt. Raz dominuje ekologia, innym razem poszukiwanie specyficznej typologii albo dialog z kontekstem danej lokalizacji.  Fot Chotomów ,MAAS Na pejzaż współczesnej Polski wpłynęły wzorce z przeszłości - od XIX- wiecznego dworku po peerelowskie domy-kostki - a także nowo doświadczane poczucie wolności i możliwość wyrażania siebie. fot. Dom w Rybniku Efektem są domy dworkopodobne, rozmaite twierdze i McRezydencje, a nawet góralskie chaty na nizinach - przykłady kontrowersyjnego eklektyzmu, podszytego ambicjami i marzeniami bogacącego się społeczeństwa. Dom w lesie, Józefów Na wystawie zaprezentowano realizacje,które stanowią doskonały pretekst do rozmowy o tym, kiedy architektura staje się funkcjonalna, mądra, odpowiadająca potrzebom. Wybrane domy - mądre wśród pięknych - to nowa jakość w polskim budownictwie jednorodzinnym.Być może staną się drogowskazem dla przyszłych budujących.  Dogma House, Nadarzyn Organizatorzy podkreślają, że wystawa powstała, aby przedstawić dobre wzorce szerokiej publiczności w Polsce, a także stworzyć wizytówkę polskiej architektury.   fot. Koszalin Zaprezentowano syntetyczne makiety pokazujące bryłę i ideę domu oraz specjalnie wykonane na wystawę fotograficzne "portrety domów" Juliusza Sokołowskiego, jednego z najlepszych polskich fotografów architektury.  Dom w Rybniku Architekci, których projekty biorą udział w wystawie: ARE, Piotr Brzoza/Marcin Kwietowicz, Hayakawa/Kowalczyk, HS99, Robert Konieczny, Piotr Kuczia, Jojko+Nawrocki, MAAS, Medusa. 