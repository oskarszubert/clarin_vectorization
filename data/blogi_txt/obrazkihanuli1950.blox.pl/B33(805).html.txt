Nimfomanka, funkcjonariuszka SB, przygłupia fryzjerka, mężczyzna zakochany w swojej córce - to tylko część teatralnych ról, w które w ostatnim czasie wcielały się gwiazdy znanych polskich seriali. Swoimi kreacjami aktorzy szokowali lub chcieli po prosto zerwać z własnym dotychczasowym telewizyjnym wizerunkiem. Koniec miałkich i nijakich postaci. Oni też chcieli zagrać coś ciekawego... Przedstawiamy listę najodważniejszych teatralnych ról aktorów znanych z polskich seriali. Sprawdźcie, czy jesteście w stanie rozpoznać ich na zdjęciach ze spektakli, w których wystąpili. KJ/AOS  Joanna Liszowska w spektaklu ''Fredro dla dorosłych mężów i żon'' Ponętne ciało Joanny Liszowskiej niejednokrotnie mogła podziwiać zarówno publiczność telewizyjna, jak i teatralna. Roznegliżowana aktorka pokazała swoje wdzięki m.in. w spektaklu "Fredro dla dorosłych". Niestety, od tego czasu serialowa gwiazda skrzętnie ukrywa krągłości. Po odważnym występie na scenie w samej bieliźnie aktorka przeżyła mały kryzys. Spowodowany był zmianą wagi po pierwszej ciąży. Aktorkę zabolały zwłaszcza złośliwe komentarze odnośnie swojej figury. Olga Borys w spektaklu ''Love Boutique'' Takiej Olgi Borys jeszcze nie znaliśmy! Słynąca z ról słodkich blondynek serialowa gwiazda zaprezentowała swoją mniej znaną stronę, pojawiając się podczas spektaklu "Love Boutique" w samej bieliźnie.  Akcja przedstawienia toczyła się w sex-shopie i sypialni ekskluzywnej prostytutki. Chociaż aktorce udało się stworzyć zjawiskową sceniczną kreację, prasa i fani głośno komentowali przede wszystkim... jej wyeksponowany biust.  Julia Kamińska w spektaklu ''Podwójna rezerwacja'' Okazuje się, że "BrzudUla" nie jest tak grzeczna, jak mogłoby się wydawać. Julia Kamińska, wcielająca się w postać serialowej Uli, zagrała jedną z ról w spektaklu "Podwójna rezerwacja". Aktorka w obsadzie wymieniona była jako jedna z czołowych bohaterek, jednak w samym przedstawieniu pojawia się jedynie na moment. Tak jeden z recenzentów opisał jej występ: "(...) rozbiera się do bielizny, trochę krzyczy, skacze, chodzi wokół łóżka, ubiera się, wychodzi i to tyle". Szkoda zatem, że Kamińska nie miała okazji, by móc wykazać się grą aktorską.  Anna Mucha i Weronika Książkiewicz w spektaklu ''Single i Remiksy'' Anna Mucha i Weronika Książkiewicz to obecnie jedne z najseksowniejszych serialowych aktorek. Każde ich pojawienie się w produkcji podnosi słupki oglądalności. Tę popularność postanowili wykorzystać twórcy spektaklu "Single i Remiksy", w którym wspomniane gwiazdy wcielają się w główne role. Praca nad sztuką to ważne przedsięwzięcie zarówno dla Muchy, jak i Książkiewicz. W końcu od dawna nie występowały na deskach teatrów. O czym był spektakl z ich udziałem?- Tekst autorstwa Marcina Szczygielskiego jest szczególnie aktualny dla współczesnych młodych ludzi. Sztuka pokazuje bezwzględność pracy w korporacji i stres związany z próbami pogodzenia życia prywatnego z zawodowym - zdradziła Książkiewicz. Wyzywające kreacje aktorskie serialowych gwiazd zdołały przyciągnąć na spektakl tłumy fanów.  Karolina Nowakowska w spektaklu ''Klejnoty'' Widzowie kojarzą Karolinę Nowakowską przede wszystkim z roli w serialu "M jak miłość". Przez kilka lat wcielała się w postać Olgi, dziewczyny samotnie wychowującej synka.  Od pewnego czasu aktorkę częściej oglądać można na scenach teatrów niż na ekranie. Serialowa gwiazda występuje m.in. w spektaklu "Klejnoty", w którym pojawia się... w samej bieliźnie!  Fani gwiazdy są zaskoczeni jej nową kreacją. Do tej pory ich ulubienica raczej unikała wyzywających stylizacji nie tylko na scenie, ale i poza nią.  Anna Korcz w spektaklu ''Hiszpańska Mucha'' Anna Korcz przyzwyczaiła nas do wizerunku seksownej i ponętnej gwiazdy ekranu. Aktorka nigdy nie unikała podkreślających jej zgrabne nogi kreacji czy młodzieżowych stylizacji, w których wyglądała o kilka lat młodziej niż w rzeczywistości. Od niedawna fani jej talentu mają okazję podziwiać artystkę w zupełnie nowej roli. Korcz występuje w spektaklu "Hiszpańska Mucha", w którym prezentuje się publiczności w stylizacji odbiegającej od dotychczasowego wizerunku. Niestety, mocny makijaż oraz wzorzysta sukienka postarzyły serialową gwiazdę, dodając jej kilka zbędnych kilogramów.  Aktorka jednak nie przejmuje się głosami krytyki. Gwiazdorska obsada spektaklu ''Dziewczyny z kalendarza'' Barbara Bursztynowicz, Maria Pakulnis oraz Grażyna Wolszczak na jednej scenie i do tego nago? Tak! Wspomniane aktorki wystąpiły w spektaklu "Dziewczyny z kalendarza". Informacja o przestawieniu odbiła się szerokim echem. Emocje udzieliły się nie tylko publiczności, ale i występującym na scenie gwiazdom. Jeszcze przed premierą Grażyna Wolszczak nie ukrywała, że denerwuje się pierwszym występem. Nic dziwnego, w końcu aktorka pojawiła się w jednej ze scen w samych stringach, ledwo okryta ręcznikiem... Źródło : aleseriale.pl )   Skocz do serialu:  ﻿ 