Czy Franciszek jako pierwszy papież będzie jeździł na rowerze? - Zastanawiają się włoskie media. Papież otrzymał w prezencie biały elektryczny rower, który wywołał jego duże zainteresowanie, co potwierdzają rozpowszechnione zdjęcia. Rower z napędem elektrycznym, jaki dostał Franciszek, sprzedawany jest w cenie około 3 tysięcy euro. Nie wiadomo jeszcze, jakie będzie przeznaczenie jednośladu, który papież odebrał osobiście w swym apartamencie w watykańskim Domu świętej Marty podczas spotkania z prezesem koncernu Daimler Dieterem Zetsche. Rower był tylko dodatkiem do głównego prezentu dla Franciszka. Razem z nim otrzymał on kluczyki do nowego papamobile, przygotowanego z myślą o jego zbliżającej się podróży do Rio de Janeiro w Brazylii na Światowe Dni Młodzieży. 