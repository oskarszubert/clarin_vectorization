źródło: babol.pl, Środa, 13 listopada 2013   On sobie kpi? Robert Lewandowski znowu się skompromitował!           fot: PAP/ Robert Lewandowski jest najwyraźniej bez ustanku święcie przekonany o własnej wysokiej wartości w reprezentacji Polski. Można oczywiście twierdzić, że jego fatalny bilans bramkowy w kadrze jest efektem słabości kolegów z boiska, w porównaniu z ich odpowiednikami w Borussii Dortmund i z pewnością jest w tym wiele prawdy. Po co jednak tłumaczyć się tak absurdalnie głupio, jak czyni to sam Lewandowski?   Oto nasz najbardziej znany na świecie piłkarz szykuje się na zgrupowaniu reprezentacji Polski do debiutu kolejnego selekcjonera, tym razem Adama Nawałki. W rozmowie z portalem "sport.pl" Lewandowski udzielił naprawdę absurdalnej odpowiedzi na pytanie dotyczące niewielkiej liczby strzelanych przez siebie bramek. Choć z reguły bardzo waży słowa, tym razem nie wykorzystał szansy na to, by milczeć. - Dla was liczą się tylko bramki. Czyli asysty nie są ważne? Policzcie je - przykazał rozmówcom Lewandowski, licząc najwyraźniej, że nikt nie zada sobie takiego trudu. Bardzo nam przykro, ale my dokonamy takiego podsumowania. Otóż Robert Lewandowski zaliczył w kadrze dwie standardowe asysty, jako trzecią można by mu policzyć wypracowany rzut karny w meczu Czarnogóra - Polska. Jakie były te "czyste" asysty? Podanie do Jakuba Koseckiego w meczu z... San Marino przy golu na 5:0 oraz podanie do Kuby Błaszczykowskiego w wyjazdowym spotkaniu z Mołdawią. Tym właśnie Robert Lewandowski postanowił się pochwalić przed narodem. Naprawdę jest z siebie zadowolony? Nam byłoby nieco głupio, bo więcej asyst w kadrze posiada choćby Łukasz Piszczek, obrońca. Oczywiście można zrozumieć fakt, że wizerunek Lewandowskiego jest towarem reklamowym i on sam nie pozwoli go psuć. Dlatego piłkarz będzie konsekwentnie odsuwał od siebie zarzuty o słabą grę w reprezentacji, a w najwyższej szczególności o brak starań (psycholog Artur Król twierdzi, że jest odwrotnie, Lewandowski jest przemotywowany - więcej TUTAJ).  Trudno jednak zaakceptować robienie z ludzi idiotów, a tak należy traktować wypowiedź napastnika Borussii Dortmund. - Nie strzelam? Ok, ale asystuję. - Aha, asystujesz, jak tak to w porządku... Na taki tok myślenia ludzi liczył Lewandowski? Jeżeli tak, to wypada mu tylko współczuć naiwności.  Niemniej jednak sobie i jemu życzymy wielu bramek oraz asyst, które dadzą nam wszystkim wielką radość, a Robertowi pozwolą uniknąć odpowiadania na "trudne" pytania o powody indolencji strzeleckiej. Roman Koń 