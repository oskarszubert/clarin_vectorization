Chcesz schudnąć? Zmień kolor talerzy! Trójka                     Gabriela Skonieczna 03.02.2014                      - Z badań przeprowadzonych przez naukowców z amerykańskich Georgia Institute of Technology i Cornell University wynika, że wielkość nakładanej porcji jedzenia zależy od rozmiaru talerza - mówi prof. Hanna Bednarek, psycholog poznawczy ze Szkoły Wyższej Psychologii Społecznej. Nie bez znaczenia jest także kolor talerza. obieg otwarty/Trójka)                          foto: Glow Images/East News         Jak dodaje gość "Obiegu otwartego" decydując się na obiad na dużym talerzu, możemy zjeść nawet o 30 procent więcej niż na talerzu małym. Dlaczego się tak dzieje? Odpowiedzialne jest za to tzw. złudzenie krążków. Gdy narysujmy dwa identyczne krążki, a następnie jedno z nich obrysujemy większym, a w drugim umieścimy mniejsze, to przestaną się one nam wydawać takie same.   Gdy nakładamy posiłek na mały talerz, mamy wrażenie, że to duża porcja, na dużym talerzu będzie ona jednak wyglądać na mniejszą. To o tyle istotne, gdyż, jak dowodzą badania, talerze, na których jemy systematycznie stają się coraz większe. - Od 1900 roku ich powierzchnia zwiększyła się aż o 25 procent - podkreśla prof. Hanna Bednarek. - Z badań wiadomo również, że jedząc skupiamy się na kolorze obrusu lub naczynia. Gdy chcemy zjeść mniej ważne jest, aby zachować mechanizm kontrastowania - wyjaśnia gość Agnieszki Stępień. Kontrastowy kolor talerza pomoże nam zredukować ilość nakładanego jedzenia nawet o 20 procent. Taki trik sprawia, że nasz mózg "lepiej widzi" jedzenie.      Jak dowodzą badania, modyfikując kolor obrusa możemy zdecydować się na nałożenie sobie porcji mniejszej o kolejne 10 procent, jeśli tylko kolor talerza będzie kontrastował z barwą obrusa. Audycji "Obieg otwarty" można słuchać w poniedziałki o godzinie 7.40, w porannym paśmie "Zapraszamy do Trójki". Przygotowuje ją Agnieszka Stępień.  gs/mr 