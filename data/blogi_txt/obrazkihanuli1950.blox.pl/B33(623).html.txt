fot. Tomasz Wawer Oszuści podszyli się pod firmę sprzątającą i podali fałszywy numer konta bankowego. W ten sposób wyłudzili od Metra Warszawskiego prawie 600 tys. zł.    Metro Warszawskie padło ofiarą oszustów w czerwcu. Kilka miesięcy wcześniej, w marcu, spółka podpisała umowę z firmą sprzątającą. W czerwcu władze Metra otrzymały pismo o zmianie rachunku bankowego za usługi i w połowie lipca przelały 560 tys. zł na nowy rachunek.Miesiąc później firma sprzątająca zadzwoniła do Metra, informując, że wciąż nie otrzymała należności. Wtedy wyszło na jaw, że ktoś podszył się pod nią i podał fałszywy numer konta. 