Monika Olejnik do posła PiS: jak pan śmie być tak okrutny?. fot. AKPA / Kurnikowski  Monika Olejnik   IDŹ DO OPINII IDŹ DO WIDEO  Goście „7 Dnia Tygodnia” w Radiu ZET dyskutowali na temat wydarzeń w sejmie podczas debaty o obywatelskim projekcie zakazującym tzw. aborcji eugeniczcznej, czyli w przypadku poważnego uszkodzenia lub upośledzenia płodu. Kiedy poseł PiS powiedział o „mordowaniu osób nienarodzonych” Monika Olejnik ostro go skrytykowała. - Niech pan nie używa takich słów. Niech pan nie obraża kobiet, które miałyby urodzić dziecko z bezmózgowiem. Pan mówi, że ona zamordowała swoje dziecko? Jak pan śmie być tak okrutny? – pytała, a po jego odpowiedzi zamknęła dyskusję. Wcześniej Andrzej Jaworski, poseł PiS i przewodniczący zespołu ds. przeciwdziałania ateizacji kraju krytykował posłów za obrażanie przedstawicielki wnioskodawców. – Na temat pani Godek wiele osób, które zabierały głos z lewej strony, mówiło rzeczy haniebne. (...) Słowa o tym, że te podpisy zostały wyłudzone, brak reakcji marszałka, mowa o tym, że ci ludzie, którzy podpisywali są okrutni i ze średniowiecza, to jest odmawianie prawa do publicznego wyrażania swoich poglądów. Ja takiego obrażania w tym sejmie nie pamiętam – mówił Jaworski. W tej sprawie z obydwu stron padały słowa niepotrzebne i okrutne – przypomniał mu Tomasz Nałęcz, doradca prezydenta. Ocenił, że cała debata na temat projektu była niepotrzebna, bo była ona korzystna tylko dla polityków. – Nie mówię o wnioskodawcach, tylko o posłach, którzy za tym stoją – wyjaśnił. - Ale posłowie za tym nie stoją – zaprotestował Andrzej Jaworski. - Nie? To było w sejmie, ale posłowie nie mieli z tym nic do czynienia – odpowiedział mu ironicznie Nałęcz. Ocenił, że jego zdaniem ustawa była „niepotrzebną próbą naruszenia kompromisu aborcyjnego”. – To jest kompromis, z którego nikt nie jest zadowolony, a to jest cecha dobrego kompromisu. Mojego komentarza w tej sprawie nie będzie – mówił Nałęcz i dodał, że zamiast dyskutować z posłem Jaworskim złoży życzenia Lechowi Wałęsie. Olejnik do Jaworskiego: Jak pan śmie być taki okrutny? Jaworski ostro zareagował na słowa Nałęcza. – Przechodząc tak wprost od mordowania osób nienarodzonych, z zespołem Downa – rzucił. Na to zareagowała Monika Olejnik. – Niech pan nie używa takich słów. Niech pan nie obraża kobiet, które miałyby urodzić dziecko z bezmózgowiem. Pan mówi, że ona zamordowała swoje dziecko? Jak pan śmie być tak okrutny? – mówiła dziennikarka do posła PiS. - Nie ma w tym żadnego okrucieństwa. Mówimy o osobach niepełnosprawnych, które normalnie funkcjonują w społeczeństwie. Osoby chore na Downa mają prawo się rodzić – mówił. Monika Olejnik postanowiła zamknąć dyskusję.  – Zamykam ten temat. Nie będziemy na ten temat już dyskutować. Po prostu nie – stwierdziła. Zanim temat został zamknięty, wtrącił się Jacek Protasiewicz, który przypomniał, że według ustawy z 1993r. możliwe jest przerwanie ciąży w przypadku „ciężkiego i nieodwracalnego uszkodzenia płodu”. Donald Tusk zapowiedział uszczegółowienie tych przepisów. (db)   wiadomości.wp.pl 