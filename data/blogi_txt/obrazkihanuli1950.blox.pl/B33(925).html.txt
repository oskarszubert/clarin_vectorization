W tym tygodniu  PiS złoży w Sejmie wniosek o wotum nieufności dla rządu.Hasło: "zero agresji" - twierdzi "Rzeczpospolita". Do debaty nad wnioskiem dojdzie najwcześniej na kolejnym posiedzeniu Sejmu (20-22 lutego). Ten harmonogram jest dla PiS korzystny - pisze gazeta. W środę i czwartek szczyt UE będzie decydować o budżecie na lata 2014-2020. Jeżeli Polsce nie uda się wynegocjować korzystnych zapisów, partia zyska argument o nieudolności rządu. Szykowane są dwa wystąpienia. Pierwsze prof. Piotra Glińskiego, który ma przedstawić pomysły na autorski rząd i rozwiązanie społecznych problemów. PiS chce, by przemawiał w sali plenarnej Sejmu, marszałek Kopacz jest przeciw. Negocjujemy - powiedział "Rz" jej informator z PiS. Wniosek  o wotum nieufności uzasadni Jarosław Kaczyński. Stratedzy partii chcą, by w wystąpieniu prezesa nie padło nawet słowo na temat samego Tuska. - To ma być wystąpienie problemowe. Czego nie zrobiono od 2007 r., jakie to skutki spowodowało, co można było zrobić. Zero agresji, mówi "Rz" członek władz Klubu PiS.  (ah) TopNews - najpopularniejsze materiały WP.PL 