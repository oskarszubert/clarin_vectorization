fot.AKPA "Nasza decyzja nie powinna być dla nikogo zaskoczeniem" Oficjalnie istnieli od 1974 roku, ale pierwsze próby, jeszcze jako licealiści, rozpoczęli już w 1969. Przez lata swojej działalności nagrali pietnaście albumów studyjnych, kilka pobocznych płyt i zagrali tysiące koncertów w całej Polsce. Lista ich przebojów jest naprawdę imponująca. Mimo wzlotów i upadków, zmian personalnych i problemów z wytwórniami, nieprzerwanie podbijali serca fanów przez 40 lat! Chociaż trudno w to uwierzyć, muzycy Budki Suflera podjęli decyzję o zakończeniu działalności!    Czterdzieści lat na scenie to naprawdę bardzo długo, więc nasza decyzja nie powinna być dla nikogo zaskoczeniem – twierdzi Krzysztof Cugowski. Przypomnijmy jednak, że artysta rozważał już przejście na emeryturę pięć lat temu. Wtedy twierdził, że coraz trudniej znosi trudy związane z licznymi koncertami. Udało się wytrzymać jednak kolejne lata, a Budka Suflera zatrzęsła w tym czasie niejedną festiwalową sceną. fot. AKPA Cugowski twierdzi, że tym razem jest to decyzja całego zespołu. Zanim znikną na dobre, w planach jest pożegnalna trasa koncertowa. Warto zwrócić uwagę, że grupa wystąpi m.in. na Przystanku Woodstock latem tego roku. - Lepszego finału nie moglibyśmy sobie wymarzyć. Zapowiada się wspaniała trasa koncertowa – wyjawia wokalista.  fot. ONS 