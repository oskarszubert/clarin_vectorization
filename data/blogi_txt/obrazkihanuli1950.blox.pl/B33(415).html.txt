Związkowcy za kasę spółki węglowej pojechali do Japonii Marcin Pietraszewski metromsn.gazeta.pl    Wicepremier Janusz Piechociński i Jarosław Grzesik, szef górniczej "Solidarności" (Fot. Grzegorz Celejewski / Agencja Gazeta)    W czwartek działające w Kompanii Węglowej centrale związkowe ogłosiły pogotowie strajkowe, a w sobotę liderzy dwóch największych działających w niej organizacji polecieli do Japonii na konferencję o zagrożeniach... katastrofami nuklearnymi. Za wyjazd zapłacił im pracodawca    Dzisiaj w Japonii rozpocznie się trzydniowa konferencja naukowa poświęcona zagrożeniom związanym z energią atomową. Odbędzie się w Fukushimie, gdzie dwa lata temu w wyniku trzęsienia ziemi doszło do katastrofy w elektrowni jądrowej. Imprezę organizuje Światowa Organizacja Związków Zawodowych. Kilkanaście tysięcy za wyjazd Według informacji "Gazety" w sobotę do Japonii polecieliJarosław Grzesik, szef górniczej "Solidarności", a zarazem przewodniczący struktur związku w Kompanii Węglowej, oraz Grzegorz Herwy, szef działającego w spółce związku zawodowego Kadra. Nie byłoby w tym nic dziwnego, gdyby nie to, że w czwartek obaj działaczepodpisali porozumienie o ogłoszeniu w Kompanii Węglowej pogotowia strajkowego.Twarzą protestu stał się Grzesik. - Zarząd Kompanii nie przejmuje się losem swoich pracowników i traktuje ich przedmiotowo. Uważamy, że takie działanie nie tylko nie uspokoi atmosfery w kopalniach, lecz także może doprowadzić do niekontrolowanego wybuchu niepokojów społecznych. Nie mogąc biernie stać z boku i przyglądać się łamaniu przez zarząd zasad dialogu społecznego i zawartych wcześniej porozumień, zmuszeni jesteśmy podjąć działania w obronie naszych załóg - mówił w czwartek Grzesik.Nie przeszkadzało mu to jednak wsiąść w sobotę na pokład samolotu i polecieć do Japonii. Koszt przelotu oraz hoteli obu działaczom sfinansowała... Kompania Węglowa. Za egzotyczną podróż związkowców górnicza spółka, której sytuacja ekonomiczna jest katastrofalna (ma obecnie ponad 300 mln zł strat), zapłaciła kilkanaście tysięcy. 