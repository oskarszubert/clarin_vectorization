wg, PAP      Krzysztof Kwiatkowski (Fot. Radosław Jóźwiak / Agencja Gazeta)    - Klub PO zgłosi kandydaturę byłego ministra sprawiedliwości Krzysztofa Kwiatkowskiego na prezesa Najwyższej Izby Kontroli - poinformował Rafał Grupiński. Kadencja obecnego prezesa NIK Jacka Jezierskiego upływa w sierpniu.    "Prezydium zarekomendowało dziś klubowi PO kandydaturę byłego ministra sprawiedliwości Krzysztofa Kwiatkowskiego na prezesa Najwyższej Izby Kontroli. Głosowanie odbędzie się najprawdopodobniej w lipcu"- poinformował szef klubu PO Rafał Grupiński.Zgodnie z ustawą o NIK prezesa Najwyższej Izby Kontroli - na wniosek marszałka Sejmu lub grupy co najmniej 35 posłów- powołuje Sejm bezwzględną większością głosów za zgodą Senatu. Kadencja prezesa NIK trwa sześć lat.Koniec kadencji Sześcioletnia kadencja obecnego szefa NIK upłynie 22 sierpnia 2013 r. Jezierski sprawował tę funkcję od lipca 2007 r. Kwiatkowski w latach 2009-2011 był ministrem sprawiedliwości w rządzie Donalda Tuska, w latach 2009-2010 był również prokuratorem generalnym (do czasu rozdzielenia tych dwóch funkcji). W Sejmie bieżącej kadencji kieruje komisją nadzwyczajną ds. zmian w kodyfikacjach.Według konstytucji Najwyższa Izba Kontroli jest naczelnym organem kontroli państwowej i podlega Sejmowi.W III RP na czele NIK stali: w roku 1991 Walerian Pańko; w latach 1992-1995 Lech Kaczyński; w latach 1995-2001 Janusz Wojciechowski;w latach 2001-2007 Mirosław Sekuła i od 2007 - Jacek Jezierski. ( metro.msn ) 