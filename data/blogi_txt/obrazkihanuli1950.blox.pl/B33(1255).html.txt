Wtorek 12 listopada, Warszawa Piotr Ikonowicz wita się z żoną Agatą Nosal-Ikonowicz. Ikonowicz opuścił 12 areszt śledczy na warszawskim Grochowie, po tym jak zdecydował się na zapłacenie grzywny. W 2000 roku Ikonowicz - jeszcze jako poseł - brał udział w blokowaniu eksmisji pary starszych ludzi w Warszawie. Został oskarżony przez prokuraturę o udział w pobiciu właściciela domu. Osiem lat później sąd skazał go za to na karę 6 miesięcy ograniczenia wolności polegającą na pracach społecznych. Ikonowicz wniósł, by zamieniono mu tę karę na grzywnę, a następnie odmówił jej zapłacenia. W tej sytuacji karę zamieniono na 90 dni aresztu. Ikonowicz miał rozpocząć odbywanie kary 14 października, ale nie stawił się do więzienia. 30 października został do niego doprowadzony. W areszcie podjął głodówkę, aby - jak mówił - zwrócić uwagę na sytuację osób eksmitowanych na bruk.  fot.Jacek Turczyk Środa 13 listopada, Białystok Trzy młode wilki z parku wilczego w Niemczech przyjechały do białostockiego miniogrodu zoologicznego Akcent. Dwie wilcze samice i jeden samiec, po długim oczekiwaniu, w końcu dotarły do Białegostoku. Pierwotnie zwierzęta miały przyjechać we wrześniu. Niebawem dołączą do wilka Silvana, który jest już w zoo.  fot. Artur Reszko Środa 13 listopada, Warszawa Akcja wspierająca 30 aktywistów Greenpeace i członków załogi statku Arctic Sunrise zatrzymanych przez rosyjskie służby w czasie pokojowego protestu w obronie Arktyki, odbyła się przy głównym wejściu na obradujący na Stadionie Narodowym Szczyt Klimatyczny COP 19.  fot. Radek Pietruszka Czwartek 14 listopada, Bydgoszcz Happening "Tęcza dla Kownackiego" zorganizował Twój Ruch przed bydgoskim biurem poselskim posła PiS Bartosza Kownackiego. W Warszawskiej adwokaturze trwa postępowanie wyjaśniające w sprawie obraźliwego wpisu, jaki zamieścił Bartosz Kownacki na portalu społecznościowym, w sprawie płonącej "Tęczy" na pl. Zbawiciela. Czwartek 14 listopada, Janków Przygodzki (Wielkopolskie) Do wybuchu gazu z budowanej magistrali doszło w miejscowości Janków Przygodzki. Zapaliły się budynki mieszkalne i las. W sumie spłonęło 10 domów i dwa budynki gospodarcze. Dwie osoby zginęły, a 13 zostało rannych. TopNews - najpopularniejsze materiały WP.PL     fot. Tomasz Wojtasik    Piątek 15 listopada, Warszawa Oblana czerwoną farbą ściana, na której wyświetlano film "Adoracja" Jacka Markiewicza w Centrum Sztuki Współczesnej CSWZamek.  fot. PAP Supernak   ﻿ 