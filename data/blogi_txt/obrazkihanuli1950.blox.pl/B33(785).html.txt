Słoiki z daniami gotowymi - sprawdziliśmy, co tak naprawdę w nich jest! Magda Kłodecka        W gotowych potrawach mięsnych są śladowe ilości mięsa, a dolany do nich rosół z kury zawiera prawdopodobnie sól i cukier z maltodekstryną i rybonukleotydami Kiedy dopada głód, a czasu brak, co robić? Zjeść w barze lub restauracji albo kupić gotowe danie, które w domu wystarczy podgrzać. Jednak po przeczytaniu składu na opakowaniu apetyt raczej natychmiast przejdzie.W zamkniętych w słoiki gotowych daniach mięsnych podstawową i zasadniczą część mięsną stanowi zazwyczaj mięso oddzielone mechanicznie. Ale nawet ten tzw. MOM to najczęściej mniejsza część zawartości. Główne miejsce przypada wodzie, a pozostałe zajmują dodatki, konserwanty,wzmacniacze i wygładzacze (różne mono-, di- i tri- albo E z kolejnymi liczbami) oraz trochę warzyw, przypraw itp.Najpierw sprawdziliśmy skład różnych pulpetów w sosie pomidorowym Pulpety w sosie pomidorowym, Łowicz (12,40 zł za 1 kg). Woda to podstawa. Dalej masa mięsna 35 proc. (a w niej: mięso oddzielone mechanicznie z kurczaka 14 proc., mięso wieprzowe 12,78 proc., woda, substancja zagęszczająca E1422, mąka pszenna, sól, przyprawy, zioła, wzmacniacz smaku E621) - mięso i składnik mięsopodobny stanowią tu i tak zaledwie 27 proc. Dalej nie jest jeszcze tak najgorzej, bo przestrzeń wypełniają:marchew 6,7 proc., koncentrat pomidorowy 6 proc., cebula 3 proc., pieczarki 3 proc.. Później już apetyt ostatecznie wygasa na myśl o: substancji zagęszczającej E1422, mące pszennej, cukrze, tłuszczu wieprzowym, soli, przyprawach, wzmacniaczach smaku E621, E635, hydrolizacie białka sojowego, maltodekstrynie oraz ekstrakcie drożdżowym.Pulpety w sosie pomidorowym, Rolnik (7,3 zł za 1 l) Na czele woda.Pulpety stanowią 36,5 proc. - w nich połowa to różniące się jednak od mięsa MOM wsparte dodatkiem skórek wieprzowych (8,7 proc.),do tego kasza manna z pszenicy, przyprawy i dodatki (sól, substancja emulgująca E472c,izolat białka sojowego, błonnik, mąka pszenna, tłuszcz roślinny, cukier, sól, aromat, wzmacniacze smaku E621, E635). W słoiku jest też wątroba wieprzowa 4,1 proc. i kilkanaście innych składników.   Pulpety w sosie pomidorowym, Zagłoba (8,2 zł za 1 kg) Można powiedzie, że zawartość mięsa w tych pulpetach jest dyskusyjna,bo ich naczelny składnik to mięso wieprzowe oddzielone mechanicznie stanowiące mniej niż 10 proc. Jest też sporo cebuli i skrobi modyfikowanej, szczypta warzyw, przypraw, mono- itd.Pulpety w sosie pomidorowym, Carrefour (7,27 zł za 1 kg) Jako jedyny informuje sporymi literami, że w składzie jest drób i wieprzowina. Poza tym bez niespodzianek: woda, mięso oddzielone mechanicznie w ilości 12,4 proc. (z kurczaka, indyka),a dla urozmaicenia także mięso wieprzowe 5,4 proc. oraz niezbędne chyba w pulpetach (sądząc po lekturze etykiet) skórki wieprzowe. To wszystko włożone w mieszankę kapusty kwaszonej z marchwią, kaszą manną,koncentratem pomidorowym, dodatkami pszennymi, sojowymi i kukurydzianymi. Wśród składników, które nieco zaskakują tego, kto robił pulpety w domu: ekstrakt drożdżowy, kwas cytrynowy, serwatka, stabilizator, emulgatory itp.Pulpety w sosie pomidorowym, Pudliszki (11,15 zł za 1 kg)   Ten producent z kolei (i chwała mu za to) jako jedyny wyróżnia informację,że pulpety zawierają MOM, za to nie ma w nich konserwantów i glutaminianu monosodowego.Mięso stanowi w sumie jedną czwartą produktu (wieprzowe 12,5 proc., wołowe 12,5 proc.). Niewątpliwą ciekawostką jest "rosół z kury". Tym, którzy nie wiedzą, z czego go przygotować, podaję skład za producentem: maltodekstryna, sól, cukier, olej rzepakowy, warzywa, przyprawy, ekstrakt drożdżowy, aromat, wzmacniacze smaku (5-rybonukleotydy disodowe), regulator kwasowości (kwas cytrynowy). Pulpety mają barwę karmelu oraz dodatek m.in.jaj w proszku, cebuli smażonej suszonej, a nawet oleju palmowego i drożdży.Ci, którzy nie lubią pulpetów, mogą - choć nie muszą! - sięgnąć po coś innego Kociołek tradycyjny, Łowicz (13 zł za 1 kg) To prawdziwa bomba, bo jak to w kociołku, nie brakuje tu dziwnych ingrediencji o tajemniczych nazwach: guanylan disodowy, inozynian disodowy, glutaminian monosodowy, trifosforan pentasodu,trifosforan pentapotasu, difosforan tetrasodu, difosforan tetrapotasu, cytrynian sodu itd. Mięsa wieprzowego jest tyle samo co kaszy (po 12 proc.). W kociołku warzy się też po garstce ogórków kiszonych (3 proc.), marchwi (3 proc.), papryki (2 proc.), pieczarek. Do tego stanowiące niewiele mniej niż połowę słoika: olej rzepakowy, skrobia modyfikowana kukurydziana i dalej tapiokowa, smalec wieprzowy oraz wymienione wcześniej tajemnicze składnikiFlaki po zamojsku wołowo-wieprzowe, Łowicz (14,30 zł za 1 kg) Skład: woda, przedżołądki wołowe 17,5 proc., żołądki wieprzowe 17,5 proc. Jest też trochę warzyw, mąki i przypraw, są też: pasternak i liście selera (a gdzie seler?), tłuszcz palmowy utwardzony i wiele wiele innych.Kulki mięsne dobrze nadziane pieczarkami w sosie grzybowym, Pudliszki (15,60 zł za 1 kg)Główny składnik to woda. Kulki mięsne stanowią 29 proc. dania, a w nim mięso wieprzowe to zaledwie 18 proc.(prawdopodobnie oznacza to, że jeśli ktoś zje 100 g dania, to realnie będzie tam zaledwie 5,22 g mięsa). Cała lista składników zamieszczona na opakowaniu liczy ok. 60 pozycji. Dobrze nadziewające pieczarki stanowią 4,3 proc., a sos powstał na bazie 0,1 proc. borowików.Klopsy w sosie pomidorowym, Obiadek domowy (7,2 zł za 1 kg)Za taki obiadek niejeden domowy kuchcik musiałby się natychmiast wynieść z domu. Oprócz bazy, czyli wody, jest też mięso wieprzowe 26,4 proc., dalej różne warzywa, mąka, koncentrat pomidorowy (też nie za wiele, bo 3,7 proc.), ryż oraz dużo różnych dodatków, poprawiaczy i ulepszaczy.Nie przekonuje nawet dolanie rosołu z kury (bez kury) i przyprawy w płynie (bez żadnych ziół i roślin).Gulasz po węgiersku, Agrovita (14,60 za 1 kg)  Mięso wieprzowe w mniejszości (29 proc.), warzywa - w sumie całkiem sporo i różnorodnie (14 proc.). Dalej m.in. pasternak oraz - jak zaznacza wytwórca - polskie zioła, które stanowią 0,03 proc., stabilizator, wzmacniacz, przeciwutleniacz, a nawet substancja żelująca.( metromsn.gazeta.pl ) 