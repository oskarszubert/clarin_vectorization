To nasza wina że przekwitają facet.wp.pl | 2013-06-17 (10:56) | 14 opinie    A A A fot. 123RF Męskim okiem Kobiety są jak kwiaty - najpierw zachwycają swoją urodą, ale z czasem niestety więdną i przekwitają. Najgorsze jednak, że zdaniem naukowców przekwitają z naszej winy.   Przekwitanie, menopauza, klimakterium - to nazwy, których wolelibyśmy nie słyszeć. Bez wdawania się w hormonalne zawiłości - to ten etap w życiu kobiety, kiedy zaczyna stawać się niewidzialna. To znaczy nie naprawdę, ale zdecydowanie rzadziej przyciąga nasz wzrok i uwagę. Nic dziwnego: menopauza to pierwszy krok do starości, oraz - co gorsza - zazwyczaj znaczne oziębienie erotycznego temperamentu. Okazuje się jednak, że przyczyną kobiecego przekwitania jesteśmy my - mężczyźni. Z badań przeprowadzonych przez naukowców z Uniwersytetu McMaster w Kanadzie wynika, że wszystkiemu winna jest nasza wrodzona skłonność do poszukiwania i wiązania się z dużo młodszymi partnerkami. Skłonność tę odziedziczyliśmy po naszych najdawniejszych przodkach, którzy uważali młodsze partnerki nie tylko za atrakcyjniejsze, ale również bardziej zdolne do urodzenia i wychowania potomstwa, co było ważne z perspektywy zachowania gatunku. Kanadyjscy badacze twierdzą, że menopauza pojawiła się ok. 30 tys. lat temu i występowała głównie u tych kobiet, które nie miały partnera. W efekcie naszych męskich wyborów płodność w pewnym wieku po prostu przestała być kobietom potrzebna, więc ustała. Zdaniem Kanadyjczyków inne kwestie, które dotychczas uważano za przyczyny klimakterium, takie jak opieka nad wnukami, czy możliwe powikłania ciąży związane z wiekiem, są tak naprawdę następstwem zaistnienia menopauzy. Najciekawsze jednak, że zdaniem badaczy z Uniwersytetu McMaster menopauza równie dobrze mogła przydarzyć się nie kobietom, ale nam - mężczyznom. Gdyby tysiące lat temu to kobiety powszechnie wiązały się z młodszymi partnerami, to nasza płodność i zdolność do prokreacji z wiekiem uległaby zanikowi. Na szczęście - tak się jednak nie stało. I jeszcze jedna kwestia - zwłaszcza dla tych z was, którzy po przeczytaniu tego tekstu mają pewne poczucie winy: kanadyjscy naukowcy są przekonani, że skoro przekwitanie pojawiło się z przyczyn innych niż ewolucyjne, to najprawdopodobniej ten proces da się jakoś cofnąć. Trzeba tylko wymyślić jak. Mamy nadzieję, że nie przyjdzie im do głowy namawiać nas do powszechnego szukania sobie starszych partnerek. Owszem - nauka wymaga poświęceń, ale każde poświęcenie ma jakieś granice, prawda? (menonwaves)/PFi, facet.wp.pl Zobacz: Seks oralny, którego ona nigdy nie zapomni!  Dotychczas naukowcy uważali, że menopauza to efekt ewolucji. Miała ona służyć, by kobiety na pewnym etapie życia zamiast ciągle rodzić pomagały wychowywać potomstwo swoich dzieci. I by nie rywalizowały z własnymi córkami o względy samców. 