W całej  Polsce przychodnie i szpitale odsyłają pacjentów. Z chorobą mają poczekać do przyszłego roku, bo w tym szpitali nie stać już, by im pomóc.    Przychodnia rejonowa na warszawskiej Woli.W rejestracji starsza kobieta próbuje zapisać się do specjalisty X.- Proszę przyjść w listopadzie, wtedy będziemy zapisywać na luty - słyszy w okienku.Przychodnie i szpitale odsyłają pacjentów z kwitkiem w całej Polsce. Szpital Bielański w Warszawie: - W większości poradni mamy wolne miejsca dopiero po nowym roku - mówi jego dyrektorka Dorota Gałczyńska-Zych. Placówka do czerwca wydała na leczenie o 1,5 mln zł więcej,niż pozwalała umowa z NFZ. Pieniędzy nie odzyskała,w tym półroczu znów chorych było więcej niż zakładał limit.Pacjenci muszą więc czekać na wizytę u specjalisty (m.in. do endokrynologa) do przyszłego roku.Centrum Zdrowia Dziecka: zabiegi laryngologiczne (np. wycięcie migdałków) tylko raz w tygodniu.Do niedawna chore dzieci przyjmowane były na oddział trzy razy częściej, ale pieniądze z NFZ na laryngologię skończyły się, a Fundusz więcej dać w tym roku nie chce. Rodzice dowiadują się więc, że ich dzieci na planowany od miesięcy zabieg będą musiały poczekać nawet do przyszłego roku. Teraz szpital sprawdza, czy na innych oddziałach też jeszcze w tym roku potrzebne będą oszczędności. Szpital Onkologiczny w Wieliszewie pod Warszawą: ograniczenie zabiegów i radioterapii dla pacjentów z NFZ.Tu też przekroczyli limit, a większych pieniędzy nie udało się wywalczyć.(Badanie USG żył w poradni szpitala w Ostrołęce - zapisy na 2013 r. pod koniec grudnia; Endokrynolog w Akademickim Szpitalu Klinicznym we Wrocławiu - 2014 r. 