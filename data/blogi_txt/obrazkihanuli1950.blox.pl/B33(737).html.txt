Jedzenie, które ma wpływ na zapach naszego ciała - czego najlepiej unikać? Olga Limanowska ( metromsn.gazeta.pl ) Niektóre składniki posiłków powodują, że nasze ciało może nieprzyjemnie pachnieć. Brzydki zapach wydziela się wraz z potem powodując u nas skrępowanie i złe samopoczucie. Zobaczcie jakie produkty powinniśmy ograniczyć, aby nasze ciało zawsze ładnie pachniało.  Mięso     fot. shutterstock   Naukowcy z praskiego uniwersytetu przeprowadzili badanie, z którego wynikło, że wegetarianie pachną ładniej od mięsożerców. Zebrano próbki potu od mężczyzn obu grup i poproszono kilkanaście kobiet, aby oceniły ich woń. Kobiety wybrały delikatniejszy i łagodniejszy zapach wegetarian.  Może trudno zrezygnować z jedzenia mięsa dla samego zapachu ciała, ale warto przynajmniej zwiększyć spożywanie ryb, owoców morza i warzyw - dla zapachu i dla zdrowia. Cebula i czosnek    fot. shutterstock   Niektóre warzywa wydzielają enzymy, które ulegają rozkładowi w żołądku, ale ich zapach wydalany jest z potem w stanie praktycznie nienaruszonym.  Do takich produktów należą: czosnek, cebula, por, seler. W przypadku czosnku i cebuli nieprzyjemny zapach ulatniać się będzie także z ust długo po ich strawieniu, dlatego po prostu najlepiej nie jeść ich na dwa - trzy dni przed wielkim wyjściem. Alkohol   fot. shutterstock   Alkohol ma znaczny wpływ na zapach naszego ciała,w szczególności kiedy jest nadużywany. Trawiony jest przez wątrobę, ale jego silny zapach wydalany jest wraz z potem, moczem i oddechem.    Warzywa kapustne    fot. shutterstock   Brokuły, brukselka, kapusta, szparagi są bardzo zdrowe, ale i bogate w związki siarki, która powoduje wzdęcia i gazy. Nie rezygnujmy z nich bo możemy złagodzić ich niepożądane działanie. Wystarczy doprawić warzywa kminkiem, kolendrą lub kurkumą- te przyprawy złagodzą nieprzyjemne efekty zjedzenia warzyw.    Konserwanty i barwniki    fot. shutterstock   Zawarte w nich składniki po przetrawieniu zamieniają się w toksyny, które są źródłem przykrego zapachu. Im mniej przetworzone jedzenie spożywasz, tym bardziej przyjemny zapach będziesz wydzielać.    Zapach rybny, nie pochodzący od ryby   fot. shutterstock  Buraki, szpinak i produkty sojowe uwalniają trimetyloaminę, która może powodować, że pot będzie miał lekko rybny zapach.    Jak zapobiegać?     fot. shutterstock   Aby zapobiegać nieprzyjemnemu zapachowi naszego ciała musimy przestrzegać tego co, jak i kiedy jemy. Nie powinniśmy spożywać w nadmiarze produktów powodujących wzdęcia i gazy oraz takich, które znane są z tego, że powodują wydzielanie się z ciała brzydkiego zapachu. Powinniśmy jeść mało, ale często i regularnie, aby przyzwyczaić nasz organizm do ilości spożywanego jedzenia i regularnego trawienia. Kluczowe jest także picie wody. Należy zwiększyć ilość spożywanej wody - im więcej pijemy tym mniej nieprzyjemny zapach wydzielać będzie nasze ciało w krótkim czasie.  Chcesz zmienić zapach swojego ciała? Zwiększ ilość spożywania ananasa, który spowoduje, że zapach będzie słodszy, pij herbatkę z rumianku lub szałwi, a zapach będzie delikatniejszy, ziołowy. 