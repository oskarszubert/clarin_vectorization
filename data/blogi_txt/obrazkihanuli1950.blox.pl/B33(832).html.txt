O. Tadeusz Rydzyk nie był na koncercie Madonny, który odbył się 1 sierpnia w Warszawie, ale doskonale wie, co wydarzyło się w jego trakcie - czytamy na blogu Głos Rydzyka. - Nas to szokuje, to takie antychrześcijańskie - mówił dyrektor Radia Maryja. - Skandalistka przyjeżdża do Polski i wystąpi na Stadionie Narodowym,w rocznicę wybuchu Powstania Warszawskiego,to bluźniercze i okultystyczne zachowanie - powiedział o. Rydzyk. - I pytam się: dlaczego ludzie tam idą? Pierwsze: bo nie wiedzą, bo oni jeszcze nie poznali Pana Jezusa. I naszym zadaniem ewangelizować, począwszy od domu - podkreślił dyrektor Radia Maryja. Data występu amerykańskiej piosenkarki w Polsce zbiegła się z 68. rocznicą wybuchu Powstania Warszawskiego,co wzbudziło spore protesty. Protestowały m.in. organizacje kościelne,a jedna z nich - Krucjata Młodych - ogłosiła akcję "Nie idę na koncert Madonny",zarzucając piosenkarce obrażanie Jezusa Chrystusa i Matki Boskiej, a także propagowanie pornografii i homoseksualizmu. Akcję tę promuje plakat:Madonna w koncertowej pozie, skąpo odziana,na tle czarno-białej fotografii z okresu powstania i napis: "Zdecyduj sam, z kim spotkasz się 1 sierpnia". Koncert amerykańskiej piosenkarki odbył się ponad z godzinnym opóźnieniem.W oczekiwaniu na występ zgromadzeni fani artystki obejrzeli filmzłożony z fragmentów kronik z Powstania Warszawskiego.Obraz przyjęto gromkimi brawami.  (tw) TopNews - najpopularniejsze materiały WP.PL 