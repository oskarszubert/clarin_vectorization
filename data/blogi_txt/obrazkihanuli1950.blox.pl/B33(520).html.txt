Aleksander Kwaśniewski pojawił się na konferencji Europy Plus. Jego wystąpienie wzbudziło bardzo duże zainteresowanie wśród internautów. Dyskusję na temat stanu byłego prezydenta rozpoczęła na Twitterze Jolanta Szczypińska:"Transmisja z objawow choroby filipinskiej na zywo..;)" (pisownia oryginalna)- napisała posłanka Prawa i Sprawiedliwości. Podobne zdanie mieli jej partyjni koledzy. Zbigniew Girzyński napisał:"Następna konferencje Europa + powinna zacząć od dmuchania w balonik swoich liderów. Inaczej bedą sie musieli przekształcić w Klub AA" - stwierdził, dodając:"Myśle, ze walcząc o 40% od rana dodają sobie promile ;)" oraz "U nich obowiązuje kryterium po ilu głębszych jesteś jeszcze wstanie staćna konferencji prasowej wiec chyba jesteś bez szans ;)". Adam Rogacki z Prawa i Sprawiedliwości żartobliwie dodał: "Europa Chlust w natarciu :)". W obronie Aleksandra Kwaśniewskiego stanął Marek Siwiec: "Wszystkim o rzekomej chorobie filipińskiej - boicie się i ja was rozumiem :-)" - napisał europoseł. Wtórował mu Andrzej Rozenek z Ruchu Palikota:"Strach przed Europą+. Już się zaczyna przyczepianie prez. Kwaśniewskiemu łatki. Nietrzeźwy, naćpany, a może kosmita? Żałosne". A Zbigniew Hołdys retorycznie pytał: "Co gorsze: pijany Kwaśniewski czy trzeźwy Macierewicz?". Aleksander Kwaśniewski poproszony o komentarz na temat wpisu posłanki Szczypińskiej nic nie odpowiedział. Wyraźnie zirytowany odwrócił się do dziennikarzy plecami i wyszedł. 