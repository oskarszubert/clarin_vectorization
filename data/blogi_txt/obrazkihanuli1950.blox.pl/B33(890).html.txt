Miłe panie. Czy wyobrażacie sobie zaczynać dzień inaczej niż filiżanką  aromatycznej kawy? Niestety, jeżeli chcecie zachować pokaźnych rozmiarów biust,  będziecie musiały zmienić swoje przyzwyczajenia!  To już pewne, szwedzcy naukowcy potwierdzili pojawiające się od kilku lat pogłoski. Częste picie kawy sprawia, że kobiece piersi stają się coraz  mniejsze! Pewnie ze zdumieniem pukacie się teraz w czoło. Jednak sprawa jest dużo bardziej  poważna, niż mogłoby się nam wydawać. Najnowsze wnioski do jakich doszli naukowcy nie  są w żadnym razie efektem ich czczych rozmyślań, a owocem rzetelnych badań. Problemem zajmowali się poważni lekarze z Uniwersytetu w Lund, nie zaś, jak można byłoby się  spodziewać, domorośli eksperci z wielkich kampanii herbacianych.   Badacze z Lund przebadali grupę kobiet pod kątem zmian wielkości ich piersi i ilości  spożywanych przez nich filiżanek małej czarnej. Okazuje się, że u tych pań, które piją  znaczne ilości kawy, biust pomniejsza się bardziej, niż u pań, które nie piją kawy wcale.   Wszystkiemu winna jest, a jakże mogłoby być inaczej, zawarta w kawie kofeina. Redukuje ona tkankę gruczołową, przez co piersi stają się mniejsze. Nas zastanawia jednak, czy  podobny efekt powoduje przyjmowanie kofeiny w innej postaci (drinki energetyczne, cola)?  Czy może jednak cukier, który jest podstawowym składnikiem tych napojów, w jakiś sposób  ogranicza wspomniany proces (poprzez nadrozwój tkanki tłuszczowej). Niestety, naukowcy nie  udzielili odpowiedzi na to nurtujące nas pytanie.  ( facet.wp.pl )  fot. fotolia 