Z zainteresowaniem przeczytałam, że : ,,Grzegorz Schetyna: na jesieni podejmę decyzjęws. kandydowania na szefa PO.     fot. PAP / Paweł Supernak Grzegorz Schetyna       Wiceszef PO Grzegorz Schetyna zapowiedział,że na jesieni podejmie decyzję,czy wystartuje w przyszłorocznych wyborach na przewodniczącego Platformy. Nie zgodził się z tezą, że w bezpośrednich wyborach na szefa PO nikt nie ma szans z Donaldem Tuskiem. - Termin wyborów jest wyznaczony na przyszły rok, pod koniec lutego 2014 roku, więc decyzję o kandydowaniu podejmę, kiedy rozpocznie się proces wyborczy w PO, czyli na jesieni, w październiku - powiedział Schetyna dziennikarzom w sejmie. Jak podkreślił, "chce to zrobić z pełną odpowiedzialnością dla PO i jej sytuacji wewnętrznej". Zapewnił, że nie chce otwierać konfliktów w Platformie, czy "prowadzić kampanii wyborczej na rok przed wyborami". Schetyna dodał, że jeśli w Platformie będą bezpośrednie wybory na przewodniczącego, "to zawsze konkurencja tworzy nową jakość".- Dobra rywalizacja dodaje i pomaga, by wyścig był na wysokim poziomie - zaznaczył. Jak powiedział, nie zgadza się z opiniami, że jeśli ktoś wystartuje przeciwko Tuskowi w bezpośrednich wyborach na szefa PO, to nie ma szans. Do końca marca zapadnie decyzja,czy wybory przewodniczącego PO będą bezpośrednie.Wstępnie taką formę wyborów zaakceptował zarząd PO. Ostateczną decyzję podejmą zarząd i Rada Krajowa PO. Do tej pory szefa partii wybierała konwencja krajowa, czyli m.in. delegaci z regionów. Zbierze się ona w lutym 2014 r. - nawet,jeśli nie będzie się już zajmować wyborem szefa PO,bo będzie się on odbywał w sposób bezpośredni,to wybierze, jak dotychczas, inne władze statutowe PO. Pod koniec lutego zarząd Platformy ustalił kalendarz wewnętrznych wyborów. W styczniu 2014 r. odbędą się wybory władz regionów w PO, a wcześniej- na przełomie listopada i grudnia br. - władz powiatów, zaś w październiku br. swoje władze wybiorą koła PO. Według źródeł PAP w zarządzie, jeśli wybory szefa partii miałyby być bezpośrednie, to najłatwiej - w kategoriach logistyki - byłoby zorganizować głosowanie korespondencyjne - przez internet lub listowne.Niewykluczone jednak, że wybory przewodniczącego będą wzorowane na amerykańskich prawyborach. " (asz, mj)  TopNews - najpopularniejsze materiały WP.PL 