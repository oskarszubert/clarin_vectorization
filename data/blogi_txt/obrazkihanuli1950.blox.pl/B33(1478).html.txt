26 listopada 2012 roku wręczono Złote Kaczki za sezon 2011/2012!Najstarsze, bo mogące poszczycić się 55-letnią tradycją , polskie nagrody filmowe są przyznawane przez czytelników magazynu "Film". Triumfatorem tegorocznego plebiscytu był film w reżyserii Leszka Dawida"Jesteś Bogiem", opowiadający historię legendarnej grupy hip-hopowej Paktofonika. Obraz ten otrzymał trzy statuetki: dla najlepszego filmu minionego sezonu, dla najlepszego aktora (Marcin Kowalczyk) oraz scenariusza (Maciej Pisuk). Ceremonia odbyła się w Teatrze Stanisławowskim w Łazienkach.Oprawę muzyczną dla gali stanowił występ brytyjskiego wokalisty Joe Cockera.Artysta wykonał m.in. swoje słynne przeboje "You Can Leave Your Hat On" i "Unchain My Heart". 