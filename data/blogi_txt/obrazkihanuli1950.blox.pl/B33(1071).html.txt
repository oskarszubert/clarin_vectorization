Roman Giertych postanowił wytoczyć proces dziennikowi "Fakt" - pisze "Polska The Times". Chodzi o rozmowę z prof. Władysławem Bartoszewskim.Zdaniem Giertycha tekst narusza jego dobra osobiste. Profesor tłumaczy, że wypowiedzi i tytuł na łamach tabloidu zostały zmanipulowane. Bartoszewski pytany na początku wywiadu dla "Faktu", czy Roman Giertych zamierza wrócić do polityki,odpowiada, że nigdy nie uczestniczył w życiu partyjnym, dlatego Giertych "nie jest mu bliski pod żadnym względem". W dalszej części rozmowy profesor zapytany, czy człowiek który słynie z kierowania formacją, głoszącą hasła rasistowskie i ksenofobiczne, nie powinien na stałe zostać wyłączony z życia politycznego, odpowiedział, że tak, i ostro wypowiedział się na temat antysemityzmu oraz tego typu ugrupowań. Tymczasem prof. Bartoszewski uważa, że podkreśla, że chodziło mu ogólnie o zjawisko antysemityzmu. Zauważa także, że jego wypowiedź została przytoczona w sposób, który może sugerować, że chodzi o Romana Giertycha. Profesor jest także zdziwiony użyciem w tytule zdania "Nie jest mi bliski pod żadnym względem". Były minister Roman Giertych uważa, że tekst godzi w dobra osobiste, dlatego zamierza pozwać wydawcę dziennika, koncern Axel Springer, naczelnego "Faktu"oraz autorkę tekstu, żądając m. in. wykupienia przez wydawcę tabloidu przeprosin na łamach wszystkich mediów, które dziś powieliły wypowiedzi profesora. Według szacunków, może to kosztować ok. 2 mln zł.- Sprawa trafi do sądu prawdopodobnie w następnym tygodniu, pozwy już się piszą - powiedział w rozmowie z "Polską" Giertych. Dodał także, że jest atakowany za to, iż wykonuje swoją pracę zawodową; obecnie został pełnomocnikiem Michała Tuska w sprawie przeciwko gazetom, które pisały o jego związku z aferą Amber Gold. (tw) TopNews - najpopularniejsze materiały WP.PL 