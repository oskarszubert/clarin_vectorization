Roman Giertych będzie domagał się od o. Tadeusza Rydzyka przeprosin i sprostowania nieprawdziwych informacji, jakie na jego temat podawały Telewizja Trwam i Radio Maryja. - Dziś skierowałem sprawę do sądu - powiedział w rozmowie z Moniką Olejnik.    - To bezprecedensowe na polskiej scenie politycznej, żeby polityk wytaczał proces księdzu - stwierdziła Monika Olejnik. - Ale nigdy żaden polityk nie został tak brutalnie zaatakowany w tak fundamentalnych kwestiach- powiedział Roman Giertych.Przypomniał, że w grudniu zeszłego roku Radio Maryja i Telewizja Trwam podawały nieprawdziwe informacje na jego temat.Grzech i oszczerstwo - W katolickiej telewizji i radiu mówiono, jakobym zmienił stanowisko i światopogląd w najważniejszych sprawach dla katolika. Ta informacja była wyssana z palca. Jak można mi coś takiego imputować wbrew faktom, wbrew wielokrotnym wypowiedziom w sprawie in vitro, w sprawie ochrony życia, w sprawie związków partnerskich? Wiele można mi zarzucać, ale w tej sprawie nigdy nie zmieniłem żadnego stanowiska - podkreślił Roman Giertych.   - To, co robiono w Radiu Maryja, w TV Trwam, to jest oszczerstwo. Mówienie fałszywego świadectwa to jest grzech - stwierdził Giertych. - Liczyłem, że Wielki Post skłoni o. Tadeusza do nawrócenia. Kończy się Wielki Post i dziś skierowałem sprawę do sądu, nie będę dłużej czekał - powiedział. Roman Giertych zapowiedział też, że domaga się od o. Rydzyka przeprosin i sprostowania.Palikot ma w oczach opętanie Roman Giertych ostro wypowiedział się też na temat Janusza Palikota, który nazwał nowego papieża Franciszka obrońcą pedofilów w Kościele. - Ma obsesję na punkcie Kościoła, nie wiem, czy on nie ma jakiegoś rodzaju opętania, po oczach tak to wygląda - stwierdził.Przypomniał też o nowych propozycjach zmian prawnych zgłoszonych przez Palikota. - Jeśli ktoś chce obniżenia karalności współżycia do 13. roku życia, to dla mnie ten człowiek jest obrońcą pedofilów w Polsce. 