70-lat Lecha Wałęsy: Buntownik, mąż stanu, były polityk, mąż swojej żony Anita Karwowska      Lech Wałęsa (Fot. Renata Dąbrowska / Agencja Gazeta)    Tak zmieniał się Lech i jego wizerunek w mediach. Kim dzisiaj jest były prezydent dla Polaków. Pytamy obserwatorów życia politycznego    Tej jesieni Lech Wałęsa ma przed sobą trzy ważne momenty: w niedzielę (29.09) skończy 70 lat, 4 października wejdzie do polskich kin poświęcony mu film Andrzeja Wajdy,a dzień później będzie obchodzić 30 rocznicę przyznania mu pokojowej nagrody Nobla. Dobra chwila na podsumowania i pytania, co dalej z Lechem Wałęsą. W wywiadzie dla "Gazety Wyborczej" były prezydent mówił kilka dni temu,że nienawidzi polityki, za to potrafi cieszyć się każdą sekundą życia. My w "Metrze" pytamy obserwatorów życia publicznego jak ikona "Solidarności" odbierana jest dziś przez Polaków i czy w polityce jednak znalazłoby się dla niego miejsce.Czy Lech Wałęsa mógłby z sukcesem wrócić do polityki? Janina Paradowska, publicystyka tygodnika "Polityka"Nie ma już pozycji, która pozwoliłaby mu stworzyć coś nowego. Ma wciąż jednak wielką umiejętność rozpalania emocji w Polakach. Chociaż jest dzisiaj symbolem czasów minionych,a nie aktywnym uczestnikiem debaty publicznej,to nadal mocno dzieli Polaków pod względem oceny swojej postaci i dokonań. W mojej ocenie historyczna rola Lecha Wałęsy jest nie do przecenienia.Kim Lech Wałęsa jest dziś dla polityków, a kim dla zwykłych Polaków? Dr Norbert Maliszewski, politolog z Uniwersytetu WarszawskiegoDla zwykłych obywateli opinie byłego prezydenta mają często większe znaczenie niż głos aktywnych polityków. Wałęsa w swoich wypowiedziach postrzegany jest bowiem jako autentyczny i bezinteresowny, a klasa polityczna jako skupiona na wojnach partyjnych i doraźnych interesach. Poza tym sposób myślenia Wałęsy wpisuje się w sposób myślenia przeciętnego Polaka. Były prezydent gdzieś w duchu pozostał robotnikiemi wynikające z tego nieskomplikowane spojrzenie na świat wielu ludziom jest bliskie.Z punktu widzenia polityków warto więc mieć Lecha Wałęsę po swojej stronie i wykorzystywać w budowaniu swojego wizerunku, co nie znaczy, że trzeba słuchać, co były prezydent ma do powiedzenia.   Jaki Lech Wałęsa wypada w mediach? Prof. Maciej Mrozowski, medioznawca z Uniwersytetu WarszawskiegoWizerunek Wałęsy w mediach zmieniał się: zaczynał jako buntownik, następnie zbliżył się do statusu męża stanu, dziś dla dużej części mediów jest maskotką. I dziennikarzy i odbiorców przyzwyczaił już do ostrych poglądów, do tego, że kpi, a nawet poniża ludzi, z którymi się nie zgadza. A nie zgadza się często, bo dzisiejsza Polska nie wygląda jak ta, o którą walczył. Wałęsa powiedział kiedyś o kimś, że nie jest człowiekiem na dzisiejsze czasy. I on sam też chyba nie jest na dzisiejsze czasy, bo ta Polska podoba mu się mało.Wolno mu niewątpliwie powiedzieć więcej niż innym postaciom życia publicznego. W swoich reakcjach jest jednak inteligentny i autentyczny, kiedy więc widzi, że przesadził, potrafi przeprosić, albo próbuje wytłumaczyć się ze swoich słów.To, co nie podoba się Polakom w jego wystąpieniach to momenty, gdy prezentuje, jak jest z siebie zadowolony. A jak widać, wciąż zachowuje o sobie wysokie mniemanie. Tego Polacy nie lubią.Jak Lech Wałęsa poradził sobie, kiedy Danuta Wałesa opisała ich związek opisała w swojej autobiografii? Joanna Piotrowska, prezeska fundacji FeminotekaMiałam wrażenie, że Lech Wałęsa był bardzo zaskoczony tym, że jego żona zdecydowała się tak mocnym głosem opowiedzieć publicznie o trudnych momentach ich związku. Chociaż próbował później łagodzić swoje pierwsze emocjonalne reakcje [np. wypowiedź: "T książka mojej żony nie powinna powstać. Jestem za prawdą i równouprawnieniem, ale nie nagle, nie po 50 latach małżeństwa! Odzwyczaiłem się robić herbatę, kroić chleb. A teraz nie mam wyboru"" - red.], to jednak nie poradził sobie z wyjściem z cienia Danuty. Była to dla niego gorzka pigułka, która cały czas stoi mu w gardle.A szkoda, że nie docenił tego, co zrobiła jego żona. Opisanie doświadczeń kobiety, która całe życie pozostawała w cieniu męża, dając mu poczucie bezpieczeństwa i pewności, że on może zajmować się polityką, bo ona zajmuje się domem, pomogła innym kobietom w emancypacji. ( metromsn.pl ) 