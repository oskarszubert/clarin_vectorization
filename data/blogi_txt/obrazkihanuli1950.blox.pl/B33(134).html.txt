W kwietniu Jeronimo Martins Dystrybucja - właściciel Biedronki - wygrał przetarg na lokal w centrum Warszawy po dawnej restauracji Szanghaj. Firma przystąpiła jednak do przetargu, nie znając parametrów lokalu i teraz zmuszona została do odstąpienia od umowy najmu.    - Potwierdzamy, że odstąpiliśmy od umowy najmu wskazanej lokalizacji. Powodem było to, że po szczegółowym zapoznaniu się z parametrami tego lokalu uznaliśmy, że nie jest on w pełni dostosowany do wymagań operacyjnych naszych sklepów. Trudno było w pełni oszacować te parametry na etapie przetargu również z uwagi na tempo, w którym do niego przystąpiliśmy - powiedzieli nam w rozmowie przedstawiciele biura prasowego Jeronimo Martins Polska S.A. - Odstąpienie od najmu zrealizowaliśmy w pełnej zgodności z warunkami przetargu  - dodali właściciele Biedronki.Jak udało nam się nieoficjalnie dowiedzieć, w przypadku,w którym podmiot zdecydowałby się na odstąpienie od umowy,prawo przejęcia lokalu przysługuje kolejnej firmie, która zaoferowała mniejszą kwotę. Nie udało nam się dotrzeć do informacji, kto będzie nowym najemcą lokalu.( metro MSN ) 