Zamierzasz oddać prywatnej spółce swoją nieruchomość w zamian za dożywotnią rentę?Licz się z tym, że zostaniesz ze wszystkiego ogołocony. To ostrzeżenie Komisji Nadzoru Finansowego, która postuluje, by takie świadczenie mogły proponować seniorom wyłącznie zakłady ubezpieczeń oraz ktoś z rodziny    Ilu polskich seniorów zawarło z prywatnymi firmami umowy,na mocy których oddają im nieruchomość w zamian za wypłacaną co miesiąc rentę? Nikt tego nie policzył, ale takich umów mogą być tysiące. W dodatku popularność tej usługi rośnie,a największe z firm oferujących ją (same siebie nazywają funduszami hipotecznymi) od wielu miesięcy reklamują się w telewizji.- Nie miałam wyboru, za emeryturę nie jestem w stanie przeżyć, a syn nie jest w stanie mi pomóc - tłumaczy nam czytelniczka, która kilka dni temu podpisała taką właśnie umowę. - Wiem, że mój syn nie odziedziczy mieszkania, ale potrzebuję tej dodatkowej renty - dodaje.Takich jak ona emerytów jest w Polsce dużo więcej.Konferencja Przedsiębiorstw Finansowych przytacza ubiegłoroczne dane Organizacji Współpracy Gospodarczej i Rozwoju (OECD),z których wynika, że średnio kilkanaście procent seniorów żyje w ubóstwie.Tymczasem - jak dowiaduje się "Gazeta" - stanowcze weto firmom oferującymtzw. odwróconą hipotekę chce postawić Komisja Nadzoru Finansowego (KNF),która zajmuje się nadzorem nad instytucjami oferującymi kredyty, lokaty i ubezpieczenia oraz pilnująca giełdy.Łukasz Dajnowicz z KNF przyznaje, że surowe stanowisko nadzoru wynika częściowo z afery Amber Gold,której ofiarą padło kilka tysięcy inwestorów. - Istnieją obszary rynku finansowego,do których należy z dużą ostrożnością dopuszczać przedsiębiorstwa zajmujące się przyjmowaniem od klientów dóbr majątkowych w celach spekulacyjnych bądź zarobkowych - mówi Dajnowicz.Zdaniem KNF oferowanie renty dożywotniej w zamian za przeniesienie własności nieruchomościjest właśnie jednym z takich obszarów.Dlaczego? Jeśli np. taka spółka zbankrutuje, przyjęte przez nią nieruchomości nie wrócą w ręce byłych właścicieli.A ci stracą wszystko - nie tylko mieszkanie lub dom, ale i przysługujące im od firmy świadczenie.Według KNF ryzyko będzie znacznie mniejsze,jeśli działalność polegającą na świadczeniu renty dożywotniej w zamian za przeniesienie własności nieruchomości zostanie ustawowo zastrzeżona dla zakładów ubezpieczeń. - Posiadają one stosowną wiedzę, umiejętności, a przede wszystkim doświadczenie w szacowaniu i zarządzaniu ryzykiem, w tym ryzykiem długości życia - wyjaśnia Dajnowicz.A co z działającymi już na rynku funduszami?W określonym ustawą terminie musiałyby zdobyć zezwolenie na wykonywanie działalności ubezpieczeniowej. Te, które go nie uzyskają, nie będą mogły zawierać nowych umów renty dożywotniej lub dożywocia.KNF nie chce zostawić na pastwę losu tych, którzy już podpisali umowy ze spółkami oferującymi takie umowy.Nadzór przedstawi pomysł takiej modyfikacji prawa, by takie osoby mogły odzyskać nieruchomości, gdyby spółka przestała wypłacać rentę. Niektóre fundusze już teraz dają tego typu gwarancję. Tak przynajmniej zapewnia Konferencja Przedsiębiorstw Finansowych, której członkami są m.in. Fundusz Hipoteczny "Dom" oraz Fundusz Hipoteczny "Familia". Spółki te w umowach z klientami zgadzają się też m.in.na zapisy w księgach wieczystych dające klientowi jeszcze mocniejszą, niż zwykła umowa gwarancję, że będą mogli dożywotnio korzystać z nieruchomości.Problem w tym, że w przeciwieństwie do zakładów ubezpieczeń czy banków fundusze nie podlegają państwowemu nadzorowi. Rząd zdaje sobie z tego sprawę,ale nie kwapi się z rozwiązaniem tej kwestii. Wicepremier i minister gospodarki Waldemar Pawlak forsuje pogląd, że spółki oferujące możliwość wypłaty renty za mieszkaniepowinny spełnić wymogi dotyczące posiadanego kapitału, kwalifikacji osób z zarządu(niekaralność, wykształcenie i staż na stanowiskach kierowniczych),ale nie muszą mieć licencji bankowej ani ubezpieczeniowej.Proponowane przez resort gospodarki rozwiązania nie mają akceptacji Ministerstwa Finansów i KNF. Kością niezgody jest właśnie kwestia nadzoru państwa. Ministerstwu Gospodarki wystarczyłoby,że spółki oferujące odwróconą hipotekę miałyby zezwolenie KNF na prowadzenie działalności lub wpisały się do rejestru działalności regulowanej.W KNF zwracają jednak uwagę, że w obu przypadkach nadzór byłby iluzoryczny. W efekcie tego sporu założenia ustawy o odwróconym kredycie hipotecznym trafiły do "zamrażarki".A na horyzoncie pojawił się najnowszy pomysł KNF.Tymczasem "zamrożony" projekt Ministerstwa Finansów zawiera kilka potrzebnych bezpieczników. Przede wszystkim daje możliwość zawierania tego typu umów tylko bankom i innym instytucjom nadzorowanym przez KNF. Jest też zapis, że dopiero po śmierci klienta bank przejmowałby nieruchomość, o ile spadkobiercy w ciągu roku nie zwróciliby kredytu wraz z odsetkami. Jeżeli po zawarciu umowy z bankiem kredytobiorca uznałby, że nie była to dobra decyzja, miałby prawo od niej odstąpić w ciągu 30 dni. Zobacz więcej na temat:  Marek Wielgo, odwrócona hipoteka. KNF 