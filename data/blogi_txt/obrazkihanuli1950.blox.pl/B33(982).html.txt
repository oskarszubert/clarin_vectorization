Pierwsza rysa na idealnym wizerunku Pojawiła się nagle i znikąd. Z nikomu nieznanej aktorki w ciągu kilku miesięcy zdobyła status gwiazdy. Żaden z epizodów w „Na Wspólnej”, „Klanie” czy „Plebanii” nie przyniósł jej tak wielkiej popularności, jak rola Anny German w „Annie German. Tajemnicy białego anioła”. Joanna Moro została okrzyknięta jej następczynią.Wywiady, sesje zdjęciowe i coraz częstsze pojawianie się w programach telewizyjnych z dnia na dzień przynosiły jej coraz większą sławę i uznanie. Wszyscy wciąż zadawali sobie jedno pytanie: „dlaczego tak późno odkryto jej talent?”. Następnym krokiem w karierze aktroki był występ na 50. jubileuszowym Festiwalu Polskiej Piosenki w Opolu 2013. Moro otworzyła konkurs piosenką "Człowieczy los" z repertuaru zmarłej wokalistki. Niestety, stres i zbyt duża presja otoczenia sprawiły, że idealny wizerunek legł w gruzach. Joanna Moro była zapowiadana jako największa gwiazda festiwalu w Opolu. Jej występ otworzył koncert Super Premiery. Niestety, jej wykonanie piosenki „Człowieczy los” dalekie było od oryginału. Ogromny stres przed dużą publicznością i presja związana z ciężarem utworu sprawiły, że zamiast pięknego głosu, widzowie usłyszeli fałszowanie i zawodzenie! Trudny repertuar obnażył brak umiejętności wokalnych aktorki. Po występie, Moro nie kryła zawstydzenia i przyznała się do muzycznej porażki.- Proszę mi wybaczyć, że coś było nie tak, ale naprawdę stać na tej scenie, to jest nie lada wyzwanie – mówiła zakłopotana.  Zmierzenie się z repertuarem Anny German to nie lada wyzwanie. Nawet Edyta Górniak nie podjęła tego ryzyka i zrezygnowała z wzięcia udziału w festiwalu w Opolu. Mimo że Joanna Moro przyznała, że jest świadoma wielkiej odpowiedzialności, która na niej spoczywa, postanowiła spróbować swoich sił.- Wiem, że festiwal w Opolu to w Polsce jest od wielu lat ważne wydarzenie muzyczne. Zapoznałam się z grubsza z półwiekową historią festiwalu i wiem, że występowało tu wiele gwiazd polskiej piosenki, w tym takie legendy, jak choćby nieżyjący już Marek Grechuta czy Czesław Niemen, który jak ja urodził się i przybył zza wschodniej granicy Polski, z Białorusi. Że nie wspomnę o samej Annie German – przyznała w wywiadzie dla TVP. ( źródło aleseriale.pl, zdjęcia TVP ) 