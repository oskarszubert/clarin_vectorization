LEGENGARNY amerykański muzyk jazzowy Dave Brubeck zmarł w środę w Norwalk w stanie Connecticut w przeddzień swoich 92. urodzin. Przyczyną zgonu był atak serca - artysta był w drodze do swego kardiologa.    Brubeck był pianistą i kompozytorem, kierował też własnym zespołem Dave Brubeck Quartet. Zasłynął jako pianista innowator, który łamał obowiązujące konwencje jazzu. Komponował też symfonie. Za swojego mistrza uważał francuskiego kompozytora Dariusa Milhauda.Jego najbardziej znany standard "Take Five" został najlepiej sprzedającym się utworem jazzowym wszech czasów. Brubeck jest także autorem takich hitów, jak: "Blue Rondo a la Turk", "The Duke" i "Your Own Sweet Way".   "Żadna dyktatura nie toleruje jazzu" Dave Brubeck urodził się 6 grudnia 1920 r. w Concord w Kalifornii w rodzinie hodowcy bydła.Miał indiańskich przodków. Jego matka była pianistką specjalizującą się w muzyce klasycznej.Brubeck studiował zoologię w college'u w Stockton, ale szybko zmienił zainteresowania na muzyczne.Już w czasie służby w armii w czasie II wojny światowejzałożył własny zespół Wolfpack, a po wojnie całkowicie poświęcił się jazzowi.W 1958 r. w ramach programu Departamentu Stanu nazwanego "Jazz Ambassadors"Brubeck ze swoim kwartetem przyjechał do Polski i NRD. Była to pierwsza wizyta amerykańskiej gwiazdy jazzu za żelazną kurtyną, w okresie odwilży w Polsce po październiku 1956 r.Pianista koncertował m.in. w Poznaniu i Warszawie i spotkał się z polskimi jazzmanami.W czasie jednego z recitali powiedział:"Żadna dyktatura nie toleruje jazzu. Jazz to pierwszy sygnał powrotu do wolności".( metro msn.gazeta.pl ) 