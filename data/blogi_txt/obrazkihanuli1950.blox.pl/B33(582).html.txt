Sprzedawał pasztet drobiowy zrobiony z... Sklep spożywczy Lidl (Fot. Marcin Onufryjuk / Agencja Gazeta) Za sprzedaż pasztetów drobiowych ze świń Lidl ma zapłacić 2,1 tys. zł - orzekła łódzka Inspekcja Handlowa Jak podaje portal dlahandlu.pl, Lidl dostał karę za to, że sprzedawał wyroby opatrzone złą tzw. nazwą rodzajową, czyli pozwalał klientom wierzyć, że kupują wyroby drobiowe. Chodzi o pasztety produkowane przez Zakłady Mięsne Werbliński: drobiowy, drobiowo-paprykowy i drobiowo-pomidorowy, oraz oferowane pod marką PIKOK kabanosy drobiowe.        Drób - czyli jak sugerowała nazwa, główny składnik - stanowiło kurczęce mięso oddzielone mechanicznie, skórki, wątroba. Do nich dołożono tłuszcz, skórki i wątrobę wieprzową. Z kolei pasztet wiejski deklarowany jako wieprzowy zawierał pochodzące ze świni wątroby, tłuszcz, skórki, mięso oddzielone mechanicznie i mięso z głów,a do tego mięso oddzielone mechanicznych z kurcząt i skórki drobiowe.           "Do wyprodukowania 100 g kabanosów drobiowych PIKOK poza mięsem z indyka (81 g) użyto mięso wieprzowe (66 g), zatem podane na opakowaniach nazwy rodzajowe były nieadekwatne do składu" - napisano w uzasadnieniu. Wszystkie produkty zawierały mięso drobiowe i wieprzowe - i to właśnie powinien klient przeczytać na etykiecie. ( metromsn ) 