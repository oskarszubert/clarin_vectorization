- Radny szukał na mnie haka. Nie wiedzę innego wytłumaczenia - uważa Klaudiusz Ślezak z PO, szef komisji rewizyjnej. Jerzy S., członek PiS, wiceprzewodniczący rady miejskiej w Tychachma postawione zarzuty w związku z założeniem nielegalnego podsłuchu w magistracie.    W czasie październikowej komisji rewizyjnej spod parapetu odpadała skrzyneczka, która okazała się być urządzeniem nagrywającym. Śledczy w sprawie założenia nielegalnego podsłuchu postawili zarzuty Jerzemu S. Od tamtej pory z radnym nie można się skontaktować. Jego komórka została zabezpieczona w postępowaniu. W mieście tymczasem aż huczy od plotek.Po co radny miałby nagrywać kolegów z komisji? Jak przypomina Ślezak, w czasie komisji radni rozmawiali głównie o wynikach kontroli wydziału realizacji inwestycji i skargi jednego z mieszkańców.- Właściwie nie było mowy o niczym kontrowersyjnym. Skarga dotyczyła budowania za wysokich bloków na osiedlu Cztery Pory Roku - wspomina Ślezak.Jak dodaje, standardowo posiedzenia komisji są rejestrowane i protokołowane.Po co więc podsłuch?  - Po obradach wyłącza się mikrofony.Pijemy kawę, rozmawiamy nieoficjalnie. Wtedy mówi się różne rzeczy - mówi Ślezak. Jak wspomina, on sam był w pewnego rodzaju konflikcie z S. - Nie podobały mi się proponowane przez niego roszady personalne.Interesował się odwołaniem jednego z przewodniczących komisji. Ja się na to nie godziłem - mówi Ślezak.Jerzemu S. grozi do dwóch lat więzienia.Poseł Maria Nowak z PiS., której asystentem był S. przyznaje,że sytuacją jest niemile zaskoczona. - Jeszcze nie miałam okazji z nim rozmawiać. Kompletnie nie rozumiem, po co radny zainstalował tę pluskwę?Dla mnie to po prostu głupie zachowanie - uważa. ( wiadomosci.wp.pl ) 