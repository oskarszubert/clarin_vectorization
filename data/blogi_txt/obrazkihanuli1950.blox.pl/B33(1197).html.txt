W nowym wywiadzie z "Vivą" Aleksandra Kwaśniewska narzeka, że "nieustannie zderza się z wyobrażeniem ludzi na swój temat". Córka byłego prezydenta przyznaje również, że została uwikłana w wizerunek wypracowany latami przez jej rodziców, któremu musi sprostać. A nie jest to łatwe, bo jak przyznaje sama zainteresowana, często musi powściągać własny temperament.   - Muszę uważać na to, jak wyglądam, co mówię, choć nie jest to dla mnie naturalne, bo język mam wyrywny - stwierdza Kwaśniewska. Dlatego, kiedy córka prezydenckiej pary ma ochotę zaszaleć,| musi cenzurować samą siebie. I mówi wtedy sobie "może jednak grzeczniej".     Kwaśniewska narzeka też na "przytłaczającą ilość artykułów" po każdym jej wyjściu na imprezę. Żali się, że nikt nie docenia tego, że od lat... przeprowadza wywiady w Vivie. Na zmianę, jako gwiazda i jako dziennikarka. - Ludziom potem wydaje się, że to jest moje główne zajęcie, ba!, moje być albo nie być, a to nieprawda - zarzeka się córka byłego prezydenta. Kwaśniewska zapytana przez "Vivę", czy czuje się typową trzydziestolatką, odpowiada "i tak, i nie". - W wielu kwestiach jestem niedzisiejsza. Nie wpisuję się w kapitalistyczny wyścig szczurów.       Nie zakładam, że trzeba sobie najpierw nabić kabzę, a dopiero potem żyć - stwierdza córka prezydenckiej pary.       (fot. PAP/Stach Leszczyński) Jak widać, Aleksandra Kwaśniewska nie myśli za dużo o pieniądzach i nie przejmuje się robieniem kariery tak bardzo, jak jej rówieśniczki... Wściekły Pies    źródło: Viva/politykier.pl   ﻿ 