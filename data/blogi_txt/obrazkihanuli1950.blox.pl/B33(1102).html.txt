Satelita GOCE spada na Ziemię. Urząd Miasta w Łomży ostrzega. WP.PL fot. PAP/EPA / ESA Satelita GOCE  IDŹ DO OPINII  Urząd Miasta w Łomży opublikował na stronach internetowych komunikat z ostrzeżeniem. Zagrożenie związane jest z możliwym upadkiem satelity GOCE "w pasie nad wschodnią granicą Polski". Jak informuje Urząd Miasta w Łomży według różnych kalkulacji przewiduje się, że do upadku może dojść 10 lub 11 listopada. Misja GOCE zakończyła się w październiku. Obecnie satelita ten spada na Ziemię. Istnieje spore prawdopodobieństwo, że szczątki GOCE spadną na Polskę.  Ze względu na niską orbitę satelita GOCE wkrótce wejdzie w gęstsze warstwy atmosfery, gdzie w większej części spłonie. Pozostałości mogą jednak dotrzeć do Ziemi. "Tego rodzaju proces jest bardzo trudny do szczegółowego modelowania i z tego powodu przewidywania dotyczące miejsca upadku szczątków będą się zmieniać do ostatniej chwili" - czytamy w komunikacie, przygotowanym na podstawie danych otrzymanych z Centrum Badań Kosmicznych PAN. "Szacunki dotyczące liczby szczątków mogą być wysoce nieprecyzyjne ze względu na eksperymentalną budowę struktury satelity". 