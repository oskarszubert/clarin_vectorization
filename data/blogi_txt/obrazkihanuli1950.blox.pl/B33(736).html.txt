Nie" dla sześciolatków w szkołach, "tak" dla dwulatków w przedszkolach- pod takimi hasłami rozpoczęło akcję protestacyjną Stowarzyszenie Przedszkoli Niepublicznych. Chce także, by przedszkola publiczne i niepubliczne otrzymywały taką samą dotację. Akcję protestacyjną prowadzi w całym kraju około 3 tys. niepublicznych przedszkoli, "punktów przedszkolnych i klubów przedszkolaka - poinformował rzecznik Stowarzyszenia Przedszkoli Niepublicznych Maciej Futyma. Protest polega na oflagowaniu placówek oraz umieszczeniu w miejscu widocznym informacji na temat przyczyn protestu i postulatów. - Wybraliśmy miękką formę protestu ze względu na dobro dzieci - podkreślił Futyma. Protest ma potrwać do piątku. 