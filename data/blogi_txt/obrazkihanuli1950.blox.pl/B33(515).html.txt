O północy 21 grudnia 2012 r. według starożytnych Majów aktualny cykl stworzenia dobiega końca. Czy oznacza to, że nasze dni są policzone, a Ziemię wkrótce strawią pożary i trąby powietrzne? O czym dokładnie mówi słynna przepowiednia Majów?Śladami filmowca i historyka Paula Murtona oraz ekipy National Geographic Channelruszamy do Gwatemali w poszukiwaniu rozwiązania jednej z największych zagadek XXI wieku.    Starożytni Majowie zamieszkiwali Amerykę Środkową- Gwatemalę, Belize i Honduras - oraz południową część Meksyku w Ameryce Północnej. Według uczonych początki ich cywilizacji mogą sięgać nawet dwóch tysięcy lat przed naszą erą. Właśnie wtedy zaczęły powstawać monumentalne piramidy, wokół których wyrosły miasta dorównujące wielkością Londynowi. Z wierzchołków ogromnych budowli Majowie obserwowali Niebo,natomiast w czasie ceremonii religijnych dokonywali w tych miejscach rytualnych mordów, składając ludzi w ofierze bogom. Ukryte w lasach deszczowych Gwatemali ruiny, kryjące niewyjaśnione zagadki cywilizacji majańskiej, zapewniły Majom przetrwanie w pamięci współczesnych. Historia dziejów człowieka nie zna chyba innych kultur niż prekolumbijskie,których spuścizna równie intensywnie oddziaływałaby na świat tysiące lat później. Na czym polega fenomen okrutnej aczkolwiek fascynującej kultury Majów? Nie ma jednej odpowiedzi, ale jedna z podpowiedzi tkwi w przepowiedni majańskiej, zgodnie z którą 21 grudnia 2012 roku w dziejach ludzkości nastąpi przełom.Wiara  w przepowiednię Majów jest szczególnie silna w Stanach Zjednoczonych. W Utah (ale nie tylko) powstała nawet specjalna fabryka produkująca bunkry dla osób, które boją się majańskiej apokalipsy. Jeden schron kosztuje przynajmniej 70 tysięcy dolarów,ale jego położenie na głębokości siedmiu metrów pod ziemią ma zagwarantować właścicielowi przetrwanie największych klęsk żywiołowych - wichur, trzęsienia ziemi, powodzi. Producent zapewnia, że taki bunkier przetrwa nawet wybuch jądrowy. Wiarę Amerykanów podsycają ruchy religijne - dzień 21 grudnia 2012 roku ma być Dniem Sądu. Zdaniem chrześcijan właśnie wtedy nadejdzie objawiona w Biblii apokalipsa. Zwiastunami nadchodzącej tragedii mają być katastrofy w świecie człowieka i przyrody, a więc wojny w Afryce i na Bliskim Wschodzie, kryzys finansowy, wyginięcie gatunków zwierząt czy wyczerpywanie się źródeł bogactw naturalnych.Data 21 grudnia 2012 roku pojawia się w starożytnych inskrypcjach, na stelach kamiennych i ruinach majańskich miast. Jest częścią tzw. mitu stworzenia. Teoria końca świata nie jest jednak jedyną paranaukową interpretacją, wyjaśniającą jej znaczenie. Łagodniejsze prognozy popularyzowane np. przez ruchy new age mówią raczej o wizji wielkiej przemiany psychicznej ludzkości, która nastąpi w dniu objawionym przez skrybów majańskich. Którąkolwiek koncepcję uznać by za wiarygodną,dzień 21 grudnia 2012 roku od lat paraliżuje masową wyobraźnię. Zwolennicy najróżniejszych teorii na temat prekolumbijskiej przepowiedni, kanalikami sieci internetowej docierają do ludzi z całego świata.Z jednym tylko wyjątkiem Współcześni Majowie niewiele wiedzą na temat apokalipsy swoich przodków. Czy to nie zastanawiające?Gorączka końca naszej ery, która dopadła Zachód, wzięła się z bardzo powierzchownej interpretacji pism majańskich.Ponieważ nałożyły się na nie obrazy z ksiąg religijnych, współczesny świat postawił się w stan napiętego oczekiwania i gotowości. Żądni sensacji uczyniliśmy datę 21 grudnia 2012 roku przede wszystkim chodliwym produktem kultury masowej.W Stanach Zjednoczonych przynajmniej od dekady kręci się filmy katastroficzne inspirowane fascynacjami końcem świata. Strony internetowe i fora huczą od dyskusji na temat tego, w jaki sposób tego dnia skończy się nasza cywilizacja.Jednakże wnikliwa naukowa analiza starożytnych dokumentówi steli kamiennych pozwala wysnuć wnioski dużo mniej "atrakcyjne", niż chcieliby tego charyzmatyczni autorzy popularnych koncepcji. Majowie bowiem nigdy nie prorokowali (choć nigdy też tego jednoznacznie nie wykluczyli), że 21 grudnia 2012 roku nastąpi zagłada, która całkowicie unicestwi ludzkość. Mało tego, skrybowie majańscy w ogóle nie przewidywali ostatecznego końca świata. Zgodnie z ich filozofią czas trwa wiecznie, a świat regularnie odradza się w nim, choć nie wiadomo, jak będzie wyglądał przełom między cyklami. Data ta miała doniosłe znaczenie w świadomości Majów,jednak współczesna starszyzna majańska apokalipsę uważa za wymysł naszej kultury.Bez względu na to, na ile grup dzisiejszy świat podzieliła słynna przepowiadania,jedno jest pewne - 21 grudnia 2012 roku według starożytnych proroków wydarzy się coś szczególnego, ponieważ w tym dniu aktualny cykl czasowy dobiega końca. ( wiadomosci.gazeta.pl ) 