Za oszustwa gospodarcze polskie sądy skazują około 30 tys. osób rocznie.Więcej jest karanych tylko zwykłych złodziei i nietrzeźwych kierowców.    Afera Amber Gold i wyczyny jego założyciela Marcina P.to tylko wierzchołek przestępczej góry lodowej. Okazuje się, że mamy w kraju co najmniej dziesiątki tysięcy cwaniaków, którzy chcą się szybko dorobić cudzym kosztem.Z danych Ministerstwa Sprawiedliwości (MS) wynika, że oszustwo jest najczęściej popełnianym przestępstwem gospodarczym. W 2011 r. z art. 286 §1 kodeksu karnego sądy skazały prawomocnie na karę pozbawienia wolności lub grzywnę 28,4 tys. malwersantów,wyłudzaczy, naciągaczy i hochsztaplerów. Oszustwo gospodarcze to podstępne i z premedytacją doprowadzenie innej osoby (lub firmy) do niekorzystnego dla niej rozporządzenia mieniem. Grozi za to od 6 miesięcy do 8 lat więzienia oraz grzywna. Za to przestępstwo karany był m.in. twórca Amber Gold. W zawieszeniu, co wywołało powszechne oburzenie. Dziwić to nie powinno, gdyż „zawiasy” to reguła. W ubiegłym roku na blisko 30 tys. skazanych, za kratki trafiło tylko 3,1 tys. Reszta cieszyła się wolnością. 