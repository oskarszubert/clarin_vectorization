Prognoza pogody na najbliższe dni nie napawa optymizmem. Aura zmieni się od połowy Wielkiego Tygodnia. Jak będą wyglądały święta wielkanocne?  24 marca, niedziela Niedziela będzie mroźna. Termometry w najcieplejszym momencie dnia wskażą od -8 stopni w Zakopanem, -4 stopni w Rzeszowie i -3 stopni w Suwałkach do -2 stopni na pozostałym obszarze kraju. W nocy najmroźniej będzie w Tatrach: -17 stopni i w Bieszczadach: -13 stopni. Najcieplejszą noc będą mieli mieszkańcy Gdańska, gdzie termometry wskażą -4 stopnie. Śnieg będzie padał tylko na Suwalszczyźnie, Pomorzu Gdańskiem i w Bieszczadach. Na pozostałym obszarze będzie pogodnie.Uwaga! W górach mgły ograniczające widoczność. 25 marca, poniedziałek Od -6 stopni w Małopolsce, -4 stopni na Suwalszczyźnie oraz w Bieszczadach, -2 stopni na Mazowszu i w Wielkopolsce do -1 stopnia nad Bałtykiem i na Dolnym Śląsku - tyle wskażą termometry w poniedziałek. W nocy najzimniejszymi miastami będą: Suwałki: -12 stopni oraz Zakopane, Rzeszów i Poznań - termometry wskażą tam -10 stopni. Śnieg poprószy tylko w okolicach Trójmiasta oraz Rzeszowa. Na pozostałym obszarze będzie pogodnie. 