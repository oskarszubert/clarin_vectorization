fot. PAP Młodsza od prezydenta Rosji o 30 lat Alina Kabajewa pochwaliła się publicznie obrączką. To właśnie dla tej byłej gimnastyczki Władimir Putin rozwiódł się ze swoją żoną Ludmiłą - czytamy w "Fakcie".  Alina Kabajewa potwierdziła w ten sposób plotki, które krążą od kilku miesięcy. Już we wrześniu jeden z rosyjskich polityków ujawnił na Twitterze, że Alina i szef państwa wzięli potajemny ślub w małym miasteczku Wałdaj na północnym wschodzie Rosji. Kreml nie potwierdził tych rewelacji. Teraz Putinowi będzie trudno zaprzeczyć, tym bardziej, że sam nieopatrznie pozwolił się sfotografować z obrączką na palcu podczas spotkania z ministrem obrony Egiptu. Zdjęcie to natychmiast zostało usunięte ze wszystkich serwisów agencyjnych. Widać, że prezydent nie chce jeszcze ujawniać światu informacji o swoim ślubie. 