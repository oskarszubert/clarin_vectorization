Nie mam nic przeciwko temu, że ludzie się spotykają - mówił ks. Tadeusz Isakowicz-Zaleski, pytany w "Kropce nad i" w TVN24 o rekolekcje "Jezus na Stadionie" w Warszawie z udziałem ks. Johna Bashobory. Dodał, że słyszał o 27 przypadkach wskrzeszenia przez o. Bashoborę, ale traktuje je z rezerwą, bo "cud powinien być udokumentowany medycznie". Ks. Isakowicz-Zaleski przytoczył przykład Jana Pawła II, który zostanie świętym. W procesie kanonizacyjnym badano jednak szczegółowo przypadek uzdrowienia kobiety z Kostaryki. W sobotę 6 lipca charyzmatyczny duchowny z Ugandy, ks. na Stadionie Narodowym poprowadził rekolekcje, w których wzięło udział niemal 60 tysięcy osób. O. Bashobora do Warszawy przyjechał na zaproszenie arcybiskupa Henryka Hosera, biskupa warszawsko-praskiego. Wcześniej, w rozmowie z TVP Info, ks. Isakowicz-Zaleski mówił: "Chciałbym, żeby władze kościelne wyraźnie powiedziały, czy to jest prawda, albo czy to jest swego rodzaju oszustwo. Brakuje mi jasnego stanowiska choćby arcybiskupa Hosera, który powinien powiedzieć: tak, ja gwarantuję swoim autorytetem, że doszło do prawdziwych cudów polegających na wskrzeszaniu".     TopNews - najpopularniejsze materiały WP.PL 