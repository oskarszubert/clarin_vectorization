Republikanie w Senacie zdołali czasowo zablokować proces zatwierdzania nominacji Chucka Hagla na stanowisko sekretarza obrony.Prezydent Barack Obama skrytykował ten manewr jako godny pożałowania w czasach,kiedy USA prowadzą wojnę w Afganistanie. 55 senatorom demokratycznym nie udało się zmobilizować 5 republikańskich kolegów,aby uzyskać niezbędną większość 60 głosów do przezwyciężenia obstrukcji Republikanów.  To godne pożałowania, że ta nierozsądna polityka następuje w czasie, kiedy kieruję wojną a Afganistanie i potrzebuję sekretarza obrony, który może w koordynacji z naszymi sojusznikami zapewnić żołnierzom strategię, na jaką zasługują. Republikanie zastosowali rzadko stosowany w przypadku zatwierdzania nominacji kandydata na stanowisko członka gabinetu wybieg proceduralny polegający na przedłużaniu w nieskończoność swoich wystąpień (tzw. filibuster). Za zakończeniem debaty i skierowaniem nominacji Hagla pod głosowanie na plenarnym posiedzeniu Senatu głosowało ostatecznie 58 senatorów a przeciwko 40. 