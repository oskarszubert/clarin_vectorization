Tony Scott, reżyser takich filmowych hitów jak "Top Gun" (1986 r.) czy "Wróg publiczny" (1998 r.), popełnił samobójstwo skacząc w niedzielę z mostu w porcie w Los Angeles- poinformowało biuro koronera. Urodzony w Wielkiej Brytanii Scott miał 68 lat. Scotta widziano, parkującego samochód na moście im. Vincenta Thomasa, a następnie skaczącego do wody ok. godziny 12.30 lokalnego czasu.Po ok. trzech godzinach policja odnalazła jego ciało - powiedział porucznik Joe Bale z biura koronera. Bale dodał, że nie przeprowadzono jeszcze sekcji zwłok,ale wszystko wskazuje na to, że Scott odebrał sobie życie. Przedstawicielka straży przybrzeżnej Jennifer Osburn powiedziała gazecie "Daily Breeze", że w samochodzie Scotta znaleziono list pożegnalny. (kab) TopNews - najpopularniejsze materiały WP.PL 