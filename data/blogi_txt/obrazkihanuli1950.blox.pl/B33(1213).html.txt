Kto odkryje tajemnicę Krzywego Lasu Fotoedytor 'Gazety' Marek Grygiel:O tym tajemniczym lesie pod Gryfinem mało kto wie - temat tak ciekawy,że wart odnotowania - szczególnie  jeśli pomysłowo podany- z tym jednym 'normalnym' konarem pośrodku. (Fot.  fotoforum.gazeta.pl) Zobacz zdjęcia (2) Jest takie miejsce w Polsce, które trafiło do  zestawień największych dziwów i tajemnic natury na świecie.To Krzywy Las w Nadleśnictwie Gryfino niedaleko Szczecina.- Niesamowite! - mówią ci, którzy  widzą go po raz pierwszy. Na obszarze mniej więcej pół hektara rośnie tam blisko  sto sosen,które są fantazyjnie, ale i dość tajemniczo wygięte. Ich pnie tuż nad  ziemią są załamane pod kątem prostym, a potem tworzą łuk.Dopiero dobre kilka  metrów nad ziemią rosną już tak, jak przystało na sosny, czyli prosto w  górę.    Każde z tych drzew przypomina wielki znak zapytania postawiony na głowie.Ba, cały ten fragment lasu to wielki znak zapytania.Bo nikt nie wie, dlaczego te  sosny rosną tak dziwacznie. Wiadomo, że las liczy sobie jakieś 80 lat,sosny  zasadzono w latach 30. zeszłego wieku, gdy ten obszar należał do  Niemiec.        Pomnik przyrody Krzywy Las jest jedną z największych atrakcjiprzyrodniczych ziemi zachodniopomorskiej,jego zdjęcia od kilku lat  krążą po internecie, pojawiają się na stronach z dziwami i cudami przyrodyi  nieodmiennie wywołują słowa zachwytu i wielkie zaciekawienie. Nigdzie na świecie  nie ma czegoś takiego[uzupełnienie: czytelnicy donoszą nam, że także dość osobliwie powyginane,"tańczące sosny" można spotkać 30 km od Zielonej Góry - w Borach  Lubuskich].        Nie odezwał  się dotąd nikt, kto by pochodził z tamtych stron i pamiętał czasy, gdy drzewa  były sadzone.Pewnie próżno na to czekać, wszelkie ślady na zawsze mogła zatrzeć  zawierucha II wojny światowejJesteśmy więc skazani na spekulacje.        A hipotez jest wiele.1. Główna teoria mówi, że to celowe działanie ludzi.Wskazuje na to fakt, że wokół Krzywego Lasu inne drzewa rosną całkiem  normalnie,a więc jeśli wygiął je jakiś naturalny czynnik, to dlaczego nie  wykrzywił także sąsiadów?Po drugie, wszystkie sosny wygięte są w tę samą stronę  - na północ. W miejscu wygięcia niektórzy dopatrzyli się starych  sęków - śladów nacięć.Pnie młodych sosen miały być więc lekko nacinane i naginane (przygniatane?) do ziemi.Po 7-10 latach pozwalano im swobodnie rosnąć,  jak pan Bóg przykazał.Po co jednak ludzie mieliby to zrobić? Najprawdopodobniej była to hodowla drzew, z których stolarze mogli wykroić zakrzywione wręgi, płozy, jarzma, beczki czy też meble (warto pamiętać, że na  początku XX wieku królował styl secesyjny,którego charakterystyczną cechą były zaokrąglone ramy, kształty, kanty).A z drzewa, które w naturalny sposób rosło  zaokrąglone,uzyskiwało się mocniejszy i trwalszy materiał niż ze sztucznie  wygiętego.A może prawda jest inna?Przedwojenny właściciel lasu  mógł połakomić się na dodatkowe dochodyze sprzedaży choinek na Boże Narodzenie (bo - dajmy na to - któregoś roku ich podaż była mała, a ceny poszybowały w  górę).Szkoda mu było jednak zupełnie wycinać las w pień - ściął tylko górną  część sosen.Tuż nad najniższym konarem.Drzewka sprzedał, a pozostawione boczne  konary,które początkowo rosły poziomo, wystrzeliły w górę.Nie mając konkurencji głównego pnia, przejęły rolę lidera. W ten sposób spryciarz  zarobił na choinkach, a sosny sobie dalej rosłyi w przyszłości mógł je  jeszcze sprzedać na opał czy do tartaku.Oczywiście, te kalkulacje pogrzebała  wojna.2. Wielu sądzi jednak, że to dzieło natury.Młode drzewka  mógł kilka lat z rzędu przysypać i przygiąć do ziemi śnieg.Zanim stopniał i zwolnił ciężar późną wiosną, rozwijały się one w poziomie. Być może sprawcą jest  huraganowy wiatr, który przygniótł do ziemi kilkaset sosen,tak że pozostały już  w tej pozycji? Niekiedy - ale to raczej na zboczach górskich - młode drzewa są u podstawypodnoszone i przekrzywiane przez zamarzającą glebę,która zimą się  unosi i porywa wszystko, co nie jest dostatecznie mocno w niej zakotwiczone. Dopiero gdy drzewo podrośnie, a jego korzenie mocniej się wczepią w grunt, przestaje się wywracać i zaczyna rosnąć prosto. Dlaczego jednak spotkało to  tylko garstkę kilkuset sosen w środku lasu?3. Pozostają jeszcze teorie mało poważne,np. że młode drzewka zostały uszkodzone przez czołgi  stacjonujące tu wiosną 1945 r. Albo ktoś to zrobił po prostu dla zabawy czy też  po to, by wprawić w zdumienie przyszłe pokolenia, czyli nas.Jeśli taki był  pomysł, to się znakomicie udał. 