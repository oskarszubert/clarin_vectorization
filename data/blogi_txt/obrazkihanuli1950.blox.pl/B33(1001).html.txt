fot. PAP W kościele św. Karola Boromeusza na Starych Powązkach w Warszawie o godzinie 14:00 odbył się pogrzeb legendarnej aktorki Niny Andrycz. W ostatniej drodze wielkiej artystce towarzyszyli aktorzy, przyjaciele i miłośnicy jej talentu. Wśród nich Andrzej Seweryn, Janusz Józefowicz, Natasza Urbańska i Olgierd Łukaszewicz.  Na deskach teatralnych „królowa polskiego teatru” zadebiutowała 16 listopada 1934 roku. Widownia zapamiętała ją przede wszystkim z ról w klasycznym repertuarze dramatycznym i romantycznym, gdzie wcielała się najczęściej w postacie silnych, władczych kobiet i arystokratek.  Mimo przebogatego dorobku i trwającej kilkadziesiąt lat kariery artystycznej,  Niny Andryczwystąpiła w zaledwie dziewięciu rolach filmowych i telewizyjnych. Przed kamerą po raz ostatni pojawiła się w 2008 roku w czarnej komedii „Serce na dłoni” . Oprócz aktorstwa pasjonowała się poezją, pisała książki i była znana z odważnych i bezkompromisowych wypowiedzi na temat swojego życia prywatnego - m.in. trwającego 21 lat małżeństwa z premierem Józefem Cyrankiewiczem (więcej tutaj) . Nestorka polskiej sceny odeszła 31 stycznia 2013 roku. Aktorka zmarła w Warszawie w wieku 101 lat. 