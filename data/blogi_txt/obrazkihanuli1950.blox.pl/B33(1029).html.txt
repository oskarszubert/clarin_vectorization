W niedzielę o godz. 20.35 (czasu miejscowego)ma wystartować z przylądka Canaveral, na Florydzie, rakieta z kapsułą towarową Dragonz zaopatrzeniem dla Międzynarodowej Stacji Kosmicznej (ISS). Szanse na pomyślny start oceniane są na 60 % .Meteorolodzy obawiają się że na przeszkodzie mogą stanąć gęste chmury i deszcz.Będzie to już drugi lot prywatnego statku towarowego do stacji ISS. Pierwszy odbył się w maju br.Kapsuła Dragon pomyślnie przycumowała do stacji, jednak lot ten miał charakter próbny. Obecny ma być pierwszym lotem z zaopatrzeniem w ramach kontraktu na sumę 1,6 mld dolarów podpisanego przez firmę SpaceX z agencją NASA. Przewiduje on co najmniej 12 bezzałogowych lotów na stację. Kapsuły Dragon są obecnie jedynym środkiemdostarczania zaopatrzenia załodze stacji orbitalnej, jakimi dysponują Amerykanie po wycofaniu z eksploatacji wszystkich wahadłowców. W odróżnieniu od rosyjskich, europejskich i japońskich statków towarowych, które również latają na stację,kapsuły Dragon powracają na Ziemię wodując na Pacyfiku. Statki towarowe konkurentów spalają się, opadając, w górnych warstwach atmosfery. Firma SpaceX, czyli Space Exploration Technologies Corp.,należy do miliardera Elona Muska, współzałożyciela internetowego banku PayPal.Kieruje on też firmą Tesla Motors produkującą samochody elektryczne.  (ah) TopNews - najpopularniejsze materiały WP.PL 