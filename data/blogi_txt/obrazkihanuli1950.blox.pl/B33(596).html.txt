Prokurator Nicola Gratteri: mafia planuje zamach na papieża Franciszka.  theguardian.com, dailymail.co.uk, PAP, WP.PL fot. PAP/EPA / Claudio Peri Papież Franciszek  IDŹ DO OPINII IDŹ DO WIDEO  Mafia planuje zamach na papieża Franciszka - powiedział włoski prokurator Nicola Gratteri. Jego słowa cytuje "The Guardian". Zdaniem prokuratora, który walczy z 'Ndranghetą, organizacją przestępczą wywodzącą się z Kalabrii, życie papieża jest zagrożone, gdyż zapowiada on walkę z korupcją. "Daily Mail" przypomina, że od czasu rozpoczęcia pontyfikatu papież Franciszek nie ukrywa, że chce walczyć o praworządność w Watykanie, który od dawna wykorzystywany jest do prania brudnych pieniędzy.     REKLAMA  Czytaj dalej       W jednym ze swoich pierwszych kazań papież wezwał mafię do zaprzestania wykorzystywania ludzi. W poniedziałek z kolei powiedział, że nie można być jednocześnie dobrodziejem Kościoła i okradać państwa oraz biednych. - Tak być nie może. To jest podwójne życie. I to zasługuje na to - mówi to Jezus, nie ja - by kamień młyński zawieszono mu u szyi i wrzucono go w morze - powiedział Franciszek, przytaczając słowa z Ewangelii świętego Łukasza. Gratteri powiedział, że plany papieża Franciszka niepokoją 'Ndranghetę. - Ci, którzy do tej pory karmili się bogactwem i władzą pochodzącą od Kościoła, są zdenerwowani - stwierdził. Prokurator powiedział, że gdyby bossowie mafii mogli usunąć papieża Franciszka, z pewnością by to zrobili. - Nie wiem, czy organizacje przestępcze są w stanie coś mu zrobić, ale z pewnością to rozważają. To niebezpieczny czas dla papieża - dodał. Gratteri zaatakował duchownych z południa Włoch. - Księża chodzą na kawę do bossów mafii. To daje bossom siłę i legitymizuję ich władzę - powiedział. Przytoczył także przykład biskupa Locri, który ekskomunikował członków mafii za to, że zniszczyli oni drzewka owocowe należące do Kościoła. - Ale zanim to się stało, bossowie mafii zabili tysiące ludzi i nie zostali ukarani - wyjaśnił. Prokurator dodał, że podkreślanie silnych relacji z kościołem jest dla mafii ważne. - 'Ndrangheta i kościół idą ręka w rękę - powiedział. Źródło: theguardian.com, dailymail.co.uk, PAP 