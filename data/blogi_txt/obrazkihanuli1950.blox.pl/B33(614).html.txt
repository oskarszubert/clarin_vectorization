Marsz Szmat, czyli prowokacyjnie i wyzywająco ubranych ludzi, po raz pierwszy przejdzie przez Warszawę. Cel: walka ze stereotypami związanymi z przemocą seksualną.    Na przykład takim, że wymuszony seks z mężem lub partnerem to nie gwałt.Albo że kobieta zgwałcona sama się o to prosiła, bo była zbyt wyzywająco ubrana.Tak stwierdził pewien kanadyjski oficer policji - powiedział w 2011 r.,że kobieta - by czuć się bezpieczną - powinna unikać ubierania się "jak szmata".To zapoczątkowało ideę Marszu Szmat (ang. Slut Walk). W Warszawie manifestacja wyruszy 18 maja o godz. 13 z pl. Trzech Krzyży,a następnie Nowym Światem, ul. Królewską i Marszałkowską dotrze na pl. Konstytucji. Marsz Szmat to główne wydarzenie majowej kampanii społecznej"Razem Przeciw Przemocy Seksualnej" zainicjowanej przez Queerowe Centrum Społeczne,nieformalną organizacją nieheteronormatywnej młodzieży. Dziś w siedzibie fundacji Feminoteka odbyła się konferencja prasowa na ten temat. - W Polsce nie robi się praktycznie nic w kwestii instytucji przeciwdziałających przemocy seksualnej,nie ma szkoleń, które uwrażliwiałyby na kwestię przemocy np. policjantów- mówiła Joanna Piotrowska, prezeska Feminoteki.-Tymczasem policja daje porady, jak się ubrać, żeby nie prowokować, jak się nie dać zgwałcić na ulicy czy w parku. Mamy złe prawo, a skala przemocy seksualnej jest niewiadoma. Według statystyk policyjnych rocznie zgłasza się dwa tysiące zgwałconych kobiet, ale z badań kryminolożki Beaty Gruszczyńskiej z Uniwersytetu Warszawskiego wynika,że ofiarą gwałtów pada nawet 100 tys. kobiet. ( wiadomosci.gazeta.pl ) 