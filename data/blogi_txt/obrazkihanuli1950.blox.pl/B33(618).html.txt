Ulicami Warszawy przeszedł "Marsz Szmat"przeciwko stygmatyzacji ofiar przemocy seksualnej.  Jego uczestnicy podkreślali, że sprawcy przemocy nie usprawiedliwia ubiór czy zachowanie ofiary. Manifestacja, która wyruszyła z pl. Trzech Krzyży, zakończyła się na pl. Konstytucji. Część z demonstrantów przyniosła transparenty: "Ubrałam się jak szmata? Myślisz jak gwałciciel!", "Ochoty na seks nie wyrażam strojem", "To ubranie, nie zaproszenie",  "Jestem istotą seksualną, nie obiektem seksualnym", "Nie, znaczy nie", "Mężczyźni nie są bestiami". 