To, że woda jest nam niezbędna do życia i stanowi ok. 60% naszego organizmu – wiedzą już nawet przedszkolaki. Fakt, że samo picie wody, choćby to były nawet 2 litry dziennie, to za mało - już taki oczywisty nie jest. Jak więc najlepiej się nawadniać? To proste - jedzeniem! Sprawdź, jakim najlepiej. Ogórek Samo picie wody to za mało, by odpowiednio nawodnić organizm. Dlaczego? Płyny szybko przepływają przez nasz organizm nie wchłaniając się, przez co nie otrzymujemy odpowiedniej dziennej dawki wody. Jak to zmienić? Bardzo prosto – okazuje się, że najlepsze nawodnienie organizmu możemy zapewnić sobie poprzez jedzenie. Weźmy np. surowego ogórka, który składa się w 96 proc. z wody i 4 proc. z ważnych mikroelementów, a wszystko to w całości przyswajamy! Zawarte w ogórkach substancje mają również korzystny wpływ na tkankę łączną i nasze stawy.  Tekst: EPN/asz/fitness.wp.pl  fot.123RF Arbuz Większość warzyw zawiera od 82 proc. wody - jest więc w czym wybierać. Nie gorsze są też owoce, które również pomogą nawodnić organizm. Arbuz na przykład w 92 proc. składa się z wody, 8 proc. to naturalnie występujące cukry oraz inne składniki, m.in. elektrolity (sód, potas, wapń, magnez), witaminę C, beta-karoten oraz likopen.  fot.123RF Sałata lodowa Wciąż nie cieszy się dobrą reputacją na naszych stołach. Specjaliści od żywienia często pomijają ją milczeniem zalecając spożywanie sałat masłowej i rzymskiej czy szpinaku. Te ostanie mają co prawda więcej błonnika i składników odżywczych, takich jak kwas foliowy i witaminy K, natomiast jeśli chodzi o zawartość wody, to sałata lodowa bije je na głowę - zawiera aż 95,6 proc. wody! Warto ją więc wykorzystywać w sałatkach. fot.123RF TruskawkiWedług naukowców aż 20 proc. dostarczanej do organizmu wody pochodzi  z jedzenia. Dlatego warto świadomie wybierać takie produkty, które zawierają sporo wody. Są to m.in. truskawki, które składają się w 92 proc. z wody! Są również bogate w antyoksydanty, które są ważne np. dla osób aktywnych fizycznie z uwagi na udział w neutralizacji niekorzystnych wolnych rodników, które powstają na skutek intensywnego wysiłku. fot.123RF Grejpfrut Grejpfrut nie dość, że jest niskokaloryczny, to zawarta w nim woda stanowi 90 proc. jego masy. To owoc w diecie obowiązkowy! Znajdują się w nim również substancje detoksykujące. To również źródło witamin: C, A, z grupy B, bioflawonoidów i minerałów: potasu, wapnia, żelaza, magnezu, fosforu i cynku. Jest ulubionym owocem osób będących na dietach odchudzających z racji tego, że powoduje obniżenie poziomu insuliny.  fot.123RF Rzodkiewka Rzodkiewka  ma wiele właściwości leczniczych: poprawia trawienie i czynności wątroby. Te małe, soczyste warzywa polecane są osobom cierpiącym na niedokrwistość, a także stosującym diety odchudzające. Chrupiąc je dostarczasz organizmowi oczywiście sporo wody. Rzodkiewki mają jej w sobie 95, 3 proc. Seler Seler zawiera kwas foliowy oraz witaminy A, C i K. Częściowo dzięki dużej zawartości wody – ma jej aż 95,4 proc. – warzywo to doskonale neutralizuje kwas żołądkowy  i dlatego jest często polecane jako naturalny środek na zgagę . Jak wszystkie warzywa, które są bogate w wodę, ma bardzo mało kalorii. Z kolei dzięki zawartości błonnika wzmaga uczucie sytości i zmniejsza apetyt. Pomidor Nie ma chyba osoby, która nie lubiłaby tego warzywa - świeżego czy w sosie, jako dodatku do sałatek, kanapek, jako soku pomidorowego lub keczupu. Niewielu z nas ma jednak świadomość tego, że oprócz przyjemności smakowych, jakich doznajemy spożywając pomidory, serwujemy sobie również ogromny zastrzyk witamin. I oczywiście wody - surowe warzywa zawierają jej aż 94,5 proc.! Są również małokaloryczne, więc mogą sobie na nie pozwolić nawet osoby na diecie. fot.123RF     123RF       Brokuły Brokuły mają w sobie 90 proc. wody i są bezkonkurencyjne, jeśli chodzi o zapobieganie depresji, poprawę samopoczucia przed miesiączką, a także ochronę przed rakiem piersi, szyjki macicy i jajników. Znane są także ze swych właściwości przeciwnowotworowych, Uwaga! Większość tych właściwości jest tracona podczas gotowania brokułów, lepiej więc zjadać je tylko lekko zblanszowanego. 