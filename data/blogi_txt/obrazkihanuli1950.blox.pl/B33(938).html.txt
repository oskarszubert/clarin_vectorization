Podwyższenie do 67 lat wieku emerytalnego dla kobiet i mężczyzn to najgorzej oceniana reforma rządu premiera Donalda Tuska. Źle ocenia ją aż 72 proc. badanych, dobrze - tylko 22 proc. - wynika z sondażu Homo Homini dla "Rzeczpospolitej".  Najwięcej krytyków przysporzyły rządowi te reformy, które dotyczą systemu emerytalnego – pisze "Rzeczpospolita". Jak wynika z najnowszego sondażu przeprowadzonego przez Homo Homini, reformę emerytalną źle ocenia 72 proc. badanych, pozytywnie - zaledwie 22 proc. Polacy o zmianach w emeryturach: kradzież, skok na naszą kasę! Zapowiedziane zmiany w OFE krytykuje 48 proc. ankietowanych, tylko 17 proc. ocenia je pozytywnie. Z kolei ograniczenie prawa do wcześniejszych emerytur źle ocenia 40 proc. badanych, dobrze - 38 proc. Sondaż przeprowadzono na 1100-osobowej grupie dorosłych Polaków. 