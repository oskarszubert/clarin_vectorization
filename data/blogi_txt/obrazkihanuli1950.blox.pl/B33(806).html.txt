Joanna Koroniewska w spektaklu ''Pół żartem pół sercem'' Kim jest widoczna na zdjęciu lolitka? To Joanna Koroniewska, którą widzowie kojarzą z roli Małgosi w serialu "M jak miłość".Gdy w 2007 roku gwiazda występowała w spektaklu "Pół żartem pół sercem", mówiło się wówczas, że aktorka chciałaby częściej grać w teatrze, bo jest już zmęczona rolą Mostowiak.  Barbara Bursztynowicz i Ewa Szykulska w spektaklu ''Furie'' Barbara Bursztynowicz, aktorka znana z "Klanu", zagrała w sztuce "Furie" rolę neurotycznej pensjonarki w średnim wieku. Gwiazda mogła w końcu zerwać z wizerunkiem serialowej Elżbiety. - Gram najmłodszą siostrę. Takie późne dziecko, najbardziej rozkapryszone, wychowywane przez siostry. Nie jest łatwo żyć z dwiema furiami, więc trzeba stać się taką samą furią. Złościmy się na siebie w bardzo ciekawym towarzystwie. Zazdroszczę sama sobie, że w tej sztuce mogę uwolnić emocje, których na co dzień nie używam, bo nie wypada, albo ma się po nich kaca moralnego. To wielka frajda móc poszaleć na scenie i odpocząć od nudnej Elżbiety - mówiła Bursztynowicz. Oprócz niej w spektaklu zobaczyć można Ewę Szykulską jako erotomankę - mitomankę. Na scenie pojawia się także aktorka wcielająca się w postać Barbary z "M jak miłość". Tym razem w dość zaskakującym wcieleniu... Teresa Lipowska w spektaklu ''Furie'' Teresa Lipowska pojawiła się w spektaklu w roli emerytowanej funkcjonariuszki SB. Gwiazda "M jak miłość" również miała okazję, by choć na chwilę zerwać z dotychczasowym wizerunkiem.- Sztuka jest napisana świetnie. Mam tym większą satysfakcję, że od tych garów, ciepłych kluch weszłam w zupełnie inną rolę z charakterem i elektrycznym nożem do mięsa w ręku - przyznała aktorka.  Anna Guzik i Joanna Liszowska w spektaklu ''Wydmuszka'' Anna Guzik w roli zaniedbanej i samotnej bibliotekarki, a Joanna Liszowska jako piękność o wątpliwym guście estetycznym - to możliwe tylko w sztuce "Wydmuszka".  Obie aktorki swoimi kreacjami odeszły od dobrze znanych widzom serialowych wcieleń. Gdzie się podziała Żaneta z "Na Wspólnej" i doktor Dorota Sambor z "Na dobre i na złe"?  Małgorzata Socha i Piotr Fronczewski w spektaklu ''Edukacja Rity'' "Edukacja Rity" to kultowa sztuka Willy Russella. W rolę tytułowej bohaterki, kiczowato ubierającej się fryzjerki, słuchaczki uniwersytetu otwartego, wcieliła się Małgorzata Socha, gwiazda serialu "Na Wspólnej". Natomiast rolę Franka, uniwersyteckiego profesora - alkoholika i poety - zagrał Piotr Fronczewski. Na pierwszy rzut oka bohaterów tych wszystko dzieli - pochodzenie, status społeczny i wykształcenie. Okazuje się jednak, że niemało też ich łączy, zwłaszcza przyjaźń, która daje im siłę do pokonania przeciwności losu i skłania do samorealizacji. Rita, grana przez Sochę, pod wpływem swego mistrza też przechodzi metamorfozę. Dziewczyna, używająca wulgarnych i prostackich słów, która nigdy nie była w teatrze i nie słyszała, ani o Czechowie, ani o Szekspirze, przeistacza się w wykształconą, inteligentną kobietę.  Kasia Cichopek w spektaklu ''Testament cnotliwego rozpustnika'' Katarzyna Cichopek postanowiła spróbować swoich sił w teatrze. Aktorkę oglądać można było w spektaklu "Testament cnotliwego rozpustnika". U jej boku wystąpił m.in. Emilian Kamiński, którego widzowie kojarzyć mogą również z serialu "M jak miłość".Jeszcze przed premierą spektaklu Cichopek nie ukrywała tremy: - To dla mnie olbrzymie wyzwanie, ale też olbrzymia przyjemność i nauka. Nie mogę doczekać się premiery z moim udziałem, aczkolwiek już od trzech tygodni towarzyszy mi stres. Jacek Poniedziałek i Adam Ferency w spektaklu ''Opowieści afrykańskie według Szekspira'' W trwającym ponad 5 godzin przedstawieniu "Opowieści afrykańskie według Szekspira" wystąpiła plejada polskich gwiazd. Wśród nich znaleźli się m.in. Jacek Poniedziałek, którego widzowie kojarzyć mogą z "M jak miłość" i Adam Ferency, czyli serialowy lokaj z "Niani". Przedstawienie powstało na podstawie trzech tekstów. W każdym z nich chodzi o tego "Innego" - Żyda, Czarnego, Starego. - We wszystkich Szekspir ociera się o tabu. Ojciec, który nie potrafi się rozstać z córką w "Królu Learze" - pierwsze tabu. Desdemona, która wiąże się z Czarnym Otellem - drugie tabu. Dziewczyny, które miały historie z Czarnymi, mówiły mi, że w związkach tych czują się dobrze, ponieważ nie mają w nich poczucia dominacji jakie istnieje w relacjach z białymi partnerami. Trzecie tabu - to Żyd, o którym w Polsce bardzo dużo mówimy ostatnimi laty, nadrabiając zaległości milczenia. Trudno jest grać po wojnie "Kupca weneckiego", w którym Żyd, jako ten zły, konfrontowany jest z chrześcijanami - opowiadał o swoim przedstawieniu Krzysztof Warlikowski. ( Źródło : aleseriale.pl , zdjęcia AKPA ) 