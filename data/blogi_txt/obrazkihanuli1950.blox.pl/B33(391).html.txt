"Najlepiej wychodzi mi śpiewanie"   Uważa, że miała piękne i ciekawe życie, choć jednocześnie przyznaje, że los parokrotnie poddał ją trudnym próbom. Irena Santor jest jedną z najbardziej cenionych i szanowanych wokalistek w historii polskiej muzyki popularnej. W tym roku artystka skończyła 79 lat i już wie, jaki prezent zamierza sprawić sobie na przyszłoroczne urodziny. Kilka lat temu Irena Santor zdecydowała się przejść na emeryturę. Uszczęśliwiona perspektywą słodkiego lenistwa nie spodziewała się, że tak szybko zatęskni za pracą.  fot. AKPA "Najlepiej wychodzi mi śpiewanie"   Irena Santor bardzo wcześnie straciła rodziców. Miała 5 lat, kiedy jej ojciec zginął z rąk hitlerowców. - Został zamordowany. Przez przyjaciół, Niemców, których nasza rodzina znała wiele lat. Ludzie z tzw. piątej kolumny jeszcze przed wejściem niemieckiego wojska postanowili rozprawić się z Polakami po swojemu – mówiła w rozmowie z magazynem „Skarb”. 11 lat później zmarła mama wokalistki. - Nie było mnie przy jej śmierci. Straciłam nie tylko matkę, ale także swoją najlepszą przyjaciółkę - wspominała.  fot.PAP Jak przyznaje po latach, miała sporo szczęścia do dobrych ludzi. Już w Gimnazjum Zdobienia Szkła, a potem w Zasadniczej Szkole Zawodowej Przemysłu Szklarskiego w Szczytnej nauczycielki sugerowały, aby pomyślała na poważnie o śpiewie. Jedna z nich bezpośrednio przyczyniła się do rozkwitu kariery młodej artystki. Poprosiła Zdzisława Górzyńskiego, słynnego dyrygenta opery w Poznaniu, o zaproszenie aspirującej wokalistki na przesłuchanie. Górzyński dostrzegł spory potencjał w głosie dziewczyny i napisał rekomendujący ją list do Tadeusza Sygietyńskiego, założyciela Zespołu Pieśni i Tańca "Mazowsze", z którym rozpoczęła współpracę w 1951 roku. To był początek wielkiej kariery.  fot.PAP Irena Santor nie załamała się. Wielki sukces przyszedł w 1966 roku w Opolu, gdzie zgarnęła pierwszą nagrodę za piosenkę "Powrócisz tu", która do tej pory pozostaje jednym z jej największych przebojów. Za ten sam utwór została wyróżniona trzecią nagrodą na festiwalu w Sopocie. Od tamtego momentu stała się jedną z najbardziej znanych piosenkarek w Polsce. Kolejne lata wzmacniały tylko jej status prawdziwej ikony. Czekała ją jednak jeszcze jedna próba.   fot.PAP W 2000 roku u artystki zdiagnozowano nowotwór piersi. Irena Santor postanowiła powiedzieć o tym głośno, aby swoim przykładem zachęcić jak najwięcej kobiet do częstszych badań. Dzięki lekarzom udało jej się wygrać walkę z rakiem. – Opatrzność widocznie uznała, że jeszcze nie przyszła na mnie pora. Dlatego staram się ten czas, który mi pozostał, wykorzystać, robiąc to, co potrafię najlepiej. A najlepiej wychodzi mi śpiewanie – mówiła w rozmowie z tygodnikiem „Życie na gorąco”. Na 79. urodziny gwiazda dostała w prezencie od Włodzimierza Korcza piosenkę. Artystka już jakiś czas temu sugerowała, że zamierza wejść do studia i nagrać nową płytę. Teraz te plany stają się coraz bardziej realne. Płyta ma być dla niej prezentem na 80. urodziny, jak również podziękowaniem dla publiczności, dzięki której spędziła na scenie tyle lat.  fot.AKPA 