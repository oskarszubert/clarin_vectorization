Aż 90 % 12-latków w Małopolsce ma próchnicę, gdy w innych województwach średnia wynosi 86 %. Ten szokujący wynik stawia region na pierwszym miejscu w Polsce - stwierdza "Dziennik Polski". Te porażające dane pochodzą z badań prowadzonych pod kierunkiem prof. Marii Wierzbickiej. Wykazały one też, że już co trzeci 3-latek ma próchnicę. Małopolski konsultant ds. stomatologii dziecięcej dr Iwona Sanak wskazuje, iż winni są przede wszystkim rodzice. Jak podkreśla, dzieciom należy szczotkować zęby od najmłodszych lat. - Tymczasem wielu rodziców uważa, że mleczakami nie warto się przejmować, bo i tak wypadną. A to wielki błąd - mówi.  Zdrowe mleczaki zwiększają bowiem szansę,że zęby stałe również nie poddadzą się próchnicy, a także zmniejszają ryzyko wad zgryzu. Jak zaznacza dziennik, winne są też słodycze, których najmłodsi zjadają stanowczo za dużo. A ponadto brak profilaktyki - niewielu opiekunów rozumie koniecznośćsystematycznego przyprowadzania dziecka na kontrolne wizyty,co najmniej dwa razy do roku, a chroniące przed próchnicą lakowanie zębów czy pokrywanie ich lakierem fluorowym uważają za zbędny wydatek.  (ah) TopNews - najpopularniejsze materiały WP.PL 