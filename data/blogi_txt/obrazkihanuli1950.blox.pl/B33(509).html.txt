Przed wizytą w Warszawie zwierzchnika rosyjskiej Cerkwi, polscy biskupi wysłali jasny sygnał do PiS: macie skończyć ze Smoleńskiem.Patriarcha Cyryl jest dla nich ważniejszy od prezesa Jarosława - czytamy we "Wprost". Jak ocenia "Wprost", tak otwartego konfliktu między Episkopatem a PiS nie było jeszcze nigdy. Biskupi naruszyli smoleński dogmat PiS. - Smoleńsk jest tragedią samą w sobie. Wydarzenie takiej miary powinno się traktować w kategoriach symbolua nie w kategoriach politycznego interesu - oznajmił przewodniczący Konferencji Episkopatu Polski, abp Józef Michalik w wywiadzie dla Katolickiej Agencji Informacyjnej.  Tak widowiskowe odrzucenie przez Kościół tematyki smoleńskiej to oczyszczenie przedpola przed rozpoczynającą się w tym tygodniuwizytą patriarchy Cyryla, zwierzchnika rosyjskiej Cerkwi i zaufanego duchownego Kremla.Polscy biskupi liczą na to, że to będzie wizyta historyczna. I nie chcą, by Smoleńsk rzucił się na nią cieniem. Wizyta Cyryla w Polsce i porozumienie Cerkwi z Kościołem wywołały oburzenie w PiS. Głos na ten temat zabrała Anna Fotyga, dawna szefowa MSZ w rządzie Kaczyńskiego.Na swoim blogu napisała:Pojednanie z narodem rosyjskim nie stanowi w mojej opinii żadnego problemu.Poważną przeszkodę stanowi ciemiężący ten naród "system Putina"i polityka państwa rosyjskiego w stosunku do Polski. Nie została wyjaśniona do dziś rola jego urzędników w katastrofie smoleńskiej,a zła wola w wyjaśnianiu okoliczności jest oczywista. Od wielu lat śledzę również aktywność cerkwi moskiewskiej, samego patriarchy Cyryla i mam problem z ich pozytywną oceną.(...) Komu służy to pojednanie?Dlaczego, choć to ważne wydarzenie, nikt nie zabiera głosu?Milczą historycy, religioznawcy, milczy laikat. Ta cisza jest przerażająca, dźwięczy mi w uszach - oburza się Fotyga. Cyryl to nie jest duchowny z bajki PiS - czytamy dalej we "Wprost". Urodzony i wychowany w ZSRR, oskarżany o współpracę z wszechpotężnym KGB,które w czasach Sojuza cerkiew intensywnie inwigilowało. Nie jest patriarchą otwartym, raczej dogmatycznym orędownikiem wielkiej prawosławnej Rusi, bliskim Kremlowi, a czasem wręcz jego narzędziem.  (kab) TopNews - najpopularniejsze materiały WP.PL 