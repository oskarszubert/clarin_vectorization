Wracam okrzyknięty "ojcem gdańskiego układu”, nazywany bezdusznym, bo walczę o dobre imię i poszanowanie wyroków sądowych. Wracam w końcu jako "zdrajca” idei związkowych i w ogóle "wróg" ludzi pracy. Ciężkie to brzemię. I choć wszyscy mówią, żebym na oszczerców nie zwracał uwagi, to nie wytrzymuję, bo nie znoszę łgarstwa ani obłudy.Nikogo nie zaczepiam, ale jak ktoś mi na odcisk nadepnie, muszę się bronić - pisze w tygodniku "Wprost" były prezydent Lech Wałęsa. Jak pisze, chce tylko prawdy i poszanowania prawa. Dba o dobre imię, bo na koniec to tylko pozostaje - dodaje. "Dziś dawny kolega wyciągać chce ubecję na pomoc, żeby świadczyła o moich rzekomych winach". Były prezydent stwierdza więc, że wtedy go nie zwyciężyli,to teraz po latach ten "prawdziwy patriota" chce walczyć z Wałęsą do końca. Drugim przykładem, który przytacza Wałęsa jest pewien etnograf,który zajął się tropieniem układu w Gdańsku.Według niego Wałęsa ma największy wpływ na politykę ratusza czy władz województwa. Na ten zarzut były prezydent odpowiada: "Gdańsk kocham, wybrałem go jako swoje miejsce na ziemii Gdańsk mnie za moją walkę i służbę publiczną też uhonorował. Nie pozwolę bezkarnie mnie obrażać.Zachęcam dziennikarzy śledczych – napiszcie o układach, głównie finansowych, polityków związanych z PiS. Jak mierni, ale wierni, dostawali dobrze płatne prezesury i rady nadzorcze. Jak oplatali układem zależności i finansowego wyzysku państwowe i samorządowe spółki. Że już nie sięgnę do uwłaszczenia się na majątku w początkach lat 90. Nie ma zgody na to, żeby dziś tacy ludzie próbowali oczernić tych, którzy im się nie kłaniają" - dodaje. Na koniec nie ucieka też od spraw związkowych. "'Solidarność' kochałem i kochać będę jako piękny przykład tego, że nam się udało.Nawet dziś z bólem kocham ten związek, tak jak ojciec nie odwraca się od zbuntowanego dziecka" - pisze Wałęsa. Swój felieton Lech wałęsa kończy apelem: "w duchu prawdy rozpocznijmy ten kolejny polityczny sezon, bo łatwo nie będzie, a Ojczyzna potrzebuje wszystkich rozsądnie myślących". TopNews - najpopularniejsze materiały WP.PL 