Była sobie kobieta Była sobie kobieta bez skazy, nazywano ją seksbombą lat 60.,„polską Brigitte Bardot“ i „Słoneczkiem PRL-u”.Miała nienaganną figurę, zadbaną, świeżą cerę i burzę blond włosów na głowie. U jej stóp leżeli nie tylko amanci srebrnego ekranu,w Irenie Karel kochał się cały kraj.Nic dziwnego, że aktorka była obsadzana w najważniejszych, niekiedy przełomowych polskich filmach i szybko stała się towarem na eksport.Zawsze była piękna, więc nie stroniła też od pokazywania swojego ciała na ekranie. Dlaczego jednak nagle z niego zniknęła? Co przez lata działo się z jedną z najbardziej powabnych polskich aktorek? Co robiła w USA?Czy nigdy nie żałowała wyjazdu za ocean?Dlaczego dziś nie musi dbać o to, czy listonosz przyniesie jej ciekawy scenariusz do przeczytaniai z radością przyjmuje propozycje ról epizodycznych? Czy przepięknej aktorce, która kończy dziś siedemdziesiąt lat, odpowiada życie na drugim planie?  EastNews U boku Zbyszka Cybulskiego Prawdziwe nazwisko Ireny Karel brzmi Kiziuk.Irena urodziła się we Lwowie w 1943 roku.W wieku 21 lat ukończyła Państwową Wyższą Szkołę Teatralną w Warszawiei przez 15 kolejnych lat (do 1977 roku) regularnie występowałana scenie stołecznego Teatru Komedia. Nigdy nie chciała się jednak ograniczać. Chętnie brała udział w różnych aktorskich inicjatywach. Była aktorką kabaretu Dudek, ZAKR i członkinią zespołu Jana Tadeusza Stanisławskiego.Dlaczego tak pociągała ją scena kabaretowa?Podobno zawsze lubiła śmiać się z ludzkich przywar. Jak w wielu przypadkach,sława zapukała do jej drzwi wraz z debiutem na wielkim ekranie.Szczęśliwie miał on miejsce niemal równolegle z początkiem jej teatralnej kariery.W 1965 roku Karel wystąpiła w „Pingwinie“ Jerzego Stefana Stawińskiego. Główną rolę w filmie grał sam Zbyszek Cybulski.Mimo, że aktorka została obsadzona w epizodzie,udało jej się zwrócić na siebie uwagę publiczności i wpływowych reżyserów.  EastNews Kariera zapisana w gwiazdach Uroda Ireny Karel otworzyła przed nią wrota do świata filmu i telewizji.A może była ona po prostu zapisana w gwiazdach?Kobieta nosząca imię „Irena“ jest podobno tą, która „odkrywa duszę ludzi i rzeczy“,a jej cechami szczególnymi jest wola, aktywność, intelekt i uczuciowość.Czy nie są to cechy dla aktorki najważniejsze? Siła woli pozwoliła Karel walczyć o karierę,choć utalentowana aktorka przez długie lata była obsadzanaw niewielkich i zwykle drugoplanowych rolach.Zagrała m.in. w filmach :„Kiedy miłość była zbrodnią“ i „Poradnik matrymonialny“.W „Stajni na Salvatorze“ – 24-letnia wówczas aktorka – pojawiła się już nago. Publiczność uwielbiała jednak patrzeć na nią nawet, gdy nie była w negliżu.Aktorka zawsze zwracała uwagę modnym strojem.Uwielbiała nosić krótkie, kolorowe sukienki i wysokie buty.Komplementami obsypywali ją podobno nawet portierzy z hoteli, w których się zatrzymywała.  EastNews Dziewczyna w kowbojkach W 1968 roku Irena Karel założyła kowbojki i pojawiła się w głównej żeńskiej roli w polskim easternie „Wilcze echa“ wyreżyserowanym przez Aleksandra Ścibora-Rylskiego. Akcja polskiej odpowiedzi na amerykańskie filmy o Indianach i kowbojachrozgrywała się w „Bieszczadach,które jeszcze w trzy lata po wojnie były areną tragicznych i krwawych wydarzeń“.Twórcy filmu, w oparciu o autentyczne historie,napisali scenariusz pełen ucieczek, pogoni, pojedynków, pułapek i cudownych ocaleń. W centrum akcji była jednak piękna dziewczyna– Irena Karel w roli Tekli – miejscowej dziewczyny,która staje ramię w ramię z chorążym Piotrem Słotwinąw obronie miasteczka przed bandziorami.Co interesujące,film Ścibora-Rylskiego nie był jedynym flirtem Ireny Karel z klasycznym kinem gatunkowym.  EastyNews Kosmiczna przygoda W Polsce filmów science-fiction raczej się nie kręci,ale Irenie Karel nic nie przeszkadzało zagrać w jednym z nich!W latach 70. aktorka dostawała wiele intrygujących propozycji zawodowych.Wśród nich znalazła się opcja zagrania w koprodukcji między Polską i NRD – filmie „Sygnały MMXX“ (1970) Gottfrieda Kolditza. Akcja filmu toczyła się w drugiej połowie XXI wiekui opowiadała o zaginięciu jednego z najlepszych statków kosmicznych – wspaniałego „Ikarosa“. Irena Karel wcieliła się w postać Juany,która wraz z międzynarodową załogą podejmuje próbę wyjaśnienia,co się stało ze statkiem i rozszyfrowania dziwnych sygnałów, które rozchodzą się w kosmosie. Zapracowane lata 70. to w filmografii Karel również czas ról w filmach Jana Rybkowskiego(„Chłopi“, 1973 i „Dulscy“, 1975), Sylwestra Chęcińskiego („Kochaj albo rzuć“, 1977)i Janusza Majewskiego („Lekcja martwego języka“, 1979).  Legalna blondynka Irena Karel stopniowo zaczęła pojawiać się na ekranie coraz częściej,więc szybko zrobiło się o niej głośno.Była radosnym ewenementem, który rozświetlał ponurą polską codzienność lat 60. i 70. Wzdychała do niej cała Polska,mężczyźni wieszali jej fotografie nad łóżkiem, jakby Karel była najprawdziwszą pin-up-girl. Jej zdjęcia były zamieszczane też na plakatach i pocztówkach. Kiedy pojawiała się w filmie, widzów przechodził dreszczyk emocji.Tym bardziej, że często odsłaniała swoje wdzięki biorąc udział w rozbieranych scenach.W pełnej krasie można ją było podziwiać w „Rzeczpospolitej babskiej“ Hieronima Przybyłyoraz w kultowej i niezwykle popularnej ekranizacji powieści Henryka Sienkiewicza. W „Panu Wołodyjowskim“ Karel wcieliła się w postać Ewki Nowosielskiej.Są tacy, którzy uważają, że swoją zjawiskową urodą Irena przyćmiła Magdaleną Zawadzką.   filmpolski.pl Miłość jedno ma imię Dziś Irena Karel pojawia się na publicznych fetach sama,choć dawniej o jej względy zabiegała nie tylko męska część widowni, ale i amanci srebrnego ekranu.Kręcił się przy niej m.in. Tadeusz Ross (z którym podobno łączył ją długi związek) oraz sam Andrzej Łapicki. Prawdziwą i jedyną miłością jej życiaokazał się jednak mężczyzna z drugiego planu – operator Zygmunt Samosiuk.Para wzięła ślub w lutym 1974 roku, ale małżeństwo potrwało zaledwie 9 lat. W ostatnich latach małżeństwa aktorka dużo podróżowała i w momencie śmierci Samosiuka w 1983 roku przebywała w Stanach Zjednoczonych. Podobno długo obwiniała się o to, że nie była z ukochanym w jego ostatnich chwilach.Jego odejście było dla niej tak dramatyczne,że na kilka lat aktorka zaszyła się w domu, wycofała z życia publicznego i stroniła od ludzi.   Odejść ciąg dalszy Po śmierci męża Karel przestała brać aktywny udział w życiu filmowym.Nie zabiegała o role i nie uczestniczyła w życiu towarzyskim.Poświęciła się głównie opiece nad chorą matkąi na ekranie znów pojawiała się jedynie w epizodycznych rolach– wcieliła się m.in. w postać Królowej Lalek w „Akademii Pana Kleksa“ (1983)i Zosi goszczącej na przyjęciu u Pasikonika w „Sztuce kochania“ (1989) Jacka Bromskiego. Gdyby nie role w serialach, które zastąpiły Karel regularne pojawianie się na deskach teatrów,można by uznać, że jej kariera zatoczyła koło i aktorka wróciła do kreowania ról drugoplanowych.Między 1988 a 1990 zagrała jednak w serialu „W labiryncie“, pojawiła się też w „Lokatorach“ i sześć lat spędziła na planie „Plebanii“.  Magia pozytywnego myślenia Los uśmiechnął się do Ireny Karel w 2011 roku. Okazało się, że aktorka odziedziczyła ogromny spadek,w którego skład weszły tereny leżące naprzeciwko warszawskiego zoo i znajdująca się nieopodal stocznia.Ich wartość wyceniono na siedmiocyfrową kwotę... To był moment, w którym aktorka mogła przestać się martwić o brak interesujących propozycji.Jako milionerka nie musi się obawiać o swoje finanse i może sobie pozwalaćna czysto hobbystyczne występy w ważnych dla niej projektach. W wywiadzie dla Tele Tygodnia przeprowadzonym w 2005 roku aktorka mówiła już,że „kocha życie i kiedy zdarza się tragedia,próbuje znaleźć w niej przesłanie i patrzeć w przyszłość optymistycznie“.  newspix.plŹródlo film.wp.pl 