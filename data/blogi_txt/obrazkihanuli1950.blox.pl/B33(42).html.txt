Owsiak pokazał swój "luksusowy apartament" Jerzy Owsiak opublikował na swoim blogu nagranie "Owsiaknet Cribs",  w którym oprowadza po swoim mieszkaniu. - Doniesienia o  luksusowych apartamentach trochę denerwują - mówi Owsiak.  Kilka dni temu serwis Niezależna.pl podał, że Owsiak kupił "luksusowy apartament" wart niemal milion złotych. Szef Wielkiej Orkiestry Świątecznej Pomocy wydał w tej sprawie oświadczenie, w którym zdementował doniesienia i podkreślił, że kupione przez niego mieszkanie nie jest "luksusowym apartamentem".  W nagraniu opublikowanym na Owsiaknet.pl Owsiak zaprezentował kuchnię połączoną z salonem, dwa pokoje i łazienkę. Pokazał swoją kolekcję płyt i książek, której część trzyma w łazience.   Jak podkreślił, widoczne w mieszkaniu obrazy kupione były na aukcjach za niewiele więcej niż 500 zł za sztukę. - Myślę, że to są standardy normalnych mieszkań - powiedział Owsiak w nagraniu. (ib) 