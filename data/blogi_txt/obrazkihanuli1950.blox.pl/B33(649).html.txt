Gala finałowa Miss Polski 2013  W płockiej hali widowiskowo- sportowej Orlen Arenazakończył się 23. finał konkursu Miss Polski. Już wiemy, która z niesamowicie urodziwych dziewcząt zdobyła tytuł oraz koronę Miss Polski 2013! Mamy także przyjemność powiadomić was, że została wybrana wasza miss - Miss Polski Internautów WP.PL 2013 (zdjęcie portretowe na końcu galerii). Oto najpiękniejsza kobieta w Polsce!  fot. Grzegorz MichałowskiIstniały 24 możliwe zakończenia, bo właśnie tyle było finalistek konkursu Miss Polski 2013, ale tylko jedna z kandydatek mogła spełnić swoje marzenia i wspiąć się na sam szczyt. Oto ona, najpiękniejsza kobieta w kraju - Miss Polski 2013 Ada Sztajerowska, która otrzymała koronę z rąk Miss Polski 2012 Katarzyny Krzeszowskiej. Ada Sztajerowska (nr 20) ma 21-lat, 177 cm wzrostu, pochodzi z Piotrkowa Trybunalskiego, reprezentowała woj. łódzkie. Wcześniej była już Miss Ziemi Łódzkiej 2013, teraz ma szansę na zdobycie tytułu Miss Świata! Pierwszą Wicemiss Polski 2013 została Paulina Maślanka, drugą - Anna Pabiś, trzecią - Karolina Ladzińska, a czwartą Anna Pyrek (Miss Widzów Polsatu) - z pewnością także te dziewczyny wezmą udział w konkursach międzynarodowych. Miss Polski Internautów WP.PL 2013 Paulina Maślanka Przypominamy także, że w tym roku użytkownicy portalu WP.PL i serwisu facet.wp.pl wybierali swoją Miss Polski Internautów WP.PL 2013! Została nią... kandydatka z numerem 13, reprezentantka woj. małopolskiego, Paulina Maślanka, która zebrała 84 306 głosów. Zdobywczyni tego tytułu odebrała gratulacje z rąk przedstawiciela Wirtualnej Polski, Łukasza Jurczaka. Niezapomniana gala finałowa wyborów Miss Polski 2013 Galę finałową wyborów Miss Polski 2013 poprowadzili Paulina Sykut-Jeżyna i Krzysztof Ibisz, a w jury zasiadała sławna projektantka mody, Ewa Minge. Solidnej porcji muzycznych doświadczeń dostarczyły nam wszystkim zespoły BE.MY i Pectus oraz Rafał Brzozowski. W tym roku dla wszystkich miłośników kultury organizatorzy przygotowali także wyjątkową niespodziankę, jaką były występy irlandzkiej grupy Women Of Ireland, która rozgrzała kilkutysięczną publikę zgromadzoną w płockiej Orlen Arenie oraz miliony widzów przed telewizorami. Wszystkim uczestniczkom konkursu Miss Polski 2013 serdecznie gratulujemy stworzenia niepowtarzalnego widowiska! Ijuh, facet.wp.pl  fot. Grzegorz Michałowski  fot. Grzegorz Michałowski           Miss Polski Internautów WP.PL 2013 Paulina Maślanka 