Ukraińscy obrońcy zwierząt alarmują, że bezdomne psy znów są zabijane w nieludzki sposób. Do otruć miało dojść w wielu dzielnicach Kijowa.Sprawa otruwania psów na ulicach ukraińskich miast była bardzo głośna przed Euro 2012.    Władze zapewniały wtedy, że problem zostanie rozwiązany w inny sposób: będą zbudowane schroniska, a zwierzęta będą sterylizowane.W tym ostatnim pomagały nawet zagraniczne organizacje pozarządowe."Turyści opuścili Ukrainę, a ukraiński rząd pokazuje światu jak jest cywilizowany. Znów truje się psy na dużą skalę, nie dbając o nic. Wiele z nich jest sterylizowanych" - czytamy na stronie organizacji broniącej praw zwierząt.- Do mieszkańców docierają przeraźliwe odgłosy zdychających w męczarniach czworonogów - relacjonuje organizacja Animal Watch. Według obrońców psów, na martwe zwierzęta można natknąć się w wielu miejscach miasta. - Rozkładają się porzucone na śmietnikach przy 40-stopniowym upale - przekonują.    - Po mistrzostwach powrócono do dawnych praktyk - mówią obrońcy praw zwierząt w rozmowie z IAR. Działacze twierdzą, że w wielu dzielnicach Kijowa znajdowane są martwe zwierzęta. - Psy umierają w strasznych męczarniach - mówi jedna z działaczek, Olena Jeskina.- Za truciem psów stoją stołeczne władze, które nie wybudowały ani jednego schroniskai teraz chcą rozwiązać jakoś problem bezdomnych zwierząt - twierdzą obrońcy zwierząt. Przedstawiciele władz milczą. Sprawy nie komentuje także milicja, choć została poinformowana o tym, do czego doszło.Na Ukrainie dokonuje się eksterminacji bezdomnych psów. Zwierzęta są odstrzeliwane lub trute. Zabite psy wrzucane są do dołów na wysypiskach. W niektórych miastach stosuje się przenośne krematoria - pisaliśmy przed Euro 2012.( mertomsn ) 