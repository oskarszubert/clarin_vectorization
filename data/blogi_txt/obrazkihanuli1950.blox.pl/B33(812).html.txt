O. Tadeusz Rydzyk, dyrektor Radia Maryja i Telewizji Trwam zaatakował Tomasza Sakiewicza, szefa Telewizji Republika.Jak napisał w komunikacie, "miejsce na satelicie" TV Republika dostała za darmo. "Jaka to niezależność?" - pyta o. Rydzyk. Sakiewicz odpowiada w wywiadzie: "nie dostaliśmy nic za darmo". "Mam pewne wątpliwości i postanowiłem się nimi z Państwem podzielić.Po pierwsze, jeżeli ta telewizja jest niezależna, zadaję pytanie:skąd ma miejsce na satelicie? Zostałem poinformowany, że otrzymano je za darmo od właściciela Polsatu. Jaka to niezależność, jeżeli otrzymało się miejsce za darmo na satelicie, miejsce - które dużo kosztuje. Jakie koligacje mają wielcy tego świata, niech się każdy domyśli" - napisał o. Tadeusz Rydzyk. Redemptorysta wspomniał, że podczas jednej z manifestacji podeszło do niego dwoje ludzi,którzy stwierdzili:"My już nie potrzebujemy Telewizji Trwam, my mamy telewizję Republika".O. Rydzyka poruszyła też zapowiedź Kapeli znad Baryczy,która dotąd bardzo często współpracowała z mediami z Torunia,iż muzycy będą nawoływać do oglądania TV Republika. "Czy to jest właściwy moment, kiedy my walczymy o Telewizję Trwam? Czy może chodzi o to, żeby rozmydlić sprawę i powiedzieć - i tak mamy prawicową telewizję?" - pyta w komunikacie o. Rydzyk. W rozmowie z serwisem Niezależna.pl Tomasz Sakiewicz odpowiada o. Rydzykowi."Pragnę uspokoić wszystkich: nie dostaliśmy nic za darmo.Miejsce na Polsacie Cyfrowym, którego właścicielem jest Zygmunt Solorz wykupiliśmy po rynkowej cenie" - mówi, dodając, że "nie była to mała suma,ale nie możemy jej podać ze względu na tajemnicę handlową". Jak dodał Tomasz Sakiewicz,jego stosunek do mediów z Torunia "pozostaje taki jak zawsze był: we wszystkich naszych mediach wspieramy ich walkę o koncesję na multipleksiei ponownie przekazujemy wszystkim słuchaczom, telewidzom i czytelnikom mediów o. Tadeusza Rydzyka i jemu samemu znak pokoju".    Polub wiadomości.wp.pl na Facebooku      TopNews - najpopularniejsze materiały WP.PL 