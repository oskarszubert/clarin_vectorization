Polski Kościół boi się papieża Franciszka. fot. WP.PL / Paweł Kozioł   IDŹ DO OPINII  Koniec zamiatania pod dywan przestępstw księży - pisze "Super Express". Gazeta informuje, że po publikacji o proboszczu jednej z siedleckich parafii podejrzanym o molestowanie parafianina, który wskutek tego popełnił samobójstwo, biskup drohiczyński zawiesił duchownego w obowiązkach.   "Super Express" informuje, że żona zmarłego Wojciecha, oskarżyła księdza Jana K. o nękanie jej męża. Ksiądz miał wysyłać sprośne SMS-y i dzwonić. Zdruzgotany mężczyzna popełnił samobójstwo.  Zdaniem "SE" do niedawna takie sprawy były ignorowane przez polskich hierarchów, ale wszystko zmienił papież Franciszek, który szybko reaguje na wszelkie nieprawidłowości i skandale. Gazeta przypomina, że zawieszenie księdza to nie jedyna kara dla duchownego zamieszanego w erotyczny skandal. Wcześniej ze stanowiska nuncjusza apostolskiego w Dominikanie został odwołany arcybiskup podejrzany o pedofilię.  Źródło: Super Express 