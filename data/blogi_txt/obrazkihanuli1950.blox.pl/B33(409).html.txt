W Nowym Jorku w wieku 65 lat zmarł Jan Sawka, wybitny grafik, rysownik i malarz.    Jan Sawka urodził się w Zabrzu. W 1964 rozpoczął studia na Politechnice we Wrocławiu na kierunku architektura. Trzy lata później połączył je ze studiami malarstwa i grafiki na PWSSP we Wrocławiu.W 1972 roku przeniósł się do Warszawy. W 1976 otrzymał zaproszenie na stypendium do Centre Georges Pompidou w Paryżu i tam też zamieszkał. Z obawy przed deportacją w listopadzie 1977 osiedlił się w Nowym Jorku.Rok później otrzymał złoty medal na VII Międzynarodowym Biennale Plakatu w Warszawie.    Sawka początkowo zajmował się plakatem i grafiką ilustracyjną. W latach 80. tworzył przestrzenne obiekty, tzw. Banners (Sztandary),łączone w cykle tematyczne, odnoszące się do współczesnych problemów społecznych i politycznych.Jan Sawka zmarł w czwartek w swoim domu w High Falls w Nowym Jorku. Przyczyną śmierci był atak serca. 