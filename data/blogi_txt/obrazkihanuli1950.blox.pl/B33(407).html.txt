Odpowiedź na pytanie: Jak żyć? Aneta Szeliga    Psychologia stała się religią naszych czasów. Pułapką jej samej jest to, że często narzuca obowiązek bycia szczęśliwym. Ilość podręczników, w których możemy przeczytać, jak osiągnąć szczęście, jest ogromna. W tej książce pytanie "Jak żyć?" także pada wiele razy. Jednak jej najważniejsze przesłanie brzmi: Doceń to, co masz Dlaczego boimy się być sobą? Jak sobie radzić z zazdrością i zawiścią?Jak nie zapracować się na śmierć? Jak przetrwać kryzys w związku? Co nam dali rodzice? Dlaczego uciekamy w uzależnienia?Agnieszka Jucewicz (redaktorka naczelna "Wysokich Obcasów", sobotniego magazynu "Gazety Wyborczej") i Grzegorz Sroczyński(dziennikarz "Gazety Wyborczej") w książce "Żyj wystarczająco dobrze" zawarli 20 rozmów z czołowymi polskimi psychologami i terapeutami, którzy pomogli tysiącom ludzi stanąć na nogi. Z Ewą Woydyłło-Osiatyńską rozmawiali o tym,po co nam w ogóle psychoterapia. Andrzeja Wiśniewskiego dopytywali, czy będąc w związku, można pozostać wolnym. Wojciecha Eichelbergera- o lęki i taktyki narcyza - typ osobowości, który najczęściej pojawia się w gabinetach psychoterapeutycznych. A o tym, co dzieje się z parą, kiedy rodzi się dziecko, opowiadała im Zofia Milska-Wrzosińska.Tatiana Ostaszewska-Mosak rozmawiała z nimi o psychologicznych przyczynach niepłodności. A Danuta Golec próbowała odpowiedzieć na pytanie, dlaczego wciąż popełniamy te same błędy.   Zamiast tradycyjnej psychologii, która koncentruje się raczej na tym, co nam przeszkadza w dobrym życiu, Ewa Trzebińska proponuje psychologię pozytywną - koncentrującą się na tym, co pomaga. Co według niej pomaga najbardziej? Nadzieja. "Z wielu badań i osobistego doświadczenia terapeutycznego widzę, że przede wszystkim trzeba w pacjentach uruchomić nadzieję. Jesteśmy przecież spadkobiercami ludzi, którzy sobie poradzili. Żyli, spłodzili potomków, coś osiągnęli. Człowiek jest silny i sobie poradzi" - mówi Trzebińska.Bartłomiej Dobroczyński z kolei przekonuje, że trzeba umieć zachwycać się fałdą spodni, bo za znudzenie nie odpowiada rzeczywistość, tylko to, że nigdy się jej uważnie nie przyjrzeliśmy. Inspiracji sugeruje szukać u mistyków czy mnichów buddyjskich - oni uczą, że aby unikać nieustannej huśtawki nastrojów, wystarczy jedna rzecz: być tu i teraz. Sekret leży w naszej uwadze i koncentracji. A także w tym, by zachować pierwotną, dziecięcą ciekawość. Jiddu Krishnamurti zatytułował swoją książkę "Wolność od znanego". Pisze w niej, że trzeba umrzeć dla wszystkiego, co wczorajsze, aby nasz umysł był pełen pasji. Niektórzy popełniają błąd życia w przyszłości. Snują nieustanne marzenia: "Kiedyś zacznę nowe życie". Wtedy teraźniejszość przechodzi koło nosa, a przecież podróż się liczy, a nie jej cel. Bo to w podróży mija nam czas, jak przekonuje psycholog, a cel jest na końcu i trwa chwilkę. "Dobre życie kojarzy mi się z tańcem - mówi Dobroczyński. - Rzeczywistość nieustannie się zmienia, trzeba podążać za jej ruchami". ( metromsn.gazeta.pj )Mimo różnorodności poruszanych problemów i sposobów 