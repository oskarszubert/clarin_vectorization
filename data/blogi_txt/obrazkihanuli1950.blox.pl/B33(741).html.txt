Niemcy wciąż nie raczą traktować Polski jako naprawdę równoprawnego partnera- ocenia niemiecki dziennik "Die Welt".Redaktor naczelny gazety Thomas Schmid chwali premiera Donalda Tuska za jego przemówienie, wygłoszone w Berlinie. Gazeta komentuje wystąpienie szefa polskiego rządu podczas uroczystości wręczenia mu nagrody im. Walthera Rathenaua w niemieckiej stolicy. "Wygłaszając mądre przemówienie, Donald Tusk pokazał w Berlinie,jak pewny siebie jest jego kraj"- napisał Schmid w artykule zatytułowanym "Polska lekcja dla drogich sąsiadów".       Zauważył, że Tusk zaprezentował się jako polityk spoglądający w przyszłość oraz premier kraju,który "nieszczęścia ma już za sobą", ale też podał przykład "przepełnionych nieufnością obaw, które w Polsce wciąż nie odeszły w przeszłość". Polski premier wskazał m.in., że patron nagrody, minister spraw zagranicznych Republiki Weimarskiej Walther Rathenau nie wyobrażał sobie Polski niepodległej jako sąsiada Niemiec, a w 1922 r. podpisał z Rosją radziecką układ z Rapallo, będący fatalnym sygnałem dla narodów Europy Środkowej i Wschodniej. Tusk ocenił, że wówczas "Niemcy nie zdały egzaminu historii". "Pięknym znakiem wolnego ducha było to, że dziękując za nagrodę, Tusk zrezygnował w swoim przemówieniu z frazesów,a sięgając do historii, wskazał na współczesny problem,obarczony jej ciężarem - przy czym wcale nie musiał wypowiadać tego wprost. Mimo całej retoryki równości Polskawciąż nie jest bowiem traktowana przez wiodące mocarstwo w UE, Niemcy, jako równoprawny partner" - ocenił Schmid. Przypomniał, że gdy w zeszłym roku szef polskiej dyplomacji Radosław Sikorski wygłosił w Berlinie "wielkie przemówienie o polityce europejskiejpodczas polskiego przewodnictwa w Radzie UE i - jako Polak! - zachęcał Niemcy do odgrywania wiodącej roli w Europie,to z urzędowego obowiązku na sali obecny był niemiecki minister spraw zagranicznych,ale reszta politycznego Berlina niemal w całości wyróżniła się nieobecnością"."Empatia i przyjaźń wyglądają inaczej" - ocenił autor. "Niezależnie od tego, jak dobrze wszystko wygląda,Niemcy wciąż nie raczą traktować Polski jako równej sobie.A miałyby ku temu powód. Podczas gdy my mamy pewne trudności z realizacją planowanego od dawna otwarcia nowego lotniska w Berlinie,w Polsce właśnie oddano do użytku odcinek autostrady między Łodzią a Warszawą.Niemieccy kibice mogą teraz przejechać autostradą z Berlina do polskiej stolicy. Także nowe lotnisko u bram Warszawy, w Modlinie zostanie otwarte na czas piłkarskich mistrzostw Europy, by mogły na nim lądować przynajmniej czarterowe samoloty z kibicami" - zauważył Schmid. "Jak to pięknie ujął Tusk w wyważony i zdecydowany sposób: "Niemcy są największym udziałowcem w UE.Ale nie dostaną pakietu większościowego" - konkluduje naczelny "Welta".   (db, msz) TopNews - najpopularniejsze materiały WP.PL 