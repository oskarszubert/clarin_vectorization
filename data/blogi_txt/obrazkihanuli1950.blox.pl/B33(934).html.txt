Kupujesz w kiosku środek na przeziębienia, łykasz co 3 godziny, a ze zdrowiem dalej słabo? Tak robi niemal każdy z nas. Nadużywamy paraleków – sprzedawanych bez recepty. A wystarczyłoby na przeziębienie jeść sporą dawkę czosnku – to sprawdzony sposób naszych babć. Nasze babcie paraleków nie używały, a żyją do dziś.I sporo na tym zaoszczędziły. Za to obecnie Polacy według badań Głównego Urzędu Statystycznego każdego miesiąca wydają prawie 2 mld zł na lekarstwa.Jak się okazuje, mało które z nich tak naprawdę leczy. Bo znaczna większość preparatów to tzw. suplementy diety, które z prawdziwymi lekami mają niewiele wspólnego. – Często Polacy chcą się leczyć sami.Niestety mało kto jest świadomy, że większość tych tabletek, to suplementy diety, a nie leki. Te pierwsze tylko uzupełniają dietę,a tylko leki nas naprawdę leczą – tłumaczy prof. Małgorzata Kozłowska-Wojciechowska z Warszawskiego Uniwersytetu Medycznego. Wprowadzenie leku na rynek trwa lata, bo lek musi przejść cykl badań i testów, a to kosztowne i czasochłonne. W przypadku suplementów diety sprawa wygląda zupełnie inaczej. Wystarczy wymyślić mu nazwę, zarejestrować i już możemy handlować nim do woli. To dlatego na półkach aptek i drogerii jest tak wiele preparatów „na wszystkie możliwe dolegliwości”. A my je kupujemy! Bo opakowania suplementu przypominają opakowania leków. Jeśli chcemy się leczyć, lepiej zaufajmy sposobom babć. Będzie i taniej i zdrowiej, bo bez chemii!– Ludzie łykają ogromne ilości różnego rodzaju tabletek. Większość z tego to suplementy diety, które zalewają nasz rynek. Przez luki w prawie takie suplementy bardzo łatwo wprowadzić na rynek,a prawda jest taka, że tylko leki tak naprawdę leczą – mówi prof. Małgorzata Kozłowska-Wojciechowska. – Należy o tym pamiętać i zawsze patrzeć, czy na opakowaniu nie ma napisu „suplement diety”.( wp.pl ) 