Bójki, kamienie, petardy - "Marsz Niepodległości" idzie ulicami Warszawy.  PAP Co najmniej kilkanaście osób zostało zatrzymanych podczas "Marszu Niepodległości" w Warszawie - poinformował rzecznik KGP insp. Mariusz Sokołowski. Podpalono tęczę na placu Zbawiciela; w okolicach ul. Wilczej doszło do kolejnych przepychanek.   Twoja przegladarka nie pozwala na uzycie plywajacych ramek.TVN/x-news Jak podała policja, są osoby ranne, wśród nich dwaj policjanci. - Mamy do czynienia z kilkusetosobową grupą, która zachowuje się niezgodnie z prawem - powiedział Sokołowski.  Wcześniej do kolejnych starć doszło na skrzyżowaniu ulic Marszałkowskiej i Wilczej. Tu również, tak jak przy skłocie na Skorupki, w stronę policjantów poleciały butelki, kamienie i petardy. Agresywne osoby od policjantów starała się oddzielić straż marszu, która utworzyła kordon u wylotu ul. Wilczej. 