Bartosz Arłukowicz i Joanna Mucha to najgorzej oceniani przez Polaków ministrowie gabinetu Donalda Tuska - wynika z badań TNS Polska dla programu "Forum" w TVP Info. Premier znalazł się na trzecim miejscu.Najlepsze oceny zebrali Radosław Sikorski i Bogdan Zdrojewski. Jak wynika z najnowszego sondażu TNS Polska dla "Forum" TVP Info, aż 58% Polaków najgorzej ocenia pracę ministra zdrowia Bartosza Arłukowicza. Zaledwie 2% mniej osób negatywnie podsumowuje działania minister sportu Joanny Muchy. Na trzecim miejscu znalazł się sam premier Donald Tusk z 54% Kolejne miejsca zajęli:minister finansów Jan Vincent-Rostowski - 45% głosów krytycznych oraz minister edukacji narodowej Krystyna Szumilas - 42%. Na liście najlepiej ocenianych członków rządu pierwsze miejsce zajął stojący na czele resortu spraw zagranicznych Radosław Sikorski; zebrał 61% pozytywnych ocen. O pięć punktów procentowych wyprzedził ministra kultury i dziedzictwa narodowego Bogdana Zdrojewskiego. Na trzecim miejscu znalazł się wicepremier i minister gospodarki Waldemar Pawlak. Jego pracę dobrze oceniło 44% respondentów. Sondaż przeprowadzono telefonicznie w dniach 17-19 października 2012 roku na grupie tysiąca dorosłych Polaków.  (jpo)  TopNews - najpopularniejsze materiały WP.PL 