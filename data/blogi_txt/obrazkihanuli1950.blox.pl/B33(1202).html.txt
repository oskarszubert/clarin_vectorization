Świat idzie jednak w złym kierunku. Pozbawiona wszelkich zasad młodzież nie widzi nic złego w prostytuowaniu się za iPada czy za drogą komórkę!Co więcej, prostytucja nie jest już zawodem kojarzonym głównie z płcią piękną.Męska prostytucja na Śląsku jest wręcz plagą. Jak donosi "Polska The Times", wśród tych, którzy sprzedają ciało za pieniądze jest wielu gimnazjalistów. Inni ogłoszeniodawcy są bardziej wylewni: "Przystojny, zadbany, wydepilowany, początkujący szuka pomocy finansowejw zamian za miłe chwile. Może być kobieta lub mężczyzna". Kolejny jest zawodowym masażystą "ze sprawnymi rękami i nie tylko".Szuka sympatycznego pana, któremu zależy na dyskrecji i przyjemności. Oczekuje sponsoringu. Co gorsza, chodzi nie tylko o osoby w wieku 20 i więcej lat, ale nawet... gimnazjalistów,którzy w ten sposób zbierają pieniądze na komórki czy iPady. To męski odpowiednik galerianek, młodych dziewcząt, które wyszukują klientów w galeriach handlowych. Męska prostytucja homoseksualna jest zjawiskiem, które ciągle się rozrasta.Widać to nie tylko w internecie, ale także na katowickich ulicach. - Młodzi, często heteroseksualni mężczyźni, oferują swoje usługi homoseksualistom. Nie są gejami, ale tak jak w przypadku kobiet, ich głównym motywem są pieniądze- wyjaśnia na łamach "Polska The Times" siostra Anna Bałchan, zakonnica, która od lat pomaga śląskim prostytutkom. - Nasilenie się procederu męskiej prostytucji tłumaczyć można pojawieniem się klienteli. I tu decydują mechanizmy rynkowe, bo jest popyt, jest i podaż, a poza w tym w wielu mediach lansowana jest tego typu aktywność seksualna - wyjaśnia prof. Jacek Kurzępa ze Szkoły Wyższej Psychologii Społecznej. W świecie męskich prostytutek obowiązuje hierarchia,która pokazuje pozycję mężczyzny.Ci znajdujący się najniżej to dżonty, a ci najwyżej - książęta, najlepiej opłacani przez sponsorów. Dziennikarze Superwizjera TVN, którzy wniknęli do środowiska ustalili, że stawki za kontakty seksualne są bardzo różne: od kilkudziesięciu zł za jednorazowy seks do 900 zł za godzinę. W Katowicach od lat tradycyjnym miejscem spotkań męskich prostytutek z klientami jest plac Andrzeja,ale także wytypowane hipermarkety, bloki na osiedlach, czy parki wodne, jak ten w Dąbrowie Górniczej,gdzie grupa rozpoznawała się po kolorze bransoletek i umawiała w saunie. - Osoba, która wybiera prostytucję czy jest do niej zmuszonaprzez innych lub życiowe okoliczności, często jako dziecko była ofiarą molestowania seksualnego.Skoro przekroczone zostały wobec niej granice, to ona też ma mniejsze skrupuły i wątpliwości -ocenia Magdalena, streetworkerka z katowickiego Stowarzyszenia Po MOC. - Oczywiście potem koszty psychiczne się zwielokrotniają. Śląskie prostytutki swoją pracą zarabiają zwykle na czynsz i jedzenie, choć są i takie, których wynagrodzenie za miesiąc sięga 10 tys. zł.Połowę tej sumy mogą uzbierać panie, które uprawiają seks przez... kamerkę internetową. Kontakt z partnerem zapewnia sieć.Nie dochodzi do zbliżenia.Na takie randki umawiają się nie tylko studentki, ale także... bezpruderyjne emerytki. - Ostatnio zmienił się obraz prostytucji w Polsce.Dawniej była to prostytucja uliczna.Dziś to prostytucja na telefon, na mejla, zorganizowana przez właścicieli agencji towarzyskich - mówi siostra Anna Bałchan. 