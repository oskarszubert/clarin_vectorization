Z powodu usterki akumulatorów, stwarzającej zagrożenie pożarem,amerykański Federalny Urząd ds. Lotnictwa (FAA) czasowo uziemił wszystkie samoloty Boeing 787 Dreamliner. Również Europejska Agencja Bezpieczeństwa Lotniczego uziemiła wszystkie Boeingi 787. Wśród maszyn znajduje się również dreamliner LOT-u,który we wtorek przyleciał z Warszawy do Chicago. Samolot ma zostać poddany inspekcji.    Jak podał FAA, rozporządzenie dotyczące bezpieczeństwa wymaga od linii lotniczych wstrzymanie lotów dreamlinerów, najnowszych maszyn produkowanych w zakładach Boeinga. Urząd dodał, że wraz z producentem oraz przewoźnikamiopracowuje działania dopuszczające maszyny 787 do powrotu na niebo"w sposób jak najszybszy i jak najbardziej bezpieczny".W USA sześć dreamlinerów lata w barwach United Airlines.   Uziemiony dreamliner LOT-u zostanie poddany inspekcjiZ warszawskiego Lotniska Chopina w swój pierwszy rejs transatlantycki do Chicago udał się LOT-owski dreamliner z 208 pasażerami na pokładzie.Po decyzji władz USA o uziemieniu wszystkich maszyn tego typuodwołano jego powrót do Polski. Linie lotnicze zmieniają pasażerom rezerwację na inne loty.Dreamliner LOT-u zostanie poddany inspekcji. Na razie nie wiadomo, kiedy będzie mógł opuścić chicagowskie lotnisko O'Hare.Rzecznik LOT: Nasze maszyny są sprawne- Zalecenia FAA dotyczą usterek w samolotach innych firm lotniczych,głównie japońskich.LOT usterki akumulatora nie miał, oba nasze dreamlinery są sprawne - zapewnia w rozmowie z portalem Gazeta.pl rzecznik LOT Marek Kłuciński.- Respektujemy jednak zalecenie FAA - obie maszyny też zostaną sprawdzone.Ta, która jest w USA, zostanie poddana kontroli albo od razu w Stanach,w Seattle, albo wróci bez pasażerów do Polski. Drugi dreamliner jest w Polsce i tu będzie przebadany - dodaje rzecznik Kłuciński.Zapewnia, że pasażerowie nie ucierpią - ci, którzy mieli bilety na lot powrotny z USA,mają przenoszone rezerwacje na inne loty.W rozmowie z nami rzecznik podkreśla,że samolot do USA został wysłany, jeszcze zanim FAA wydała zalecenie "uziemiające" dreamlinery. - Maszyna wystartowała około 17, a zalecenie weszło w życie około 1 w nocy - dodaje.Amerykański Federalny Urząd ds. Lotnictwa czasowo uziemił wszystkie dreamlinery z powodu usterki akumulatora, stwarzającej potencjalne zagrożenie pożarem. 