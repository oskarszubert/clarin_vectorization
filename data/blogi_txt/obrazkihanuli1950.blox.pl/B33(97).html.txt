Potomkowie Jacka Kuronia otworzą tanie jadłodajnie  Wojciech Karpieszuk      Tu przy ul. Jagiellońskiej chcieliby otworzyć Stołówkę Kuroniówkę, od lewej: Włodzimierz Cała, Joanna Kuroń i Jakub Kuroń (Fot. Przemek Wierzchowski / Agencja Gazeta)  Były "zupki kuroniówki", które rozdawał ubogim minister Jacek Kuroń. Teraz rodzina Kuroniów chce otworzyć tanie jadłodajnie. Dwóch klientów zapłaci za obiad. I tak zafunduje posiłek trzeciej osobie     - Koncepcja jadłodajni, którą chcemy otworzyć, jest inna od tradycyjnego baru mlecznego.Stawiamy na ekonomię społeczną: dwie osoby, które zjedzą u nas posiłek, ufundują obiad trzeciej- tłumaczy Włodzimierz Cała z Fundacji Kuroniówka.Nazwa nie jest przypadkowa. Założyła ją pod koniec zeszłego roku rodzina Kuroniów. - Fundacja ma pomagać potrzebującym. Nawiązujemy do tradycji rodzinnych. Już mój pradziadek Henryk wyznawał filozofię, że wszystkich należy nakarmić. Gotował gar zupy i każdy, kto odwiedzał mieszkanie na Mickiewicza, chciał czy nie chciał, siadał do stołu i jadł zupę - wspomina Kuba Kuroń, syn Macieja i wnuk Jacka.Tani obiad z kosmetyczkąBar ma być miejscem integrującym lokalną społeczność. Plan jest taki, by dyżurowali w nim wolontariusze - udzielą porad prawnych i ekonomicznych. Będzie kącik dla dzieci. Kosmetyczka za darmo doradzi, jak ubrać się na rozmowę kwalifikacyjną. Na obiady mają przychodzić komercyjni klienci i osoby ubogie wskazane przez ośrodki pomocy społecznej, seniorzy.- Im więcej takich jadłodajni powstanie, tym lepiej. Kiedy już zaczniemy, z chęcią zdradzimy know-how każdemu, kto chciałby prowadzić podobne bary - mówi Joanna Liszkiewicz-Kuroń, mama Kuby i założycielka fundacji. ( wiadomosci.gazeta.pl ) 