Wstrząsające zdjęcia ofiar katastrofy smoleńskiej na jednej z rosyjskich stron internetowych. Zdjęcia zostały zrobione na miejscu katastrofy, w kostnicy i przy trumnach.Widać na nich zmasakrowane ciała.Niektóre z nich są podpisane - z opisów wynika, że na fotografiach jest ciało między innymi prezydenta Kaczyńskiego- informuje Radio ZET, które zawiadomiło MSZ i Prokuraturę Generalną o szokujących zdjęciach w sieci. Zdjęcia te, jako ilustrację do artykułu zamieścił bloger. Są bardzo drastyczne, robione z bliska. Osoba, która je robiła musiała być dopuszczona przez służby na miejsce katastrofy.  Dwa zdjęcia mają przedstawiać prezydenta Lecha Kaczyńskiego w trumnie i na stole sekcyjnym. Zdjęcia zamieścił bloger pochodzący z azjatyckiej części Rosji. Profil założył na początku zeszłego roku. Zdjęcia opublikował miesiąc temu. Mają być dowodem na to, że prezydencki tupolew rozbił się w wyniku zamachu. Płk Zbigniew Rzepa, rzecznik Naczelnej Prokuratury Wojskowej powiedział w rozmowie z portalem dziennik.pl, że zdjęcia z pewnością nie wyciekły z polskiego materiału dowodowego. - Nie ma więc podstaw prawnych do wszczęcia śledztwa w sprawie przecieku - powiedział. Dodał, że "odpowiednie służby" zajmą się sprawą. Radio ZET wysłało na adres podamy przez blogera, który opublikował drastyczne zdjęcia, pytania: m.in. w jakich okolicznościach dotarł do zdjęć, kto mu je dał, dlaczego je zamieścił w sieci i czy wziął pod uwagę uczucia rodzin? Wróciła informacja, że adres mailowy jest nieaktywny.  (msz, bart) TopNews - najpopularniejsze materiały WP.PL 