- Książka mojej żony nie powinna powstać. Jestem za prawdą i równouprawnieniem, ale nie nagle, nie po 50 latach małżeństwa! - mówi Lecha Wałęsa w wywiadzie dla Wprost.    Autobiografia Danuty Wałęsy zatytułowana "Marzenia i tajemnice" ukazała się w 2011 r.i w ciągu kilku miesięcy przekroczyła 300 tys. egzemplarzy. Na spotkania autorskie w całej Polsce przychodzą tłumy czytelników, głównie kobiet.Była pierwsza dama w książce ujawniła wiele szczegółów ze wspólnego życia z Lechem Wałesą.Były prezydent Polski, w wywiadzie dla Wpriost.pl twierdzi, że cieszy się z aktywności publicznej swej żony Danuty Wałęsy i sukcesu książki. Jak jednak dodaje, z małżeńskiego punktu widzenia, nie ma powodów do radości. Tak to tłumaczy: "50 lat miałem spokój, byłem ważniejszy! Teraz ważniejsza jest żona.Przychodzę do domu, lodówka pusta, bo ona akurat pojechała na spotkanie autorskie".Wałęsa twierdzi, że teraz musi bardziej uważać na to, co mówi w domu, bo żona może chcieć to wykorzystać w kolejnej książce. "Żona, oczywiście, w książce nie skłamała, wszystko było tak, jak napisała. Ja też jestem za prawdą i równouprawnieniem, ale nie nagle, nie po 50 latach małżeństwa!Odzwyczaiłem się robić sobie herbatę, kroić chleb. A teraz nie mam wyboru. To mi się nie podoba. Gdyby tak było od początku, to co innego, ale zawsze było inaczej" - twierdzi noblista.- W książce żony jest sporo bolesnych uwag pod pana adresem. Zabolało? - pytają autorzy wywiadu. - I tak, i nie - odpowiada były prezydent i tłumaczy:"Posłałem żonę po Nobla, a ona mówi, że pojechała jako matka Polka? No to była zmiana koncepcji! Jednak byłem za sterem, a nie żona.Ta książka w ogóle nie powinna była powstać.Mamy dość swoich problemów, a dzięki książce doładowaliśmy sobie nowych".Wałęsa mówi, że żona jest przekonana, iż wydając książkę, zrobiła dobrą robotę. "Nie zgadzam się z nią, ale nie na tyle, żeby rozbić małżeństwo.Jestem zły, bo wydałem z pięć książek i wszystkich razem nie sprzedałem tyle, ile ona jednym ruchem. Byliśmy pięknym małżeństwem. Żadnej kłótni, a teraz to się trochę za głowy łapiemy.Pojawiają się napięcia. Wszystko jest OK, tylko za późno się to wydarzyło" - przekonuje Lech Walęsa.Wywiad z Lechem Wałęsą na Wprost.pl 