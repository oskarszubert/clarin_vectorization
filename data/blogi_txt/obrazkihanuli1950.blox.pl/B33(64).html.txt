Władze Bazyliki Grobu Pańskiego w Jerozolimie ostrzegły,że mogą zaprotestować w sporze z izraelskim dostawcą wody i zamknąć świątynię stojącą, jak się powszechnie uważa, w miejscu ukrzyżowania, pochowania i zmartwychwstania Chrystusa - informuje serwis BBC. Rachunek bankowy Bazyliki został zamrożony na żądanie firmy Hagihon w związku z niezapłaconym rachunkiem opiewającym na 2,3 mln dolarów. Zgodnie z długą tradycją Bazyliki nie obciążano rachunkiem za wodę. Hagihon, który w końcu lat 90. przejął jerozolimskie wodociągi,twierdzi, że należą mu się pieniądze za ubiegłych 15 lat. Według izraelskiej gazety "Maariw" między sprawującymi opiekę nad Bazylikągreckim Prawosławnym Patriarchatem Jerozolimy, Ormiańskim Patriarchatemi katolicką Kustodią Ziemi Świętej, a byłym burmistrzem Jerozolimy, istniało milczące porozumienie, zwalniające kościół z opłat za wodę. Ale w 2004 roku Hagihon wysłał władzom Bazyliki rachunek na 950 tys. dolarów, za lata wstecz. Patriarchat uznał rachunek za pomyłkę, zwłaszcza że Hagihon nie upominał się ponownie. Obecnie jednak firma żąda uregulowania rachunku, kóry wzrósł do 2,3 mln dolarów. Jak powiedział agencji AP ojciec Isidoros Fakitsas z Patriarchatu Prawosławnego,kilka tygodni temu zawarto z Hagihonem umowę,zgodnie z którą wyznania zarządzające Bazylika będą uiszczać miesięczne rachunki, a zaległości zostaną anulowane. Jednak bankowe konto Patriarchatu zostało zablokowane i nie można wypłacić pensji 500 księżom i zakonnikom oraz 2 tys. nauczycieli oraz regulować bieżących kosztów utrzymania ponad 30 szkół.Według "Maariw" dotyczy to również usług telefonicznych, internetu i elektryczności oraz dostawców żywności. Prawosławny patriarcha Jerozolimy Teofil III napisał w liście do premiera i prezydenta Izraela, ostrzegając, że "wdrożenie tego niesprawiedliwego środka nie licuje z godnością i obraża święte miejsce". Gazecie patriarcha powiedział, że "jeśli nic się nie zmieni, zamierzamy ogłosić, po raz pierwszy od stuleci, że Bazylika Grobu Pańskiego jest zamknięta". Uważa się - pisze BBC - że pozostałe wyznania, które wspólnie zarządzają Bazyliką, wspierają prawosławnego patriarchę w tej sprawie. Izraelskie ministerstwo turystyki podało, że chce podjąć się mediacji między Patriarchatem a władzami Jerozolimy i liczy na szybkie rozwiązanie sporu. (oso) TopNews - najpopularniejsze materiały WP.PL 