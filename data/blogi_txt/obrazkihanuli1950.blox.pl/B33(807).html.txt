Gdyby abp. Hoser mógł,to powinien odwołać Franciszka Aleksandra Klich      Papież Franciszek I na Światowych Dniach Młodzieży w Brazylii (Fot. Enric Marti AP)    Patrząc na Franciszka podczas spotkania z młodymi w Brazylii, pomyślałam, że gdyby arcybiskup Hoser mógł,to powinien go jak najszybciej odwołać.Papież daje bowiem do takiego odwołania znacznie więcej powodów niż ksiądz Lemański.     Żąda, by księża wyszli z kościołów na ulice. Podburza młodych do ewangelicznej zadymy. Bezkompromisowo krytykuje klerykalizm i ideologizację wiary.Wzywa biskupów, by przestali zachowywać się jak udzielni książęta.Wyciąga rękę do chorych na AIDS, uzależnionych, imigrantów. Broni świeckości państwa, bo tylko w nim spokojnie mogą żyć ludzie różnych religii. Pyta: Kimże jestem, żeby osądzać kogoś, kto jest gejem?Wywrotowe hasła, pod którymi podpisze się każdy antyklerykał.     Co Kościół w Polsce pocznie z Franciszkiem? Kościół, który bredzi o bruzdach na twarzy dzieci urodzonych z in vitro, wywija na prawo i lewo epitetami "mason", "lewak" i "liberał"; straszy antykoncepcją, sekularyzacją i antyklerykalizmem. A jakby tego było mało, gorliwi księża całkiem poważnie opowiadają, że joga i "Gwiezdne wojny" to diabelstwo,a tylko PiS, ojciec Rydzyk i związkowiec Duda mają prawo nas zbawiać.Kościelno-prawicowe egzegezy słów Franciszka o homoseksualistach(być może papież źle się czuł, a "lewacko- liberalne" media wszystko poprzekręcały), ubóstwie (że ważniejsza od tego jest walka z sekularyzacją),komentarze o "dziadowskim Kościele" czy "jezuicie, po którym zostanie spalona ziemia" pokazują,że Kościół w Polsce, a przynajmniej znaczna jego część, jest w stanie obyć się bez papieża.Lepiej wie, czym jest katolicyzm, wartości chrześcijańskie i Pan Bóg. Bardziej papiescy od samego papieża.- Franciszek zawstydza i ośmiesza polski Kościół - mówi dziś w "Magazynie Świątecznym" jezuita Krzysztof Mądel.- Bo pokazuje, co jest naprawdę ważne w katolicyzmie: drugi człowiek.Jeśli Kościół zamiast miłością będzie się zajmować dbaniem o swoje interesy, walką z urojonymi wrogami i wykluczaniem nieposłusznych ze swojego grona - szybko obumrze.Nadzieja w papieżu, że do tego nie dopuści.(Metromsn.gazeta.pl ) 