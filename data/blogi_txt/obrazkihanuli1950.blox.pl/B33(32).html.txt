Władza    Kadr z Polskiej Kroniki Filmowej   Polska władza ludowa, jeśli chodzi o sposoby biesiadowania,za niedościgniony wzór stawiała sobie przyjaciół ze Wschodu.W świecie elit rządzących krążyły legendy o kremlowskich obyczajach,które nasi dygnitarze starali się wcielać w życie. Oczywiście należy pamiętać, że w szeregach władzy znajdowali się także alkoholowi asceci np. Władysław Gomułka, Wojciech Jaruzelski czy Michaił Gorbaczow, w których towarzystwie wręcz nie wolno było się pokazać z kieliszkiem czegoś mocniejszego.  Towarzyszu Szewardnadze, system, w którym do sałatki podaje się sok, musi upaść - czytamy zapis rozmowy Mieczysława Rakowskiego na jednym z bankietów w jego "Dziennikach politycznych".  Kadr z Polskiej Kroniki Filmowej Tak wstrzemięźliwe spotkania należały jednak do rzadkości.Krzysztof Kosiński, powołując się na zebrane przez siebie liczne skargi na przedstawicieli władzy,jasno dowodzi, na jak wielką skalę piła władza w PRL. Nie chodzi tutaj o bankiety na wysokim szczeblu, lecz przede wszystkim na stopniu lokalnym.Nie tylko liczne służbowe wycieczki, pikniki zakładowe czy wczasy (opłacane ze środków firmowych)służyły do odbywania alkoholowych libacji. Dobrym pretekstem był także zwykły dzień pracujący. Przychodzi do szkoły już dobrze podgazowany [I sekretarz KG PZPR,na którego rozzuchwalone zachowanie wcześniej skarżyła się nauczycielka], starą kobietę siłą wyrzuca ze szkoły. Ob. Korzeniewska ze łzami w oczach tłumaczy, że ma pismo z Ministerstwa Oświaty, aby pracowała dalej. Sekretarz (...) krzyczy:"ja tu rządzę, a nie Ministerstwo" i używając siły fizycznej wyrzuca ją ze szkoły. Około godziny 8.00 dwaj towarzysze weszli na teren gorzelni Domu Dziecka,pijani i chwiejąc się na nogach przeprowadzili inspekcję z ramienia KP PZPR.  Kadr z propagandowego filmu traktującego o szkodliwości alkoholu  Spora część społeczeństwa patrzyła przychylnie na lubiących wypić przedstawicieli władzy, dzięki wódce dało się sporo rzeczy załatwić ("w urzędach na sucho nie idzie" - pisał, przytaczany przez Kosińskiego, mieszkaniec Karczewic). Nad pijanym w sztok funkcjonariuszem nierzadko nie dawało się jednak zapanować, wielokrotnie dochodziło do przemocy. W jednym z PGRów, przybyły na wizytację i spotkanie z młodzieżą kompletnie pijany sekretarz KZ PZPRupatrzył sobie młodą komendantkę SP. Na flircie się nie skończyło. Przytrzymywał ją na korytarzu w mocy większej swej siły - czytamy w "Historii pijaństwa w czasach PRL". - Osobnik był ten całkowicie pijany, zaczął się awanturować. Gdy z odsieczą nadciągnęli brygadziści i wyżej postawieni pracownicy PGR-u, awanturnik wpadł w furię, jednemu z mężczyzn przystawił do głowy rewolwer. Cudem uniknięto tragedii. Co ciekawe sprawca zajścia dzięki wpływom uniknął jakichkolwiek konsekwencji. W PRL-u ludzie władzy nierzadko czuli się bezkarnii szczególnie w mniejszych miejscowości bezczelnie to wykorzystywali. Alkohol w godzinach pracy nikogo nie dziwił, nie brakowało incydentów erotycznych z użyciem przemocy,bójek kierowników i dyrektorów w czasie oficjalnych uroczystości, wpraszania się na imprezy, pobierania haraczy w postaci alkoholu.Pijanych z reguły charakteryzuje przeświadczenie, że wszystko mogą, ludzie władzy nie tylko rzeczywiście wszystko mogli, lecz także to robili. Kiedy?   Kadr z Polskiej Kroniki Filmowej, tablica propagandowa w zakładzie pracy   Być może wiele osób sprzeciwi się tezie, że to alkohol organizował w PRL życie towarzyskie i społeczne,jednak z pewnością każdy się zgodzi, że był on jego nieodłącznym elementem. W kraju wódką płynącym nie sposób, żeby nie wytworzyła się cała kultura picia.Jednym z najciekawszych zjawisk jest cały katalog "okazji do wypicia". Co prawda, jak pisał Krzysztof Mętrak w swoich "Dziennikach", jest tyle motywów picia, ilu pijaków, to jednak są takie, które powtarzają się częściej.  Różne okazje czasem się opijało - mówi wybitna reportażystka Alicja Maciejowska o pracy w Trójce, w książce "Trójka z dżemem. Palce lizać". - Nikt nie upijał się aż tak, żeby trzeba go było wynosić z Radia, ale to była normalna - przyznaje Szczęsna Milli. - Jak było smutno, źle, albo całą noc się montowało, to coś musiało się dziać. A Maciejowska dodaje:Nazywaliśmy to, za naszą koleżanką Elusią, Elżbietą Elbanowską, troszki sera, bo zawsze zakąska była potrzebna.Jakiś serek najczęściej.Biorę sobie rano małpeczkę i idę do pracy - opowiadał dziennikarce telewizyjnej klient sklepu monopolowego.  Kadr z rozmowy dziennikarki TVP z klientami sklepu monopolowego Okazje do picia można podzielić na trzy zasadnicze grupy.Do pierwszej grupy należy zaliczyć - podobnie jak dziś - różnego rodzaju spotkania towarzysko-rozrywkowe. W PRL-u chętnie zaglądano do kieliszka, żeby coś uczcić. Pretekstem były premiery, awanse, wypłaty, wyprowadzki, parapetówki,zapoznawanie się z nowymi sąsiadami, wyjazd na wczasy, otrzymanie paczki z zagranicy, a także wszelkiego rodzaju sukcesy zawodowe. Jak zauważa Krzysztof Kosiński, na wsi najwięcej wódki lało się z tej okazji na jesieni, w okresie sprzedaży owoców. Czasami było jej nawet więcej niż samych płodów rolnych, więc władze wydały zakaz sprzedaży alkoholu w dni targowe. Jednak nie zdołał on przełamać ugruntowanej tradycji. Był dzień targowy, w dużej restauracji pito na umór do późnej nocy, trzy sale i bufet zapchany był chłopami (...), na podwórzu stały furmanki i zmarznięte konie - czytamy w relacji świadka zamieszczonej w "Historii pijaństwa w czasach PRL". Być może jednak wcale nie chodzi o sytuację, lecz o jej podmioty. Można stwierdzić, że wszędzie tam, gdzie pojawiała się grupa ludzi, tam pojawiało się picie. Im więcej gromadziło się ludzi, tym picie było mocniejsze, dlatego w pamięci wielu zapisały się imprezy masowe(a przynajmniej ich fragmenty), a więc odpusty, festyny, dożynki, mecze (zarówno wygrane i przegrane), zabawy i dyskoteki. Co to za zabawa, jak się nie wypije? Tyle samo można pójść na nieszpory - pisał Wiesław Myśliwski w książce "Kamień na kamieniu".  Kadr z filmu propagandowego traktującego o szkodliwości alkoholu Pito także przy okazji mniej oczywistych masowych spotkań np. wyborów i wigilii wyborów (obok lokali ustawiano nawet specjalne bufety z wódką dla wyborców, zwycięzcy wyborów pili z reguły w lokalach wyborczych razem z członkami komisji), Dnia Kobiet, Dnia Górnika czy Dnia Energetyka, a także świąt religijnych. Po nabożeństwie mamusia musiała często szukać tatusia.Znalazła go najczęściej w restauracji albo barze - czytamy relację 18-latki z połowy lat 60. w książce Kosińskiego. W kronice towarzyskiej PRL-u znamienne miejsce zajmowały oczywiście imieniny. Dziś z tej okazji ludzie spotykają się już rzadko, jednak jeszcze parę lat temu imieninowy śledzik, wódeczka, galareta i goździk na stole należały do obowiązkowych elementów w imprezowym kalendarzu. Gdy jednak nie było już naprawdę żadnej urzędowej, prywatnej, zawodowej bądź też religijnej okazji, Polak i tak potrafił sobie poradzić, w myśl zasady "słońce świeci, ptaszek kwili - może byśmy się napili"lub też "spotkaliśmy się tu jak wróble - wypijmy po kuble". Stał na brzegu wymachując do nas ćwiartką czerwonej czystej jak pierwszomajową chorągiewką. (...) No chłopaki, niech se gówniarz podskoczy - powiedział przytykając się w wielką grdykę i przełykając ślinę, tak że grdyka podskoczyła mu do góry. Introdukcji do picia znalem sporo, ale tej nie znałem: przytykać się w grykę i wypowiadać zaklęcie: no, niech se gówniarz podskoczy.(...) Piliśmy ze szklanek pożyczonych z wypożyczalni szklanek, czyli od fryzjera. Zakąski nasz gość pnie przyniósł więc piliśmy pod papierosa, pogaduszkę i szum wiatru- czytamy w "Całej jaskrawości" Edwardy Stachury.    ( źródło : metromsn.gazeta.pl ) 