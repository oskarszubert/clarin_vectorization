Tygodnik Powszechny": Wiemy, dlaczego Lech Wałęsa miał problemy na lotnisku w Londynie ape      Lech Wałęsa (Fot. Renata Dąbrowska / Agencja Gazeta)    Dziennikarz "Tygodnika Powszechnego" Paweł Reszka ujawnił na swoim blogu,co było przyczyną kłopotów byłego prezydenta Lecha Wałęsy na lotnisku w Londynie w minioną sobotę, 12 października.Przewoził cztery butelki szampana.    Były prezydent wracał z pokazu filmu Andrzeja Wajdy "Wałęsa. Człowiek z nadziei". Po powrocie skarżył się, że służby lotniska uciążliwie rewidowały jego bagaż.Mediom mówił: "Wrzuciłem [do bagażu] majtki, skarpetki dziurawe,no i jak poddano mnie kontroli, to wyciągano to i pokazywano".Twierdził, że potraktowano go "z ohydą". Miał też pretensje do polskiej ambasady. "Zostałem kłamliwie i prowokacyjnie wystawiony przez Ambasadę Polską w Londyniei sponiewierany przez odprawę na lotnisku" - napisał na Twitterze.Polscy dyplomaci, podkreślał, mieli go zapewniać, że wszystko jest "przygotowane vipowsko". "[Ambasada] mogła powiedzieć, że nie udało się niczego załatwić i nie byłoby żadnych problemów, wtedy wiedziałbym, co zrobić" - mówił Wałęsa.Tymczasem, jak dowiedział się od swoich źródeł dziennikarz "Tygodnika Powszechnego", uwagi brytyjskich kontrolerów nie przyciągnęły wcale prezydenckie majtki czy dziurawe skarpetki,ale "poszło o cztery butelki niezłego szampana". Według dziennikarza po pokazie filmu Lech Wałęsa dostał nie tylko owacje na stojąco, ale też cztery półtoralitrowe butelki szampana, które wrzucił do bagażu podręcznego. W asyście pracownika ambasady udał się na lotnisko. Przy wyjściu z saloniku VIP prześwietlono jego bagaż, a kiedy na ekranie ukazały się butelki,służby bezpieczeństwa zdecydowały się sprawdzić bagaż. Walizka została otwarta, butelki wydobyte na światło dzienne. Brytyjscy kontrolerzy nie zrobili wyjątku od reguły, bo na pokład samolotu w Unii Europejskiej można wnieść płyny w maksymalnie stumililitrowych opakowaniach i w łącznej objętości jednego litra. Sześć litrów szampana tę normę oczywiście znacznie przekracza. W poniedziałek 14 października ambasada RP w Londynie napisała w oświadczeniu, że rutynowa, a nie VIP-owska kontrola bezpieczeństwa na lotnisku wynikała z faktu, iż "osoba byłego prezydenta nie mieści się w kluczu osób,którym - według przepisów brytyjskich - przysługuje zwolnienie z kontroli granicznej przy wylocie"."Pocieszające jest to, że nie poszło jednak o zwykłe majtki i dziurawe skarpetki, ale o sześć litrów dobrego szampana, co powinno jednak dobrze wpłynąć na nasze poczucie narodowej dumy. Aż szkoda, że L.W. tak długo to przed nami ukrywał" - ironizuje na blogu Paweł Reszka.Druga dobra wiadomość - szampan został ocalony. Nie wylano go, tylko pracownik polskiej dyplomacji zabrał go ze sobą z powrotem."Liczę - dalej się naśmiewa Reszka - że szampan przyleci do kraju wraz z pocztą dyplomatycznąlub poślemy po niego Casę i wróci do właściciela z honorami...". ( metromsn ) 