Nawet 50 złotych więcej może kosztować już niedługo upojna noc... w izbie wytrzeźwień. Taką podwyżkę przewiduje projekt ustawy o wychowaniu w trzeźwości złożony w sejmie przez posłów PO. Czy zyska aprobatę innych klubów?  W ten sposób, jak donosi "Super Express", maksymalna opłata za taki nocleg zwiększyłaby się z 250 zł do 300 zł. Ale to nie wszystko. Posłowie Platformy chcą też wprowadzenia nowych metod traktowania pacjentów w tych specyficznych miejscach. Oprócz dopuszczalnego obecnie tak zwanego przytrzymania oraz unieruchomienia, byłoby to także przymusowe podanie lekarstw oraz izolacja delikwentów spędzających noc w tym miejscu. 