Dawno już nic nie dostawałam, za to wczoraj (13ty zawsze był moim szczęśliwym dniem), nie bez przeszkód odebrałam aż dwie paczki :D  Jesteście ciekawe?? :))) Ja nie mogłam się doczekać przede wszystkim tej pierwszej. Miałam dostać ShinyBoxa – moje pierwsze „pudełko”. Szczerze mówiąc najbardziej mi zależało na tej niespodziance, na tym uczuciu jak w dzieciństwie podczas otwierania prezentu na święta ;-) (na pewno wiecie co mam na myśli). Niestety zanim ja dostałam swoją przesyłkę, na blogach już pojawiły się zdjęcia :( Tak więc czar prysł... ale sama zawartość nawet mnie tak bardzo nie zawiodła ;)  W pudełku znalazły się aż trzy opakowania pełnowymiarowe: Szampon L’oreal – niestety z silikonami, więc nie wiem co po przetestowaniu z      nim zrobię... :/ Odżywka do      paznokci BIOGENA– wczoraj już ją wypróbowałam. Na razie nie przebiła mojej ulubionej 8w1 Eveline, ale dam jej jeszcze szanse :) Błyszczyk Rimmel      – co prawda ja nie maluję ust właściwie niczym (jedynie Tisane zimą), ale      może na jakąś specjalną okazję go wykorzystam ;) albo oddam siostrze – jej      się prędzej przyda :)))  I dwie próbki: Ujędrniający      krem na dzień GRANATAPFEL, Pharmatheiss Cosmetics – bardzo przyjemny, ale dla mnie zdecydowanie zbyt treściwy na dzień. Na noc, zwłaszcza na      wyjazdy będzie jak znalazł. Bioderma, płyn micelarny – już kiedyś próbowałam, bezsprzecznie jest bardzo      dobry, a wielkość idealna na krótką podróż (w tym roku planuję jeszcze      jeden wypad, ale na razie nic nie mówię, żeby nie zapeszyć ;) )   Druga przesyłka była nie mniej wyczekana, bo znalazły się w niej półprodukty, z których już wczoraj ukręciłam swój pierwszy szampon! :D Razem z Panią Agnieszką ze sklepu e-naturalne.pl ustaliłyśmy co ma się w nim znaleźć. Jak możecie się domyślić – zależało mi przede wszystkim na dużej zawartości aloesu :))   Samo „kręcenie” okazało się łatwiejsze niż się spodziewałam i pierwsze testy też wypadły całkiem nieźle :D Mam jedynie zamiar ulepszyć trochę recepturę i dodać minimalną ilość olejku eterycznego, bo na razie szampon praktycznie nie ma zapachu (taki ledwo wyczuwalny, podobny trochę do zapachu rycyny). Oczywiście pełną recenzję będziecie mogły przeczytać dopiero za jakiś czas jak już dokładnie go przetestuję. W paczce znalazła się też baza kremowa, którą mam zamiar wykorzystać przede wszystkim do stworzenia swojej odżywki bananowej. Jak na razie wszystkie próby kończyły się niepowodzeniem, dlatego postanowiłam wypróbować tę bazę (wersja dla mniej zaawansowanych ;) ). A Wy lubicie takie niespodzianki? Zdecydowałyście się na prenumeratę, któregoś z polskich "pudełek"? Pozdrawiam Was serdecznie,  PS Przechodząc dziś przez Rossmanna rzuciła mi się w oczy odżywka bez silikonów SYOSS, a dokładniej jej zadziwiająco niska cena - 6,29zł. Nie wiem do kiedy jest ta promocja, ale warto się nią zainteresować :)) Skład ma ładny, a pojemność aż 500ml - nie wiem tylko jak z działaniem ;) Używałyście jej już może?  INCI: Aqua, Cetearyl Alkohol, Quaterium-87, Hydrolyzed Keratin, Prunus Armeniaca Kernel Oil, Niacinamide, Panthenol, Propylene Glycol, Isopropyl Myristate, Distearoylethyl Hydroxyethylmonium Methosulfate, Citric Acid, Phenoxyethanol, Stearamidopropyl Dimethylamine, Ceteareth20, Glyceryl Stearate, Sodium Methylparaben, Parfum, Hexyl Cinnamal, Buthylphenyl Methylpropional, Benzyl Salicylate, Linalool, Benzyl Alkohol, Limonene na niebiesko emolienty (w tym olej z pestek moreli) na zielono humektanty (nawilżacze)czerwony - polimer (działa podobnie jak silikony, ale powinien się bez problemu zmyć nawet łagodnym szamponem)filoetowa - keratyna hydrolizowanana pomarańczowo - antystatyk 