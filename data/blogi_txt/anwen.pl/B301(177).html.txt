źródło    Pisałam na blogu o wielu wcierkach, pisałam o różnych metodach przyspieszania porostu, które stosujemy od wewnątrz (jak chociazby picie drożdży), organizowałam wspólne akcje wcierania, pisałam potem raporty i analizy naszych wyników, ale nigdy dotąd nie napisałam Wam o najtańszym, najprostszym i najskuteczniejszym sposobie na przyspieszenie porostu włosów :) o masażu skóry głowy!     Co jest nam potrzebne by zrobić przyspieszający porost masaż?    Trochę czasu (około 5 minut), sprawne ręce i odrobina wiedzy ;) To niewiele prawda? Nie musimy kupować żadnych specyfików ani przyrządów, nie musimy się martwić podrażnieniem czy przesuszeniem skóry jak w przypadku wcierek na alkoholu ani obciążeniem włosów jak po olejach. Jak wykonać masaż?    Po pierwsze, jeśli chcemy się doczekać jakichkolwiek efektów musimy być systematyczne. Taki masaż należy wykonywać codziennie. Po drugie należy wykonywać go czystymi dłońmi i najlepiej z krótko obciętymi paznokciami. Po trzecie masaż zawsze wykonujemy w kierunku od czoła do karku (tak jak ułożone są mięśnie na naszej głowie). Robimy go delikatnie i z wyczuciem używając jedynie opuszków palców, a nigdy paznokci. Zaczynamy na linii włosów na czole, przykładamy dłonie, delikatnie dociskamy i masujemy okrężnymi ruchami stopniowo przesuwając się w stronę karku. Teoretycznie nie ma w tym nic skomplikowanego, ale jeśli chcecie możecie znaleźć na YT filmy, które bardzo dokładnie pokazują jak taki masaż wykonać. Tutaj jeden taki, bardzo dobry, przykładowy film:        Kiedy najlepiej go wykonywać?   W przypadku włosów z tendencją do przetłuszczania radzę robić go przed myciem lub w trakcie mycia włosów, bo masaż przyspiesza produkcję łoju i pomaga rozprowadzić go na włosach ;) Dlatego jest polecany zwłaszcza osobom z suchą skórą głowy.     Po co masować?    Poza przyspieszeniem porostu masaż pomaga nam odżywić skórę głowy i pozbyć się martwego naskórka i martwych włosów, które i tak by nam za chwilę wypadły, a blokują nam mieszki włosowe przed wzrostem nowego włosa. Masaż pobudza też krążenie w naczyniach krwionośnych i dotlenia cebulki włosowe przez co pomoże nam również w walce z wypadającymi włosami. Działa przede wszystkim relaksująco, rozluźnia napięcia skóry głowy i odpręża :) Oczywiście najprzyjemniej jest gdy ktoś nam go wykonuje, ale wierzcie mi, że nawet taki samodzielny jest baaaardzo przyjemny ;)    A może by jakieś narzędzia?    Owszem możemy masaż urozmaicić i wykonać go np. szczotką z włosia, Tangle Teezerem czy specjalnym masażerem, ale najskuteczniejszy jest ten wykonywany rękami. Poza tym używając narzędzi łatwiej przesadzić i podrażnić skórę głowy, a tego nie chcemy!      Nie wiem czy udało mi się Was zachęcić do masowania, ale jeśli nie to może uda się to zrobić poprzez wspólną akcję - co Wy na to? :)) Pozdrawiam Was serdecznie, 