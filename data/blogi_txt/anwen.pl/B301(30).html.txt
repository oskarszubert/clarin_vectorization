Tak, tak nie mylicie się - kolejny raz podcięłam włosy :D To już chyba jakieś uzależnienie, bo co miesiąc po prostu muszę to zrobić! Tym razem "poszło" około 5-6 cm, ale mi ciągle mało... zwłaszcza, że na zdjęciach różnica jest ledwie widoczna. Przy okazji możecie też zauważyć jak różnie potrafią się zachowywać fale w ciągu tego samego dnia. Zdjęcie PO robiłam mniej więcej godzinę później niż to PRZED. W między czasie poszłam pod prysznic i miałam włosy tradycyjnie zwinięte w koczek-ślimak. Nic więcej z nimi nie robiłam :) Zawsze zazdroszczę prostowłosym tego, że panują nad włosami - moje za każdym razem wyglądają inaczej i praktycznie nigdy nie udaje mi się ułożyć ich 2 razy w ten sam sposób ;) Wracając do podsumowania sierpnia to w tym miesiącu moje włosy znów zeszły na drugi plan. Tym razem to wina aparatu, który zajmuje mi mój czas i moje myśli ;) Oczywiście o włosach zupełnie nie zapomniałam, ale dzięki laminowaniu mogłam je nieco "zaniedbać" :)) I skoro już mowa o laminowaniu to zdecydowanie sierpień został przez nie opanowany! Najpierw włosowa historia MissFashionistki, następnie laminowanie zrobiłam ja, a potem już opanowało ono całą włosową blogosferę :D Dzięki Waszej pomocy udało mi się napisać podsumowanie tego eksperymentu, który jak się okazało został wykonany przez prawie 1000 osób! Na końcu ukazał się artykuł o laminowaniu na głównej stronie wizaz.pl i wiem, że wiele z Was właśnie dzięki niemu do mnie trafiła :)) Jestem z siebie naprawdę dumna, bo na tym forum "siedzę" już od ponad 6 lat i nigdy mi się nawet nie marzyło, że mogliby o mnie napisać. Wewnętrznie również królowała u mnie żelatyna – udało mi się ją w miarę regularnie pić tak jak zaplanowałam. O tym jakie efekty u siebie zaobserwowałam (a także jakie zauważyłyście Wy) przeczytacie w przyszłym tygodniu. Oprócz tego brałam regularnie olej z wiesiołka i piłam skrzyp, pokrzywę ciągle zapominałam dokupić!  Pod koniec miesiąca zafarbowałam też włosy. Tym razem wybrałam „Czarny Bez” Joanny i do tej pory tego żałuję :( Farba okropnie podrażniła mi skórę głowy co tylko utwierdziło mnie w przekonaniu, że moja skóra robi się coraz bardziej uczulona na PPD. Dawniej po tej farbie nie miałam aż takich sensacji. Oczywiście włosy znów zaczęły mi wypadać i od kilku dni staram się z tym intensywnie walczyć. We wrześniu wracam do Color Soin i na pewno nie zapomnę o oleju przed farbowaniem... mam nadzieję, że tym razem będzie lepiej :( A czego używałam w sierpniu? Możecie zobaczyć poniżej: Szampony: 1.       Natura Siberica, Szampon do włosów tłustych – użyłam go tylko kilka razy na początku miesiąca przed napisaniem recenzji. Nie ma go na zdjęciu, bo oddałam go mojej siostrze.2. Mypa, Szampon aloesowy – używałam do oczyszczania włosów mniej więcej raz w tygodniu. Nie jest to bardzo mocny szampon, ale dzięki zawartości SLES dobrze oczyszcza mi włosy nie podrażniając przy tym skóry głowy.3.       Facelle, Płyn do higieny intymnej Sensitive – używany zdecydowanie najczęściej w sierpniu. Złagodził mi podrażnienie po szamponie Natura Siberica i póki co nie mam zamiaru go zmieniać na nic innego :) Odżywki i maski: 1.       Balsam rosyjski na kwiatowym propolisie – używany w tym miesiącu zdecydowanie najczęściej. Moją entuzjastyczną opinię mogłyście już przeczytać TUTAJ.2. Balsam z Żeń-szeniem, Seboradin – użyłam go  zaledwie kilka razy, ale efekty wizualne po nim podbiły moje serce ;) Jego recenzja pojawi się w przyszłym tygodniu.3.       Avon, Planet SPA, Maska oliwkowa – użyłam jej trzy razy w sierpniu, w tym raz w połączeniu z maską jajeczną. Jest to naprawdę bardzo dobry produkt o mocno emolientowym składzie, który u mnie świetnie się spisywał. Nie ma jej na zdjęciu, bo już ją wykończyłam, a w opakowaniu poleciała odlewka dla Czarnej Orchidei ;)4. Rosyjska maska jajeczna – nie za bardzo się polubiłyśmy, ale o tym napiszę w recenzji. W sierpniu użyłam jej zaledwie kilka razy, zawsze przed myciem, bo inaczej mocno obciążała mi włosy. Inne: 1.       Suchy szampon Batiste – wykończyłam w sierpniu moją pierwszą butelkę z tych przywiezionych z Irlandii. Któraś z Was pytała o wydajność tych szamponów. Mi butelka wystarczyła na dokładnie 13 użyć czyli prawie 2 miesiące stosowania.  2. Mgiełka różana – z półproduktów na hydrolacie różanym.3. Ziołowy eliksir wzmacniający, Green Pharmacy – stosowany jako wcierka.4.       Jedwab CHI – do zabezpieczania końcówek5. Spray na objętość, Balea – nowość przywieziona z Czeskiego Cieszyna. U mnie działa praktycznie tak samo dobrze jak ten z Nivei, który kiedyś tak bardzo lubiłam. Oleje i półprodukty: 1. Piwo – do płukanki, która u mnie zupełnie się nie sprawdziła. Tak beznadziejnych włosów jak po niej to już dawno nie miałam :D2.       Miód – do masek3.       Żelatyna – do laminowania :)))4.       Panthenol – do mgiełki i masek5.       Ekstrakt wzmacniający włosy – do mgiełki i masek6.       Aloes zatężony 10-krotnie – do mgiełki i masek7.       Kwas hialuronowy – do mgiełki i masek8.       Hydrolat różany – do mgiełki9. Olej z pestek malin – do mgiełki, masek i na końcówki10.   Olej Alverde, Paczula i Czarna porzeczka – do olejowania, które w sierpniu zrobiłam aż dwa razy… to właśnie miałam na myśli pisząc, że przez aparat włosy nieco zaniedbałam ;)  I na koniec moje plany na wrzesień:  1.      Na zdjęciu powyżej widzicie to, czego planuję używać „przede wszystkim” w tym miesiącu. 2. Mam zamiar również pokazać Wam resztę mojej kolekcji (w sumie to nie wiem co konkretnie pokazać w następnej kolejności... )3. Przetestować coś nowego do odżywiania od wewnątrz, ale jeszcze nie zdecydowałam się co to będzie... Może Wy macie jakąś propozycję?4.      Nauczyć się robić jeszcze lepsze zdjęcia na bloga :D5.      I oczywiście pisać jak najczęściej :)))))  A jakie Wy macie plany? Pewnie część z Was znów zacznie chodzić do szkoły, ale mam nadzieję, że mimo wszystko znajdziecie czas również na pielęgnację włosów :)  Pozdrawiam Was serdecznie, 