http://lula.pl/lula/0,89890.html?tag=suchy+szampon  O tym jak cudownym wynalazkiem dla osób z naprawdę przetłuszczającą się skórą głowy są suche szampony już Wam pisałam. Dziś chciałabym Wam przedstawić mój sposób na to, by były one jeszcze skuteczniejsze.  Zwykle po suchy szampon sięgamy wtedy, gdy nie mamy czasu normalnie umyć włosów, ale są już one przetłuszczone. Owszem suchy szampon wtedy zadziała, ale nie na długo. Możemy się spodziewać przedłużenia świeżości o maksymalnie kilka godzin.  Ostatnio zupełnie przypadkiem odkryłam, że jest sposób by włosy były świeże dużo, dużo dłużej... Chodzi o to by szampon użyć od razu po umyciu i wysuszeniu włosów, a nie dopiero wtedy, gdy się nam przetłuszczą. A jak na to wpadłam? :) Wybierając się na spotkanie blogerek oczywiście przesadziłam :D Tak zwykle jest, że gdy bardzo nam zależy na tym, by dobrze wyglądać to wszystko idzie nie tak :P Oczywiście i mnie to nie ominęło i z własnej winy zaliczyłam klasyczny "BadHairDay". Po umyciu i wysuszeniu włosów okazało się, że stały się strasznie oklapnięte, obciążone i bez życia :( Próbując jako tako uratować fryzurę posłużyłam się suchym szamponem i spryskałam nim obficie włosy u nasady. Na poprawę wyglądu niestety niewiele to pomogło :D ale włosy dzięki temu były świeże przez 3 dni! Rekord! :))) Jeszcze chyba nigdy tak długo nie musiałam myć włosów! Ja wiem, że dla wielu z Was mój entuzjazm wyda się przesadzony, ale te które borykają się z przetłuszczającą skórą głowy na pewno mnie zrozumieją :) Oczywiście jak zawsze powtarzam – suchy szampon to nie jest rozwiązanie na co dzień, ale jeśli wyjeżdżacie na wakacje i wiecie, że nie będzie czasu na pielęgnacje włosów (np. w szale zwiedzania) to naprawdę polecam Wam ten sposób :) Pozdrawiam Was serdecznie,  PS Dla miłośniczek naturalnej pielęgnacji – mała podpowiedź – w ten sam sposób możecie użyć glinki :) Wtarta w skórę głowy zaraz po umyciu i wysuszeniu włosów przedłuży nam ich świeżość podobnie jak suchy szampon. 