Dziś miał być post o czymś zupełnie innym, ale chyba nadszedł czas bym napisała o tym co gryzie mnie od jakiegoś czasu dosyć mocno ;) W tej chwili mam już kilka skrzynek mailowych: jedną po prostu blogową, inną do porad i jeszcze inną do przyjmowania zgłoszeń do spisu blogów włosomaniaczek. Poza tym dostaję od Was wiadomości na facebooku i setki komentarzy :)) I wierzcie mi każda taka wiadomość mnie bardzo cieszy. To niesamowite uczucie, że mi ufacie i chcecie bym Wam pomogła. I ja naprawdę chciałabym każdej (a właściwie każdemu) z Was w miarę możliwości pomóc i przede wszystkim odpisać. Niestety moja doba ma tylko 24 godziny :( z czego 8 spędzam w pracy, 8 śpię, a pozostałe 8 muszę podzielić na bloga, moje prywatne życie, zainteresowania, pasje, sport, znajomych, prowadzenie domu, a ostatnio jeszcze przygotowania do ślubu :)       Wiem, że większość z Was zdaje sobie z tego sprawę i mnie rozumie, ale jednak co jakiś czas dostaję wiadomości z pretensjami, że Wam nie odpisałam :( Przykro mi, bo to absolutnie nie wynika z mojej złej woli, a jedynie z tego, że po prostu przestałam się wyrabiać :) W tej chwili musiałabym chyba zatrudnić kogoś do pomocy, a najlepiej się sklonować :D     Ale dzisiejszy post nie ma na celu ‘wypłakanie się’ Wam jaka to jestem biedna ;) Nikt mi przecież nie kazał zakładać bloga i nie ukrywam, że robię to przede wszystkim z ogromnej przyjemności i satysfakcji jaką z tego czerpię. Chciałam jedynie napisać Wam w jaki sposób najlepiej się ze mną kontaktować tak by usprawnić naszą komunikację ;) Mam nadzieję, ze nie będziecie mieli mi za złe wprowadzenia tych kilku zasad:    Na którego      maila pisać?     Jeśli macie jakiś konkretny włosowy problem to najlepiej piszcie do mnie na anwen09@gmail.com albo w komentarzach. Przy czym w komentarzu jest szansa, że odpowiedź uzyskacie szybciej :) Jak nie ode mnie to od którejś z moich kochanych czytelniczek (przy okazji jeszcze raz dziękuję Wam za to, że sobie nawzajem pomagacie :) ).     Na maila z poradami (poradyanwen@gmail.com) piszcie wtedy, gdy nie zależy Wam na szybkiej odpowiedzi. Tutaj przyjmuję tylko zgłoszenia do blogowego cyklu: Porady włosowe u Anwen i mam tam w tej chwili kilkaset nieprzeczytanych wiadomości :(     Na facebooku nie piszcie proszę do mnie w sprawie porad. Tutaj możecie wysyłać mi linki z propozycjami, ciekawymi artykułami, zdjęciami czy czym tam jeszcze chcecie się ze mną podzielić :) Jestem strasznie wdzięczna za każdą taką wiadomość, bo dzięki nim ciągle odkrywam nowe rzeczy! Propozycje wpisów, które chcielibyście u mnie zobaczyć zostawiajcie w komentarzu pod TYM postem, a Wasze pomysły/patenty pielęgnacyjne, którymi chcielibyście się podzielić z innymi czytelnikami wysyłajcie na maila: czytelnicymajaglos@gmail.com    Jak pisać?     Przede wszystkim krótko i konkretnie :) Ja wiem, że chcielibyście mi od razu napisać wszystko o Waszych włosach i zapytać o milion rzeczy na raz, ale jeśli dostaję maila, który muszę przeczytać kilka razy by wyłuskać z niego problem to niestety, ale w wielu przypadkach odpuszczam :( Nie mam po prostu na to czasu... Jeśli piszecie do mnie z konkretnym problemem to nie opisujcie mi całej Waszej pielęgnacji :) Jeśli uznam, że to konieczne to sama Was o to zapytam. Spróbujcie też pisać w punktach jeśli macie kilka różnych spraw, które chcielibyście skonsultować. Tak jest o wiele łatwiej mi czytać i odpisywać. Pamiętajcie też by pisać zrozumiale. Wiem, ze do taka oczywista oczywistość, ale im jaśniej i klarowniej opiszecie z czym macie problem tym większa szansa, że będę mogła Wam pomóc.     Na jakie      maile nie odpisuję?     Są takie tematy i problemy na które po prostu nie odpowiadam. Nie dlatego, że nie chcę, ale dlatego, że nie potrafię lub po prostu się nie da. Jednym z nich jest oczywiście farbowanie. Jak wiecie ja nie jestem fryzjerką i temat farbowania szczerze mówiąc mnie nie interesuje. Sama od lat farbuję na jeden kolor, od ponad roku używam do tego tej samej farby (Color Soin) więc moje doświadczenie jest znikome. Z podobnych powodów nie doradzam w sprawach henny. Drugim tematem na który nie podejmuję się z Wami pisać to porady fryzurowe. Nie jestem stylistką, nie mam takiego wyczucia by móc naprawdę dobrze doradzić jaka fryzura, kolor włosów czy uczesanie będzie Wam pasowało. Ostatni typ maili na jaki nie odpisuje to te niekonkretne. Często piszecie mi po prostu jakie macie włosy, co z nimi robicie i kończycie maila lakonicznym ‘doradź mi coś’. Ja niestety nie jestem w stanie powiedzieć Wam konkretnie co musicie użyć czy co zrobić by Wasze włosy były lepsze. Każde włosy są inne i każde inaczej reagują, ja nie mogę zagwarantować tego, że ta czy inna odżywka się akurat u Was sprawdzi. O tych polecanych przeze mnie możecie poczytać chociażby TUTAJ, a jeśli chcecie bym Wam ogólnie doradziła jak o włosy dbać to zacznijcie od skonkretyzowania Waszego włosowego problemu i Waszych oczekiwań :) Wtedy będzie mi łatwiej odpisać.     Co zrobić zanim do mnie napiszecie?     Przede wszystkim sprawdzić czy na blogu już o tym nie pisałam :) Bardzo wiele moich maili do Was ogranicza się do podesłania odpowiedniego linka. Ja wiem, że blog jest już ogromny i nie zawsze łatwo jest się na nim odnaleźć, ale spróbujcie :) Specjalnie dla Was stworzyłam rozwijalne menu (pod nagłówkiem), w którym pogrupowałam wpisy. Poza tym do dyspozycji macie jeszcze blogową wyszukiwarkę (w lewym pasku bocznym u góry) i etykiety (na samym dole). Dobrym sposobem, z którego sama najczęściej korzystam jest szukanie w google ;) Wystarczy wpisać to czego szukamy i dodać na końcu Anwen i bardzo często odpowiedź znajdziemy w pierwszej propozycji.     A co zrobić      jak nie odpisuję?     Jeśli zastosowaliście do wszystkiego o czym pisałam powyżej, a mimo wszystko nie macie ode mnie żadnej odpowiedzi (powiedzmy przez tydzień) to najlepiej odezwijcie się w komentarzu na blogu :) Tylko napiszcie mi z jakiego maila do mnie pisaliście, bo inaczej nie będę wiedziała, o którą wiadomość chodzi ;) Dużo maili trafia niestety do spamu, a ja zapominam by tam zaglądać :/      To już chyba wszystko co miałam Wam do przekazania :) Mam nadzieję, że wpis przyda się nie tylko mi, ale przede wszystkim Wam :)) Jeśli mielibyście jakieś uwagi czy postulaty z tym związane to piszcie w komentarzach. Ja jestem otwarta na Wasze propozycje.      Pozdrawiam Was serdecznie, 