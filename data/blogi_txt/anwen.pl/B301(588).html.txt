Jakiś czas temu pisałam Wam, że założyłam forum dla Włosomaniaczek :) Od tego czasu zarejestrowało się na nim ponad 1400 osób i powstało prawie 700 tematów, na których łącznie napisałyśmy ponad 10tys postów. Nie byłyby to może duże liczby, gdyby nie fakt, że forum działa dopiero od dwóch tygodni :))) Ale nie piszę Wam tego wszystkiego jedynie po to by się pochwalić (chociaż muszę przyznać, że strasznie jestem dumna, z tego jaką społeczność tworzą Włosomaniaczki), ale po to by napisać Wam o pewnym dziale, który tam powstał. O Wymiennikowni! Jest to takie miejsce, w którym (jak sama nazwa wskazuje) możemy wymieniać się między sobą kosmetykami, które u nas nie do końca się sprawdziły. Korzystając z okazji jaką jest przeprowadzka sama przekopałam się przez moje kosmetyczne pudła i wyłowiłam z nich to czego chętnie bym się pozbyła. Dziś w końcu miałam chwilę czasu by porobić tym wszystkim produktom zdjęcia i założyć odpowiedni wątek na forum :)    Jeśli coś wpadnie Wam w oko to koniecznie odezwijcie się do mnie na forum. Ja co prawda raczej nie chcę się wymienić za inne kosmetyki, wolałabym chociażby książki, ale jestem pewna, że się dogadamy ;)    Mój wątek znajdziecie pod TYM adresem, a w nim takie oto, głównie włosowe, smakołyki:     Fructis: serum (zużycie ok. 10%), ekspresowa maseczka (zużycie ok. 10%) i maska (zużycie ok. 20%). Mythos: szampon (zużycie ok. 60%), odżywka (zużycie ok. 70%), maska (zużycie ok. 30%).      Joico: K-PAK reconstructor (zużycie ok. 30%), K-PAK intense hydrator (zużycie ok. 40%). Odżywki: Lniana Farmona (zużycie ok. 40%), Garnier Mango i kwiat Tiare  (zużycie ok. 10%), Balea Kokos i Mleko (zużycie ok. 20%), Isana  nawilżająca z aloesem (zużycie ok. 40%), Isana Gloss Spulung (zużycie  0%).       Rosyjskie: maska drożdżowa (tylko na spróbowanie - zostało na mniej  więcej 2 użycia), balsam na łopianowym propolisie (zużycie ok. 80%).      Czarne mydło Savon Noir (zużycie ok. 10%), Krem z żurawiną Apis (zużycie  ok. 50%), Maska nawadniająca Hydrain3 Dermedic (zużycie ok. 30%). Alverde: olejek argan i migdały (zużycie ok. 10%), nabłyszczająca kuracja Morela i Cytryna (zużycie ok. 50%). Żel Bielenda (zużycie ok. 40%), Nafta kosmetyczna (zużycie ok. 10%).     Odlewki olejków: Mythos, Yves Rocher, Mythic Oil Loreal.     Korektor beżowy Couvrance Avene (użyty raz do sprawdzenia koloru).  I to by było na tyle, przynajmniej na razie :)) Za jakiś czas może dołożę do tego następne produkty. Zainteresowało Was coś? A może same pomyślicie nad założeniem takiego wątku? ;)   Pozdrawiam Was serdecznie, 