Wiele razy byłam przez Was pytana o to w jaki sposób pielęgnuję swoją twarz. W sumie to dopiero od niedawna zaczęłam przykładać do tego większą wagę. Wiadomo z czasem, kiedy na twarzy co raz częściej pojawiają się drobne zmarszczki i skóra nie jest już tak elastyczna ani napięta trzeba się bardziej przykładać do tego co i jak na nią aplikujemy. Zauważyłam, że w moim przypadku sprawdza się zasada „mniej znaczy więcej”.  Im mniej kombinuję przy twarzy w tym lepszym jest ona stanie. Czasami rezygnuję z nałożenia kremu rano czy wieczorem jak czuję, że skóra tego nie potrzebuje. Na zdjęciu widzicie prawie wszystkie kosmetyki jakich używam do twarzy. Oczywiście nie używam tego wszystkiego codziennie ;) Na zdjęciu:Ręcznik z mikrofibry – a właściwie zwykła      ściereczka do sprzątania z mikrofibry (ja swoją kupiłam w komplecie 3 za      4zł). Używam jej praktycznie codziennie do demakijażu i delikatnego      peelingu. Hydrolat oczarowy – zamiast toniku. Odświeża,      koi podrażnienia, a przy okazji działa antybakteryjnie i      przeciwzmarszczkowo. Ja uwielbiam jego delikatny, jakby leśny zapach. Mleczko winogronowe – robię z niego serum z      wit. C. Nawilża i idealnie łączy się z Cevikapem. Ma dosyć rzadką konsystencję i bardzo delikatny, neutralny zapach. Cevikap – krople z wit. C dla dzieci. Do      kupienia za kilka zł w aptece. Serum zrobione z nich i mleczka      winogronowego świetnie nawilża i rozświetla mi twarz. Nie stosuję za często, bo trochę mnie neistety podrażnia.  Krem ochronny, Bambino – mój must have w      zimie. Idealnie koi przemarznietą buzię, nałożony grubszą warstwą na noc      cudownie nawilża nawet bardzo mocno przesuszoną skórę. Zawiera cynk więc przy okazji zapobiega powstawaniu niedoskonałości i szybciej goi te co już      są. Bardzo tani i łatwo dostępny, absolutnie niezbędny. Intensywnie ujędrniające serum pod oczy, Rival de Loop – niezwykły kontrast pomiędzy ceną a jakością. Bardzo bogaty      skład ( aloes, minerały morskie, aminokasy z alg, alantoina, panthenol).      Świetnie nawilża i rzeczywiście wygładza drobne zmarszczki pod oczami. Tribiotic – na wszelkie niespodzianki. Do      kupienia w aptece za ok. 2zł. Ostatnio na szczęście bardzo rzadko w ogóle      jest mi potrzebny :)))))) Kiedyś nie raz mnie uratował. Bardzo szybko goi      różnego rodzaju ranki i wypryski. Olej kokosowy – używam do oczyszczania twarzy metodą OCM. Elixir Cure Solution Yves Rocher – z zakraplaczem. Używam za krótko żeby móc cokolwiek o nim powiedzieć.      Pachnie tak jak reszta serii i mam nadzieję, że będzie równie skuteczny.      Kupiłam dzięki ostatniej promocji Yves Rocher, bo w regularnej cenie na      pewno bym go nie kupiła. Serum Cure Solution, Yves Rocher – ten też      kupiłam w podobnej promocji jak Eliksir. Idealny rano pod makijaż jak i na      wieczór. Bardzo lekka, prawie półpłynna konsystencja. Napina skórę,      wygładza drobne zmarszczki i nieźle nawilża. Maseczka Cure Solution, Yves Rocher – pokochałam      po zużyciu próbki, którą dostałam przy zapisywaniu się do klubu Yves Rocher. Twarz po niej jest pięknie rozświetlona, wygląda na wypoczętą,      pełna blasku. Uwielbiam ten efekt. Żałuję, że nie można jej stosować      codziennie ;)  Krem na noc z kwasem hialuronowym i Colagenem,      Bielenda – całkiem niezły krem, ale raczej więcej go nie kupię. Ma za      mocny, drażniący mnie zapach i sprawia się gorzej niż inne które posiadam. Nawilża, odżywia, ale jakoś mnie nie przekonał. Płyn micelarny, Delia – najlepszy płyn micelarny      jaki do tej pory używałam, a było ich wiele. Jak dla mnie nawet lepszy od      słynnej Biodermy. Zwłaszcza jak porównamy cenę do jakości! Świetnie i bardzo szybko zmywa makijaż (szybciej niż Bioderma!!!). Nie podrażnia,      wręcz nawilża skórę. Bardzo delikatny i bogaty skład, a kosztuje grosze.  Krem na dzień Hydrain 2, Dermedic – moje KWC      wśród nawilżających kremów. Delikatny, piękny zapach i naprawdę mocno      nawilżające działanie. Do tego jest lekki i szybko się wchłania.  Krem Alantan Plus – idealnie łagodzi      podrażnioną skórę pozostawiając za sobą prawdziwy mat. Dla mnie to taki      opatrunek na skórę jak dzieje się z nią coś niedobrego i boję się położyć      cokolwiek, żeby jej dodatkowo nie podrażnić. Niesamowicie delikatny. Do kupienia w aptece.  Żel hialuronowy – nakładam go zawsze na lekko wilgotną skórę, a na niego olejek. Świetnie nawilża, wygładza i      delikatnie napina skórę.  Olej z pestek śliwki – czekałam na niego      prawie pół roku, bo ciągle był niedostępny na ZSK. Skusił mnie zapach,      którym zachwycało się wiele osób. Pachnie marzepanem (niestety nie      śliwką), słodko, ale przyjemnie. W duecie z żelem hialuronowym tworzy moje      KWC na wieczór.   Brakuje na zdjęciu:Żel micelarny BeBeauty (z Biedronki) – podobno produkowany przez Tołpę.      Świetnie i szybko zmywa makijaż. Ja nakładam go bezpośrednio na twarz,      masuję, a potem ścieram mokrym ręcznikiem z mikrofibry.  Tonik      z kwasem PHA – moja pierwsza w życiu kuracja kwasem. Postanowiłam      zacząć od czegoś bardzo łagodnego, bo nie jestem zwolenniczką filtrów i bałam się „linienia” (pewnie niektóre z Was wiedzą o czym mówię). Jak na      razie kuracja trwa dosyć krótko, ale już widzę efekty. Kolor twarzy      zaczyna mi się wyrównywać. Powoli znikają przebarwienia i drobne zmarszczki.        Mój tygodniowy program pielęgnacji: Rano:- Przecieram twarz Hydrolatem Oczarowym.- Nakładam krem nawilżający Dermedic Hydrain-2 albo serum z Yves Rocher. Wieczorem:- Demakijaż – jeżeli mam więcej czasu to oczyszczam twarz metodą OCM, do której używam przede wszystkim oleju kokosowego. Jeżeli nie mam czasu to do demakijażu używam płynu micelarnego Delii albo żelu micelarnego BeBeauty.- Nakładam na twarz 2 krople Eliksiru z Yves Rocher a na to któryś z moich „nocnych” kremów (krem na noc Bielenda, mieszkanka żelu hialuronowego i oleju z pestek śliwki, krem Bambino, serum Yves Rocher albo Alantan Plus).- Pod oczy i na powieki nakładam serum Rival de Loop (pod krem).- co drugi dzień nakładam tonik z kwasem PHA Raz w tygodniu:- peeling ściereczką z mikrofibry- serum z wit. C (moja wersja: 4 krople wit. C Cevikap; 4 krople mleczka winogronowego; kapsułka wit. E)- Jeżeli tylko mam czas wykonuję masaż twarzy (zazwyczaj przy oczyszczaniu metodą OCM).- maseczka Cure Solution z Yves Rocher. Od wewnątrz:- Codziennie piję pokrzywę, która co prawda na początku kuracji spowodowała u mnie wysyp, ale teraz utrzymuje skórę w dobrym stanie.- Codziennie piję oleje w formie kapsułkowej (2-3 kapsułki) – zaczęłam od oleju z wiesiołka, potem miałam olej z ogórecznika i tran., teraz znów wróciłam do wiesiołka, bo u mnie sprawia się zdecydowanie lepiej! 