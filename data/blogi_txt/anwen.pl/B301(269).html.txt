Tak jak ostatnio obiecywałam dziś zabieram Was do Hebe. Te drogerie dopiero niedawno pojawiły się w Krakowie, ale z tego co się orientuję są dostępne w wielu miastach w Polsce. Trochę trwało zanim udało mi się zrobić zdjęcia do tego wpisu, bo niestety w krakowskich sklepach wciąż przewijają się okropne tłumy, które po pierwsze przeszkadzają w robieniu fotek, a po drugie wykupują wszystkie najciekawsze produkty ;) A tych w Hebe trzeba przyznać nie brakuje! Ja co prawda nie znalazłam wszystkiego czego szukałam, ale i tak udało mi się wybrać sporo, naprawdę interesujących włosowych kosmetyków. Jeśli więc chcecie wiedzieć co 'wrzuciłam do koszyka' zerknijcie poniżej: Szampony:     Johnson's baby, Płyn do mycia 3w1      Nivea, Szampon nadający połysk lub łagodzący      Ziaja, Szampon pokrzywowy, lawendowy lub figowy      Radical, Szampon wzmacniający, do włosów farbowanych lub suchych i łamliwych Biały jeleń, Szampon z chlorofilem lub bawełną      Catzy, Szampon przeciwłupieżowy    W Hebe znajdziemy zarówno łagodne szampony, odpowiednie nawet do codziennego mycia czy dla osób o bardzo wrażliwej skórze głowy (Johnsons baby, Nivea baby) jak i takie do oczyszczania (Ziaja, Radical, Biały jeleń). Jeśli chodzi o mnie to wybrałabym Białego jelenia, ale głównie dlatego, że jeszcze go nie używałam, a często mi o nim wspominacie w mailach i jestem ciekawa jak sprawdziłby się u mnie. Co do łagodnych szamponów to po raz kolejny postawiłabym na JB - ze względu na wygodną pompkę i świetne działanie. W Hebe znalazłam też bardzo dobry szampon przeciwłupieżowy, o którym wspominałam na blogu przy okazji każdego wpisu na temat tej włosowej choroby. Sama co prawda łupieżu nie miałam już od wielu lat, ale dobrze sprawdza się on u mojego taty.    Odżywki: Nivea, Long Repair      Joanna Professional, Fioletowa odżywka rewitalizująca kolor      Seboradin, Balsam z żeń-szeniem lub chlorofilem    Tutaj nieco się zawiodłam, szczerze mówiąc liczyłam na większy wybór odżywek w Hebe, ale i tak udało mi się znaleźć trzy, które przynajmniej mnie by zaciekawiły. Pierwsza to mój pewniak czyli Nivea Long Repair (dawno już nie widziałam ich w Biedronce - u Was jeszcze bywają?). Druga to wersja dla leniwych i nie lubiących kombinować, mojej niedzielnej maski z gencjaną i trzecia opcja to balsamy Seboradin. Mój dawny ulubieniec czyli balsam z żeń-szeniem niestety zmienił skład, dodali mu Isopropyl alkohol, więc nie wiem czy wciąż tak dobrze działa. Wersji z chlorofilem jeszcze nie miałam, ale czytałam o niej wiele dobrego.    Maski:      Kallos, Crema al latte Kallos, Latte     Seri, Maska z miodem i migdałami, hibiskusem i ekstraktem z winogron lub z olejem arganowym      Romantic, Maska z olejem arganowym i jedwabiem      Tołpa, Maska odbudowująca   Z maskami w Hebe już bardziej można poszaleć :) Znajdziecie tam kilka rodzajów Kallosa (u mnie jednak najlepiej zawsze sprawdzał się latte), maskę Romantic, która również ma wiele fanek i dwie perełki, które mnie szczególnie zainteresowały. Po pierwsze maski Seri, których nie miałam jeszcze okazji używać, a sądząc po składach mogłyby się całkiem nieźle sprawować. Ja wybrałabym pewnie tę pierwszą z miodem i olejem migdałowym, która w składzie oprócz nich ma jeszcze soki z owoców (kiwi, jabłek, pomarańczy i grejpfruta), gdyby nie jej olbrzymia pojemność - niestety masek mam w tej chwili tak dużo, że na pewno nie dałabym rady zużyć jej całej. Po drugie zainteresowała mnie maska z Tołpy o ciekawym, emolientowym składzie, ale jej cena mogłaby być nieco niższa (z zakupem zaczekam na jakąś promocję).    Oleje:     Hipp, Oliwka dla dzieci    Niestety z racji mocno ograniczonego czasu, który miałam na moje 'zakupy' w Hebe nie udało mi się wypatrzyć żadnych ciekawych olei :( Jedyny jaki znalazłam to ten z Hipp, który owszem ma ładny skład i sprawdza się na włosach całkiem nieźle, ale cenowo aż tak atrakcyjny nie jest.      Serum: Bioelixire, Argan Oil      Cece Med, Serum z jedwabiem    Gdybym szukała czegoś do zabezpieczania końcówek włosów dla siebie to na pewno wzięłabym serum z Cece Med. Jeszcze na studiach miałam jakiś ich produkt i choć nie pamiętam co to dokładnie było, to dobrze pamiętam to, że byłam z niego bardzo zadowolona. Drugie serum, z olejem arganowym może za to podpasować dziewczynom, których włosy nie przepadają za proteinami - tutaj ich nie ma :) Wcierki:      Radical, Odżywka wzmacniająco - regenerująca Seboradin, Lotion z czarną rzodkwią, chlorofilem lub żeń-szeniem Biovax Med, Aktywny żel stymulujący    W Hebe znajdziemy też kilka ciekawych produktów do odżywiania skóry głowy, które pomogą nam z nadmiernym wypadaniem i przy okazji przyspieszą porost włosów. Z tych trzech widocznych powyżej mnie najbardziej zainteresował żel z Biovax Med. Cenowo co prawda nie wypada najlepiej, ale ma bardzo ciekawy skład. Kupiłabym go nawet i teraz, bo moje włosy ostatnio dosyć mocno wypadają, ale mam jeszcze w domu nieprzetestowane do końca Kaminomoto, więc Biovax będzie musiał poczekać na swoją kolej.     Suche szampony: Batiste, Wild, Dark, Tropical, XXL Volume, Cherry lub Blush   I na koniec wisienka na torcie czyli produkt, po który ja najczęściej wybieram się do Hebe. Suche szampony Batiste to jak dobrze wicie mój absolutny must have, bez którego nie potrafię już normalnie funkcjonować (włosowo oczywiście ;) ). Z tych wszystkich na zdjęciu nie miałam jeszcze tylko wersji XXL Volume, ale po waszych ostrzeżeniach jakoś nie mam już ochoty jej próbować. Z pozostałych mi osobiście najbardziej odpowiada wersja Tropical i obecnie tylko ją kupuję.     To by było na tyle :) Mam nadzieję, że wpis Wam się przyda.   Pozdrawiam Was serdecznie,      PS Wiadomość dla tych co narzekają, że na blogu pojawia się mniej wpisów ;) Musicie zrozumieć, że moja nieobecność nie wynika z tego, że blog mi się znudził, nie mam o czym pisać lub mi się nie chce, a jedynie z tego, że chwilowo mam przymusowy odwyk od komputera. Jak tylko będę mogła to na pewno znów w pełni poświęcę się blogowaniu i będę odpisywać na Wasze maile czy komentarze, a na razie musicie uzbroić się w cierpliwość :)) 