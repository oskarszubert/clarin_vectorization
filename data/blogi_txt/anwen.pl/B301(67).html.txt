Dziewczyny jak zwykle pozytywnie mnie zaskakujecie! Zaledwie wczoraj opublikowałam wpis o pomyśle na nową serię, a dziś miałam już w skrzynce kilka Waszych propozycji! Jesteście niesamowite, mówię to oficjalnie :))) Na pierwszy ogień poszła „Płukanka Illusive”:        „Moim pierwszym włosowym patentem jest odkrycie dodatkowych możliwości, jakie można uzyskać przy pomocy wody brzozowej Isana:)   Standardowo należy ją wmasowywać we włosy, a przede wszystkim w skalp, aby: - poprawić ukrwienie skóry głowy - włosy stały się mocniejsze - nabrały blasku i objętości, a łupież znikł    Na początku używania tego półlitrowego cuda wcierałam Isanę co drugie mycie, w skalp. Oczywiście zaraz po umyciu:) Jednak szybko obrzydło mi się stosowanie jednego i tego samego produktu, którego pojemność jest ogromna. Dlatego kiedy w butelce zostało mniej więcej 1/3 wody brzozowej, aby szybciej ją zużyć, pomyślałam, że doleję do niej trochę octu (ok. ¼ szklanki) i będę stosowała jako płukankę do ostatniego spłukiwania włosów po umyciu. Efekty przerosły moje najśmielsze oczekiwania! Poczułam się jakbym odkryła Amerykę:)! Włosy, po użyciu brzozowo-octowej płukanki wyglądały rewelacyjnie! Błyszczały się niesamowicie, lepiej układały i sprawiały wrażenie mega nawilżonych! I co? Okazało się, że zaczęłam żałować kiedy płukanka wreszcie mi się skończyła. Na pewno jeszcze kupię wodę brzozową z Isany i odleję trochę aby dolać octu i stosować moje cudo na włoski jako płukankę:) Polecam!”    Illusive z bloga: http://ilusive- ilusive.blogspot.com/   PS. Chciałam się z Wami dziś podzielić jeszcze jednym linkiem – moja włosowa historia w męskim wydaniu: http://zeszytrozterek.blogspot.com/2011/11/zeszyt-rozterek-moja- wosowa-historia.html Polecam Wam zresztą cały blog. Świetnie napisany! Petroff pozdrawiam :)) 