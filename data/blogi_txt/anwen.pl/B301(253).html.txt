Za chwilkę lecę na kolejne krakowskie spotkanie blogerów czyli trzecią już edycję Blog Experts :) Wybiera się może ktoś z Was?? :)) Zanim jednak wyjdę z domu nie omieszkam zostawić dla Was kolejnej już MWH. Tym razem znów możemy podziwiać piękne loki, należące do Secret. Jak sama wspomniała w mailu do mnie jest to historia dla tych z Was, które nie widząc efektów chcą się zbyt wcześnie poddać i wrócić do 'zwykłej' pielęgnacji... jak zobaczycie poniżej naprawdę warto walczyć do końca :)) Nadeszła w końcu pora, abym i ja podzieliła się z Wami moją włosową  historią, pełną wzlotów i upadków, które doprowadziły moje loczki do  całkiem dobrego stanu, na którym jeszcze nie zamierzam poprzestawać. Od  dziecka miałam gęste i kręcone włosy, które wszystkim się podobały,  tylko nie mi. Pamiętam, że wtedy moim ogromnym marzeniem było, abym  któregoś pięknego dnia obudziła się jako prostowłosa dziewczynka.  Dlatego w pierwszej klasie gimnazjum postanowiłam ściąć włosy od połowy  ramion na boba, wierząc, że przestaną się kręcić. Zaraz po wizycie od fryzjera prezentowały się tak, oczywiście wyprostowane fachowo przez  fryzjerkę:           Taka długość włosów sprawiła, że kręciły się jeszcze bardziej i nie  obeszło się bez codziennego katowania włosów prostownicą, nawet wtedy  kiedy były jeszcze mokre. Nie muszę wspominać, że wyrządziło to ogromną i nieodwracalną zmianę moich włosów, które z dnia na dzień wyglądały  coraz gorzej:         Wtedy rzuciłam prostownice w kąt i zaczęłam interesować się pielęgnacją  CG. Wyeliminowałam wszystkie odżywki, które posiadały jakiekolwiek  silikony, myłam włosy odżywką i olejowałam Amlą. Już na początku tej pielęgnacji doznałam szoku, kiedy zobaczyłam prawdziwe oblicze moich  włosów:        Mijały kolejne miesiące, a ja nie zauważałam zmian, dlatego rzuciłam tą  pielęgnacje i pozostałam przy drogeryjnym szamponie i odżywce z  silikonem, co sprawiło, że włosy wyglądały nieco lepiej.  Dopiero w styczniu 2012 roku po zrobieniu zdjęcia uznałam, że nie można  tak łatwo się poddać i aby mieć piękne włosy trzeba czasu, który i tak  upłynie bardzo szybko. Wtedy moje włosy wyglądały tak:        Zaczęłam dostrzegać ogromne zmiany na które tak czekałam: Przeczytałam blog Anwen i pełno innych blogów, które sprawiły, że moja  pielęgnacja wyglądała trochę inaczej od poprzedniej i już nie  zniechęcałam się, tylko szłam przed siebie. Przede wszystkim  zrozumiałam, że silikony wcale nie są złe, jak mi się na początku  wydawało.        I tak mijały kolejne miesiące rozsądnej i intensywnej pielęgnacji:        Na chwilę obecną włosy prezentują się tak:            Moja aktualna pielęgnacja: -szampon: Planeta Organica Rokitnik  -oleje: BabyDream fur Mama, Vatika olejek kokosowy,  -odżywki d/s: Balea, GlissKur Oil Nutritive, Natura Siberica Ochrona i Energia,  -odżywki b/s: Naturia Miód i Cytryna  -maski: Alterra Granat Aloes, Pilomax, Maska Drożdżowa  -na końcówski: Green Pharmacy Jedwab w płynie, CHI, arganowy  -żele: Artiste Wet Look, Issana pomarańczowa -wcierki: Apteka Agafii: Aktywne Serum na porost włosów -półprodukty: kolagen i elastyna, d-pantenol, kwas hialuronowy, aloes  zatężony 10x, ekstrakty z żeń-szenia, spirulina, mąka ziemniaczana  Dodatkowo: -podcinam końcówki co trzy miesiące -czeszę włosy tylko na mokro -olejuje dwa razy w tygodniu -staram się zdrowo odżywiać -czasem piję drożdże  Mam nadzieję, że swoją historia pokazałam Wam, że nie warto się  zniechęcać, a trzeba walczyć, do samego końca, bo widząc takie efekty  myślę, że warto.   Na zakończenie dodam, że marzy mi się bycie posiadaczką zdrowych loków sięgających za talię :)  Pozdrawiam, Secret 