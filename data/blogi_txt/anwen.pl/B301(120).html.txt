Mam dziś dla Was jeszcze jedno podsumowanie - tym razem miesięczne. Jeśli jesteście ciekawe jak wyglądał mój grudzień - zapraszam poniżej :)      1. Najważniejszy wpis Najważniejszym dla mnie był na pewno ten wpis: http://www.anwen.pl/2012/12/mikoajkowa-prosba.html Było mi niezwykle miło, że tak ciepło go przyjęłyście i z entuzjazmem przyłączyłyście się do akcji :))) Dobrze jest wiedzieć, że wciąż jest tyle wrażliwych osób, które nie są obojętne i chcą pomagać innym.     W grudniu na blogu pokazało się też kilka przynajmniej wg mnie ciekawych wpisów. Mam na myśli przede wszystkim ten o twardości wody, dwa rankingi najlepszych produktów proteinowych i takich bez protein w składzie, przepis na płukankę cynamonową, a także nowa seria z PORADAMI.       2. Przeczytane książki    W grudniu przeczytałam w całości właściwie tylko dwie książki. Jestem w trakcie czytania „Atlasu chmur”, który pomimo, że jest naprawdę genialną lekturą nie czyta się już tak szybko jak chociażby pozycje, o których napiszę za chwilę.      http://lubimyczytac.pl/ksiazka/134408 /platki-na-wietrze    http://lubimyczytac.pl/ksiazka/141745/a -jesli-ciernie    O ile pierwszy tom tej serii „Kwiaty na poddaszu” mogę Wam polecić tak już dwie następne części moim zdaniem możecie sobie odpuścić. Oczywiście tak jak i pierwszą przeczytałam w oka mgnieniu zarówno „Płatki na wietrze” jak i „A jeśli ciernie”. Fabuła obu książek wciąga i czyta się je bardzo szybko. Jest to takie lekkie czytadło, dobre, jeśli chcemy np. zapomnieć o naszych problemach i oderwać się na chwilę od rzeczywistości, ale sama historia jest już trochę naciągana i schematyczna, więc raczej nie przeczytam następnych tomów. 3. Obejrzane filmy    Grudzień był zdecydowanie filmowy ;) Nie przypomnę sobie wszystkich filmów jakie obejrzałam w tamtym miesiącu, ale napiszę przynajmniej o kilku:    Ruby Sparks http://www.filmweb.pl/film/Ruby+Sparks-2012-629238   Jeden z ciekawszych filmów jakie miałam okazję oglądać w ostatnim czasie. „Surrealistyczna komedia romantyczna” to chyba najlepsze określenie ;) Główny bohater – młody, obiecujący pisarz pewnego dnia spotyka wykreowaną przez siebie postać literacką – Ruby i oczywiście się w niej zakochuje :D Co z tego wyniknie? Musicie zobaczyć same – ja absolutnie polecam Wam ten film i jestem pewna, że jeszcze nie raz sama do niego wrócę.      Save the last dance 2   http://www.filmweb.pl/film/W+rytmie+hip- hopu+2-2006-282822    Pisałam Wam już, że uwielbiam filmy o tańcu? ;) To takie moje skrzywienie z dzieciństwa kiedy to potrafiłam oglądać Dirty Dancing nawet kilka razy w ciągu dnia. Film z Izą Miko grającą główną bohaterkę jest jednym z moich tanecznych ulubieńców. Jeśli jeszcze nie widziałyście, a podobnie jak i ja lubicie tę tematykę to oczywiście polecam :) Duma i uprzedzenie    http://www.filmweb.pl/Duma.I.Uprzedzenie W tym roku telewizja zrobiła mi nie lada niespodziankę i oprócz tradycyjnego Kevina (który był chyba jakoś wcześniej?) na Święta puścili Dumę i Uprzedzenie! Jest to jedna z niewielu adaptacji filmowych, w których różnice pomiędzy książką a wizją reżysera zupełnie mi nie przeszkadzają. Keira Knightley zagrała wg mnie Elizabeth idealnie i z tego co pamiętam dostała nawet nominację do Oskara za tę rolę. Nie wiem czy znajdzie się wśród Was ktoś kto tego filmu jeszcze nie widział, ale jeśli tak to polecam jak najszybciej nadrobić zaległości ;)     Hobbit   http://www.filmw eb.pl/film/Hobbit%3A+Niezwyk%C5%82a+podr%C3%B3%C5%BC-2012-343217 Film na który czekałam od baaaaardzo dawna. Nie jestem może jakąś wielką fanką Tolkiena, ale akurat Władcę Pierścieni i przede wszystkim Hobbita uwielbiam! Byłam bardzo ciekawa filmowej wersji i po tym co Jackson pokazał przy okazji poprzedniej ekranizacji moje oczekiwania były dosyć spore. Szczerze mówiąc nie zawiodłam się :) Czas w kinie minął mi bardzo szybko, a film obejrzałam z prawdziwą przyjemnością. Trochę drażni mnie to, że dla kasy akcja jest tak niesamowicie rozciągnięta (w końcu z dosyć krótkiej ok. 300 stronicowej książki zrobili aż 3 filmy), ale wynagradza to chociażby świetnie zrealizowana scena z Gollumem! Wiem, że ortodoksyjni fani Tolkiena będą narzekać, ale ja mimo wszystko polecam Wam ten film :)     The perks of being a wallflower     http://www.f ilmweb.pl/film/Perks+of+Being+a+Wallflower%2C+The-2012-572639 Bardzo dobry film i jeszcze lepsza rola Emmy Watson. Uwielbiam tę aktorkę od czasu Harry'ego Pottera a tą rolą potwierdziła tylko swoje aktorskie umiejętności. Jest to historia młodego i nieco zagubionego chłopaka, ale opowiedziana w na tyle ciekawy sposób, że film może spodobać się nie tylko nastolatkom (do których jest adresowany). Film ma świetny klimat, ciekawych bohaterów (w większości naprawdę dobrze zagranych!) i jeszcze lepszą ścieżkę dźwiękową. W najbliższym czasie planuję przeczytać książkę na podstawie której powstał. Dla fanek serialu Vampire Diaries mogę tylko dodać, że zobaczycie w nim Ninę Dobrev w drugoplanowej roli siostry głównego bohatera (niestety jej gra aktorska jest baaaardzo słaba ;) ). Ja go szczerze polecam!        The Baytown Outlaws http://www.filmweb.pl/film/Baytown+Outlaws%2C+The-2012-623020 Tego filmu pewnie nigdy nie wybrałabym sama, ale cieszę się, że mój TŻ mnie namówił. Pomimo, że za filmami akcji nie przepadam to spora dawka humoru sprawiła, że obejrzałam go z przyjemnością do końca. Tutaj też mamy wampirzy akcent - w jedną z ról wcielił się Paul Wesley czyli znany wszystkim fankom VD Stefan Salvatore ;) Polecam Wam obejrzeć z Waszymi partnerami, jestem pewna, że zarówno oni jak i Wy będziecie zadowolone :D      4. Powód do dumy    Udało mi się spakować i przeprowadzić wszystkie moje kosmetyki :D Wierzcie mi nie było to łatwe ;) Przy okazji przeprowadzki pozbyłam się też kilkunastu kilogramów zbędnych rzeczy z czego też jestem niezwykle dumna :))))    5. Najlepszy zakup    W grudniu dokupiłam sobie statyw i pilota do aparatu, z nadzieją, że ułatwią mi robienie zdjęć – przede wszystkim tych moich fryzur i włosów. Niestety nie zdążyłam się nimi nacieszyć, bo najpierw pojechałam do domu, a teraz mam awarię aparatu :/ 6. Podróże        Jeśli wyjazd do domu na Święta można podciągnąć pod tę kategorię to była to moja jedyna podróż w tym miesiącu ;) Tym razem PKP mnie pozytywnie zaskoczyło. Droga z Alfredówki do Lublina (i powrotna) minęły mi szybko i spokojnie. Ta trasa nie jest zatłoczona, więc wyjątkowo nie narzekałam :P 7. Ulubione jedzenie        Kulinarnie grudzień to przede wszystkim święta. W tym roku miałam okazję jeść idealne, miękkie pierniczki mojej Mamy i przepysznego cytrynowego kurczaka u Cioci. Była tez oczywiście pieczona ryba, ukochane pierogi i kapusta z grochem, którą uwielbiam! I oczywiście mnóstwo mandarynek , bo bez nich nie byłoby świąt ;)    8. Najczęściej słuchana piosenka    John Mayer to jeden z tych artystów, którzy nigdy mi się nie nudzą. Wprost uwielbiam jego głos, gitarę i to jak wygląda :P W grudniu (i nie tylko) słuchałam wieeeelu jego piosenek, ale tę zdecydowanie najczęściej:        9. Ulubione produkty kosmetyczne   Nie było tego w grudniu dużo ;) Najlepszym i zdecydowanie najbardziej ulubionym produktem, za którym już tęsknie był peeling do ciała Marizy:      Odlewkę dostałam od Orchidei i totalnie zauroczyłam się tym produktem. Wiecie może czy da się je kupić w Krakowie stacjonarnie? Peeling ma przede wszystkim piękny apetyczny zapach (jak dla mnie pachnie dokładnie jak brzoskwiniowa Nestea), cudowanie nawilża skórę i oczywiście ją dokładnie oczyszcza :)    Poza tym w grudniu najchętniej sięgałam po:            Masło o zapachu werbeny, Alverde – używam go jako krem do rąk, bo jak już wiecie ciała nie smaruję praktycznie nigdy (leń!). Masło świetnie nawilża, szybko      się wchłania, ma ładny skład z dużą ilością olejów i przede wszystkim      cudownie pachnie moją ulubioną werbeną!     Rozświetlający puder sypki, Hean – znalazłam go przy okazji przeprowadzki i znów      bardzo polubiłam. Bardzo ładnie rozświetla (chociaż wiem, że dla wielu      osób ten efekt może być za mocny), wygładza optycznie cerę i sprawia, że staje się ona promienna. Oczywiście jeśli przesadzimy z ilością to      będziemy wyglądać jak Edward Cullen w słońcu ;) ale stosowany z umiarem      jest dla mnie idealny.     Róż Loreal w kolorze Rosewood – kolejny zapomniany kosmetyk (jak to dobrze się czasem przeprowadzić ;) ). Róż ma piękny odcień i bardzo łatwo się go      aplikuje (jest na tyle delikatny, że nie zrobimy sobie nim „efektu      matrioszki”). Nie wiem czy jest jeszcze w sprzedaży, ja kupiłam go już      jakiś czas temu na allegro.     Nawilżający Lano-krem, Ziaja-Med – idealny krem nawilżający o którym napisze      jeszcze na blogu przy okazji innego wpisu o pielęgnacji cery, który już przygotowuję :) 10. Najlepsze momenty Grudnia        Grudzień wręcz obfitował w takie momenty ;) Najpierw była przeprowadzka, która do najprzyjemniejszych może nie należała, ale ten moment, gdy w końcu wszystko zostało rozpakowane i razem z moim TŻ mogliśmy spokojnie usiąść w nowym mieszkanku – o taaaaak to było cudowne ;) Tydzień później przyjechała do mnie Natalia, którą wszystkie pewnie dobrze znacie – autorka bloga blondhaircare.com. Spędziłyśmy razem kilkanaście godzin (które minęły zdecydowanie za szybko!) i mogłam się przekonać, że nie tylko miłość do włosów nas łączy :D Kolejnym takim wyjątkowym momentem w grudniu była Wigilia. Jest to dla mnie naprawdę szczególny dzień, na który czekam cały rok :) I ostatnim (last but not least) jest Sylwester i moment, w którym puściliśmy czerwony lampion zamiast fajerwerków ;))      Pozdrawiam Was serdecznie,          PS Przy okazji tego wpisu chciałabym się z Wami podzielić dwoma linkami: 1. Napisała do mnie Evee – bohaterka jednej z MWH z prośbą bym udostępniła na blogu link do  filmików jej utalentowanego chłopaka. Jeśli lubicie rowery i jesteście ciekawe co to takiego stunt rowerowy zerknijcie TUTAJ :))     2. Drugi link, również od mojej czytelniczki – Asi, która prosi nas o wsparcie dla jej ciężko chorego synka – Kubusia. Jeśli chcecie dowiedzieć się czegoś więcej, a przede wszystkim pomóc wejdźcie TU. 