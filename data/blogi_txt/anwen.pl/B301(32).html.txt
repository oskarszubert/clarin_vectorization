Pierwszy miesiąc nowego roku upłynął mi bardzo burzliwie. Na początku stycznia moje włosy postanowiły się zbuntować i pierwszy raz poważnie przeproteinować. To nie był bad hair day, a co najmniej bad hair week! ;) Byłam do tego stopnia zła i zniechęcona, że umówiłam się w końcu do fryzjerki, którą poleciła mi jedna z Was TUTAJ. Wizytę planuję w lutym i na pewno pokażę Wam efekty na blogu :)  W połowie stycznia włosy doszły do siebie. Wystarczył im detoks, a potem zminimalizowana (emolientowo - nawilżająca) pielęgnacja przez kilka dni i znów wyglądały tak jak lubię :) W poprzednim miesiącu udało mi się też w końcu opanować stylizację włosów tak by przy minimalnym wysiłku układały się w moje ulubione luźne, grube fale. Sposób jest Wam już dobrze znany - loki na chusteczkach nawilżanych, ale klucz do sukcesu tkwi w tym ile chusteczek użyjemy. Na moich włosach optymalne są trzy. Przy dwóch skręt nie utrzymywał się wystarczająco długo, a przy czterech jest już jak dla mnie zbyt mocny ;) Na zdjęciach widzicie moje fale po całym dniu, więc są już baaaaardzo luźne. Rano i przez większą część dnia są bardziej zdefiniowane.    Tak jak sobie obiecywałam w styczniu nie podcinałam włosów - nadrobię to teraz :D Pofarbowałam je raz - tradycyjnie użyłam Color Soin, z której wciąż jestem tak samo zadowolona jak wtedy gdy pisałam TĘ recenzję. W styczniu nie używałam żadnej wcierki regularnie (jedynie płukanki z lukrecji, ale też nie po każdym myciu) i muszę powiedzieć, że włosy urosły standardowo, czyli wychodzi na to, że jednak przyspieszony porost w grudniu to była głównie zasługa kozieradki.     Wewnętrznie nadal stosuję tylko siemię lniane i tran. O efektach miesięcznej kuracji siemieniem pisałam Wam już TUTAJ, mam zamiar pić je jeszcze co najmniej 2 miesiące, a potem zrobić przerwę. Jak tylko skończy mi się opakowanie tranu koniecznie wracam do oleju z wiesiołka, bo w ostatnim miesiącu PMS i bóle menstruacyjne dały mi porządnie w kość, a nic tak nie działa u mnie jak wiesiołek właśnie ;)    Jeśli chodzi o kosmetyki to w styczniu nie eksperymentowałam jakoś specjalnie, nie miałam też czasu na mieszanie, a do olejowania znów wybierałam tylko serum w sprayu :)))    Regularnie stosowałam:           Szampon aloesowy Equilibra -  używany przez większą część miesiąca, jeśli jeszcze nie widziałyście recenzji to znajdziecie ją TU.     Szampon z dziegciem Polytar - jeden z sprawców mojego przesuszu na początku miesiąca, szampon jest rzeczywiście skuteczny (zmniejsza przetłuszczanie), ale używany zbyt często powoduje okropne przesuszenie włosów. Teraz stosuję go nie częściej niż raz w tygodniu i jest lepiej. Pianka do higieny intymnej, Green Pharmacy - już dawno temu miałam przetestować ją do mycia włosów i oczywiście ciągle zapominałam. Okazuje się, że jest naprawdę świetna! Pisałam kiedyś na blogu o ulepszonej metodzie kubeczkowej i ta pianka ma właśnie idealne do tego opakowanie, które na pewno po wykończeniu w ten sposób wykorzystam ;) Mycie pianką jest zdecydowanie szybsze i wygodniejsze niż zwykłe. Ta z GP ma co prawda dosyć mocne detergenty, więc nie polecam jej wrażliwcom, ale u mnie sprawdziła się idealnie nawet do codziennego mycia. Więcej napiszę Wam w recenzji :)          Balsam na kwiatowym propolisie - do olejowego serum i do ratowania włosów po przeproteinowaniu.     Rosyjski balsam tybetański 'Objetość i siła' - w końcu znalazłam na niego idealny sposób i bardzo się polubiliśmy. Recenzja pojawi się najprawdopodobniej w przyszłym tygodniu ;)     Rosyjska złota maska ajurwedyjska 'Gęstość i wzrost' - wciąż nie mogę się do niej przekonać, chyba się jednak nie polubimy.     Maska nawilżająca, Bioetika - nadal ulubiona :D Dokładną recenzję znajdziecie TU.          Olej 'Pomarańcza i brzoza' Alterra - do olejowego serum Olej łopianowy z papryką, Green Pharmacy - do olejowego serum  Lukrecja - do płukanek Olej 'Argan i Migdał' Alverde - do zabezpieczania końcówek Panthenol, aloes i mleczko pszczele - do olejowego serum     i mniej regularnie (czyli dosłownie raz):     Suchy szampon Batiste - o pięknym wiśniowym zapachu :)) już go kocham! :D Rekonstruktor i hydrator Joico - przyczyna styczniowego przeproteinowania :/ Maska owocowa Lorys - wciąż się u mnie świetnie sprawdza! cieszę się, że w końcu ją mam Odżywka z olejkami Schauma - dostałam z wymiany od Mal, ale jak na razie tylko raz wypróbowałam :) Odżywka z amarantem Alverde - jeden z ostatnich włosowych zakupów, bardzo podobna w działaniu do innych odżywek z Alverde i Alterry - ja je lubię ;)    Jeśli chodzi o plany na luty to: Przede wszystkim chcę podciąć włosy. Jestem bardzo ciekawa co zaproponuje mi fryzjerka, którą wybrałam :) Pierwszy raz od baaaaaaaaaardzo dawna naprawdę mam ochotę iść do fryzjera, zobaczymy co z tego wyjdzie ;) Przetestować jeszcze raz Joico, żeby zobaczyć czy sytuacja ze stycznie się nie powtórzy. Znaleźć i opisać coś ciekawego do serii 'tanie vs drogie'. Wrócić do regularnego wcierania kozieradki. Nauczyć się układać i oczywiście pokazać Wam na blogu jakąś nową fryzurę. Zorganizować wspólną akcję - Wy zdecydujecie jaką :))    A jak Wam upłynął styczeń? :)  Pozdrawiam Was serdecznie, 