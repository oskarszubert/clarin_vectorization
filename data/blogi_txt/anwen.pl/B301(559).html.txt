Trochę się opuściłam ostatnio zarówno w pisaniu recenzji produktów, które używam jak i tych, które zasługują na miano moich ulubieńców miesiąca. Maska, o której dzisiaj Wam napiszę przywędrowała do mnie jeszcze w listopadzie, ale przez kilka miesięcy stała na półce w oczekiwaniu na swoją kolej. Wybrałam ją do testów w ramach współpracy ze sklepem bioarp.pl przede wszystkim dlatego, że zainteresował mnie efekt laminowania, o którym na opakowaniu pisze producent. Czy rzeczywiście właśnie takiego efektu na włosach możemy się po niej spodziewać przekonacie się poniżej.       Z wyglądu jak najbardziej na plus ;) Ta czarna, pięknie zaprojektowana tubka na pewno ładnie prezentuje się w łazience. Niestety ja akurat nie przepadam za tym rozwiązaniem, bo zawsze mam wrażenie, że nie wykorzystam produktu do końca, a nie przepadam za rozcinaniem tubek. W przypadku masek moim zdaniem o wiele lepiej sprawdzają się słoiczki, ale szczerze mówiąc to akurat w przypadku tego produktu drobiazg ;)      To niewątpliwie ogromny atut tego produktu (na szczęście nie jedyny ;) ). Maska pachnie owocowo - wyraźnie czuć aromat mango. Baaaardzo apetycznie, a przy tym nienachalnie i świeżo. Na moich włosach  po wysuszeniu niestety zapach jest praktycznie niewyczuwalny.        Zdecydowanie dzięki niemu właśnie maska zasłużyła na miano ulubieńca ostatnich miesięcy. Mogłabym nawet napisać, że możemy się po niej spodziewać efektu wow, takiego jak i  przy laminowaniu. Włosy są po niej niesamowicie wygładzone, błyszczące, elastyczne i nawilżone aż po same końce ;) Nakładam ją właśnie tak jak zaleca producent, czyli na jakieś 5 do 15 minut po myciu omijając skalp. W ten sposób moich włosów ani trochę nie obciąża.       Maska nie jest zbyt gęsta, ale też nie spływa z włosów. Jak dla mnie to bliżej jej pod względem konsystencji do odżywki niż do maski, ale dzięki temu nie obciąża nam nadmiernie włosów. Mimo wszystko jest wydajna. Używam jej regularnie od ponad dwóch miesięcy, sporą część odlałam jeszcze na spróbowanie ;) a mimo to jeszcze jej nie wykończyłam.       Skład INCI: Aqua with infusions of  Organic Mangifera Indica (Mango) Fruit Extract, Organic Persea Gratissima (Avocado) Oil,  Cetearyl Alcohol, Behentrimonium Chloride, Cetrimonium Chloride, Cetyl Ether, Divinyldimethicone/Dimethicone Copolymer, Guar Hydroxypropyltrimonium Chloride,  Bis (C13-15 Alkoxy) PG- Amodimethicone,  Hydrolyzed Wheat Protein (proteiny pszenicy), Hydrolyzed Rice Protein (proteiny z ryżu),  Parfum, Benzyl Alcohol, Benzoic Acid, Sorbic Acid, Citric Acid,  Lycopene.   W bardzo ładnym (jak zwykle w rosyjskich kosmetykach) składzie znajdziemy zarówno tytułowe: ekstrakt z mango i olej z awokado, jak i proteiny, które są odpowiedzialne za wspomniany efekt laminowania. Dodatkowe wygładzenie zapewnią włosom lekkie silikony, które możemy zmyć przy pomocy nawet najdelikatniejszych detergentów.       Maskę znajdziemy m.in. w sklepie Bioarp TUTAJ. Kosztuje nie najmniej, bo 30zł za 200ml, ale dla takiego efektu moim zdaniem warto.       Maskę miałam okazję przetestować na trzech osobach o zupełnie różnych włosach (na sobie, mojej siostrze i Alince) i o dziwo u każdej z nas sprawdziła się naprawdę dobrze. Wydaje mi się, że maska będzie idealna zarówno dla włosów nisko jak i wysoko porowatych. Ma szansę bardzo dobrze sprawdzić się na tych mocno zniszczonych jak i takich ze skłonnością do przetłuszczania jak moje. Na pewno warto po nią sięgnąć jeśli szukacie czegoś co wygładzi Wam włosy, bo to chyba najlepszy pod tym względem produkt jaki miałam okazję używać. Włosy już po pierwszym użyciu wyglądają zdecydowanie lepiej i zdrowiej. Mam też wrażenie, że maska dzięki zawartości oleju wysoko w składzie mogłaby się sprawdzić nawet na tych włosach, które za proteinami nie przepadają i u których laminowanie żelatyną się nie sprawdziło, ale oczywiście nie mam co do tego pewności.     Podsumowując maska zrobiła na mnie na tyle dobre wrażenie, że zapisuję sobie ją na listę produktów, do których koniecznie jeszcze kiedyś wrócę ;)    A jak tam Wasi ulubieńcy marca? Coś Was ostatnio zachwyciło? Pozdrawiam Was serdecznie,    PS Jeśli tylko się wyrobię powinnam mieć jeszcze dziś dla Was PIWo :) 