Dziś kolejna bohaterka cyklu „Moja włosowa historia”. Tym razem znów będziecie miały okazję zobaczyć jak dobra pielęgnacja może wydobyć piękno kręconych włosów. Na pewno tak jak i ja pozazdrościcie też Ewalucji długości – jest imponująca! Zapraszam zatem do czytania i podziwiania :)  Moje włosy stały się dla mnie priorytetem około 3 lata temu. Wcześniej miałam długie bezkształtne niezmiernie puszące się  przesuszone włosy wołające o pomstę do nieba ;)Nosiłam je w kitce bądź warkoczu. Zmiany fryzury nic nie dawały, czasem tylko potęgowały puszenie. Dlatego z fryzjerem spotykałam się raz na 3 miesiące tylko na podcięcie końcówek. Obudziłam się z tego niedbalstwa, gdy znalazłam wizaz.pl. Krążyłam po nim w poszukiwaniu sposobów na poprawę stanu paznokci, a trafiłam na wątek kręconowłosych. Jako cicha obserwatorka czerpałam wiedzę garściami. Z początku mocno je przeciążyłam, puszyły się o wiele mniej, ale za to straciły na objętości i wisiały jak smętne strąki. Kolejnym etapem była próba wydobycia skrętu. Niestety zaniedbałam nawilżanie  i loki robiły się suche. Wciąż szukałam dalej. I znalazłam! Najpierw powoli zaczęłam dostrzegać zmiany. Z biegiem czasu zdałam sobie sprawę, że olejowanie było dla mnie zbawieniem. Włosy odżywiły się, przestały puszyć, wygładziły się, nabrały pięknego połysku i skręcały się w spiralki! Teraz są moją dumą i oczkiem w głowie. I nie zamieniłabym je na żadne inne. Moja pielęgnacja:1. Raz w tygodniu olejuje włosy całą noc olejem kokosowym lub winogronowym.2. Myję je 3x w tygodniu szamponem Farmona brzozowym lub rumiankowym.3. Po myciu nakładam maskę gloria bądź Kallos al latte, na skalp używam polskiego waxa.4. Po zmyciu maski nakładam odżywkę bez spłukiwania Ziaja plantica lub Joanna len i rumianek.5. Rozczesuje tylko mokre pokryte odżywką bs włosy grzebieniem z szeroko rozstawionymi zębami.Nigdy przenigdy nie czeszę suchych włosów.6. W skalp po każdym myciu wcieram wodę brzozową z Isany.7. Końcówki zabezpieczam jedwabiem bądź kroplą oleju kokosowego.8. Używam suszarki, prostownicy, lokówek tylko od wielkiego święta np. w sylwestra :D 9. W zimę nosze luźne czapki i nie rozpuszczam włosów, gdy mam gruby szalik bądź puchate swetry.10. Używam gumek bez metalowych elementów.11. Przed wyjściem na dwór psikam włosy odżywką Jantar z filtrem UV.12.Raz w tygodniu moczę włosy w naparze z rumianku i pokrzywy.13.Nie farbuję włosów farbami, od czasu do czasu używam balsamu veniy z ekstraktem z henny, który wypłukuje się całkowicie z włosów.14. Obserwuje włosy i staram się im dogadzać :DTo mój idealny sposób pielęgnacji i na razie się go trzymam :) 