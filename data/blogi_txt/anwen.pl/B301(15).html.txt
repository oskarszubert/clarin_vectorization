Tym razem wyjątkowo spóźnione podsumowanie miesiąca, ale ciągle coś stawało mi na drodze do zrobienia odpowiedniego zdjęcia ;) Z tego powyżej tez nie jestem do końca zadowolona, ale trudno :P Włosy po prostu jak widać już proszą się o podcięcie, którego nie zdążyłam uskutecznić ani w czerwcu ani w lipcu...     W zeszłym miesią standardowo zafarbowałam włosy Color Soin, na którą ostatnio namówiłam koleżankę w pracy i jest równie zadowolona jak ja (też farbuje na czarno). Nie olejowałam ich jakoś bardzo regularnie, nie laminowałam i ogólnie nie robiłam niczego specjalnego poza płukanką z mydlnicy lekarskiej i nową wcierką, którą zobaczycie poniżej.    Wewnętrznie stosowałam to co zwykle czyli olej z wisiołka (w tym momencie mam ten z Oeparol, który u mnie działa identycznie jak ten sporo tańszy z Gal).     W lipcu jak pamiętacie przez pół miesiąca używałam tylko i wyłącznie kosmetyków Fructis z serii Goodbye Damage, ale o swoich wrażeniach pisałam już na blogu TUTAJ, więc nie będę się powtarzać ;) W drugiej połowie stosowałam:       Szampony: Szampon zwiększający objętość, Yves Rocher - zdecydowanie godny polecenia, polubiłam go właściwie od pierwszego użycia, bo rzeczywiście działa tak jak obiecuje producent o czym pisałam już w recenzji TU.    Odżywki i maski:    Balsam na łopianowym propolisie - jego kwiatową wersję jak wiecie uwielbiam ;) ten łopianowy też daje radę i bardzo się lubimy, ale nie jest to już taka miłość :D    Maska nawilżająca, Bioetika - niezawodna i wciąż jedna z najlepszych jakie miałam, po więcej odsyłam Was TU Oleje i inne:    Mgiełka olejowa, ochrona przed słońcem, Mythos - obecnie mój ulubiony produkt do olejowania, zainteresowanych odsyłam do RECENZJI.    Suchy szampon Tropical, Batiste - produkt, który pojawia się w każdym podsumowaniu, więc może pozostawię go bez komentarza :P    Woda ułatwiająca rozczesywanie, Yves Rocher - pomagała mi rozczesywać włosy i często zastępowała odżywkę. Pisałam o niej TU.    Serum Goodbye Damage, Fructis - do zabezpieczania końcówek.  Ampułki z placentą - niestety stosowałam je za krótko i zbyt nieregularnie by cokolwiek o nich na razie napisać. Swoje podsumowanie WALKI Z ZAKOLAMI zrobię po skończeniu opakowania, a nie po miesiącu jak wstępnie planowałam.    Płukanka z mydlnicy lekarskiej -  o której już na blogu wspominałam TUTAJ, idealna na upały i dla dziewczyn o przetłuszczających się, cienkich/rzadkich, oklapniętych włosach.    Jak widzicie w tym miesiącu znów było u mnie minimalistycznie i bardzo mi się to podoba, a co najlepsze moim włosom też :)) Wizyta u Viru już prawie umówiona, więc mam nadzieję, że za miesiąc będę mogła Wam się pochwalić zupełnie nową fryzurą :D Teraz w końcu mogę zaszaleć! W mojej kosmetyczce pojawiło się też sporo nowości, więc mam co testować :)   Dajcie znać jak Wam minął lipiec :)  Pozdrawiam Was serdecznie, 