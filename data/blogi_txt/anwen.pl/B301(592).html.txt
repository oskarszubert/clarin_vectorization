Ostatnio w moim zyciu zaszła pewna duża zmiana, która być może pociagnie za sobą jeszcze większe zmiany… Na razie nie chce nic pisać, żeby nie zapeszyć. Niemniej jednak moja głowa jest teraz zaprzątnięta innymi sprawami niż włosy, więc wybaczcie mi jeśli wpisy przez jakis czas będą rzadsze.     Dzisiejszy wpis niestety też nie będzie o włosach, ale po prostu musiałam się z Wami tym podzielić ;)    Kilka dni temu trafiłam na interesujący film na YouTube. Poniżej możecie go zobaczyć. Zainteresował mnie przede wszystkim dlatego, że już od dawna szukałam idealnego szarego lakieru do paznokci. Niestety jeżeli już znalazłam taki, który by mi się podobał to jego cena przewyższała moje obecne możliwości finansowe :( Jakiś czas temu pisałam też o „akcji denko”, a to o czym dziś napiszę idealnie wpasowuje się w tą tematykę.   Zapewne każda z Was ma w domu wiele lakierów, które po powrocie do domu okazały się nie aż tak fajne jak wydawało nam się w sklepie. Można je wykorzystać i przy okazji świetnie się tym bawić. Ja próbowałam zrobić sobie właśnie idealny szary kolor. Teraz już wiem, że bez czarnego koloru na pewno się to nie uda ;) Pierwszy mój „własny lakier” wygląda tak: Zmieszałam bardzo ciemny fioletowy lakier, jasny perłowy róż, biały i matowy beż. Kolor wyszedł jak dla mnie przepieknie i do tego idealnie pasuje do mojej ukochanej koszuli w kratkę ;) W pracy dziewczyny pytały mnie gdzie go kupiłam.   Drugi mój lakier wyszedł już bardziej zblizony do tego co chciałam osiagnąć. Zmieszłam kolory: biały, czarny i matowy beż, który jest przepiękny w buteleczce, ale na moich paznokciach wyglada dziwnie :/ Wyszło mi coś takiego:   Mam nadzieję, że spodoba Wam się ten pomysł. Nie wiem jak Wy ale ja uwielbiam takie zabawy gdzie mogę zrobić „coś swojego, jedynego na świecie”. 