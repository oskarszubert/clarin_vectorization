Zeszły tydzień spędziłam naprawdę intensywnie :) Zaczęło się od tego, że w skrzynce na listy znalazłam katalog Ikei i po przejrzeniu oczywiście następnego dnia musiałam tam pojechać :D Jak zwykle skorzystałam z okazji i poszłam na obiad do ikeowej restauracji, którą strasznie lubię. Niestety coś mnie podkusiło i zamiast zamówić standardowe klopsiki, dorsza czy łososia wzięłam nowość - lasagne ze szpinakiem i łososiem. Nie jedzcie tego! ;) dawno już nie jadłam nic tak obrzydliwego i gdybym nie była tego dnia okroooopnie głodna to skończyłoby się na jednym kęsie :D W Ikei kupiłam tylko jedną lampę, ale nawet Wam jej pokazywać nie będę, bo jest mało fotogeniczna ;)    W środę w końcu udało nam się spotkać z Paulą z bardzo apetycznego bloga justmydelicious.com Mailowo znamy się już od dawna, ale pomimo tego, ze obie mieszkamy w Krakowie wciąż coś stawało nam na drodze by się spotkać ;) Wybrałyśmy się z Paulą do przyjemnej kawiarni Wit Stwosz, w której poza muzyką na żywo i pysznymi koktajlami czas umilały nam dwie natrętne pszczoły :D Chyba obie musiałyśmy być bardzo słodkie, bo nie chciały się od nas odczepić i zupełnie nie zwracały uwagi na innych gości ;) Pogadałyśmy o gotowaniu, blogowaniu i włosach oczywiście (te loczki Pauli na żywo są naprawdę zachwycające!), a potem przeszłyśmy się spacerkiem na Kazimierz i na moje ukochane lody ;)    W piątek za to umówiłam się na kawkę i małe zakupy z Pauliną i Aliną. Zamiast kawy wypiłyśmy w końcu po lemoniadzie w Novej, a potem jeszcze wybrałyśmy się na mrożone jogurty do Galerii Kazimierz. Nie wiem jakim cudem ja ich do tej pory nie jadłam - taka lodomaniaczka jak ja :D Spodobało mi się to, że lody nakłada się samemu, podobnie jak i wszystkie orzechowo- posypkowo-owocowe dodatki, a jest w czym wybierać :)) Na pewno jeszcze nie raz na nie pójdę, ale dopiero wtedy jak znikną lody na Starowiślnej (po sezonie w tym miejscu sprzedają pączki). W niedzielę pojechaliśmy z moim Krzyśkiem na Zakrzówek, nie wiem czemu ale miałam wrażenie, że to już ostatni raz w tym roku :( Było tak ciepło, że nawet trochę się opaliłam ;) Po południu w końcu, po ponad miesięcznej przerwie, poszłam na siłownię! Dziś co prawda wszystko mnie boli (zakwasy ;) ), ale muszę przyznać, że strasznie mi tego brakowało :))     Zdjęcia mam co prawda jedynie instagramowe, ale myślę, że coś tam na nich dojrzycie ;) 1. właśnie takie niebo i chmury lubię najbardziej :)  2. pizza z Da Grasso - dawno już u nich nie jadłam, ale wciąż bardzo mi smakuje ;) moja ulubiona to ta ze szparagami, pieczarkami i ostrymi papryczkami  3. też zbieracie zakrętki? ;)  4. nowy katalog Ikea! uwielbiam i pewnie spędzę z nim jeszcze nie jeden wieczór...  5. moja ulubiona woda mineralna - Muszynianka :) 1. Koktajl ananasowy Pauli i mój z bananów, jabłek i jagód :) Oba pyszne!  2. Buldog francuski "spotkany" po drodze na lody na Starowiślnej  3. Genialny zachód słońca. Zatrzymałam się, żeby sobie na niego popatrzeć, a  po chwili zauważyłam, że dookoła mnie inny ludzie zaczęli robić to samo :D  4. misiowy sklepik na Starowiślnej, na żywo o wiele bardziej uroczy!  5. ikeowe pluszaki  6. koty na Kazimierzu, w sklepiku, który zdobią mogłabym wydać majątek!  7. przepyszne lemoniady w Novej (wiecie już, że to moje ulubione miejsce w Krakowie? :P) Tym razem piłam truskawkową z rozmarynem :))  8. mój pierwszy w życiu mrożony jogurt! Ten o smaku orzechów laskowych jest naprawdę pyszny, ale lodów na Starowiślnej nic nie przebije!  9. dziwna mini prostownica znaleziona w Empiku, zastanawiam się czy to dla lalek czy może do grzywki... na zdjęciu trzyma ją Paulina, jeśli jesteście ciekawe koloru lakieru to zajrzyjcie TU     1. niesamowicie wygodny turban na włosy, ten mój dostałam od Pauliny (dziękuję :*), przywiozła mi go z angielskiego Primarka 2. włosy tuż po podcięciu  3. ostatnie podrygi lata na Zakrzówku :))  4. powrót na siłownię...  5. ... i tu już po treningu ;) Było super, ale dziś mam straszne zakwasy!  6. przepyszne czerwone wino, jedno z wielu które dostaliśmy w prezencie ślubnym zamiast kwiatów :))   Pozdrawiam Was serdecznie, 