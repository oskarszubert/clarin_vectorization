Ponieważ minął już ponad miesiąc odkąd używam tego szamponu czas na recenzję ;) Szampon tak jak wspominałam już wcześniej dostałam na gwiazdkę od przyjaciółki, a marzyłam o nim naprawdę od dawna. Od razu dodam, że nie używałam go codziennie, bo na to wg mnie jest zbyt mocny. Po jego użyciu mam wrażenie, że włosy są tak czyste, że aż piszczą ;) (mam nadzieję, że wiecie co mam na myśli).   Szampon jest strasznie wydajny – po tym miesiącu używania, ubytek jest praktycznie znikomy! Sama forma szamponu w kostce bardzo przypadła mi do gustu i wiem na pewno, że jak skończę obydwie kostki (co podejrzewam przy tym tempie zużywania może mieć miejsce dopiero za rok ;) ) będę zmuszona kupić następne! To co mnie najbardziej zachwyciło w szamponie New to przepiękny cynamonowo – korzenny zapach, tak intensywny, że po jego użyciu pachnie nim w całym domu (dodam, że malutkim – mieszkam w wynajętej kawalerce).   Producent obiecuje nam, że dzięki tej kostce włosy przestaną nam wypadać i będą szybciej rosły. Bogaty w olejki i ekstrakty (wawrzyn, goździki, cynamon, pokrzywa, rozmaryn i mięta pieprzowa) szampon ma rzeczywiście szansę pobudzić nasze cebulki włosowe. Niestety ja nie zaobserwowałam nic takiego :( Być może to jeszcze za krótko albo za rzadko go używałam. Niemniej jednak włosy po użyciu tego szamponu są sypkie, miękkie, błyszczące i o dziwo w ogóle nie splątane, a tego najbardziej się obawiałam. Szampon mimo tego, że jest w formie kostki świetnie się pieni (ale to zasługa znienawidzonego przeze mnie SLS na pierwszym miejscu w składzie) przez co jest bardzo wygodny w użyciu. Jedyny i największy mój zarzut to to, że mój wrażliwy skalp nieco przesusza i podrażnia. Na szczęście całkiem nieźle radzi sobie z tym maska Gloria i olejek kokosowy.   Mogę polecić ten szampon wszystkim (nawet dziewczynom na co dzień używającym do mycia delikatnego szamponu czy nawet odżywki) jako świetny szampon  oczyszczający. Raz na jakiś czas bardzo dobrze jest umyć włosy czymś mocniejszym, żeby dokładnie oczyścić je ze wszystkich silikonów i innych „oblepiaczy”, które mogły nam się na nich nadbudować.    Skład: Sodium Lauryl Sulfate, Nettle and Peppermint Infusion (Urtica Dioica and Mentha Piperita), Glycerine, Nettle Absolute (Urtica Urens), Rosemary Absolute (Rosmarinus Officinalis), Bay Oil (Pimenta Acris), Clove Bud Oil (Eugenia Caryophyllus), Cinnamon Leaf Oil (Cinnamomum Cassia), *Cinnamal, *Eugenol, *Benzyl Benzoate, *Limonene, *Linalool, Colour 73360, Cinnamon Stick (Cinnamomum Cassia). * Occurs Naturally in Essential Oils. 