Jeśli nasze wspólne akcje wciąż będą się cieszyły tak ogromnym zainteresowaniem to do następnej będę musiała chyba zatrudnić kogoś do pomocy ;) Niestety, ale zebranie wszystkich wyników i zdjęć to praca na kilka godzin (dziś zajęło mi to ponad cztery), a w tej chwili bardzo ciężko mi wygospodarować tyle wolnego czasu. Tym razem do akcji zgłosiło się aż 615 osób, z czego 377 wypełniło ankietę końcową.     Najwięcej osób zdecydowało się na picie drożdży (87 uczestniczek), niewiele mniej (86) na siemię lniane i skrzypokrzywę (77 osób). Dużym powodzeniem cieszyła się też herbatka z pokrzywy (67) i tabletki CP czyli Calcium Panthotenicum (53osoby). Pozostałe kuracje zobaczycie poniżej. Biorąc pod uwagę porost włosów to niestety, ale wydaje mi się, że nie wszystkie pomiary były na pewno dobrze wykonane :( Według ankiet najlepsze wyniki po 7cm uzyskały 3 dziewczyny pijące drożdże, CP i mix tych dwóch rzeczy. Obiecuję, że przed następną akcją zrobię wpis o tym jak dokładnie mierzyć włosy by uniknąć później takich sytuacji, gdy nie jestem pewna wyników. Łącznie podczas akcji urosło nam 847,7cm włosów :D a średnio każdej z nas przybyło prawie 2,5cm!    Biorąc pod uwagę wszystkie osoby przyjmujące dany suplement lub stosujące określoną kurację (czyli np. ktoś pił olej lniany i skrzypokrzywę to jego wynik był wliczany zarówno do średniej oleju jak i skrzypokrzywy) średni przyrost wygląda następująco: W drugiej tabeli średnią liczyłam jedynie na podstawie osób, które zdecydowały się na przyjmowanie tylko i wyłącznie jednego suplementu/kuracji. Tutaj wyniki rozkładają się w następujący sposób:        W obydwu tabelach przyjęłam, że średnią będę liczyć jedynie dla tych kuracji, na które zdecydowało się minimum 10 osób. Musiałam zrobić jakąś selekcję by opracowywanie wyników nie zajęło mi całego dnia ;) a dodatkowo uznałam, że taka średnia będzie bardziej wiarygodna.     Jeśli popatrzycie na obydwie tabele dotyczące przyrostu to możecie zauważyć pewne prawidłowości: po pierwsze przyrost jaki osiąga przeciętna osoba stosująca kurację wewnętrzną zawiera się w przedziale od 2 do 2,6 cm. Jest to moim zdaniem zarówno wiarygodny jak i optymistyczny wynik :) Po drugie jeśli porównany wyniki dla poszczególnych produktów to zauważymy, że stosowanie wielu kuracji na raz wcale nie poprawia jakoś znacznie wyników. Z tego co widziałam w ankietach spora grupa osób biorących udział w akcji przyjmowała po 4 i więcej różnych suplementów na raz. Przestrzegam Was przed takimi metodami, bo źle dobrane kuracje mogą Wam wręcz zaszkodzić zamiast pomóc.    Jeśli chodzi o ogólne efekty kuracji wewnętrznych, występujące wśród wszystkich uczestniczek akcji to zdecydowanie najczęściej zauważałyście wysyp baby hair i poprawę stanu paznokci. Spora grupa zauważyła też zmniejszone wypadanie włosów i poprawę cery. Na szczęście tylko u 2% uczestniczek wystąpiły dolegliwości żołądkowe (lub inne podobne nieprzyjemne skutki), a u zaledwie 3% kuracja nie przyniosła żadnych efektów.      Zrobiłam też zestawienie efektów dla poszczególnych suplementów/ kuracji:      W tabeli powyżej możecie zobaczyć u ilu procent osób przyjmujących dany suplement czy stosujących wybraną kurację wystąpił konkretny efekt. W tej tabeli są uwzględnione wszystkie osoby, które zdecydowały się na daną metodę (łącznie z tymi, które łączyły dwie lub więcej kuracji). Czyli jeśli któraś z uczestniczek np. piła siemię lniane i równocześnie brała CP to jej efekty są uwzględnione w obydwu wierszach w tabeli.   Wyniki w tej tabeli mogą być nieco przekłamane z powodu różnej liczebności poszczególnych grup. Drożdże w tabletkach które na pierwszy rzut oka wypadają najlepiej były przyjmowane przez najmniejszą liczbę osób (27), gdzie siemię lniane czy drożdże piło po ponad 80 osób. Im większa próba tym wyniki są lepiej uśrednione (i co za tym idzie bardziej wiarygodne i zwykle niestety niższe). Powtórzę to co napisałam przy okazji poprzedniej akcji: "Czytając to podsumowanie musicie oczywiście pamiętać, że każdy z nas  jest inny i inaczej reaguje na różne substancje. Nigdy nie będziemy  mieli pewności, że osiągniemy taki sam efekt jak inne osoby stosujące  daną kurację. Niemniej jednak mam nadzieję, że będzie ono przydatne :))"    I na koniec to co lubicie najbardziej czyli efekty akcji na zdjęciach (można je powiększyć):               Pozdrawiam Was serdecznie, 