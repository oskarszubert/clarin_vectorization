Postanowiłam poruszyć pewna kwestię, bo dostałam już mnóstwo maili, z których jasno wynika, że posługiwanie się półproduktami i recepturami ze strony ZSK nie jest wcale tak proste jak mi się wydawało. Wyjaśnię to może na przykładzie płukanki z l-cysteiną, bo to z nią miałyście największe problemy... Na stronie (i początkowo był również na moim blogu) jest zamieszczony taki przepis: Płukanka 3 10% aloes zatężony 10x (płaska łyżeczka 5 ml) 3% L-cysteina (ok. 2.5 płaskie łyżeczki 1 ml) 1% pantenol 75% (0.4 ml) 1% witamina B3 (płaska łyżeczka 1 ml) 85% woda(42.5 ml)  Niby proste, a jednak z ilością cysteiny wiele z Was miało problem. Według przepisu trzeba jej dodać 2,5 łyżeczki o pojemność 1ml czyli 2,5ml. Wiele z Was dodawało 2,5 łyżeczek od herbaty, a jedna taka ma pojemność 5ml. Czyli do płukanki dawałyście 5 razy więcej cysteiny niż przewidziane było w przepisie... I o ile w przypadku niektórych składników taki nadmiar nie zrobiłby nam krzywdy, tak w przypadku cysteiny efekty są opłakane... Po takiej płukance włosy robią się bardzo suche, sztywne i trzeba je później długo nawilżać by doszły do siebie (są klasycznie przeproteinowane).  Dlatego mały apel do Was wszystkich – czytajcie bardzo dokładnie każdy przepis. A jeśli macie jakiekolwiek wątpliwości spytajcie wcześniej mnie czy inne dziewczyny, które trochę dłużej się tym bawią by nie zrobić sobie krzywdy :) Jeżeli macie problemy z odmierzaniem lepiej zamówić specjalne łyżeczki miarowe na stronie ZSK lub kupić strzykawki w aptece. Oczywiście „apteczna precyzja” jest trudna do osiągnięcia w warunkach domowych, ale starajcie się odmierzać składniki jak najdokładniej. Jeśli robicie własne receptury lub chcecie jedynie „stuningować” gotową odżywkę czy maskę najlepiej wcześniej znajdźcie na stronie ZSK (czy innej tego typu) jakie jest zalecane stężenie danego składnika w gotowym produkcie i tym się kierujcie. Ja wszystkie wyliczenia robię w Excelu, bo tak mi najłatwiej :) Jakbyście chciały mogę zamieścić mały tutorial excelowy – jak wyliczać stężenia (chociaż to nic skomplikowanego). Na koniec jeszcze mała dygresja ;) Dostałam wczoraj przesyłkę i chciałabym się z Wami podzielić moją radością! W pięknym pudełeczku z moim ulubionym motywem (kropki) przyjechała do mnie cudna biżuteria...   Bloga Natajki znam już od dawna i szczerze podziwiam wszystkie cudeńka, które robi. Ma niezwykły talent! Od wczoraj z dumą noszę jej grejpfrutowe babeczki! Zobaczcie same jakie są urocze: lepsze zdjęcie znajdziecie na blogu Natajki: http://natajka89.blogspot.com/2011/10/477sztyfty- babeczki-z-grejpfrutami-8.html  Jeśli tak jak ja jesteście wielbicielkami takich mini słodkości to zapraszam na jej bloga: http://natajka89.blogspot.com/ Jeszcze do piątku (23.03.12) do północy macie możliwość skorzystania z promocji – darmowej przesyłki! :))) Pozdrawiam Was serdecznie, 