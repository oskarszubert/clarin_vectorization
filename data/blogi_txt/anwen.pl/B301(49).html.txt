Dziś w Warszawie została otworzona pierwsza z nich. Ja już nie mogę się doczekać otwarcia w Krakowie ;) Nie wiem jak Wy, ale ja bardzo często robię zakupy w Biedronce, bo można tam pod marką „Biedronki” znaleźć bardzo fajne produkty robione przez znane firmy. Jak chociażby żele micelarne (o których jakiś czas temu było głośno na wielu blogach), które są produkowane przez Tołpę. Ostatnio miałam okazję wypróbować też peeling do stóp z Biedronki i nim też jestem zachwycona. Mam nadzieję, że również w Hebe znajdzie się ichniejsza linia kosmetyków (zwłaszcza do włosów) równie dobra jakościowo :)  „Drogerie Hebe biorą swoją nazwę od imienia greckiej bogini, w mitologii będącej uosobieniem wiecznego piękna. Koncepcja nowej sieci drogerii opiera się na połączeniu najwyższej jakości obsługi z bardzo przystępnymi cenami. Na jakość obsługi składają się komfortowe warunki zakupów, najlepsze produkty renomowanych producentów oraz służące radą w wielu dziedzinach doświadczone konsultantki. W drogerii Hebe znajduje się stanowisko do makijażu i stylizacji paznokci, jest ona także przyjazna robiącym zakupy mamom z dziećmi. Pod hasłem „Hebe loves babies" kryje się kącik zabaw dla dzieci, a także możliwość kupienia w jednym miejscu wszystkich rzeczy niezbędnych dla dziecka, od kosmetyków do pielęgnacji najmłodszych, przez pieluszki aż do akcesoriów i produktów spożywczych znanych producentów. Konsultantki wskażą odpowiedni produkt, zaproponują najlepsze rozwiązanie, doradzą także coś na specjalne okazje.” (cytat pochodzi z tego artykułu: http://www.portalspozywczy.pl/handel/wiadomosci/wlasciciel- biedronki-otworzyl-pierwsza-drogerie-hebe-i-zapowiada-kolejne- otwarcia,51337.html) Co mnie osobiście cieszy to fakt, że w Hebe będzie można płacić kartą i coś czuję, że mogą się oni stać niezłą konkurencją dla Rossmanna (choć na pewno nie od razu). Jeśli mieszkacie w Warszawie i odwiedzicie Hebe dajcie znać w komentarzach jak wrażenia :) 