Pierwszy tydzień po wakacjach upłynął mi przede wszystkim pod znakiem wracania do smutnej, jesiennej rzeczywistości :( Szczerze mówiąc nie jestem jeszcze gotowa na mgły, spadające z drzew liście i deszcze...  ja chcę z powrotem lato! W ostatnim czasie na Waszych blogach, Instagramach czy Facebookach zauważam bardzo pozytywne podejście do jesieni i powoli dochodzę do wniosku, że chyba tylko ja nie znoszę tej pory roku i chronicznie, co roku cierpię na jesienną depresję :(   Wiem, że w Internecie można znaleźć miliony sposobów na radzenie sobie z nią, ale na mnie już chyba nic nie działa ;) Mam nadzieję, że kiedyś będę mogła przenieść się do cieplejszego kraju, w którym nie ma jesieni ani zimy :D o ileż byłabym wtedy szczęśliwsza :)) Mimo wszystko oczywiście nie mam zamiaru Was zanudzać czy zadręczać moimi złymi humorami, bo jak zawsze, i w tym tygodniu wydarzyło się kilka pozytywnych rzeczy, o których warto napisać :)    Po pierwsze i najważniejsze w czwartek razem z Aliną, Pauliną i Konradem wybraliśmy się na warsztaty Click Apps, które prowadził Tomek Tomczyk znany wszystkim jako Kominek ;) Do samego końca nie zdawałam sobie sprawy, że są to warsztaty dla ludzi z agencji i dotyczą tego jak współpracować z blogerami, ale wbrew temu co zapowiedział na początku Tomek absolutnie się nie nudziłam ;) W sumie to nawet było ciekawsze zobaczyć i posłuchać o tym jak widzi nas ta "druga strona".      zdjęcie podebrane od Tomka    Po warsztatach poszliśmy na pyszne śniadanie do BonJour Cava, w którym byłam po raz pierwszy, ale na pewno nie ostatni. Ich latte, owocowe koktajle (ja piłam ten ze szpinakiem), jedzenie i wystrój naprawdę pozytywnie mnie zaskoczyły :) Jestem bardzo ciekawa czy i reszta menu jest tak samo smaczna.     zdjęcie zrobiła Mari z bloga www.happieratlife.blogspot.com   I w sumie poza tym jednym wydarzeniem mój tydzień upłynął bardzo monotematycznie :P Po pracy wracałam do domu, zawijałam się w koc, brałam do ręki książkę (a dokładniej telefon, na którym czytam e-booki) lub włączałam coś na laptopie i popijając przepyszną herbatkę z typowych tureckich szklaneczek (to jedna z niewielu pamiątek jakie sobie przywiozłam) czekałam aż nadejdzie noc by móc położyć się spać ;)        Dopiero w weekend ruszyłam się z domu na niewielkie zakupy. Najpierw pojechałam do największego w Krakowie SH. Założenie było bardzo proste - muszę kupić coś czarnego i/lub sweter. Wyszłam z czerwoną, letnią sukienką :D ale za to bardzo ładną ;)     Drugie planowane zakupy udały mi się już nieco lepiej ;) W niedzielę pojechaliśmy do Factory na poszukiwanie idealnych, czarnych, zimowych kozaków. Miałam w głowie dokładny plan jak chce, żeby wyglądały i muszę przyznać, że te z Venezii są bardzo bliskie temu ideałowi :)) Poza świetną ceną nie mogę się nadziwić temu jak wygodne są te buty. Przymierzyłam w factory chyba ze 100 par i te jako jedyne zaraz po założeniu leżały na nodze tak jakby były szyte na mnie lub jakbym miała je od zawsze. Chyba pierwszy raz w życiu udało mi się kupić tak wygodne buty!    I jak zwykle na koniec jeszcze trochę Instagrama ;)      1. Ostatnie już tureckie zdjęcie, dzięki któremu trafiłam na facebookowy profil Być Idealną:) Paulinie spodobała się moja metamorfoza i ja też muszę przyznać, że naprawdę jestem z siebie dumna :))  2. Tak mnie przywitał Lidl zaraz po powrocie z Turcji :D Ja rozumiem, że marketingowo opłaca się sprzedawać wcześniej świąteczne produkty, ale na początku października??? ;) Kto to teraz kupuje? Przyznać się :P 3. Pamiątkowa fotka z warsztatów ;) Zgraliśmy się z Tomkiem kolorystycznie :D  4. Kolejny turecki motyw - oko proroka - wisiało sobie w sali, gdzie odbywały się warsztaty.       1. Podczas czwartkowego spaceru z Pauliną i Aliną odkryłam maleńki sklepik z bardzo apetycznymi dodatkami do kąpieli (i nie tylko). Teraz jeszcze bardziej żałuję, że nie mam już wanny :((  2. Drugie śniadanie 'prawie paleo' czyli smażony na patelni grillowej jednominutowy stek wołowy, pomidory, groszek i kukurydza. Te dwa ostatnie nie są paleo, ale skoro już kupiłam to trzeba było zjeść ;)  3. Sufit w odkrytej w weekend podziemnej sali w Omercie ;)  4. Zapiekanka z Placu Nowego, bo bez tego wyjście na Kazimierz by się nie liczyło :P czasem trzeba nawet dietę odstawić na bok ;)     A jak Wam upłynął zeszły tydzień? Podzielcie się tez koniecznie swoimi sposobami na jesienną chandrę - chyba, że naprawdę tylko ja na to cierpię...   Pozdrawiam Was serdecznie, 