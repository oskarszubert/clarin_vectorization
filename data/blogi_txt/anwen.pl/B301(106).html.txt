O takich farbach czytałam już kilka lat temu. Przyznam Wam się, że bardzo nieufnie do nich podchodziłam, zwłaszcza w czasach, gdy nie znane mi było jeszcze PPD, a włosami nie zajmowałam się praktycznie wcale ;) Od czasu, gdy zaczęłam o nie dbać, coraz częściej skłaniałam się by je sprawdzić. W końcu wizja czarnych, ale nie wypadających włosów była baaardzo kusząca. Gdy zaczęłam przeglądać oferty różnych producentów i asortyment w aptekach nagle praktycznie równocześnie odezwały się do mnie trzy różne firmy z propozycją współpracy :D Niesamowite zgranie w czasie (czy na pewno przypadkowe? Nie wiem... być może firmy te w jakiś sposób dowiedziały się nawzajem o swoich akcjach na blogach, bo jak pewnie wiecie nie tylko ja miałam ostatnio okazje je testować). Jest to też o tyle przydatne, że nie możecie mi zarzucić faworyzowania, którejkolwiek z tych farb z tego względu, że ją dostałam a nie kupiłam ;) Do wszystkich trzech miałam takie samo, neutralne podejście.  Na pierwszy ogień poszła Sanotint – najdroższa z całej trójki i mam wrażenie, że najdelikatniejsza. Jej ziołowy zapach, konsystencja (można w niej wyczuć zmielone zioła) i absolutny brak podrażnienia przekonują mnie o tym. Niestety farba zawiodła mnie pod względem trwałości i koloru, więc zapewne już do niej nie wrócę. Druga trafiła do mnie – Color Soin. Tutaj skład nie był już tak idealny. Niestety pojawiło się też PPD (jednak w znacznie mniejszej ilości niż w drogeryjnych farbach), ale za to efekt powalił mnie na kolana. Kolor wyszedł przepiękny i ani trochę się nie zmywał. Włosy po użyciu farby były naprawdę bardzo ładne, a skóra przeszła farbowanie bez większych problemów (pewnie dzięki olejowi). Zauważyłam po tej farbie minimalnie zwiększone wypadanie, ale nie było tak źle jak w przypadku farb profesjonalnych czy drogeryjnych.  Trzecią i ostatnią farbą, którą dostałam był Biokap. W aplikacji i efekcie podobny do Sanotint. Również był gęsty, ciężko się nakładał i szybko zmywał, ale niestety nie był już tak naturalny. Bardzo chemiczny i drażniący zapach są dla mnie oczywistą wskazówką, że farba naturalna nie jest. Kolor wyszedł zbyt jasny i zmył się w zastraszającym tempie – to niestety dyskwalifikuje ją w moich oczach :( Podsumowując przy okazji tego eksperymentu zupełnie nieoczekiwanie znalazłam swój ideał wśród produktów do koloryzacji. Wiem, że farba Color Soin na długo zagości na moich włosach i dopóki będę mogła, będę farbować tylko nią. Jak na razie mam za sobą dopiero 2 farbowania tym produktem, więc nie mogę jeszcze nic powiedzieć o tym jak będzie się u mnie zachowywać w dłuższej perspektywie, ale jeśli tylko coś się w tej kwestii zmieni – na pewno dam Wam na blogu znać. Poniżej mała tabelka w której porównywałam sobie na bieżąco działanie wszystkich trzech farb:   Cecha farby   Sanotit P Color Soin P Biokap P   trwalość słaba 2 świetna 5 słaba 2   kolor za jasny, zbyt brązowy 2 idealny, głęboka zimna czerń 5 ciepły, ciemny brąz 2   aplikacja trochę za gęsta, ciężko się   nakłada 3 b. łatwa, konsystencja żelu, dużo   farby 5 gęstszy niż drogeryjne farby,   trudny w aplikacji 3   zapach miły, niedrażniący 4 nieprzyjemny, ale nieintensywny 3 bardzo drażniący, chemiczny, nieprzyjemny 1   brudzenie zmywa się ze skóry bez problemu 5 dosyć mocno brudzi, ciężko się   zmywa ze skóry 2 dosyć łatwo zmywa się ze skóry 4   wypadanie brak 5 minimalne 4 brak 5   PPD brak 5 1,20% 4 brak 5   cena 60 zł 1 30 zł 3 40 zł 2   SUMA P 27   31   24    I jeszcze kilka uwag na koniec: Pamiętajcie, że ja testowałam jedynie kolor czarny i niestety nie mogę Wam powiedzieć czy te farby tak samo będą się sprawdzać w przypadku innych      odcieni.  Bierzcie też pod uwagę to, co dla mnie jest najważniejszym kryterium w przypadku wyboru farby      – kolor i trwałość. Dla kogoś innego być może to, że farba się zmywa byłby      jej zaletą. Według producentów każda z tych farb jest produktem trwałym i tak powinniście je      traktować. Nie liczcie, że którakolwiek z nich zmyje się Wam z włosów całkowicie! Pomimo, że u mnie czerń wypłukiwała się dosyć szybko to jednak      kolor nie wrócił w 100% do mojego naturalnego – po prostu ocieplił się i rozjaśnił.   Mam nadzieję, że wpis Wam się przyda! Jeśli miałybyście jeszcze jakiekolwiek pytania lub wątpliwości piszcie w komentarzach :) A już jutro będę miała dla Was konkurs, w którym będziecie mogły wygrać farbę Color Soin w wybranym przez Was odcieniu :))) Pozdrawiam Was serdecznie, 