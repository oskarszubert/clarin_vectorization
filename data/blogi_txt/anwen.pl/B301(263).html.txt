Dziś chciałabym Wam się pochwalić pierwszymi sukcesami osiągniętymi na placu boju. Moim asem w rękawie okazała się być nowa suszarka Remingtona z dyfuzorem. Trzeba jej przyznać jest genialna! Chyba będę musiała napisać Wam o niej oddzielny post :)))  Na razie największym moim problemem jest to, że myję włosy wieczorem i niestety rano jak wstaję włosy nie wyglądają już tak dobrze jak zaraz po wysuszeniu :( Spróbuję przetestować jeszcze inne produkty do stylizacji, a także różne metody „ugniatania włosów” i mam nadzieję, że w końcu znajdę sposób na moje włosy ;) A teraz tak w bardzo dużym skrócie o różnych metodach stylizacji :) Po szczegóły odsyłam Was już tradycyjnie na wizaż: http://wizaz.pl/forum/showthread.php?t=404704 Ręcznikowanie Jest to zabieg polegający na zawinięciu mokrych włosów po umyciu w ręcznik – oczywiście nie frotte (albo inny gładki materiał np. chustę, pieluchę czy koszulkę bawełnianą) i pozwolenie im w ten sposób podeschnąć. Dzięki temu utrwalą się loki/fale, a włosy nie będą przyklapnięte. Później po zdjęciu materiału z włosów możemy je wysuszyć suszarką albo pozwolić im wyschnąć naturalnie. Plopping/Plunking  Są to metody ręcznikowania najczęściej używane przez osoby z kręconymi włosami. Szczerze mówiąc nie potrafię Wam opisać czym różnią się te dwa sposoby. Zresztą są osoby, które używają tych terminów zamiennie, więc nawet nie będę próbowała się w to zagłębiać :) Jeśli jesteście ciekawe zajrzyjcie na wizaż: http://wizaz.pl/forum/showpost.php?p=18043542 postcount=25 Jest tam sporo filmików, które mogą okazać się bardzo przydatne. Poniżej wklejam Wam obrazkową instrukcję jak to zrobić: http://www.naturallycurly.com/images/articles/plopping.jpg Plunking      odwrócony  Metoda wymyślona przez jedną z wizażanek (paulownia – tutaj znajdziecie jej opis). Najlepiej sprawdza się w przypadku długich włosów. Stoimy prosto, na ramionach układamy złożony w trójkąt materiał. Podciągamy tylną część do góry, a boki związujemy. Przy tej metodzie włosy nie będą uniesione u nasady ani nie skręcą nam się od samej góry, ale końce włosów powinny nam się ładnie ułożyć.  Harmonijkowanie Jak na razie moja ulubiona metoda. Ja zawsze używam do niej koszulki bawełnianej (równie dobry mógłby być ręcznik z mikrofibry). Polega to na dociskaniu włosów do głowy otwartą dłonią. Mówiąc jaśniej – włosy zwisają swobodnie (np. głową w dół) przykładamy dłoń z ręcznikiem do końcówek i podnosimy ją aż do samej głowy, przyciskamy. W ten sposób osuszamy włosy po myciu równocześnie kształtując loki/fale.  No i na koniec moje włoski z wczoraj:     Pozdrawiam Was serdecznie,Ps. Ponieważ pojawiło się sporo pytań chciałabym Wam jeszcze dopisać w jaki sposób uzyskałam fale ze zdjęć:  1. Mycie włosów odżywką - Balsam Mrs. Potters 2. Odżywka Pszenica i Morela, Alterra na kilka minut 3. Odżywka b/s Joanna Pokrzywa i Zielona Herbata na ociekające wodą włosy 4. Harmonijkowanie bawełnianą koszulką 5. Plunking (coś jak na obrazku powyżej) na mniej więcej pół godziny (może dłużej, dokładnie nie pamiętam) 6. Pianka Wellaton 7. Suszenie dyfuzorem 8. Odrobina olejku kokosowego już po wysuszeniu 