Dziś historia wyjątkowej da mnie osoby, mojej młodszej siostry, o której nie raz Wam już na blogu wspominałam. Mam nadzieję, że zainteresuje Was jej historia, a przede wszystkim ostrzeże przed nadmiernym eksperymentowaniem ;) KU PRZESTRODZE…        Dawno, dawno temu kiedy jeszcze dinozaury chodziły po ziemi… no dobrze nie przesadzajmy ;) Powiedzmy, że jakieś pięć lat temu byłam właścicielką dość bujnych blond włosków. Naturalnie mam ciemny blond, lecz pewnego straszliwego dnia (ok. I klasy LO) skusiła mnie szamponetką w kolorze rudym (oczywiście przez chłopa bo jakby mogłoby być inaczej) . Pomyślałam: „Przecież to się zmyje!” i wiecie co? Nie zmyła się ! ;) Na naturalnym ciemnym blondzie pozostała dziwna żółta poświata. Postanowiłam więc przeciwdziałać i kupiłam pierwszą w życiu farbę w kolorze blond. I tak się zaczęła przygoda z farbowaniem. Początkowo wybierałam same blondy zbliżone do naturalnego, ale z czasem włosy robiły się coraz jaśniejsze i jaśniejsze, aż były prawie białe. Rezultatem była: blada buźka, sińce pod oczami (bo matura za pasem) oraz biały łepek. Wyglądałam jak sprana topielica :) Zaraz po maturze rozpoczęła się nowa era – eksperymenty na włoskach.       Żeby skrócić powieść: włoski były raz rude, raz czerwone, brązowe, blond, w pasemkach, karmelowe i znów rude …i tak dalej.       Pewnego dnia, jak miałam aktualnie w miarę odżywione i błyszczące włoski w kolorze czerwieni naszło mnie na rozjaśnienie. A że pieniążków brakowało wpadłam na pomysł na „domowe rozjaśnianie”. I efekty były takie, ze w nocy leciałam z koleżanką do najbliższego sklepu w kapturze na głowie, aby tylko znaleźć i ufarbować upiorne żółtko na głowie. Farba wiele się nie dała, a moje włoski w ciągu jednego miesiąca przeszły: rozjaśnianie po całości, farbowanie, a potem pasemka. W efekcie z pięknych i błyszczących włosków zrobiły mi się ciągnące gumki, które wypadały przy każdym niemal powiewie wiaterku :( Podjęłam akcje ratunkową! Po pierwsze, ściełam włoski na krótką fryzurkę. Po drugie, zaczęłam wcierać odżywki, maski czy olejek kokosowy. Teraz postanowiłam: koniec radykalnych eksperymentów! Chce znów mieć piękne, zdrowe i długie włoski!      Trzymajcie za mnie kciuki, aby tym razem się udało :))   Buziaki! Eowina1818 