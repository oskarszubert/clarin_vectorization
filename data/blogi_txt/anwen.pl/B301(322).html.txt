Jedna z Was (Marysiu pozdrawiam serdecznie :* ) swoim dzisiejszym komentarzem zainspirowała mnie do stworzenia pewnego być może szalonego projektu... Ale jeśli nie spróbuję to nie przekonam się czy coś takiego jest w ogóle wykonalne! O co chodzi? Chciałabym z Waszą pomocą stworzyć bazę kosmetyków odpowiednich dla danego typu włosów. Szaleństwo? Biorąc pod uwagę ilość kosmetyków i typów włosów mogłoby się okazać, że tak, ale przynajmniej spróbujmy! Jak to zrobić? Będę przede wszystkim potrzebowała Was – moich czytelniczek :) Każda chętna osoba niech napisze w komentarzu jaki ma typ włosów i jakie produkty z danej kategorii najlepiej jej służyły (możecie wymienić kilka, im więcej tym lepiej). Ja postaram się to zebrać, a być może, jeśli pomoże mi w tym jakaś uczynna włosomaniaczka o zdolnościach informatycznych stworzymy razem program, dzięki któremu wyszukiwanie produktu odpowiedniego dla siebie będzie łatwiejsze ;) Poniżej małe ułatwienie co napisać w komentarzu.  Typy włosów:  farbowane henną czy farbą? Normalne, suche czy przetłuszczające się? Proste, falowane czy kręcone? Porowatość niska czy wysoka? Włosy długie czy krótkie? Włosy cienkie czy grube? Włosy zdrowe czy zniszczone? Włosy problematyczne, np. wypadające, łamiące się, łupież, ŁZS? (jeśli macie jakieś jeszcze sugestie odnośnie typów też o tym napiszcie) Kategorie produktów: Jeżeli jakiejś kategorii nie stosujecie to po prostu ją pomińcie. Postarajcie się dokładnie określić o jaki produkt Wam chodzi - tak bym mogła stwierdzić jednoznacznie co miałyście na myśli :) Szampony Odżywki do mycia lub inne preparaty do mycia włosów      (ale nie szampony) Odżywki d/s Odżywki b/s (ale nie w formie mgiełek) Mgiełki/spraye Maski Oleje Półprodukty Wcierki (do przyspieszania porostu i te do      wypadających włosów) Produkty do zabezpieczania końcówek Produkty termoochronne Płukanki (i znów jeśli uważacie, że coś jeszcze warto by było dopisać – zgłoście w komentarzu :) )  Oczywiście im więcej osób z różnymi typami włosów zgodzi się wziąć udział w projekcie tym większe szanse na jego powodzenie :) więc jeśli tylko możecie (i chcecie) - napiszcie o tym na swoich blogach albo w inny sposób dajcie o tym znać znajomym włosomaniaczkom ;) I jeszcze może słówko o tym skąd w ogóle narodził się w mojej głowie taki plan :)) Jest taka strona anglojęzyczna: http://www.skintypesolutions.com/home na której po wypełnieniu testu możemy odkryć jaki typ cery mamy, a przy okazji dostać propozycję konkretnych produktów, które się u nas sprawdzą. Moim marzeniem jest właśnie osiągnąć coś podobnego tylko dla włosów! Myślicie, że się uda? :) Pozdrawiam Was serdecznie, Ps. Kilka linków o porowatości włosów: http://czarownicujaco.blogspot.com/2012/04/oleje- podzia-i-troszke-o-budowie.html http://czarownicujaco.blogspot.com/2012/05/pielegnacja-wosow-o -niskiej-porowatosci.html http://wizaz.pl/forum/showpost.php?p=14992157 postcount=4361 http://wizaz.pl/forum/showpost.php?p=27264221 postcount=51 