Ciekawa jestem ile z Was zna maski Lorys. Jak ja zaczynałam swoją przygodę z włosomaniactwem to były one wtedy prawdziwym hitem na włosowym wizażu. Wielkie, litrowe opakowania, niska cena i naprawdę fajne działanie, a do tego brak silikonów w składzie, a przecież wtedy większość z nas unikała ich jak ognia ;)      Minęło już kilka lat, a ja przede wszystkim ze względu na zapach i to wielkie opakowanie właśnie (pod koniec każdy Lorys męczył mnie już niesamowicie) nie wróciłam do tych masek pomimo, że mam do nich łatwy dostęp - w Auchan. Co jakiś czas podchodziłam do półki, brałam którąś z nich do ręki, ale w końcu odkładałam stwierdzając, że jest za duża.     Jakim zaskoczeniem był dla mnie ten widok:       Producent nareszcie zdecydował się zapakować Lorysy w małe (no może nie aż tak małe bo 450 g) opakowania! Oczywiście od razu jeden z nich powędrował do mojego koszyka ;) Jestem bardzo ciekawa czy na dłuższą metę będą mi się tak dobrze sprawdzać jak dawniej.   Składy Lorysów raczej nie zachwycają, niewiele w nich substancji, którymi producent chwali się na opakowaniu (zwykle są one już po zapachu), ale są bardzo emolientowe i mają parafinę, która na moich włosach bardzo dobrze się sprawdza zwłaszcza zimą.  Dokładny skład wygląda tak: Za jakiś czas możecie oczywiście spodziewać się nowej recenzji starego Lorysa, a te z Was, które mają dostęp do Auchan mogą same go wypróbować. Za około 6zł moim zdaniem warto :)) Ostatecznie jeśli się nie sprawdzi można zużyć go jako pierwsze O (cudowanie nadaje się do wszelkiego tuningowania, bo jest bardzo gęsty) w metodzie OMO albo nawet do golenia nóg :D Koniecznie dajcie znać w komentarzach czy używałyście kiedykolwiek masek Lorys! ;)   Pozdrawiam Was serdecznie, 