Jeszcze rok temu pewnie za nic na świecie nie kupiłabym sobie termoloków, bo przecież wysoka temperatura niszczy włosy, a ja moim na pewno nie chciałabym zaszkodzić. Na dzień dzisiejszy moje włosy są w takim stanie, że bardziej zdrowe już nie będą ;) Osiągnęłam też wymarzoną długość i nie straszne mi ich podcinanie. Mogę więc w końcu sobie pozwolić nawet na taką trochę bardziej szkodliwą stylizację.    Jak wiecie loki to moje odwieczne marzenie ;) Próbowałam chyba z miliona sposobów na osiągnięcie takiej fryzury bez niszczenia włosów i o części z nich pisałam Wam na blogu  TUTAJ. Mimo wszystko ciągle marzył mi się sposób szybki, który mogłabym zastosować rano przed pracą lub przed ważnym wyjściem i dodatkowo taki, który poza lokami nadawał by też włosom objętość u nasady. Termoloki są takim właśnie sposobem :)))     Podstawowe pytanie, które zresztą nie raz zadawałyście mi w mailach to, to czy i jak bardzo niszczą one włosy. Biorąc pod uwagę temperaturę do jakiej się nagrzewają powiedziałabym, że są tylko nieco bardziej szkodliwe od suszarki, a na pewno o wiele mniej niż prostownica czy lokówka. Możemy znaleźć informacje o temperaturze wynoszącej około 100-130 stopni Celsjusza. Oczywiście taką temperaturę osiąga jedynie metalowe wnętrze wałka, które jest pokryte ceramiczną powłoką i dodatkowo aksamitopodobnym materiałem. Wałki, więc możemy spokojnie wziąć do ręki i na pewno się nie poparzymy. W moim zestawie znajduje się 8 grubych wałków, 6 średnich i 6 małych i do tego 20 metalowych spinek, których nie potrafię używać ;)       Na szczęście w zestawie jest również 20 plastikowych klipsów, które są już prostsze w użyciu :)) Na moje włosy spokojnie wystarcza mi 14 wałków (tych najmniejszych wcale nie używam), których zawinięcie zajmuje mi jakieś 5 minut. Tyle samo trwa ich nagrzanie.       Po mniej więcej 20 minutach wałki są już zimne i można je zdjąć. Zaraz po zdjęciu wyglądają tak jak na 3 zdjęciu. Na dwóch pozostałych są lekko roztrzepane palcami.      Zwykle nie używam do nich żadnego stylizatora. W ten sposób zrobiona fryzura trzyma się spokojnie kilka godzin, a po całym dniu i dokładnym rozczesaniu włosów szczotką TT wygląda tak:    tutaj akurat miałam zawinięte tylko na 8 wałków dlatego skręt był mniejszy, przy 14 po całym dniu są nieco bardziej zdefiniowane    Termoloków mimo wszystko nie mam zamiaru używać codziennie. Domyślam się, że po jakimś czasie włosy mogłyby zaprotestować, a poza tym nie zawsze rano mam czas i ochotę na zabawę z nimi ;) Jestem strasznym śpiochem :D    Wracając jeszcze do zestawu, który ja mam to uprzedzając pytania jest to BaByliss 3021e, który można kupić za około 165zł. Ja swoje odkupiłam od czytelniczki - Oli, którą serdecznie pozdrawiam i jeszcze raz jej dziękuję :)))    Tym razem mam też dla Was mój tydzień w zdjęciach :)     1. pozytywna lektura   2. wiosna na paznokciach czyli Paese nr 217 3. nowa torba...   4. ...i jej kwieciste wnętrze   5. moja nowa miłość - termoloki ;)   6. testujemy regionalne piwa   7. fragment prezentu na dzień kobiet   8. wiosenne zakupy pachnące miętą    Pozdrawiam Was serdecznie, 