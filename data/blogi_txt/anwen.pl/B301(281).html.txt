Źródło: http://www.pinger.pl/szukaj/po_tagu?t=aloes Miały trafić do ulubieńców miesiąca, ale nie wytrzymałam i już dziś chciałam się z Wami nimi podzielić :)))) Wszystko zaczęło się od tego, że dostałam butelkę aloesowego soku od mojej kochanej Ewy :* Wiedziałam już, że opcja regularnego picia i nawilżenia oraz wzmocnienia organizmu od środka w moim przypadku nie wchodzi w grę, a sok po otwarciu trzeba dosyć szybko zużyć, więc musiałam wymyślić jakiś inny sposób na jego wykorzystanie. Mgiełki odpadały, bo w tej chwili mam chyba ze 3 czy 4 gotowe, a jeszcze kilka projektów w głowie ;) Przypomniałam sobie na szczęście, że kiedyś robiłam z niego płukanki. I to był strzał w dziesiątkę! Przez ten czas wypróbowałam już kilka przepisów i dziś chciałabym się nimi z Wami podzielić: Płukanka aloesowa z półproduktami100 ml soku aloesowego 200 ml wody demineralizowanej 5 kropli pantenolu 5 kropli ekstraktu wzmacniającego włosy z ZSK 5 kropli elastyny z kolagenem   5 kropli ekstraktu z kofeiny, karnityny i argininy z ZSK 5 kropli kwasu hialuronowego 1% 5 kropli jedwabiu hydrolizowenego Płukanka aloesowo – octowa100 ml soku aloesowego 200 ml wody demineralizowanej 1 łyżka octu 5 kropli pantenolu 5 kropli ekstraktu wzmacniającego włosy z ZSK 5 kropli kwasu hialuronowego 1%  5 kropli jedwabiu hydrolizowenego  Płukanka aloesowo – lniana100 ml soku aloesowego 200ml wody demineralizowanej Pół szklanki żelu lnianego (przepis znajdziecie TU) 5 kropli pantenolu 5 kropli ekstraktu wzmacniającego włosy z ZSK    Płukanka aloesowo – miodowa100ml soku aloesowego 200 ml wody demineralizowanej 1 łyżka miodu naturalnego 5 kropli pantenolu 5 kropli ekstraktu wzmacniającego włosy z ZSK 5 kropli elastyny z kolagenem  5 kropli kwasu hialuronowego 1%   Płukanka aloesowo – żelatynowa100 ml soku aloesowego 200 ml wody demineralizowanej 1 łyżeczka żelatyny rozpuszczona w 1/3 szklanki      wrzątku 2 krople oleju (u mnie był śliwkowy)   Im więcej soku aloesowego dodamy tym nasze włosy będą po takiej płukance sztywniejsze. Ja akurat to lubię, bo łatwiej mi jest je później ułożyć i zyskują na objętości. Jeśli macie włosy z natury sztywne lub przesuszone zmniejszcie nieco ilość soku. Oczywiście jak zwykle przepisy można zmieniać, modyfikować i bawić się nimi :)) Tylko od Waszej inwencji i zawartości półek czy lodówki zależy czego użyjecie ;) U mnie płukanki aloesowe sprawują się 100 razy lepiej niż te ziołowe, bo włosy są po nich świetnie nawilżone, a nie lekko podsuszone jak po ziołach.  Pewnie zapytacie, która z nich jest najlepsza. Szczerze mówiąc nie mam pojęcia ;) po każdej efekt jest minimalnie inny (np. po tej pierwszej włosy miały większą objętość, po octowej były bardziej błyszczące, a po tej z żelatyną gładkie jak po silikonach), ale kocham je wszystkie. Jak już dobrze wiecie ja lubię różnorodność, więc po praktycznie każdym myciu robię inną płukankę - tą na którą akurat tego dnia mam największą ochotę.  Jak wykonuje takie płukanki?Czasami o to mnie pytacie, więc, żeby nie było wątpliwości napiszę (choć dla większości z Was to pewnie taka „oczywista oczywistość” ;) ). Płukankę robię zwykle w plastikowym kubku do odmierzania pojemności, takim kuchennym. Najpierw zanurzam w nim włosy na długości – dosłownie na chwilę (nie ma potrzeby trzymać w nim włosów dłużej), a następnie to, co zostanie po wyjęciu włosów, wylewam na głowę. Oczywiście niczym już tego nie spłukuję, tylko odciskam nadmiar wody najpierw dłońmi, a potem zawijam w ręcznik (czy koszulkę bawełnianą). Ręcznik ściągam po kilku minutach i tyle :) Nic skomplikowanego, uciążliwego czy czasochłonnego.  A Wy robicie płukanki? Macie jakieś swoje ulubione przepisy? :) Pozdrawiam Was serdecznie, 