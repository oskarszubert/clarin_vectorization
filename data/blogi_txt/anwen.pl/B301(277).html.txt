Nie wiem jak Wam, ale mi w dzieciństwie rodzice powtarzali, że nie ładnie jest się chwalić ;) W dzisiejszych czasach jest to na szczęście coś zupełnie naturalnego! Dlatego dziś Wam się z wielką przyjemnością pochwalę moim ostatnim zakupem :D http://www.deliciousmagazine.co.uk/articles/new-gear  Taki mały blender chodził za mną już od dawna… a dokładnie od momentu jak przeczytałam TEN wpis Alinki  i TEN u Urbanka. Uwielbiam wszelkiego rodzaju koktajle niestety moje lenistwo połączone z wielkim, szklany, ciężkim, trudnym do umycia i schowanym głęboko w szafce blenderem spowodowały, że moja miłość do nich była niespełniona… W końcu sprzyjające warunki i mały zastrzyk dodatkowej gotówki zmobilizowały mnie do rozejrzenia się za czymś czego mogłabym spokojnie używać na co dzień. Zdecydowałam się na KENWOOD Smoothie 2GO, bo coś podobnego używałam u mojej siostry w Irlandii. Jest poręczny, zajmuje mało miejsca, a przede wszystkim bardzo łatwo i szybko się go myje :D co dla mnie jest jego największą zaletą. Od trzech dni raczę się pewnym koktajlem, który ma spowodować zagęszczenie włosów. Tak stało się właśnie u Alinki (efekty i przepis podawała TU) i ja liczę, że może i moje włosy dzięki niemu staną się jeszcze bujniejsze (dziś widziałam idealne włosy – gęste, grube w naturalnym przepięknym brązowym kolorze – ehhh znów popadłam w kompleksy ;-) ). Przepis na ten „włosowy trunek” jest banalny. Potrzebujemy: 1 jabłko nieobrane, pokrojone w grubą kostkę1 pęczek natki pietruszkiOk. ½ szklanki wody mineralnej Wszystko razem miksujemy i wypijamy codziennie taką porcję. W smaku jest on zadziwiająco smaczny i to mówię ja – wielka przeciwniczka pietruszki, która od dziecka wyławiała nawet najmniejszy listek z zupy :D Teraz ten koktajl zastępuje mi nawet słodycze :)) Mogłabym go pić kilka razy dziennie. Innym ciekawym przepisem, do którego wykorzystuję mój „nowiuśki”  blender jest bananowa wersja napoju drożdżowego. Potrzebujemy: ¼ kostki drożdży¾ szklanki goracej wody1 bananodrobina cynamonu Drożdże zalewam gorącą wodą i gdy całkowicie wystygną miksuję z bananem i cynamonem. Jest to zdecydowanie najsmaczniejsza dla mnie opcja, w której smak drożdży jest prawie nie wyczuwalny :))) Jeśli macie możliwość wypróbujcie - zwłaszcza jeśli nie możecie się przyzwyczaić do charakterystycznego aromatu drożdży. Trzecim koktajlem, który planuję pić regularnie jest zielony eliksir odchudzający dr Bardyna. Potrzebujemy: 200 ml kefiru½ małego dojrzałego avocadołyżka soku z cytrynyłyżka posiekanej natki z pietruszkiłyżka otrąb owsianych Całość miksujemy i wypijamy codziennie, najlepiej rano. O tym koktajlu dowiedziałam się od koleżanki z pracy, która już od ponad roku go pije. Efekty oczywiście nie są jakieś spektakularne (nie oczekujmy, że nagle schudniemy po nim 10kg), ale w dłuższej perspektywie on naprawdę działa.   Do czego jeszcze możemy wykorzystać taki blender przy pielęgnacji włosów? Do kuracji rzepą, o której jeszcze nigdy nie pisałam. Polega to na wcieraniu soku wyciśniętego ze świeżej rzepy. Sama przez jakiś czas próbowałam ją stosować. Niestety ucieranie jej na tarce, a potem ręczne wyciskanie to było dla mnie zdecydowanie za wiele :D Gdybym miała wtedy blender zapewne miałybyście już okazję przeczytać o takiej kuracji na moim blogu. W podobny sposób możemy także wykorzystać sok z cebuli. Oczywiście możliwości są tak naprawdę nieograniczone. Do koktajli możemy używać ulubione owoce, i warzywa. Na włosy cudownie wpłynie rzeżucha, sałata, szpinak, cebula, soja, soczewica, płatki owsiane lub otreby, orzechy, pestki słonecznika, nasiona sezamu czy siemienia lnianego. Tylko od Was zależy co i jak ze sobą skomponujecie :) A Wy macie swoje ulubione przepisy na koktajle? Podzielicie się? :))) Pozdrawiam Was serdecznie, 