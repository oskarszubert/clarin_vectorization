Dzisiejszy wpis niestety będzie odbiegał od tematyki włosowej, ale jakiś czas temu napisałam o OCM czyli metodzie oczyszczania twarzy olejami i dostałam później mnóstwo pytań na ten temat. Dziś pokażę Wam filmik, w którym bardzo przystępnie pokazane jest jak zrobić masaż twarzy. Skłamałabym, gdybym napisała Wam, że codziennie robię sobię taki masaż. Najczęściej jestem zbyt zmęczona lub po prostu nie mam czasu by tak długo masować twarz. Na co dzień wykonuję bardzo uproszczoną wersję tego masażu a jedynie w weekend, gdy mam ogólnie więcej czasu na zabiegi pielęgnacyjne, bardzo dokładnie robię pełną jego wersję. Masaż twarzy ma przede wszystkim zapobiegać powstawaniu zmarszczek, delikatnie spłycić te już isteniejące, rozluśnić mięśnie i zrelaksować nas. Na filmiku dziewczyna używa specjalnego olejku do masażu do twarzy. Moim zdaniem bardzo dobry jest chociażby kokos (pod warunkiem, że Was nie zapycha), jojoba czy migdał.    Nigdy nie róbcie masażu „na sucho” (beż żadnego olejku) bardzo łatwo wtedy podrażnić skórę. Nie masujcie też twarzy zbyt mocno. Pamiętajcie by przed masażem bardzo dokładnie usunąć z twarzy makijaż i inne zanieczyszczenia. U mnie wygląda to tak, że robiąc OCM za drugim lub trzecim nałożeniem oleju na twarz, w zależności od tego jak mocny miałam makijaż, robię przy okazji masaż.    Mam nadzieję, że filmik Wam się przyda :) Pozdrawiam!EDIT: bardzo proszę wszystkich o zapoznanie się z komentarzem marty0078 (w komentarzach poniżej). Okazuje się, że jednak w filmiku zamieszczonym przeze mnie są błędy, które mogą nam zaszkodzić. Poniżej marta0078 napisała dokładnie jak powinien wyglądać prawidłowy masaż. Dziękuję Ci za to kochana! :* 