Ostatni tydzień minął mi pod znakiem wakacji ;) Co prawda na razie niestety tylko ich planowania, ale i to, jak wiecie, sprawia mi zwykle ogromną przyjemność :D Cel podróży był ustalony już od dawna - Turcja, która kusiła mnie zupełnie inną od naszej kulturą, wyrazistymi smakami i pięknymi widokami. Czy rzeczywiście tak tam będzie? Przekonam się już niedługo :)) Zanim jednak będę mogła oddać się błogiemu lenistwu (pewnie przez maksymalnie jeden dzień, bo resztę planuję przeznaczyć na intensywne zwiedzanie :P) musiałam pozałatwiać mnóstwo różnych rzeczy, takich jak chociażby paszport :D czy zakup stroju... Nawet nie wiecie jak się zdziwiłam, gdy po obejściu wszystkich sklepów w Galerii Krakowskiej odkryłam, że wszędzie już zawisły kolekcje jesienno-zimowe i po strojach kąpielowych nie został nawet ślad ;) Nie wiem na co ja liczyłam... chyba w mojej głowie wciąż trwa lato :)) Na szczęście z pomocą przyszły mi sklepy w Factory, gdzie udało mi się upolować nawet dwa kostiumy! Jeden z nich, ten co widzicie poniżej jest z SHE. Strasznie chciałam mieć jakiś ich strój, bo nasłuchałam się o nich od Aliny i rzeczywiście trzeba przyznać, że leżą bardzo dobrze! Zapłaciłam niewiele (jak na tę markę), bo tylko 59zł, ale niestety w obwodzie jest na mnie trochę za szeroki i będę musiała go zwęzić. Drugiego stroju nawet nie fotografowałam, ale pewnie gdzieś się jeszcze pojawi przy okazji zdjęć z wakacji - jest biały w fioletowe (a jakże ;) ) kwiaty.        W sobotę miałam okazję uczestniczyć w trzeciej już edycji Blog Experts :) Niestety pogoda tego dnia była tak ładna, że szkoda nam było siedzieć w ciemnej sali kinowej ;) Razem z Aliną i Konradem w pewnym momencie ulotniliśmy się i poszliśmy na mały spacer :))) Po drodze zajrzeliśmy do Pauzy In Garden na Rajskiej:      a potem na ulubione lody Aliny - 'u Marysi' na Karmelicką. Muszę przyznać, że te bananowe są naprawdę wyjątkowe ;) W sumie w tym momencie mam już całą lodową trasę w Krakowie :D gdybym miała wybrać najlepsze lody to najpierw poszłabym na Starowiślną na poziomkowe, bakaliowe i kawowe, potem na św. Marka do Donizetti na pistacjowe (zdecydowanie mają je tam najlepsze), potem na szpitalną do Consonni na waniliowe z galaretką, a na koniec do Marysi na bananowe :))))   Standardowo poniżej jeszcze mały, instagramowy mix:    1. Idealna przekąska w pracy i pomiędzy posiłkami :) Kiedyś u Aliny jadłam mango z Rossmanna, ale było zbyt twarde i niesmaczne - to jest przepyszne! Słodkie, miękkie, ale jędrne i bardzo aromatyczne :)  2. Mój pierwszy w życiu paszport!  3. Odrobina złota w jesiennej szafie.  4. Zdecydowanie wolę wersję klasyczną.   5. Nareszcie moja! :) Szczerze mówiąc bardziej mi się podoba od Paryskiego Szyku. Mam plan co nieco o niej Wam jeszcze napisać.  6. Wybór wakacji wcale nie jest prosty... ;)    1. Prezentacja na Blog Experts #3 2. Obiad, niestety pierogi ruskie mnie zawiodły :(  3. Cudowny, idealny kapelusz Olgi. Chcę taki sam :D  4. Lody u Marysi, bananowe są najlepsze na świecie. Kawa prawie tak dobra jak na Starowiślnej, ale truskawka niestety słaba :(  5. Przy okazji zakupów znalazłam olej kokosowy w całkiem niezłej cenie :) Jakby ktoś z Krakowa szukał to niech zajrzy do Solvay Parku.  6. Świetna promocja żytniej ;) Nawet mnie 'prawie' skusiła     W tym tygodniu to już tyle. Mam nadzieję, ze w przyszłym będę miała więcej ciekawszych zdjęć ;) a co tam u słychać u Was? :)) Pozdrawiam Was serdecznie, 