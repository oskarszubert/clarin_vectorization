Chciałabym dziś oficjalnie i uroczyście podziękować Fobmróweczce za podesłanie linku do cudownego koka! :)) To największe odkrycie ostatnich dni i zdecydowanie moja najulubieńsza z fryzur. Jak dobrze wiecie ja zawsze upinam włosy, gdy wychodzę na zewnątrz, a na sobie mam kurtkę, szalik lub golf. Spinam je także wtedy, gdy mocno wieje czy pada. Robię to przede wszystkim dlatego, że moje włosy mają okropną tendencję do plątania się. Nawet chwilę rozpuszczonych włosów w niesprzyjających warunkach odpokutowuję później godzinną sesją rozczesywania, a raczej rozplątywania włosów. Od kilku lat upinam włosy przy pomocy spinek-żabek, które kupuję w hurtowych ilościach, bo niczym w dowcipach ciągle je psuję albo gubię ;)     Zdarzało mi się włosy upinać już różnymi dziwnymi przedmiotami. Wychodziłam nie raz z pracy z ołówkiem czy długopisem wplecionym we włosy. Teraz w końcu mogę upiąć włosy zawsze i wszędzie nawet, jeśli nie mam pod ręką dosłownie nic!  Zrobienie takiego koka zajmuje mi jakieś 10 sekund, a fryzura trzyma się doskonale! Nawet lepiej niż przy spin-pin czy spinkach-żabkach, które muszą być dobrze umiejscowione by utrzymały moje długie włosy. Kok jest bardzo wygodny, nie ciągnie włosów i przede wszystkim ich na pewno nie niszczy. Naprawdę uważam, że to idealna fryzura dla każdej długowłosej dziewczyny i przy okazji moim skromnym zdaniem prezentuje się całkiem nieźle :))  Moją wersję mogłyście już zobaczyć przy okazji tygodnia w zdjęciach, ale dla przypomnienia pokazuję ją jeszcze raz:       No i najważniejsze - filmik z instrukcją:           Pozdrawiam Was serdecznie, 