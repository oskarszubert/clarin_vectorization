Dziś bardzo szybkie PIWo, bo za chwilę pakuję się w pociąg i razem z Aliną ruszam do Warszawy ;)) Tym razem zdjęcie, na którym zachwyciła mnie objętość! Wiem, że w tym przypadku zapewne nałożyły się dwie rzeczy: naturalna gęstość włosów modelki + tapirowanie, ale chciałabym zebrać kilka sposobów na uzyskanie większej objętości, które sama zwykle stosuję. http://img.zszywka.pl/0/0067/w_1057/moda-damska.jpg     Płukanka lniana   Rozwodniony żel lniany (ugotowany z TEGO przepisu) stosuję jako płukankę juz po zmyciu odżywki. Włosy nabierają dzięki temu objętości, są lekko uniesione u nasady, dają się łatwiej modelować i są pięknie nawilżone :)   Kozieradka Wcierana po umyciu pięknie unosi włosy u nasady, o czym pisałam Wam już TUTAJ. Niestety wiem, że jej zapach nie będzie każdemu odpowiadał, ale jeśli nie boicie się pachnieć rosołem to polecam wypróbować ;)   Suchy szampon    Zastosowany nie tradycyjnie (czyli w momencie gdy włosy są już lekko przetłuszczone), ale od razu po umyciu i wysuszeniu włosów. Nie dość, ze przedłuży ich świeżość to w dodatku nada im wymarzoną objętość. Niestety ma alkohol w składzie, więc nie nadaje się do zbyt częstego używania. Można zastosować talk/ puder dla niemowląt/ glinkę itp. ale przynajmniej u mnie nie dają one takiej objętości jak szampony Batiste.      Fluid Kemon    Wciąż mój ulubiony produkt do stylizacji włosów, który nadaje im prawdziwą objetość. Nie jest tani, ale jest wart każdej wydanej złotówki. Dokładna recenzję znajdziecie TUTAJ.   Suszenie suszarką   W moim przypadku włosy zostawione do naturalnego wyschnięcia stają się oklapłe i bez życia. Wysuszone suszarką w odpowiedni sposób (głową w dół i wyciągnięte na okragłej szczotce) zyskują objętość. Oczywiście przed suszeniem zabezpieczam końce silikonowym serum i nigdy nie używam gorącego powietrza (suszę ciepłym, a na koniec utrwalam fryzurę zimnym nawiewem).   Koczek na czubku głowy   Mój ulubiony sposób, który najlepiej działał, gdy miałam nieco krótsze włosy. Teraz są już na to za ciężkie i objętość bez wspomagaczy (wymienionych powyżej) nie utrzymuje się za długo. Włosy upinam w koczek od razu po umyciu i wysuszeniu, na noc, a także gdy wychodzę na zewnątrz (zwłaszcze zimą jak noszę czapkę, szalik i kurtkę).    Podpinanie spinkami Fajny sposób dla dziewczyn o kręconych włosach. Przy prostych też się sprawdza, ale trzeba zrobić tu umiejętnie by nie uzyskać "pogniecionych włosów". Jak to zrobić pokazywała u siebie Kascysko - zajrzyjcie TU. Przy okazji niedawno się dowiedziałam, że przy pomocy takich spinek możemy uzyskać bardzo fajne fale. Każde pasemko zawijamy na palcu i przypinamy spinką - kiedyś na pewno Wam pokażę ten sposób ;)      To już chyba wszystkie stosowane przeze mnie patenty na uzyskanie efektu push-up na włosach.   Przede wszystkim jednak chciałabym zapytać - jaki jest Wasz sposób na włosy pełne objętości? :)    Pozdrawiam Was serdecznie, 