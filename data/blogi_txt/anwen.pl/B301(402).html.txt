W dzisiejszym "odcinku" wybrałam dla Was fragmenty książki dotyczące szamponów. Szampon to taki produkt, którego używają praktycznie wszyscy. Wybór odpowiedniego ma tak naprawdę ogromne znaczenie. Chociaż nawet najlepszy szampon nie jest w stanie zadbać o nasze włosy tak jak odżywka to ten źle dobrany może nam włosy wysuszać, obciążać czy nawet niszczyć. Siarczan alkoholu tłuszczowego to mówiąc w skrócie nasz słynny SLS. Jego nieco łagodniejszy brat SLES to nic innego jak siarczan oksyetylenowanego alkoholu tłuszczowego. Bardzo często dostaję od Was maile z pytaniem właśnie o szampon, który mogłabym Wam polecić. Zwykle odpowiadam, że najlepiej na co dzień wybrać jak najdelikatniejszy. Świetną listę tego typu szamponów zrobiła na swoim blogu fellogen. Znajdziecie ją TUTAJ. Oczywiście zanim wybierzecie szampon musicie się zastanowić jak Wasza skóra reaguje na SLES. Znam wiele osób, którym on kompletnie nie szkodzi i w tym wypadku nie ma sensu eliminować go całkowicie. Ważne jest by takim szamponem nie myć włosów, a jedynie skórę głowy. Przydaje nam się w takiej sytuacji metoda OMO, która przy pomocy odżywki z pierwszego O zabezpieczy nam włosy przed wysuszającym działaniem SLES (czy innego mocniejszego detergentu).     Moje włosy najbardziej lubią się z szamponami aloesowymi. Warunkiem jest jednak to by tego aloesu było w składzie naprawdę dużo. Staram się więc wybierać te, które mają go na pierwszym lub drugim miejscu, wtedy mam pewność, że nawet pomimo mocniejszego detergentu (SLES czy ALS) moja skóra ani włosy nie będą protestować. W tej chwili co prawda testuję szampon lniany z Farmony, ale następny w kolejce już czeka aloesowy z Equilibra. Jestem bardzo ciekawa czy okaże się u mnie tak dobry jak ten wycofany z Carrefoura o bardzo podobnym składzie...       A jakie szampony Wy wybieracie? Macie swojego ulubieńca? :)      Pozdrawiam Was serdecznie, 