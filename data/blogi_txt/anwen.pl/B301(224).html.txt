Wróciłam!!!! Nawet nie wiecie jak bardzo brakowało mi bloga i blogowania :))) Obiecuję, że następny wpis będzie podsumowaniem drożdżowej akcji ;) Miałam ją zrobić dziś, ale padam po wczorajszej 13godzinnej podróży! Jeśli będziecie ciekawe pokażę Wam kilka zdjęć z tego tygodnia nieobecności na blogu ;) A teraz zapraszam do zapoznania się z historią włosów Kasi :))  Kiedy byłam dzieckiem, miałam przepiękne, proste, długie blond włosy, których mi zazdrościły wszystkie dziewczynki.  Niestety, taka fryzura znudziła mi się w podstawówce, kiedy to ścięłam moje długie za pośladki włosy – ścięłam je… Na chłopaka. Niestety nie mam żadnego zdjęcia z tego okresu, ale to może i dobrze? ;) Bardzo płakałam za moimi włosami, krótkie kompletnie mi się nie układały, dlatego na moje, o ile dobrze pamiętam, 11 urodziny dostałam na urodziny moją pierwszą, metalową prostownicę. Strasznie paliła mi włosy, ale nie przejmowałam się tym wtedy zupełnie. Katowałam swoje włosy aż do gimnazjum. Włosy urosły mi zaledwie do ramion, całe były z opłakanym stanie. Wtedy też postanowiłam zacząć używać odżywek do włosów i nie prostować włosów codziennie. Włosy urosły mi za łopatki, były w lepszym stanie i wtedy popełniłam największy błąd mojego życia – mianowicie zrobiłam sobie trwałą! Niestety nie posiadam żadnego zdjęcia moich loków. O ile włosy przez pierwsze pół roku wyglądały cudownie, miały piękny skręt, tak później musiałam je z powrotem ściąć do ramion. Zamiast włosów na głowie miałam siano, które oczywiście prostowałam... Pierwsze zdjęcie pokazuje moje zniszczone kłaki (w naturalnym wtedy kolorze), które po trwałej w ogóle nie chciały rosnąć. Był wtedy 2006r.  Po tej kiepskiej decyzji, jaką była trwała, postanowiłam zacząć zapuszczać moje włosy i je przyciemnić. W 2008r. miałam włosy dosłownie we wszystkich odcieniach blondu, brązu i czerwieni. Kupiłam wtedy prostownicę ze szklanymi wkładkami, dzięki czemu katowałam moje włosy codziennie.  Ciemne włosy prędko mi się znudziły, kolor mi wyblakł, dlatego postanowiłam rozjaśnić moje włosy do naturalnego wtedy jasnego blondu. To także była kiepska decyzja. Włosy zostały strasznie popalone, kręciły się i puszyły niemiłosiernie.    Rok 2008 był dla moich włosów istną katorgą. Farbowałam się na przemian raz jasną, raz ciemną farbą, aż w końcu znowu postanowiłam przyciemnić moje włosy. Farba złapała wyjątkowo ciemno i na włosach zawitał u mnie ciemny brąz.   Pod koniec 2008 roku obcięłam grzywkę na krótko i intensywnie zapuszczałam włosy. Niestety nadal je katowałam prostownicą, bo tylko wtedy wyglądały w miarę przyzwoicie. Jeżeli chodzi o kolor to wyjaśniał do średniego blondu.   W 2009r. głupota zawitała w mojej głowie. Poszłam do fryzjera i zrobiłam sobie niemalże irokeza. Włosy były wycieniowane na całej długości, z cieniowania schodzę aż do chwili obecnej, na szczęście włosy już są prawie proste, ale o tym za chwilę. :) W wakacje 2009r. (co zaraz zobaczycie na zdjęciach) irokez powolutku odrastał, ale moje włosy nadal były prostowane, no i również rozjaśniane farbami.    Włosy po jasnych farbach wyglądały mało korzystnie, więc znowu je przyciemniłam, tym razem do koloru miedzianego. Były co prawda dłuższe, ale końce dzieliły się dosłownie na 3-7 części, dlatego przez następne 2,5 roku musiałam je bardzo często i mocno podcinać.  W 2010r. trafiłam na wątki na forum Wizaż o dbaniu o włosy i ogarnęło mnie włosomaniactwo. Zgodnie z postanowieniem noworocznym, 1.01.2011r. porzuciłam na zawsze prostownicę do włosów. Od tego czasu nie użyłam jej ani razu! Na wiosnę-lato 2011r. trafiłam na bloga Anwen, gdzie zapoznałam się z wieloma przydatnymi informacjami dotyczącymi olejowania włosów. Zawzięłam się ostro za moje włoski i efekt końcowy możecie zobaczyć poniżej.   Pierwsze zdjęcie zostało zrobione na początku 2011r., ostatnie w kwietniu 2012r. Mój obecny kolor to ciemny blond – włosy przyciemniłam do koloru odrostów, gdyż mój naturalny kolor zwyczajnie ściemniał.  Moja obecna pielęgnacja wygląda następująco:- 2-3 razy w tygodniu nakładam na całe włosy olej kokosowy Dabur Vatika, po czym rano zmywam go zwykłym szamponem.- Po każdym myciu włosów nakładam odżywkę na końcówki.- Raz w tygodniu stosuję maskę do włosów – jakiejkolwiek firmy, najczęściej jest to Biovax.- Raz na dwa tygodnie nakładam na całe włosy zrobioną przeze mnie maskę z siemienia lnianego.- Suszę włosy tylko chłodnym powietrzem.- Włosy czeszę kilka razy w ciągu dnia.- NIGDY nie używam lokówki ani prostownicy!- Ciągle się edukuję, jeżeli chodzi o pielęgnację włosów. I aktualny stan włosów: 