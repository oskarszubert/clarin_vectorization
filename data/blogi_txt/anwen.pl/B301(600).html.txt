Jest to jeden z czterech balsamów z serii propolisowych receptur Babuszki Agafii. Do wyboru mamy produkty na cedrowym, brzozowym, łopianowym i właśnie kwiatowym propolisie. Ten mój wg producenta ma dawać „Puszystość i Lekkość w układaniu” Czy rzeczywiście tak jest? Przekonacie się poniżej :)    Balsam dostałam do przetestowania w ramach współpracy ze sklepem BIOARP, w którym znajdziecie też wiele innych rosyjskich kosmetyków nie tylko do włosów.    Skład    Tym razem znów zacznę od składu, bo tak jak i w przypadku szamponu, o którym pisałam TU to on jest właśnie najważniejszy. W balsamie tym nie znajdziemy żadnych silikonów ani innych „oblepiaczy” za to bardzo dużo naturalnych składników:  „Żywica sosny długoigielnej (Pinus Palustris Wood Tar) - silny antyoksydant, działa przeciwzapalnie, odżywia. Wosk pszczeli (Beeswax) – nabłyszcza, chroni i odżywia.  Pyłek kwiatowy (Pollen Extract) – zawiera praktycznie wszystkie życiowo ważne składniki, witaminy, minerały, aminokwasy, zawiera niezbędne dla zdrowia włosów i skóry składniki.  Olej z rumianku rzymskiego (Anthemis Nobilis Flower Oil) - ma działanie przeciwbakteryjne i przeciwgrzybicze. Jest często stosowany w szamponach i odżywkach do pielęgnacji delikatnych, jasnych włosów, a także jako środek łagodzący i odkażający.  Róża stulistna (Rosa Centifolia Flower) - odżywia, nawilża i uelastycznia włosy.  Smółka z szyszek chmielowych (Humulus Lupulus (Hops) Cone Tar) - zapobiega wypadaniu włosów, stymuluje ich wzrost, opóźnia siwienie, działa przeciwłupieżowo, ogranicza świąd skóry głowy i przetłuszczenie włosów.  Miód wielokwiatowy (Mel) - odżywia, wzmacnia, wygładza, przywraca połysk. Organiczny wosk kwiatowy (Jasminum Officinale Flower Wax) – chroni przed nadmiernym przesuszeniem i wpływem środowiska zewnętrznego.  Wiązówka błotna (Spiraea Ulmaria Oil) – delikatnie oczyszcza i łagodzi podrażnienia, posiada właściwości przeciwzapalne i antybakteryjne, uelastycznia skórę.  Verbena (Verbena Officinalis Oil) – działa tonizująco i reguluje balans wodny we włosach i skórze głowy, odświeża.  Wyciąg z propolisu (Propolis Extract Milk) - działa przeciwzapalnie, antybakteryjnie i gojąco na rany.”  Źródło: http://www.bioarp.pl/pl/p/Tradycyjny-syberyjski-balsam-do- wlosow-N-4-na-kwiatowym-propolisie-puszystosc-i-lekkosc-w -ukladaniu-bez-SLS-parabenow-i-silikonow/159    Składniki (INCI): Aqua with infusions of: Pinus Palustris Wood Tar, Beeswax, Pollen Extract, Anthemis Nobilis Flower Oil, Rosa Centifolia Flower, Pollen Extract, Humulus Lupulus (Hops) Cone Tar, Mel, Jasminum Officinale Flower Wax, Spiraea Ulmaria Oil, Verbena Officinalis Oil,  Propolis Extract Milk, Cetearyl Alcohol, Cetyl Ether, Behentrimonium Chloride, Guar Hydroxypropyltrimonium Chloride, Parfum, Benzyl Alcohol, Benzoic Acid, Sorbic Acid, Citric Acid.    Opakowanie    Duża, wręcz zbyt duża butla o pojemności aż 600ml. Opatrzona tym samym wygodnym korkiem jaki był i w szamponie, dzięki któremu bez trudu wydobędziemy odpowiednią ilość produktu. Estetyczna etykieta, która mi osobiście kojarzy się z naturalnym produktem, bardzo mi się spodobała :)     Zapach    Niezwykle przyjemny, delikatny, ziołowo – kwiatowy. Na tyle neutralny by nie męczyć nawet przy częstym używaniu. Na włosach prawie nie wyczuwalny - mi zdecydowanie przypadł do gustu!    Działanie    Na moich włosach ten balsam sprawdzał się wyśmienicie w codziennej pielęgnacji. Zostawiony na włosach przez ok. 1-2 minuty sprawiał, że splątane po szamponie włosy natychmiast robiły się idealnie gładkie i łatwo się rozczesywały. Po wyschnięciu były bardzo nawilżone, miękkie, błyszczące i wygładzone, a przy tym ani trochę nie obciążone. Balsam jest na tyle lekki, że spokojnie kładłam go praktycznie od samej skóry głowy i włosy nigdy nie były po tym przyklapnięte. Jeśli nie boicie się ziół w składzie możecie również nakładać balsam na skalp, ja po przygodzie z ziołowym, rosyjskim szamponem wolałam nie ryzykować, ale wiele osób pisało, że dobrze się u nich do tego sprawdzał. Podejrzewam, że również do mycia odżywką byłby doskonały, ale znów mój lęk przed podrażnieniem nie pozwolił mi tego spróbować. Co do tytułowej "puszystości i lekkości w układaniu" to na pewno nie można mu tego odmówić. Włosy po nim są puszyste, ale nie spuszone (nie mylić tych dwóch pojęć) :) Są też bardzo lekkie i z łatwością dają się modelować. Wydajność    Balsam ma lekką konsystencję, ale nie jest za bardzo wodnisty. Dobrze rozprowadza się na włosach i z nich nie spływa. Jak na moje długie włosy jest całkiem wydajny. Używam go już od ponad miesiąca praktycznie po każdym myciu i jeszcze nie doszłam nawet do połowy 600ml butli.     Cena/dostępność Możemy go kupić np. w sklepie BIOARP za 26zł. Stacjonarnie jeszcze nigdy tych kosmetyków niestety nie widziałam, ale ja akurat nie mam nic przeciwko kupowaniu w sieci ;) Podsumowanie    Pomimo wyższej niż w przypadku Isany wygładzającej ceny mam zamiar na razie przerzucić się właśnie na te rosyjskie balsamy propolisowe. Oprócz wizualnych świetnych efektów mam poczucie, że moje włosy są po nim świetnie "dokarmione" i że taka ziołowo-propolisowa dieta przysłuży im się w dłuższej perspektywie czasu. Nie wiem jeszcze czy następnym razem zdecyduję się na inny rodzaj balsamu  z tej serii (mamy do wyboru cztery) czy pozostanę właśnie przy tym, ale niewątpliwie rosyjskie kosmetyki opanowały szturmem moją łazienkę ;-)     Używałyście może innych balsamów z tej serii? Który mogłybyście mi polecić?   Pozdrawiam Was serdecznie, 