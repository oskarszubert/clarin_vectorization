Cześć i czołem!          Chciałam opowiedzieć o czymś, z czym wiele osób się boryka- szybko  przetłuszczają się skóra głowy. Już następnego dnia po umyciu mam  nieświeży przyklap, co nie wygląda ciekawie.       Nie wiem skąd się zrodził pomysł, ale w nieświeże włosy wsmarowałam  Kapoor Kachli- odżywkę w proszku. Miłe mrowienie, ciepło w główkę...  Działa cudownie! Włosy nie są matowe, odbiły się od skóry głowy, a  najważniejsze, że są jak świeże! Miałam romanse ze skrobią ziemniaczaną i  pudrem dla dzieci, ale to się wiązało z białym pyłkiem, którego ni jak  nie mogłam wyczesać i z matowymi włosami. a Kapoor Kachli tego nie powoduje. Jeśli i Wam nie podpasowała jako odżywka do rozrabiania z wodą, to zużyjcie ją wmasowując na sucho w skalp. Pozdrawiam! :) Justyna    Dopisek od Anwen: Kapoor Kachli to odmiana imbiru, który przyspiesza porost włosów i wzmacnia je, sprawiając, że rosną grubsze i mocniejsze. Pisałam Wam jakiś czas temu przy okazji TEJ recenzji, że szukałam sposobów jak wykorzystać imbir w pielęgnacji włosów :)) Po dzisiejszym wpisie wiem, że jest duża szansa, że właśnie go znalazłam :D Zostaje mi tylko zamówić sobie taką odżywkę w proszku. Sposób Justyny to zdecydowanie najzdrowszy dla skóry suchy szampon jaki możemy sobie wymyślić, bardzo jestem ciekawa jak zadziała u mnie! 