Która z nas nie lubi pachnieć? Domyślam się, że absolutnie każda :))) a co jakby tak sprawić by nasze włosy również roztaczały wokół przyjemną woń? W dodatku to właśnie na włosach zapachy utrzymują się najdłużej, więc aż żal nie wykorzystać takiej ich właściwości... Ale jak zrobić to by im przy tym nie szkodzić? Dziś właśnie chciałabym Wam napisać co nieco na ten temat :)) Czego możemy zatem użyć by nasze włosy zachwycały zapachem? Zwykłych      perfum Oczywiście możemy ich używać do włosów i bardzo wiele kobiet tak właśnie robi, ale przyznam szczerze nie mam serca wysuszać ich tak dużą dawką alkoholu. Pewnie, że możemy spryskać włosy jedynie za uchem albo te nad karkiem, gdzie i tak nie będzie widać zniszczeń, ale przy farbowanych, takich jak moje możemy po jakimś czasie nabawić się odbarwień – alkohol niestety szybciej wypłukuje farbę.   Perfum do włosów Teoretycznie powinny zawierać mniejszą ilość alkoholu - tak by włosów nadmiernie nie przesuszać. Dodatkowo często działają jako stylizator i utrwalają fryzurę. Tego typu perfumy ma w swojej ofercie kilka znanych droższych marek (jak Dior), ale i np. FM. Już wkrótce być może będę miała okazję je wypróbować – wtedy na pewno dam Wam znać jak się sprawdzają. Na razie chętnie od Was się czegoś dowiem na temat tego typu produktów :) Używałyście czegoś takiego?  Olejowych     perfum DIY Takie jak te, o których pisałam TU. Nie wiem czy to kwestia użytych olejków, ilości perfum jaką się używa czy może moich włosów, ale zapach niestety nie utrzymywał się u mnie tak długo jakbym chciała. W ten sposób podobnie powinny się sprawdzać olejki Alterry czy Alverde :) Jeśli macie - możecie przetestować i dać mi znać jak u Was jest z ich trwałością.   Suchego szamponu Ostatnio przekonałam się o ich skuteczności. Te z Batiste mają wyjątkowo mocne, trwałe a przy tym bardzo ładne zapachy. Oczywiście z racji alkoholu w składzie znów nie sprawdzą się nam na co dzień, ale na szczególne okazje, gdy wyjątkowo nam na tym zależy możemy ich spokojnie użyć :) Poza funkcją perfum dodadzą też włosom objętości i uzyskamy naprawdę pełną fryzurę. To u mnie najskuteczniejszy sposób na osiągnięcie efektu Push-Up „prawie” ;) jak u Ani.   Pachnącej      odżywki lub innego kosmetyku pielęgnacyjnego Najlepsza pod tym względem jest dla mnie chyba maska Stapiz Sleek Line. Pod warunkiem oczywiście, że lubimy jej zapach, bo niestety nie każdemu musi się on podobać. Nawet mnie na początku bardzo męczył, a z czasem go pokochałam. Teraz jak użyję tej maski to mam pewność, że ten intensywny zapach utrzyma mi się nawet po następnym myciu! Prawie tak samo trwały jest aromat Kallos Latte i kilka mniej ładnych zapachów (jak np. masek Bingo). Innymi skutecznymi pod tym względem produktami, których używałam są kosmetyki marki Kemon, te z serii HairManya – jak chociażby mój ulubiony jagodowy fluid :)  A Wy stosujecie coś zapachowego na włosy? Znacie może jakieś inne, intensywnie pachnące kosmetyki, które przy okazji dbają o nasze włosy? :)  Pozdrawiam Was serdecznie, PS Właśnie powoli się zbieram na spotkanie krakowskich blogerek! Jeśli będziecie chciały za kilka dni zdam Wam relację jak było :) Na razie mam ogromną tremę ;) 