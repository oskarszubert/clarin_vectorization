Tym razem wyjątkowo mam dla Was dwa aktualne zdjęcia włosów zamiast jednego ;) Dlaczego? Bo na pierwszym udało się mojemu fotografowi, czyli mojej mamie ;) uchwycić kształt fryzury, ale niestety w cieniu :( Na drugim (robionym kilka godzin później) jak już złapałyśmy słońce to niestety tak wiało, że wszystkie zdjęcia wyszły mniej więcej tak jak to powyżej :D     Tak jak prosiłyście dodaję zdjęcia całej sylwetki, którą co prawda nie ma się co chwalić, ale przynajmniej widać, że włosy (wg mnie) nie są za długie i raczej mnie nie przytłaczają. Jestem bardzo przeczulona na tym punkcie dlatego je tak regularnie podcinam :) Ta długość jaką właśnie mam teraz jest jak dla mnie idealna i póki co nie mam zamiaru jej drastycznie zmieniać (podobnie jak i koloru ;) ).    A jak minął mi wrzesień? Szczerze mówiąc bardzo spokojnie. Włosy nie przysparzały mi większych problemów, może poza delikatnym puchem (muszę je w końcu zalaminować, bo po agarze już od  dawna nie ma śladu). Jak na razie nie mam też problemów z jesiennym wypadaniem – czyżby to była zasługa oleju Oilmedica? :))    We wrześniu wewnętrznie postawiłam również na olej, ale tym razem zamiast wiesiołka piję olej z pestek dyni. Na pewno jeszcze o nim napiszę, bo zasługuje on na oddzielny wpis. Wszystkie inne suplementy jak na razie odstawiłam. Chcę zobaczyć jak będzie się sprawował solo.    Przedwczoraj w końcu! pofarbowałam włosy. Tym razem znów wybrałam Color Soin i mam nadzieję, że włosy nie będą wypadać tak jak ostatnio po Joannie :) Wyjątkowo w tym miesiącu jeszcze ich nie podcinałam, ale w październiku na pewno to nadrobię i prawdopodobnie obetnę również grzywkę, która jest już zdecydowanie za długa. Czekam tylko aż minie miesiąc stosowania oleju Oilmedica, żeby dokładnie zmierzyć przyrost po nim.     Kosmetycznie wrzesień prezentuje się tak:        Szampony:    Szampon      aloesowy, Naturaloe – używam go już jakiś czas i jak na razie dobrze mi się sprawuje. Ma żelową konsystencję, niezbyt miło pachnie, ale nie      podrażnia skóry i nie obciąża włosów. Więcej napiszę w recenzji :)     Szampon z      kofeiną, Alverde – używany na początku miesiąca zanim zaczęłam      stosować olej Oilmedica. Odstawiłam go, bo nie chciałam zaburzać eksperymentu (ten szampon też może przyspieszać porost). Szampon      aloesowy, Mypa – używałam go zanim dostałam paczkę z Naturaloe. Moja      recenzja na blogu już była TU, więc jak ktoś jest ciekawy jak się u mnie      sprawdza zapraszam. Odżywki i maski:    Balsam      aloesowy, Green Pharmacy – była to praktycznie jedyna odżywka jaką      używałam we wrześniu. Balsam sięgnął już dna, a jego recenzja pojawi się      na blogu lada dzień.     Rosyjska      maska jajeczna – również zużyta już w całości. Recenzję mieliście już      okazję przeczytać TU. Rosyjska      maska ryżowa z białą glinką – bardzo się polubiłyśmy. Używam jej      regularnie odkąd wykończyłam tą jajeczną. Maska świetnie pachnie, ma fajną      konsystencję i bardzo pozytywne działanie.      Inne:    Eliksir do wypadających włosów, Green Pharmacy – używałam go tylko pod olej i nie      nakładałam na skalp (odkąd zaczęłam stosować Oilmedicę). Jako baza pod      olej sprawuje się znakomicie, więc nie musiałam kombinować z półproduktami.     Jedwab, CHI – stosowałam go do zabezpieczania końcówek przed suszeniem. Ocet      malinowy Marion i ocet malinowy Yves Rocher – gdzieś mi się      zapodziały opakowania obu octów dlatego nie ma ich na zdjęciu. Recenzję      porównawczą znajdziecie TUTAJ. Oleje i półprodukty:    Olej z      pestek malin – do zabezpieczania końcówek i do wzbogacania masek.     Skrzypolen – do olejowania, używałam tylko na początku miesiąca.     Olej kokosowy, Oilmedica – do olejowania włosów i skóry głowy. Mleczko      pszczele – do wzbogacania masek (dopiero zaczynam przygodę z tym      mleczkiem, ale w październiku mam nadzieję gruntownie je przetestować).     Kwas      hialuronowy 1% – do wzbogacania masek.     D-panthenol      – do wzbogacania masek. Siemię      lniane – do płukanki, żelu i maski     Agar – do laminowania   Nie pokazuję Wam produktów, które użyłam tylko raz, bo nie mają one większego znaczenia :) Prędzej czy później i tak na blogu się pojawią (lub już się pojawiły), a po 1 użyciu w sumie niewiele da się o nich napisać.     Moje plany na październik:    Podciąć włosy, a może i grzywkę. Zalaminować się żelatyną. Przećwiczyć jakieś nowe fryzury i oczywiście pokazać Wam rezultaty na blogu.  Znaleźć coś co mogłoby zastąpić wycofaną Isanę z      olejem babassu. Wyszukać ciekawe produkty do serii tanie vs drogie. Popracować nad akcją denko, która u mnie wciąż „leży i kwiczy”. Biorąc pod uwagę punkt 5 raczej marna szansa by udało mi się to w najbliższym czasie zmienić ;) Ogłosić wyniki konkursu Philipsa – już teraz jest      tyle pięknych zdjęć, że będzie nam się baaardzo ciężko zdecydować :) A Wy co planujecie w tym miesiącu? Zmieniacie coś w pielęgnacji włosów z powodu jesieni? :)      Pozdrawiam Was serdecznie, PS i jeszcze bonus na koniec, włosy córki mojej przyjaciółki Izy :) Naprawdę piękne! 