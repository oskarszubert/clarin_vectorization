Na początku jak zakładałam mojego bloga zastanawiałam się czy bardzo szybko nie zabraknie mi tematów, w końcu ileż można pisać o włosach ;) Na szczęście moje otoczenie wciąż dostarcza mi inspiracji.   Ostatnio koleżanka w pracy przypomniała sobie o znajomej jeszcze z licealnych czasów, która używała do włosów olejku z drzewa sandałowego, po którym cały dzień przepięknie pachniały. W pierwszej chwili pomyślałam, że chodzi o zwykły olejek eteryczny i z przerażeniem pomyślałam o jej biednych lokach. Okazało się jednak, że to był jakiś specjalny olejek do włosów ze sklepu indyjskiego. Oczywiście mogłabym latać po wszystkich sklepach indyjskich i szukać takiego cuda, ale wymyśliłam sobie, że mogę wykorzystać ten pomysł i stworzyć własne olejowe perfumy do włosów.    Zapewne wiele z Was, tak jak i ja, oglądając film „Pachnidło” (lub czytając książkę) zamarzyło o stworzeniu własnego, jedynego na świecie zapachu. Wiadomo, że nie każdy z nas może być tak zwanym „nosem”, bo nie każdy jest obdarzony taką wyjątkową wyobraźnią zapachową by móc skomponować perfumy składające się z kilkunastu (a nawet kilkudziesięciu!) zapachów, ale z „wymieszaniem” kilku (4-5) powinnyśmy sobie poradzić.    Do stworzenia olejowych perfum oprócz zapachów (naturalnych olejków eterycznych i absolutów) potrzebujemy oleju bazowego – najlepszy jest podobno jojoba. Ja jako olej bazowy mam zamiar wykorzystać olejek ze słodkich migdałów, bo mam w domu jego rafinowaną wersję, która idealnie sprawdza się na końcówki suchych włosów, ale w ogóle nie pachnie :( Moja kompozycja zapachowa będzie bardzo świeża, mam zamiar wykorzystać olejki, które już mam czyli lawendę, grapefruit i pomarańczę, a także dokupić kilka innych (jaśmin, zieloną herbatę, bez, konwalię, truskawkę, drzewo sandałowe i co tylko wpadnie mi w oko, a raczej nos ;) ) i spróbować z nich stworzyć „swój” zapach.    Takie olejowe perfumy mam zamiar wcierać w końcówki suchych już włosów po myciu (tak jak w tej chwili to robię z olejkiem kokosowym czy migdałowym) w minimalnej oczywiście ilości. Mam tylko nadzieję, że nie będą przesuszać mi włosów. Ale skoro te perfumy można stosowac bezpośrednio na skórę to wydaje mi się, że włosom też nie powinny zaszkodzić. Poniżej instrukcja jak wykonać takie perfumy (ze strony mazidla.com) a także kilka linków, w którym możecie poczytać o przykładowych kompozycjach, zobaczyć które zapachy należą do której z nut, a także zapoznać się z zasadami tworzenia perfum. Etapy przygotowania pachnidła olejowego:   1. Pierwszy krok to wymyślenie kompozycji zapachowej - przeczytaj "Zasady tworzenia kompozycji zapachowych" oraz "Wykaz olejków eterycznych i absolutów wg nut zapachowych". 2. Na początek, zanim opanujesz sztukę tworzenia własnych kompozycji zapachowych, możesz skorzystać z gotowych przepisów podanych w "Przykładowe kompozycje zapachowe". 3. Zanim wymyśloną kompozycję zapachową połączysz z olejem i zużyjesz większą ilość olejków eterycznych i absolutów, w celu zaoszczędzenia składników, sprawdź w następujący sposób czy bukiet kompozycji ci odpowiada: na kawałek papierowego ręcznika lub na płatek kosmetyczny zaaplikuj po 1 kropli wszystkich składników. Stworzony testowy mix zapachowy pozwoli ci wstępnie ocenić, czy podążasz dobrą drogą w tworzeniu kompozycji zapachowej. Notuj wszystkie uwagi, modyfikacje oraz błędy - unikniesz ich w przyszłości.  4. Składnikami potrzebnymi do wykonania perfum olejowych są: olej jojoba (jest najlepszym olejem bazowym do tworzenia perfum olejowych z uwagi na wysoką odporność na utlenianie i długi termin ważności), zestaw wybranych naturalnych olejków eterycznych i absolutów i\lub zapachów syntetycznych oraz zlewka, bagietka, szklana butelka typu amber + zakraplacz 18\07 (patrz dział Akcesoria).   5. Przygotowaną kompozycję zapachową w ilości 20% rozcieńcza się olejem, wlewając kompozycję do mieszanego oleju.    6. Po wymieszaniu kompozycji z olejem pozostawia się roztwór w temperaturze pokojowej na okres 2 tygodni do leżakowania-dojrzewania.    7. Po okresie leżakowania roztwór należy schłodzić do temperatury 0 st. C lub poniżej 0 st. C (w lodówce w pobliżu zamrażalnika) przez 1-2 dni, a następnie doprowadzić do temperatury pokojowej przez pozostawienie w niej na 1 dzień.   Proporcje: *w perfumach damskich wieczorowych: nuty dolne 45%, nuty środkowe 30%, nuty górne 25%;*w perfumach damskich lekkich: nuty dolne 25%, nuty środkowe 35%, nuty górne 40%;   http://mazidla.com/biblioteka- mazide/350-jak-stworzy-wasne-pachnido-olejowe.html http://mazidla.com/biblioteka-mazide/352-przykadowe-kompozycje- zapachowe.html http://mazidla.com/index.php?option=com_content t ask=view id=349 Itemid=73 http://mazidla.com/index.php?option=co m_content task=view id=347 Itemid=73 