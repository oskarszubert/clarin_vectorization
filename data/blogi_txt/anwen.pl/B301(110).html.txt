Minęły już ponad trzy tygodnie od mojego farbowania, więc najwyższy czas na recenzję :) Jest to mój debiut w kwestii farbowania takimi bardziej naturalnymi farbami, więc nie mam jeszcze porównania z innymi tego typu produktami. Postaram się za jakiś czas zrobić jeszcze wpis w którym porównam tę farbę z innymi, które również dostałam do przetestowania.  Czym właściwie różni się Sanotint Light od zwykłych farb drogeryjnych?Tym co najbardziej mnie w tej farbie zachwyciło jest całkowity brak PPD. Jest to jedyna taka farba na rynku! O tym jak szkodliwe jest PPD mogłyście przeczytać na moim blogu TUTAJ. Farba nie zawiera też amoniaku ani metali ciężkich. Oczywiście Sanotint nie jest w 100% naturalna, a jedynie zawiera takie składniki jak: złote proso, liście oliwek, ekstrakty z orzechów, brzozy i z nasion winogron, biotynę, olej sezamowy a także witaminę B5. Zwłaszcza złote proso zasługuje na uwagę, bo dzięki dużej zawartości krzemionki wzmacnia nasze włosy, sprawiając, że mniej się łamią, rozdwajają i nie wypadają. Wg producenta farba ta (z linii Light) nadaje się dla alergików i kobiet w ciąży, ale mimo wszystko zalecam Wam zrobić próbę uczuleniową zanim nałożycie ją na włosy. Produkt ten nie był też testowany na zwierzętach ani nie zawiera składników pochodzenia zwierzęcego.  AplikacjaWłaściwie niewiele się nie różni od takiej przy drogeryjnych farbach. Dostajemy w opakowaniu tak jak zawsze tubkę z farbą i płynny aktywator. Konsystencję po wymieszaniu Sanotint ma bardzo gęstą i przez to jest mniej wydajny, trudniejszy w nakładaniu niż zwykła farba, ale nie aż tak upierdliwy jak henna. KolorNiestety pod tym względem Sanotint mnie zawiódł :( czarny wcale nie jest czarny a jest ciepłym, ciemnym brązem. Do mojego typu urody o wiele bardziej pasują odcienie zimne i najbardziej lubię intensywną, zimną, ale nie niebieskawą czerń. Ale trzeba mu przyznać, że wychodzi ładnie, równo, naturalnie i że włosy są bardzo błyszczące. TrwałośćZ racji tego, że nie lubię farbować całych włosów, a jedynie same odrosty szukam farby, która zupełnie mi się z włosów nie będzie zmywała. Sanotint niestety tak trwała nie jest. Po trzech tygodniach kolor wyblakł i zjaśniał, ale włosy nadal są bardzo błyszczące i na pewno farba nie wypłukała się w 100% (tak jak to niestety miało miejsce przy Khadi). ZapachBardzo przyjemny ani trochę nie drażniący. Nie czuć w niej amoniaku ani żadnych innych chemikaliów, a przy okazji nie jest tak intensywny jak przy ziołowych farbach. Nie musimy obawiać się migreny, ani żadnych nieprzyjemności :) Podrażnienie/wypadanieNajwiększa zaleta tej farby – moja skóra w końcu nie była podrażniona po farbowaniu! Włosy też nie wypadały bardziej niż zwykle. Pod tym względem ta farba jest naprawdę dla mnie idealna. Sanotint jest też bardzo delikatna, włosy po wysuszeniu nie były ani trochę przesuszone, a farbowałam bez odżywki i oleju.  Cena/ dostępność Farbę możemy kupić np. na stronie: http://www.naturalnefarby.pl/Farba_Sanotint_Light-75.html i kosztuje 59,90zł.  INCI: Tubka z farbą(55ml):  Woda, Cetearyl Alcohol, Ethanolamine, Polysorbate 80, Propylene Glycol, Isopropyl Stearate, Sodium Lauryl Sulfate, Ceteareth-30, Tetrasodium Edta, Parfum, Limonene, Benzyl Salicylate, Sodium Hydrosulfite, Panicum Miliaceum Extract, Olea Europaea Leaf Extract, Vitis Vinifera Extract, Betula Alba Extract, Calcium Pantothenate, Biotin  Może zawierać: (Dotyczy głównie ciemniejszych kolorów) Toluene-2,5-Diamine Sulfate, p-Aminophenol, Resorcinol, 2 Methylresorcinol, m-Aminophenol, 4-Amino-2-Hydroxytoluene, 4-Chlororesorcinol, 1-Naphtol   Płynny aktywator(większa buteleczka - 55ml):  Woda, Hydrogen Peroxide, Stearyl Alcohol, Cetearyl Ethylexanoate, Ceteareth-50, Phosphoric Acid, Phenoxyethanol, Tetrasodium Edta, Sodium Gluceptate, Disodium Pyrophosphate. Podsumowując jest to na pewno lepsza farba niż wszystkie inne chemiczne, z którymi miałam do tej pory do czynienia. Jest zdecydowanie delikatniejsza i bardziej bezpieczna, ale niestety efekt kolorystyczny jak i jej trwałość sprawiają, że ja do niej raczej już nie wrócę (chyba, że zrezygnuję z czerni, bo podejrzewam, że przy innych kolorach nie ma już takiego problemu z trwałością). Jestem bardzo ciekawa czy Wy miałyście może do czynienia z tą farbą albo z innymi tego typu produktami. Jeśli tak napiszcie w komentarzach jakie miałyście wrażenia :) Pozdrawiam Was serdecznie, Ps. I jeszcze mała adnotacja od producenta: „Sanotint jest farbą trwałą, w 100% pokrywającą siwe włosy i inny poprzedni kolor.  Zawsze pierwsze farbowanie jest niejako bazą, która rzeczywiście z włosów uprzednio farbowanych hennami czy farbami chemicznymi  może się spłukiwać czy blaknąć po krótszym czasie.   Każde następne farbowanie już jest o wiele trwalsze, farba utrzymuje się do ok 1,5 miesiąca na włosach, ale oczywiście  zależy to od częstotliwości mycia włosów itd.” 