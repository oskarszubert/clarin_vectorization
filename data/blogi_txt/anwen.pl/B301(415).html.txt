Zanim przejdę do analizowania wyników ankiety chciałabym napisać kilka słów o tym jak zmieniło się moje podejście do olejowania włosów za sprawą tej akcji, bo wiem, że część z Was zaniepokoiło to co napisałam w ostatnim podsumowaniu miesiąca.      Chyba niefortunnie dobrałam słowa, bo dziewczyny się wręcz przestraszyły ;) Pisząc, że 'mój stosunek do olei zmienił się diametralnie' nie miałam na myśli tego, że nagle odkryłam, że oleje są złe, a jedynie, że moim włosom w nadmiarze nie służą już tak dobrze jak dawniej. Po takim, prawie codziennym olejowaniu bardzo szybko tracą objętość, przez co szybciej się przetłuszczają i wizualnie sprawiają wrażenie rzadszych. Obecnie gdy moje włosy są już po prostu zdrowe i zmniejszyła się ich porowatość (teraz bliżej mi do niskiej niż średniej czy wysokiej) nie potrzebuję już takiego wygładzenia czy nadania blasku jak dawniej, bo moje włosy są takie same z siebie. Czy w takim razie mam zamiar całkowicie zrezygnować z olejowania? Oczywiście, że nie! Po prostu ograniczyłam ich ilość do minimum - obecnie tylko do zabezpieczania olejem końcówek i sporadycznego użycia olejowego serum w sprayu.     Przechodząc do ankiety po pierwsze muszę przyznać, że wyjątkowo licznie wzięłyście udział w samej akcji. Ostatecznie zgłosiły się do niej 1174 osoby z czego 813 wypełniło ankietę. Jest to zdecydowanie rekord i mam wielką nadzieję, że przy następnej akcji (chcecie? :) ) frekwencja będzie równie imponująca :) Zacznę od tego jakie w ogóle efekty zaobserwowałyście po miesiącu regularnego olejowania. Jak zobaczycie w diagramie poniżej, u większość z Was było bardzo pozytywnie. Przede wszystkim włosy nabrały blasku i stały się bardziej miękkie i gładkie :) Właśnie tak zwykle działają oleje i co najlepsze nie jest to efekt od mycia do mycia tak jak przy silikonach! Cieszę się, że tylko część z Was zmagała się z tym co ja czyli obciążaniem po olejach (przyklapnięcie, przetłuszczanie), a jeszcze bardziej cieszę się z tego, że tak mało osób napisało w ankiecie, że nie widziało żadnych efektów olejowania (ok. 1%)! Najczęściej wybierałyście najbardziej podstawową metodę olejowania czyli na sucho. O samych metodach pisałam już TU, więc nie będę się powtarzać ;) Sporo osób wypróbowało olejowanie na mokro, serum olejowego w sprayu i metodę na odżywkę. Najmniejszą popularnością cieszyła się metoda miskowa. W sumie nie dziwi mnie to, bo jest z nich najbardziej pracochłonna. Dwa poniższe diagramy niestety nie oddają istoty tego badania, bo nie biorą pod uwagę tego ile osób w ogóle daną metodę przetestowało. Wstawiam je jedynie poglądowo (co nieco jednak z nich wyczytać można jeśli się uprzemy), a poniżej zamieszczam o wiele bardziej wiarygodne tabelki :)         Na kolejnym diagramie zobaczycie przegląd włosów wszystkich osób, które wzięły udział w badaniu. Poniższe zestawienie również nie mówi nam nic o olejowaniu, ale wstawiam to jako ciekawostkę, która może się przydać na przyszłość :) Co mi osobiście rzuciło się w oczy przy analizowaniu ankiet to, to jak wiele osób określa swoje włosy jako cienkie. Zastanawiam się ile z nich naprawdę ma takie, a ile po prostu nie docenia samych siebie ;) Mam nadzieję też, że osoby, które wypełniały ankiety rozumieją różnice pomiędzy włosami gęstymi - grubymi i rzadkimi - cienkimi... Przechodzimy do najważniejszej części podsumowania :))) Tabla poniżej ilustruje nam jakie metody sprawdziły się najlepiej przy określonym typie włosów. Na niebiesko zaznaczyłam tę statystycznie najlepszą dla danego typu. Czyli dla przykładu jeśli mamy włosy falowane to z dużym prawdopodobieństwem możemy przewidzieć, że metoda olejowania na odżywkę będzie się u nas sprawdzać.        Podobną tabelę zrobiłam dla metod, które sprawdzały się u Was najgorzej. Dokładnie tak samo jak w tej powyżej możemy z niej wyczytać jaka metoda statystycznie się u nas raczej nie sprawdzi. Niestety jak to ze statystyką bywa tak i tu możemy znaleźć takie 'kwiatki' jak to, że metoda na odżywkę jest równocześnie najlepszą jak i najgorszą metodą dla falowanych włosów ;) Mimo wszystko cała tabela również może być pewną wskazówką (nigdy gotową odpowiedzią) na jakie metody musimy uważać czy też które sobie zwyczajnie odpuścić. Ostatnia tabela pokazuje nam, która metoda okazała się ogólnie najlepsza ze wszystkich niezależnie od typu włosów jakie mamy, a która najgorsza i jak każda z nich wypada, jeśli weźmiemy pod uwagę to, u ilu procent osób, które daną metodę przetestowały, się ona sprawdziła lub nie.       Oczywiście jak przy każdym takim podsumowaniu muszę napisać, żebyście pamiętały, że to jest tylko statystyka :) Każdy z nas jest inny i nawet jeśli niby włosy mamy tego samego typu to nie muszą one wcale tak samo reagować na daną metodę. Zwłaszcza, że czynników, które na to wpływają jest zdecydowanie więcej niż tych uwzględnionych w ankiecie, a i one wpływają na siebie nawzajem. Niemniej jednak mam nadzieję, że to podsumowanie okaże się przydatne (zwłaszcza dla tych początkujących włosomaniaczek).    Na koniec jeszcze zilustrowane na zdjęciach Wasze efekty:        Dziękuję jeszcze raz wszystkim za udział w akcji i za wypełnienie ankiety :))) Pozdrawiam Was serdecznie, 