Dzisiejsza historia nie ma być może wielu traumatycznych momentów, włosy Joli nie przeszły być może tak wiele jak niektórych, wcześniejszych bohaterek MWH, ale mimo wszystko ich przemiana zasługuje moim zdaniem na pokazanie. Dlaczego? bo same chciałyście zobaczyć historię włosów, które nie są z natury gęste, a mimo to są długie i wyglądają naprawdę ładnie :) Zobaczcie same:  Hej!                         Od dziecka włosy miałam raczej nie wybijające się z tłumu. Kolor mysio-rudy :) długość za ucho lub co najwyżej do ramion.  Po komunii rodzice kazali mnie ściąć na chłopca :/ i do tej pory mam traumę ;) Zaczęły  się czasy gimnazjum i buntu. Moje nijakie włosy zostały mocno  pocieniowane i pokazywały się na nich spektakularne czerwone pasemka (farbowane bibułą bodajże).             Potem zaczęłam malować włosy szamponetką. Wybrałam ciemny brąz... i cały czas mocno je cieniowałam:          W liceum troszkę się opamiętałam, postanowiłam włosów już nie ścinać (przynajmniej tak drastycznie), ale spodobały mi się szamponetki w kolorze rudego, miedzianego itp.        W tym czasie nic specjalnego z włosami nie robiłam. Mycie i ewentualnie jakaś odżywka. Później dostałam od rodziców lokówkę i przynajmniej kilka razy w miesiącu kręciłam włosy, bo podobno w takich mi ładniej ;) Po jakimś czasie mania loków i fal na szczęście mi się znudziła. Zbyt długo trwało kręcenie włosów i zauważyłam też, że się od tego niszczą  (WOW co za odkrycie! :D )   Cierpliwie włosy zapuszczałam...         i skutki cieniowania były już prawie nie widoczne, a wszystkie włosy były tej samej długości. Nadal jednak wcale o nie nie dbałam. Pielęgnacja wciąż ograniczała się jedynie do mycia szamponem z sls i czasem nałożenia jakiejś odżywki. Przynajmniej raz na pól roku farbowałam włosy szamponetką w rudym kolorze.            Włosy ciemniały mi bardzo zimą, latem jaśniały i płowiały i były mocno przesuszone...          Wciąż cierpliwie je zapuszczałam, omijałam fryzjerów i jedynie samodzielnie podcinałam końcówki. Na początku tego roku olśniło mnie i  zaczęłam czytać i pochłaniać włosowo-blogowe mądrości. Spróbowałam olejowania, przestawiłam się na delikatne szampony, lepsze maski, wcierki i inne szczotki. Od tego czasu włosy myję Babydreamem, sama robię maski - głównie z siemienia lnianego, korzenia rzewienia,  miodu itp. Znalazłam też odżywki, które mi pasują np. Gloria. Włosy regularnie olejuję oliwą z oliwek i olejem z kiełków pszenicy. Wcieram Jantar (jedna zakończona kuracja), czeszę Tangle Teezerem i czasem stosuję odżywkę Joanny b/s.  Od czasu do czasu też je laminuję żelatyną.         Moje włosy wyglądają teraz o niebo lepiej, błyszczą, nie są napuszone ani przesuszone. Zmniejszyło się też wypadanie i rośnie mi dużo nowych włosków. Niestety do tej pory rosły mi bardzo wolno, ale Jantar sporo je podgonił ;) Moje włosy są raczej proste, ale często chodzę w warkoczu i od tego tak falują. Nie kręcę ich już lokówką, nie niszczę prostownicą, ani nie farbuję.     Aktualnie wyglądają tak:      Pozdrawiam, Jola 