Moje polowanie na idealny płyn micelarny zaczyna powoli przypominać poszukiwanie świętego Graala :D Odkąd pierwszy raz użyłam do demakijażu płynu micelarnego wiedziałam, że nigdy więcej nie wrócę do żeli czy mleczek. Po krótkim romansie z OCM znów wróciłam do miceli, bo jednak na co dzień jest to dla mnie najszybszy, najskuteczniejszy i najprostszy sposób pozbycia się makijażu z twarzy.    Szczerze mówiąc nie zliczę ile płynów przetestowałam przez te kilka lat. Używałam i tych droższych (Bioderma) i tych bardzo tanich (Ziaja). Bardzo długo moim niezawodnym ulubieńcem był płyn z Delii. Niestety po kilku (jak nie kilkunastu) butelkach moja cera przestała się z nim dogadywać. Zaczął podrażniać mi okolice oczu i nie zmywał już makijażu tak szybko jak wcześniej. Rozpoczęłam więc po raz kolejny poszukiwania ideału...  Kilka tygodni temu robiąc zakupy w mojej Biedronce natknęłam się na ten niepozorny płyn micelarny. Odruchowo wrzuciłam go do koszyka, kosztował tylko 4.49zł za 200ml, więc żal było nie spróbować ;) Jak się później okazało, jest to jakaś nowość, niedostępna jeszcze we wszystkich Biedronkach.  Płyn jest produkowany przez Tołpę (podobnie jak i słynne biedronkowe żele) i naprawdę jest godny polecenia! Przede wszystkim nie podrażnia. Moja skóra ma do tego skłonność i nawet po tak wychwalanym micelu z Bourjois okolica oczu była zaczerwieniona. Po biedronkowym nic takiego się nie dzieje, mało tego skóra po nim jest zdecydowanie ukojona i nie piecze. Makijaż zmywa się bardzo szybko (tak jak w przypadku Biodermy) i dokładnie. Konsystencję ma typową dla płynów czyli wodnistą ;) Butelkę z przyjemnym i wygodnym korkiem, a do tego bardzo ładnie i zarazem delikatnie pachnie. Mi ten zapach kojarzy się z zieloną herbatą, ale tą kosmetyczną a nie do picia ;) Podobnie pachnie odżywka b/s z Joanny i takie zielono-herbaciane mgiełki do ciała. O dziwo płyn całkiem nieźle radzi sobie także z wodoodpornym makijażem, którego osobiście nie znoszę właśnie z powodu utrudnionego zmywania ;) Micel nie zostawia też na twarzy takiej klejącej warstewki jak to robiła chociażby Delia - szybko się wchłania, skóra jest po nim gładka i matowa.  Dla zainteresowanych wklejam skład:      Nie wiem jak Wy, ale ja mam zamiar zrobić sobie zapas ;) I to duuuuuży, bo znając moje szczęście pewnie szybko go wycofają ze sprzedaży albo zmienią coś w recepturze :D Zawsze się tak dzieje z moimi ulubionymi produktami i to nie tylko kosmetycznymi!  Pozdrawiam Was serdecznie, 