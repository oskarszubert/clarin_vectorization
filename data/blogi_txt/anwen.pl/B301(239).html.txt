Przeglądając dzisiejszą włosową historię miałam wrażenie, że przypomina mi ona nieco to, co przeżyły włosy mojej siostry. W dzieciństwie były równie długie, gęste i nawet w podobnym kolorze. Potem zaczęła eksperymentować z szamponetkami i samodzielnym cięciem, tylko, że później Emilka jeszcze bardziej zaszalała z rozjaśnianiem i farbowaniem, a Mrazomanka na szczęście dosyć szybko zrozumiała, że o włosy warto dbać i nie koniecznie na nich aż tak eksperymentować. Dziś możecie zobaczyć jak wyglądają jej włosy po ponad 2 latach Włosomaniactwa :)) Od małego rodzice dbali o włosy moje i mojej siostry. Dwie małe blondyneczki z włosami do pasa robiły wrażenie :) Odkąd pamiętam rodzice byli bardzo dumni ze swoich małych blond pociech. Zdjęcie z 2 klasy podstawówki 2002:        Włosy sobie rosły  i rosły dalej a rodzice dzielnie pomagali w pielęgnacji, która niestety nie była za bogata :D Szampon dla dzieci i długie godziny spędzone na czesaniu i myciu, będę pamiętać do końca życia :) Do dziś rodzice wspominają jak po 3-4 h siedzieli i pletli małe warkoczyki bo inne dziewczynki chciały to my też ! :) Bardzo lubiłam swoje włosy ! :) Nawet okres komunii nie skłonił mnie do ich obcięcia.  I tak sobie czas płynął, a wraz z nim rosły moje włosy. Nastał czas wielkich zmian był rok 2005 i została podjęta przeze mnie decyzja o skróceniu włosów :) jakaś mała odmiana bo „długie już się nudziły“ TO BYŁA NAJGORSZA DECYZJA W MOIM ŻYCIU :(   Przed wyjściem do fryzjera pamiątkowa fotka:      I niestety zaraz po fryzjerze :) mina bezcenna :D Skąd taka drastyczna zmiana ? Fryzjerka która nie znała się na swoim fachu i myśląca, że jak utnie włosy w warkoczu to wyjdą proste jak od linijki. Niestety wiem z własnego doświadczenia, że mimo iż miałam ponad 0,5 m warkocz na pamiątkę to drugie 20-30 cm zostało mi obcięte ze względu na to, że trzeba było wyrównać.   To było w 5 klasie podstawówki. Cierpienie ogromne ale co się stało to się już nie odstanie, pozostało mi tylko zapuszczać włosy znowu...  Kolejne lata przyniosły kolejne szalone pomysły :D a włosy zdążyły dojść w  80% do formy. W 3 gimnazjum zapragnęłam brązu z szamponetki na 24 mycia. Spłukiwał się 2 lata a i tak większość włosów obcięłam: Pielęgnacja nadal nie była za bogata choć, marzenia o zostaniu fryzjerką cały czas skłaniały mnie do bycia w tematach włosowych. Nie mogąc patrzeć na rudy kolor i pojawiające się odrosty zapragnęłam po raz kolejny użyć szamponetki. Tutaj powinnam wielkie dzięki złożyć na mamy ręce która kategorycznie mi tego zabroniła. Dzięki jej pomocy i silnej woli udało mi się powrócić do naturalnego koloru.  W między czasie pojawiły się blond pasemka, mające zniwelować rudość.       Cały czas starałam się jakoś o włosy dbać, jednak było to strasznie chaotyczne i bez żadnego głębszego przemyślenia czy sprawdzania co dobrze wpływa na moje włosy. Prosownica również często wpadała w moje włosy, bo przecież długie idealnie proste włosy są takie ładne, szkoda, że wtedy nie za bardzo zwracałam uwagę na ich kondycje.  W październiku 2011 trafiłam na wizażowe wątki dot. dbania o włosy a później do Anwen na bloga i wtedy się zaczęło. Tak został udokumentowany początek akcji ratowania włosów (tutaj chyba najgorszy z włosowych momentów): Potem znów trafiłam na fotel innej fryzjerki,           a jeszcze dalej idąc - moje „fryzjerskie“ zapędy sprawiły, że sama zaczęłam dość nieumiejętnie obcinać włosy i pozbywać się blond pasemek :D      W styczniu doszłam do genialnego pomysłu zrobienia sobie 2 warstw. Zrobiłam to dość nieumiejętnie i na wizażu stwierdzono nawet, że  dolna warstwa włosów została doczepiona.            Jak widać na zdjęciu jeszcze żeby mi było mało atrakcji pofarbowałam dół na brąz.  Wizażanki radziły, żeby ściąć do równego „bo to nie wygląda”. Miały racje ale przecież idzie matura, a włosów się nie ścina, bo można nie zdać. Stare przesądy, a jednak człowiek głupi i w takiej fryzurze chodziłam do maja. Oczywiście przez ten czas funkcjonowały na mojej głowie różne dobierańce i warkocze bo o rozpuszczonych mogłam tylko pomarzyć.  23 Maja 2012 ostatnia ustana matura i po południu nożyczki poszły w ruch:       Od tego czasu pielęgnacja była już bardzo przemyślana. Olejek Altery migdały i papaje, odżywka Altery z granatów oraz szampon babydrem zrobiły swoje, i tak po roku pielęgnacji moje włosy wyglądają tak :       Foto z 30.06.2013     A teraz ostatnie najbardziej aktualne zdjęcie :) włosy zostały  wystopniowane przez dobrą  fryzjerkę  (3 u której byłam) która w końcu zrozumiała o co mi chodzi :)        Włosy tak układają się po koczku ślimaku. Na dzień dzisiejszy jestem z nich zadowolona. Moim celem zapuszczenie ich jeszcze z 25-30 cm i zaprzestanie różnych kombinacji.  Jedyny problem to brak rozeznania jaką posiadają porowatość. Nie potrafię tego odpowiednio określić.  Moja aktualna pielęgnacja:     * szampony – nie mam jednego ulubionego, Dove Hair Therapy Hair Fall Control, Pharmaceris skoncentrowany szampon wzmacniający do włosów osłabionych, Timotei.     * odżywki –Altera granat, Stepiz Sleek Line, Dove Hair Therapy Hair Fall Control,    * oleje – Altera migdał i papaja, Altera pomarańcza z brzozą przynajmniej raz na tydzień na 2-3 h, khadi też był super ale rodzina nie mogła się pogodzić z zapachem, olejek kokosowy w ogóle się nie sprawdził na moich włosach, a robiłam kilka podejść- strasznie się puszyły i były nie do ułożenia      * piję pokrzywę 3 miesiące/ miesiąc przerwy, staram się pić własnoręcznie zebraną     * wcierki- seboradin lotion Niger, teraz z żeń-szeniem, pokrzywa w mgiełce, woda brzozowa. Te stosuję aż do skończenia całego opakowania. Jantar niestety też się nie sprawdził a testowałam przez całą butelkę.   Pozdrawiam, Mrazomanka 