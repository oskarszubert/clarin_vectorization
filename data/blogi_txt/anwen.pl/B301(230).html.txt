Co prawda pierwszą męską MWH mamy już za sobą, ale nie mogłam się powstrzymać by poza kolejnością nie pokazać Wam kolejnego włosomaniaka - Krystiana ;) Podobnie jak i Mateusz trafił on w dobre ręce swojej dziewczyny - kręconowłosej włosomaniaczki - Asi :)) Do czego udało jej się go przekonać i co udało im się już osiągnąć zobaczycie poniżej. Zapraszam!     Od zawsze podobali mi się faceci w długich włosach, a teraz mam to szczęście mieć takiego Ukochanego. ;)         Zacznę od tego, że Krystian od zawsze ma długie włosy, jednak nie dbał o nie prawidłowo. Jak sam mówił, nie podcinał końcówek, a włosy ma cały czas tej samej długości. Gdy przyjrzałam się im z bliska, zauważyłam wiele połamanych włosów na całej długości, co niestety będzie ciężkie do wyrównania. Krystian sam poprosił mnie o pomoc w ich pielęgnacji, kiedy powiedziałam mu o moim zainteresowaniu naturalną pielęgnacją, zaczęłam więc kombinować, co by tu zmienić, żeby nie było z tym dużo roboty i sterty kosmetyków. Zgodził się nawet na olejowanie, które, według mnie, daje najlepsze efekty.         Jako, że przed wakacjami zrobiłam większe zapasy w kosmetykach do włosów, dałam mu Gargier AiK jako maskę, oraz czerwoną odżywkę b/s z serii Joanna Naturia. Jako zabezpieczacz końcówek służy mu jedwab z Joanny. Maskę nakłada mniej więcej co drugie mycie na 15 minut, po czym myje włosy. Po podeschnięciu w turbanie nakłada oczywiście odżywkę b/s i jedwab na końcówki. Olejuje je rzadziej, bo na to czasu ma mniej, ale nawet nałożony raz w tygodniu na 2 godziny olej, daje u niego efekty. Włosy zupełnie inaczej wyglądają: błyszczą, są lejące, miękkie w dotyku i wyglądają na zdrowsze. Pierwsze zabiegi przeprowadziłam ja, żeby pokazać mu, co i jak. Zastosowałam olejek Alterra brzoza i pomarańcza, teraz już sam będzie nakłada oliwkę BDFM.      Średnio co 2 miesiące podcinam Krystianowi końcówki. Biorąc pod uwagę moje zdolności, nie są pewnie zbyt równe, ale co tam. :P Ważne, że powoli pozbywamy się wybrakowanych włosów, a końcówki stają się gęstsze i mocniejsze. Niestety jeszcze jakieś 4 cm od dołu są suche i po umyciu od razu schną.        A tak wygląda zestaw pielęgnacyjny Krystiana na dzień dzisiejszy:        Szampon: Joanna Z Apteczki Babuni Skrzyp i rozmaryn    Odżywka b/s: Joanna Naturia Mak i bawełna Maska: Garnier AiK    Olej: oliwka BabyDream fur Mama Końcówki: jedwab Joanny        Ostatnio wprowadziliśmy zmianę: zamiast Garniera AiK dałam Krystianowi maskę Bingo Spirulina i keratyna, coby odbudowała jego włosy. O wszystkich efektach oczywiście będziecie mogli podczytywać też na moim blogu. ;) Zdjęcie 1: początek pielęgnacji: po 2 olejowaniach i podcięciu końcówek. Końcówki są jeszcze przerzedzone.      Zdjęcie 2: wrzesień 2012. Jak widać włosy podrosły i są w lepszym stanie. Zdjęcie 3: październik 2012: włosy znowu podcięte. Tu już o niebo lepiej wyglądają. Są ujarzmione, nawilżone i suche końcówki tak nie odstają.          Zdjęcie 4: styczeń 2013: końcówki są coraz bardziej wyrównane. Tu akurat wyglądają na suche, ale dbamy o to, by je nawilżyć. ;) Pozdrawiam,  Joanna z bloga http://kreconowlosa.blogspot.com/ PS Dziewczyny (i chłopcy ;) ) muszę Wam wszystkim bardzo podziękować :)) Po wczorajszym wpisie dzięki Wam podskoczyłam w rankingu o 31 miejsc! Obecnie jestem na 11 miejscu w swojej kategorii w konkursie na Blog Roku 2012, żeby przejść dalej muszę trafić do pierwszej 10tki :)  Jeśli jeszcze nie głosowałyście, a lubicie mojego bloga i korzystacie z włosowych porad będę baaaaaardzo wdzięczna za każdy SMS. Tym razem chyba naprawdę mam szansę :))  Żeby zagłosować trzeba wysłać SMS o treści G00003 na numer 7122. Wpisując G00003 nie można wstawiać spacji, a znak "0" to cyfra zero. Koszt SMS to 1,23 zł (z VAT). Pozdrawiam Was serdecznie, 