Ostatni tydzień do czwartku przeminął prawie niezauważenie :( W pracy znów mam dużo pracy, a po pracy ani sił, ani ochoty by gdzieś wyjść, z kimś się spotkać czy cokolwiek konkretnego porobić. Na szczęście w piątek miałam urlop i mogłam pojechać do Lublina i przy okazji odwiedzić mój ukochany, rodzinny Zamość. Sporo się tu ostatnio pozmieniało, w większość na plus, ale strasznie zaskoczył mnie brak wody w parku :(( Mam nadzieję, że to sytuacja tymczasowa, bo nie wyobrażam sobie zamojskiego parku bez spacerów nad wodą i karmienia kaczek ;)  Spacerując po Zamościu miałam okazję zobaczyć odnowione mury obronne, wylegujące się w słońcu koty i artystów przy pracy :))      W Podcieniach natknęłam się na zakład fotograficzny a w nim stare zdjęcia m.in. pewnej zamojskiej włosomaniaczki :)) i prześlicznej, malutkiej, kręconowłosej dziewczynki. Na Rynku przy jednej z restauracji pojawiły się ciekawe, fioletowe dekoracje kwiatowe - musiałam je sfotografować :D Zajrzałam też na ulubiony dziedziniec - to to zdjęcie po środku.       Przy okazji załatwiania w Zamościu dokumentów na nowe nazwisko odwiedziłam ulubioną cukiernie i cudownie pachnący ziołami Herbapol, w którym udało mi się wybrać dwie, pyszne herbaty na wagę. Ostatnio polubiłam herbatę zaparzaną w dzbanku.     W Lublinie właściwie cały weekend przesiedziałam w ogródku rodziców, korzystając ze słońca i tego, że w końcu mam czas by spokojnie poczytać :)) Bardzo mi brakowało takich chwil wyłącznie dla siebie.  W sobotę wybrałam się z moją siostrą Eowiną na małe zakupy do naszego ulubionego SH. Tym razem naprawdę się obłowiłam! :))) Upolowałam prawie nowe, szare buty, klasyczny trencz z Zary w rozmiarze S i w idealnym stanie (tylko strasznie pogięty ;) ), szarą biurową sukienkę, miętową bluzkę z baskinką, fioletowy szal i jeszcze jedną ciekawą bluzkę z motywem panterki :) a za wszystko zapłaciłam 85zł :D      Mam oczywiście jeszcze trochę instagramowych zdjęć :) Takie 'łapanie chwil' na zdjęciach jest naprawdę wciągające :))       1. moje ulubione serowe batoniki, które przyjechały z Budapesztu - dowiedziałam się przy okazji, że można znaleźć podobne w Kauflandzie, ale jeszcze nie próbowałam :)))  2. piękne chmury o zachodzie słońca  3. w drodze na dworzec  4. nudziłam się w pociągu ;)  5. Lublin nocą  6. mój ukochany Zamość! jak ja za nim tęsknie :((       1. lody na zamojskim rynku - niestety baaardzo słabe ;) ale za to drożdżówki z kaszą gryczaną najlepsze na świecie!  2. słoneczniki przed domem - niektóre prawie sięgają dachu :D  3. Kizia - odwiedzający nas codziennie kot sąsiadów ;)  4. słoneczniki w ogrodzie - w tym roku dosłownie nas zaatakowały ;)  5. owocowy raj  6. z którego zrobiłam takie, przepyszne ciasto :) Przepis znajdziecie u Doroty: http://smakuje.blox.pl/2013/08/Ciasto-z-kaszy- manny-z-porzeczkami-i-galaretka.html  7. nie ma jak w domu :) 8. tam i z powrotem czyli w drodze do Krakowa  9. w pociągu musiałam jeszcze dosuszyć włosy ;) wyglądają na brązowe, ale to tylko filtr - nie zmieniałam koloru :))    Obiecane zdjęcia sukni ślubnej w całości - tym razem już naprawdę ostatnie! ;) W tym tygodniu to już wszystko :) Jestem ciekawa jak Wy go spędziłyście.   Pozdrawiam Was serdecznie, 