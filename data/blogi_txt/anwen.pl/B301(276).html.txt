Oprócz tradycyjnych metod dbania o włosy ja nie umiem się powstrzymać od ciągłego eksperymentowania i wyszukiwania takich niecodziennych sposobów :)    Kilka razy zdarzyło mi się żałować, że coś nałożyłam na włosy, np. papkę z bananów, którą później przez kilka dni próbowałam bezskutecznie wyczesać z włosów ;)    Zdradzę wam kilka patentów, które przynajmniej u mnie się sprawdziły.  Oczywiście nie biorę odpowiedzialności za skutki ;)   Skrobia ziemniaczana  Musiałam ją wypróbować jak zobaczyłam, że znajduje się dosyć wysoko w składzie produktów Kerastase. Działa wygładzająco. Ja dodałam ją do odżywki bez spłukiwania (Ziaja Plantica, Czarna rzepa) i używam, gdy chcę mieć proste włosy- susze je wtedy modelując na dużej okrągłej szczotce. Można ją dodawać również do masek :))    Krem do rąk/twarzy (np. Nivea)  Nakładam go przed myciem na same końcówki włosów. Dzięki temu są nawilżone i wygładzone. W kryzysowej sytuacji spokojnie może nam zastąpić drogie serum na zniszczone końce. Wiem, że brzmi to co najmniej dziwnie, ale naprawdę radzę wypróbować- tym bardziej, że praktycznie każdy ma go w domu.    Majonez  Równie nietypowym sposobem, ale z powodzeniem stosowanym przez wiele dziewczyn jest używanie majonezu jako maseczki na włosy. Majonez- najlepiej własnoręcznie robiony (oliwa z oliwek, żółtko, cytryna), nakładamy na suche włosy przed myciem. Owijamy je potem folią albo zakładamy czepek kąpielowy mniej więcej na godzinę. Następnie myjemy włosy szamponem i w razie potrzeby nakładamy jeszcze jakąś delikatną odżywkę. Maseczka jest świetna- bardzo odżywia włosy, ale nie można jej robić za często. Najlepiej raz na tydzień lub nawet co dwa tygodnie.    Glinka  Na przetłuszczające się włosy bardzo dobra jest glinka (np. zielona) w proszku. Można jej używać jak suchego szamponu (obsypujemy nią dokładnie skórę głowy i włosy u nasady, a następnie jeszcze dokładniej wyczesujemy) albo jako oczyszczającą maseczkę na skórę głowy (wtedy rozrabiamy ją z wodą przegotowaną tak aby miała konsystencję gęstej śmietany i nakładamy na skóre głowy- po jakiś 15 min spłukujemy wodą- nie trzeba już myć włosów szamponem).    Farbowanie odżywką  A dokładniej farbą (może być taka zwykła sklepowa np. Londa, Wellaton, Pallete czy Garnier) wymieszaną z odżywką. Proporcje zależą od tego jaki efekt chcemy osiągnąć. Ja na połowę farby (maluje tylko odrosty) dodaje jakieś 2 łyżki odżywki. Ważne jest aby odżywka miała w miarę prosty skład. Do tej pory wypróbowałam Glorię- Polleny, Mango i Tiare- Garnier oraz Odżywkę wygładzającą- Isana (do kupienia wyłącznie w sieci Rossmann). Po takiej mieszance moje włosy są mniej wysuszone niż po normalnym farbowaniu i znacznie mniej ich wypada. Kolor jest tak samo intensywny jak przy normalnym farbowaniu, jedynie trochę szybciej się wypłukuje.    Siemię lniane   To jeden z moich ulubionych produktów (choć ostatnio nieco przeze mnie zapomniany) z racji swojej wszechstronności. Można go stosować wewnętrznie (pić wywar, dodawać zmielony lub prażony do potraw) lub zewnętrznie (maski, płukanki, żel do stylizacji loków). Próbowałam już zarówno maskę, płukankę jak i żel i muszę przyznać, że w każdej z tych postaci sprawdził się znakomicie. Żel polecam zwłaszcza kręconowłosym- jest najlepszym w 100% naturalnym stylizatorem. Maska i płukanka bardzo fajnie nawilżają.    Aloesowy żel na poparzenia - np. Paloma   Niestety już wycofany ze sprzedaży- ja mam jeszcze malutki zapas, a potem poszukam zamiennika :( Ja go uzywam do stylizacji (loki/fale), dodaje do maseczek a także smaruję nim twarz zamiast kremu ;) Świetnie nawilża i utrwala fryzurę. 