Co prawda nie mam tortu, ani świeczek, które mogłabym zdmuchnąć, ale i tak pomyślałam sobie dziś blogowe życzenie :))) Mam nadzieję, że mimo wszystko się spełni! Właśnie dziś mijają dwa lata od momentu założenia tego bloga. Szczerze mówiąc już dobrze nie pamiętam tego dnia, ale na pewno nawet nie marzyłam o tym, co udało mi się osiągnąć :) Blog jest dla mnie bardzo ważny, zajmuje mi bardzo dużo czasu, ale daje też niesamowitą satysfakcję! W tej chwili nie wyobrażam już sobie, że mogłoby go nie być ;) I przede wszystkim, że mogłoby nie być Was!  Nie będę podsumowywać tych dwóch lat, ani przedstawiać Wam statystyk, bo nie o to dziś chodzi :) Chciałabym abyście tak jak i ja miały powód do radości ;) Zatem ogłaszam konkurs! Pierwotnie konkurs miał polegać na narysowaniu/namalowaniu mojego portretu, ale doszłam do wniosku, że nie jestem wystarczająco fotogeniczna i ilość zdjęć, na których podobam się samej sobie jest tak mała, że za bardzo bym Was ograniczyła ;-) Na szczęście jedna z Was w komentarzach przypadkowo podsunęła mi coś lepszego! Pomysł na baner „Włosomaniaczek”, który każda z Was mogłaby zamieścić u siebie na blogu, tak byśmy się mogły łatwiej odnaleźć w blogosferze :D Ja z moimi dwoma lewymi łapami i zerowym talentem plastycznym nawet nie próbuję się tego podjąć, ale wierzę, że wśród Was są osoby naprawdę utalentowane!  A zatem konkurs będzie polegał na stworzeniu takiego baneru – oczywiście technika absolutnie dowolna. Możecie popuścić wodze fantazji ;) Ważne by był on czytelny i zawierał nazwę „włosomaniaczka” (może być „włosomaniaczki”, „jestem włosomaniaczką” czy inne hasło). Gotową pracę (może być więcej niż jedna) wysyłajcie do mnie na maila: anwen09@gmail.com w adresie wpisując: „praca na konkurs”. Termin zgłaszania prac: 25 lipca godzina 23:59 ;) Wyniki tak jak i w zeszłym roku ogłoszę następnego dnia (czyli w moje urodziny ;) ). W konkursie mogą wziąć udział absolutnie wszyscy – nie stawiam Wam żadnych, dodatkowych warunków (jak np. posiadanie bloga, obserwowanie czy napisanie o moim konkursie u siebie na blogu).  Nagrodą będzie zestaw kilku kosmetyków, oczywiście do włosów ;) które specjalnie na ten cel zgromadziłam. Znalazły się tu zarówno sprawdzone i bardzo przeze mnie lubiane produkty, jak i te, których sama nie miałam okazji jeszcze przetestować. Mam nadzieję, że Wam się spodobają: Maska Kallos Latte Skoncentrowany szampon wzmacniający, Pharmaceris  Jedwabne serum do mycia włosów, BingoSpa  Olej z rokitnika - ufundowany przez Ewę :))) Suchy szampon, Batiste Jedwab do włosów, CHI  Olej łopianowy z czerwoną papryką, Green Pharmacy  Odżywka do skóry głowy, Jantar  Maska Studio Gloria, Malwa  D-pantenol – ufundowany przez sklep e-naturalne  Ekologiczny ekstrakt z aloesu - ufundowany przez sklep e-naturalne   Pozdrawiam Was serdecznie, 