Jest to tak trudny temat, że do tej pory obawiałam się go w ogóle podejmować... Sama miałam niezłe problemy z uchwyceniem w czym rzecz pomimo, że przeczytałam baaaaardzo dużo na ten temat i prowadziłam liczne rozmowy z moim prywatnym chemikiem ;) Jakiś czas temu trafiłam na świetny wpis na blogu "Naturalne zapuszczanie" i od tej pory w końcu staram się bardziej świadomie stosować pielęgnację włosów biorąc pod uwagę punkt rosy.     Ki@ opisała wszystko tak, że jestem pewna, że każda z Was zrozumie i będzie umiała posługiwać się punktem rosy :) Naprawdę bardzo polecam Wam jej wpis! (zalinkowany powyżej) To co dla mnie było najbardziej przydatne to rozpiska pochodząca z TEJ strony:      Punkt rosy poniżej -9° C - BARDZO      SUCHO Użyj tak dużo olejów i innych emolientów ile tylko możesz by nie obciążyć przy tym włosów. Przy takiej pogodzie loki będą bardziej luźne, mogą się nieco rozprostowywać.     Punkt rosy pomiędzy -9° C a -1° C –      SUCHO    Odstaw lub ogranicz humektanty. Dołóż do pielęgnacji więcej emolientów.    Punkt rosy pomiędzy -1° C a 4° C -      TROCHĘ ZA SUCHO    Niektóre włosy będą dobrze tolerowały humektanty inne nie. Musisz sama sprawdzić jak jest u Ciebie.    Punkt rosy pomiędzy 4° C a 16° C –      OPTYMALNIE    Najlepsza pogoda. Włosy nie powinny się puszyć. Możesz stosować zarówno humektanty jak i emolienty. Spróbuj znaleźć proporcje tych dwóch substancji, które najlepiej sprawdzają się na Twoich włosach.    Punkt rosy pomiędzy 16° C a 21° C –      WILGOTNO    Włosy nie potrzebują intensywnego nawilżania (mogą się też bardziej puszyć). Można ograniczyć ilość humektantów, a nieco zwiększyć ilość emolientów.     Punkt rosy powyżej 21° C - BARDZO      WILGOTNO      Jest tak wilgotno, że nic nie pomoże na puszenie ;) Najlepiej zepnij włosy! Humektanty odstawiamy całkowicie.     Oczywiście na każdych włosach te zakresy mogą się nieco różnić, ale to już musicie samodzielnie odkryć...   Prognozę pogody uwzględniającą punkt rosy znajdziecie TUTAJ    Pozdrawiam Was serdecznie, PS Jeszcze kilka przydatnych linków z wizażu (skąd w ogóle dowiedziałam sie o punkcie rosy i jego wpływie na puszenie się włosów): http://wizaz.pl/forum/showpost.php?p=21248806 postcount=34 http://wizaz.pl/forum/showpost.php?p=16317735 postcount=2 