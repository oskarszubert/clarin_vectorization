Kolejny weekend spędziłam poza Krakowem i z bardzo ograniczonym dostępem do internetu, ale za to z pięknymi widokami ;) W Częstochowie i na Jasnej Górze byłam do tej pory tylko raz w życiu, tak jak pewnie wiele z Was na wycieczce szkolnej przed maturą. Nie wiem czy to tylko zamojski zwyczaj, ale u nas co roku wszyscy maturzyści tam jeżdżą ;) Pech chciał, że tego dnia co my przyjechaliśmy lało, było już ciemno i w sumie nic nie zobaczyłam. Dlatego też w sobotę strasznie zaskoczyło mnie to jak tam ładnie :))        Po drodze na Jasną Górę pospacerowaliśmy też po pobliskim parku :)     Mieliśmy sporo wolnego czasu niestety pogoda nie dopisywała (zwłaszcza w niedzielę), ale jak na taki krótki pobyt to Częstochowa zrobiła na mnie naprawdę bardzo pozytywne wrażenie :)) Wydaje mi się, że miałam nawet okazję natknąć się tam na jedną z Was - moich czytelniczek ;) Jeśli to prawda to szkoda, że nie odważyłaś się podejść :))        Na koniec mam jeszcze chwile z ostatniego tygodnia złapane w Instagramie:      1. któregoś dnia zachciało mi się szaszłyków ;) tak nam dobrze poszło, ze zrobiliśmy ich ponad 30 :D na szczęście wyszły pyszne i zniknęły co do jednego! 2. w SuperPharm upolowałam sok z aloesu w baaaardzo promocyjnej cenie! to oznacza powrót do ukochanych płukanek :))  3. dotarły moje mydlane zakupy - moje włosy tak polubiły mycie mydłem z Natura Siberica, że kupiłam 4 następne na wypróbowanie ;)  4. korzystając z środowej promocji w Cinema City poszliśmy na "Elizjum". Nie mogę zrozumieć czemu ludzie stoją w tych kilometrowych kolejkach do kasy jeśli biletomaty, które stoją tuż obok są puste? ;) A film - sam pomysł bardzo mi się podobał, wykonanie nawet też, ale końcówka??? ehhh tragedia ;)  5. jesienno - burzowe niebo :( od razu wpadłam w depresyjny nastrój...  6. i dla kontrastu nieco ładniejsze niebo, uwielbiam zachody słońca :)      1. sezon na winogrona rozpoczęty :))) to dobrze, bo je uwielbiam!  2. Jasna Góra  3. kupić zimową czapkę w sierpniu - bezcenne ;)) ta moja jest z New Yorkera, ma mój ulubiony krój (jest na tyle luźna by pomieścić całe moje włosy) i ma piękny intensywnie różowo-malinowy kolor :)) muszę upolować jeszcze do niej szalik/komin  4. wracając wczoraj późnym wieczorem do Krakowa udało nam się przypadkiem trafić na pokaz fajerwerków :)) Sprawdziłam dziś na necie, że był to festyn Jesień Kurdwanów 2013 - chyba się coś komuś pomyliło, bo z tego co wiem mamy jeszcze lato :P  5. też tak macie, ze Wasze włosy układają się najlepiej tuż przed myciem? :D  6. a to nasze własne wykopalisko :D paczka papierosów z 1972 roku... ciekawe rzeczy można znaleźć pod starą podłogą ;)   Pozdrawiam Was serdecznie, 