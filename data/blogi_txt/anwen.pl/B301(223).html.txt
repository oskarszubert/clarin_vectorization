Dziś, tradycyjnie zapraszam Was na najnowszy odcinek Waszego ulubionego cyklu: Moja włosowa historia. Nie będzie dramatycznie, ale na pewno bardzo ciekawie, bo co jak co, ale nasza dzisiejsza bohaterka - Karolina nie bała się eksperymentować z włosami ;) Czy mimo to udało jej się zapuścić tak piękne włosy jak te, co miała w dzieciństwie? Przekonacie się na końcu :))      Moja historia włosowa jest jeszcze bardzo młoda, ze względu na mój wiek, ale za to bardzo burzliwa. Zacznę od początku. Chyba jak większość dziewczynek w 2 klasie (przed komunia) posiadałam długie włosy do pasa. Od dziecka były one gęste i ciężkie. Końcówki podcinała mi mama, która zresztą 2 lata później pracowała jako fryzjerka.  Włosy prezentowały się tak:           Tuż po komunii zapragnęłam je ściąć. Mama pocieniowała mi je i obcięła znaczną część z długości. Nie żałowałam tej zmiany – przeciwnie, czułam się lepiej. Zawsze uwielbiałam puszyste włosy. Nowa fryzura dodała im objętości, co było według mnie zdecydowanie dużym plusem. Przepraszam za jakość tych zdjęć, która zdecydowanie nie powala.      Zaczęła się moda na tzw. ‘bombkę ’. Poddałam się temu i ja, co zresztą było moim wielkim błędem. Wyglądałam i czułam się okropnie. Zupełnie mi to nie pasowało. Nie mam zbyt wielu zdjęć  z tamtego okresu. W 5 klasie moje włosy pierwszy raz dotknęła farba. Dokładniej były to 3 niewielkie rozjaśnione pasemka na grzywce. Na wakacjach przed 6 klasą pierwszy raz użyłam szamponetki do włosów, koloru rudego z Joanny. Kolor zmył się dosyć szybko, trzymał się jedynie przez jakiś tydzień (włosy myłam wtedy średnio co 2 dni, bądź codziennie). Jedynie pasemka wyszły tak naprawdę rude, a na reszcie włosów był jedynie połysk. Niedługo po tym kupiłam ciemny brąz Marion w opakowaniu, które wyglądało jak zwykła szamponetka. A jednak kolor trzymał mi i trzymał, jedynie trochę blaknął z czasem. Pokryły się również pasemka i zniknęły na zawsze.      W następnym roku zmieniała się jedynie grzywka, którą najpierw mama mi ścięła na prosto, a potem zaczęłam zapuszczać na bok. Gdy była już w miarę długa, złapałam nożyczki i podcięłam ją. Przez ten czas codziennie prostowałam włosy. Na wakacje włosy zetknęły się z czerwoną i brązową szamponetką. ‘Dopiero’ na początku 1 gimnazjum na moich włosach zamieszkała znowu ‘prawdziwa’ farba. Końcówki zostały rozjaśnione, a następnie zafarbowane na czerwono. Powstało tzw. ‘ombre’. Tu już zerwałam z prostownicą.      Byłam bardzo z niego zadowolona, ale niestety, uczęszczałam do prywatnego gimnazjum i zostałam wręcz zmuszona by je albo ściąć albo zafarbować - oczywiście na bardziej naturalny kolor. Załamałabym się chyba, gdybym musiała znowu je zapuszczać, więc wybrałam farbowanie. Była to mieszanka dwóch farb, już nawet nie pamiętam jakich.       Pare miesięcy później chodziłam do innego gimnazjum, ponieważ się przeprowadziłam i mogłam pozwolić sobie ponownie na ombre. Tym razem było trochę inne niż wcześniej. Znowu czasem je prostowałam/kręciłam.       Zakończenie 1 gimnazjum – tutaj zaczęła się włosowa tragedia. Zapragnęłam ponownie czegoś nowego. Rozjaśniacz poszedł w ruch. To co z nich zostało to już nie były włosy. Mama ostrzegała mnie, że z włosów nic mi nie zostanie. Wtedy się tym tak nie przejmowałam. Do momentu, kiedy przyszło mi je rozczesać po myciu. To był koszmar, nie wspominając już o końcówkach, które wyglądały dosłownie jak siano. Przy samym złapaniu i pociągnięciu, automatycznie się łamały. Zdjęcie jest słabej jakości i nie widać na nim dokładnie, do jakiego stanu doprowadziłam je na własne życzenie.      Na drugi dzień ściełam włosy. Dokładniej to siano na końcówkach. Fakt, niemało ich ubyło, ale nie mogłam już nic innego zrobić. Poczułam się lepiej gdy spojrzałam w lusterko, o niebo lepiej. Wyglądały już trochę bardziej zdrowo. Jednak to nie było to, nadal miałam problemy z samym rozczesaniem ich po myciu. Były w takim stanie, że szczotka się ‘przyklejała’ do nich i zamiast je rozczesać, to tylko wyrywałam. Zaczęłam szukać pomocy w internecie, tak zresztą trafiłam tu na bloga. No i nastąpił mój przełom. Tutaj sam początek pielęgnacji:       Przy tej ilości kosmetyków włosy dawały się powoli rozczesać. To już połowa sukcesu. Jakieś 2 miesiące pózniej kolor zmył się całkowicie.       Około 3 miesięcy temu pocieniowałam włosy. Nie tak dawno, naszło mnie na taki ciepły, brązowy kolor. Miały być w nim całe włosy, ale jednak nie chce marnować tego, że udało mi się zapuścić już bardziej sporą długość naturalnych włosów ‘na górze’. W związku z czym zafarbowałam tylko dół. Było to z miesiąc temu, a że kolor robiony był na blondzie, to zdążył się już znacznie zmyć. Tak prezentują się one na dzień dzisiejszy w loczkach: Teraz często spotykam się z opiniami, że mam bardzo ładne włosy. Nie żałuję, że je tak bardzo wcześniej zniszczyłam, bo gdyby nie to, pewnie bym się nie dowiedziała o tym blogu i nie dbała o nie tak jak dziś. Stan jeszcze nie jest idealny, ale mam nadzieję, że kiedyś w końcu dojdę do perfekcyjnie zadbanych włosów. Moja pielęgnacja trwa około 7 miesięcy od dnia zamienienia włosów w siano.   Zdjęcia bez prostownicy, włosy wyglądają tak przy zwykłym suszeniu, w którym trochę pomagam szczotką. Sposobu tego używam na co dzień rano. Tak się prezentują najbardziej aktualnie:            MOJA AKTUALNA PIELĘGNACJA:    Szampony: Garnier Fructis ‘Goodbye Damage’, ‘Joanna Professional’ (szampon wygładzjący z jedwabiem)  Odżywki: Alterra, Feuchtigkeits - Spulung Granatapfel   Aloe Vera, Garnier Fructis, Goodbye Damage,  Maska: HairX Colour Protect, Hair Mask for Coloured Hair  Spay ochronny: Isana Hair Hitzeschutz Spray Zabezpieczenie na końcówki: Farouk, Biosilk, Silk Therapy (jedwab) 