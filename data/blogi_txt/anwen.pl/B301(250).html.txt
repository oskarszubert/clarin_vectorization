Odkąd pamiętam miałam dość ładne włosy w kolorze dość ciemnego brązu. Co ciekawe, zawsze byłam przekonana, że jestem posiadaczką włosów prostych. Nie miałam lustra w domu? :) Moje włosy były ewidentnie falowane. Wyglądały mniej więcej tak w 5 klasie podstawówki:   Gdy poszłam do gimnazjum zaczęłam bardziej interesować się moim wyglądem. Wcześniej myłam włosy co 3 dni zwykłym szamponem. Czasem, gdy mi się przypomniało, nakładałam odżywkę do spłukiwania. I to mi wystarczało. W pierwszej klasie gimnazjum, gdzieś w środku roku szkolnego, zaczęłam prostować włosy. Niestety, nie robiłam tego z głową. Myłam włosy codziennie rano ostrym szamponem z SLS'ami, suszyłam włosy, następnie prostowałam je nie używając żadnych kosmetyków termoochronnych. Nie trudno wywnioskować, że szybko moje końcówki się rozdwoiły, włosy były zniszczone i się puszyły. Następnie zaczęłam używać prostej odżywki bez spłukiwania i tak przez cały rok...    Później trafiłam na bloga anwen. Zaczęłam się interesować pielęgnacją. Początkowo trudno było mi przestać prostować włosy. Jak widać na poniższym zdjęciu, próbowałam suszyć włosy, by były jak najbardziej proste (pierwsze zdjęcie), zostawiać je, by żyły własnym życiem (fotka nr. 2) lub pomagać im się skręcać przy pomocy pianek, lakierów (zdjęcie 3). Jednak żadna z tych opcji nie podobała mi się na tyle, żeby pokazać się tak ludziom. Miałam obsesję na punkcie dobrze wyglądających włosów.  Postanowiłam, że będę je zaplatać na noc w warkoczyki. Stwierdziłam, że fryzura ujdzie i od tamtego czasu nie prostowałam już włosów. Nie wyglądały one jednak na zdrowe. W tamtym okresie przerzuciłam się na szampony o delikatniejszym składzie, kupiłam moje pierwsze oleje, maski i odżywki.  Moje włosy po kolejnych olejowaniach wyglądały coraz lepiej. Coraz lepiej także się układały. Byłam bardzo zadowolona. Mam kilka zdjęć z tamtego okresu. Myślę, że widać na nich różnicę. Niedawno podcięłam trochę końcówki. Jestem teraz już coraz bardziej zadowolona z kondycji moich włosów. Aktualnie prezentują się one tak:  Teraz pokrótce jak dbam o moje włosy: Szampon: babydream, myję włosy codziennie.Odżywki: używam odżywki z Garniera drożdże piwne i owoc granatu do spłukiwania. Używam także odżywki alterry i czasami odżywki sesa, ale zniechęca mnie zapach.Czasami odżywka Schwarzkopf Gliss Kur ta żółta, z olejami, bez spłukiwania.Oleje: staram się olejować włosy 3-4 razy w tygodniu, raz na całą noc. Najlepiej u mnie sprawdza się olejek Sesa, ale używam także Amli, Vatiki, Babydream fur mama, Alterra z rossmana.Maski: Lubię maski ziaja, biovax, joanna i schwarzkopf. Nie wcieram we włosy wcierek, ale myślę, że zacznę.Silikony raczej nie są mi straszne, staram się tylko, by nie nabudowały mi się na włosach.Nie suszę włosów, bardzo rzadko je prostuję. Zabezpieczam końcówki olejami lub serum z silikonami z avonu. Widzę, że moje włosy są coraz ładniejsze :) Do czego dążę? Chciałabym mieć zdrowo wyglądające włosy... długość? Myślę, że do wcięcia w talii. Chciałabym także, aby moje włosy były obcięte na równo, dlatego dość często teraz podcinam końcówki. I to tyle :) 