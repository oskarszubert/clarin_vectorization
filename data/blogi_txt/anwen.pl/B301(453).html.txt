„Drogi Papilocie, Pisze do was bo jestem załamana, zrozpaczona i jedyne co mogę zrobić to przestrzec  inne kobiety przed takimi eksperymentami z urodą. Straciłam chęć do czegokolwiek moje życie ogranicza się do czterech ścian, a wszystko przez moją naiwność. Historia mojego problemu ma już kilkanaście lat. Jak byłam małą dziewczynką miałam dość słabe i rzadkie włosy. Moja mama wyznawała raczej tradycyjne metody ich wzmocnienia i po prostu obcinała mnie na krótko, mówiąc że dzięki temu się zagęszczą i zapewniając, że gdy będę starsza wszystko mi odrośnie i będę miała bardzo bujne, piękne loki. Byłam mała i wierzyłam jej. Gdy skończyłam 15 lat i chciałam podobać się bardziej chłopakom niż mamie zaczęłam zapuszczać włosy. Mijały kolejne miesiące, włosy rosły, a ja nie za bardzo wiedziałam jak się nimi zajmować, żeby były zdrowe. Byłam skoncentrowana na ich zapuszczaniu, nie podcinałam końcówek nie stosowałam odżywek. Jeszcze kilka tygodni temu, po pięciu latach wytrwałego zapuszczania, byłam dumną właścicielką kitki sięgającej łokci. Niestety włosy miałam suche, słabe i niezbyt gęste wbrew temu co wróżyła moja mama. Na pierwszy rzut oka można było stwierdzić, że ich kondycja jest raczej kiepska. Zauważyła to też dziewczyna, z która chodziałam na zajecia na studiach. Zaczepiła mnie po wykładzie  i powiedziała, że widzi ze mam probolemy z własami, ze ona miała tak samo, ale już z tym uporała, dzieki maseczce domowej roboty, an która moze mi dac przepis ona może mi dać przepis na maseczkę do włosów, która na pewno mi pomoże i to w jedną noc. Faktycznie wygladała bardzo ładnie, wiec rzecz jasna z checia przyjełam jej oferte. Naprawdę nie mogłam przewidzieć, że wyrządzi mi taką krzywdę. Łatwowierność dużo mnie kosztowała. Usiadłyśmy razem na ławce, Wyjęła kartkę, długopis i zanotowała recepturę. Przyznaję, że czułam się trochę nieswojo, ale byłam bardzo ciekawa, co też mi zaproponuje. Jej przepis na pierwszy rzut oka wydawał się całkiem nieszkodliwy- mieszanka różnych ziół, napar z pokrzywy, mąki ziemniaczanej oraz dwie łyżeczki pieprzu kajeńskiego, który miał poprawić ukrwienie skóry głowy. Nie mogłam wiedzieć, że jestem na niego uczulona… Maskę należało nałożyć na całą noc, a włosy owinąć folią, dla lepszego wchłaniania. wypróbowałam przepis jeszcze tego samego wieczora, myśląc w duchu, że przecież „metody babuni" są najlepsze. Przygotowałam wszystko, jak należy, nałożyłam hojnie na włosy i owinęłam folią. Potem poszłam spać. W środku nocy obudziło mnie okropne pieczenie skóry. Pomyślałam, że to pewnie znaczy, że „kosmetyk" działa jak trzeba. To było nie do wytrzymania, więc zdecydowałam się poświęcić cudowne działanie maseczki i ją zmyć. W łazience nie mogłam uwierzyć własnym oczom, byłam przerażona. Już przez folię, na czole widziałam, co się święci - skóra była aż purpurowa! Odwinęłam folię i na niej poza mieszanką były moje włosy! Powychodziły całymi kępami. Reszta wyszła podczas mycia głowy… Nie mogłam w to uwierzyć, stałam przed lustrem i płakałam, dotykałam swojej piekącej skóry i aż się trzęsłam. Byłam przerażona i wystraszona, a głowa bolała nie do zniesienia. Następnego dnia poszłam do lekarza, który stwierdził chemiczne poparzenie skóry oraz uczulenie. Dziś mojej głowy nie pokrywają już strupy, ale nadal nie widzę zarysu włosów. Boję się czy kiedykolwiek je odzyskam. Kupiłam sobie perukę, ale wstydzę się wychodzić z domu, bo wydaje mi się, że wszyscy widzą, że to sztuczne włosy. Kiedyś byłam ładna a teraz nie jestem kobietą. Co to za kobieta bez włosów.  Najgorsze jest to, ze przestalam chodzic na zajecia, wiec nie mialam jak ppokazac tej dziewczynie co mi zribila!  Chciałabym, żeby zobaczyła na własne oczy co, jak zniszczyła moje życie. Na studiach wzięłam urlop dziekański, czekam aż włosy odrosną. Nie stać mnie na żaden zabieg. Codziennie patrzę czy coś się zmienia, czy widać żeby coś zaczęło rosnąć. Siedzę przed lustrem i patrzę. Zmuszam się żeby patrzeć, bo nie mogę oglądać siebie łysej. Reszte dnia spędzam i szukam w sieci jak odzyskać włosy, wszystkie sposoby konsultuję z lekarzem, aby nie popełnić błędu i nie zrobić sobie jeszcze większej krzywdy. Uważajcie, nie popełnijcie tego samego błędu… Nie wierzcie obcym ludziom, nie ufajcie tego typu dziwnym metodom poprawiania urody. Ania"link: http://www.papilot.pl /historie-czytelniczek/2301/Wasze-listy-Rano-obudzilam-sie- lysa.html Pewnie zastanawiacie się po co w ogóle umieszczam na swoim blogu taką głupotę. Przyznam szczerze, że sama do końca nie wierzę w tę historię, ale chciałabym zwrócić Wam uwagę na to, że w internecie (i innych źródłach) można znaleźć wiele „cudownych” sposobów na pielęgnację nie tylko włosów, które mogą nam zaszkodzić i to bardzo! Wiem, że jak czyta się opisy tych sposobów to od razu wszystko chce się wyprobować na sobie, ale wierzcie mi, że czasami nie warto. Dobrze jest każdy taki przepis sprawdzić jeszcze w innych miejscach, być może ktoś go już kiedyś wypróbował i zamiast pomóc tylko sobie zaszkodził. Pamiętajcie też o zdrowym rozsądku, jeżeli coś Wam się wydaje podejrzane nie testujcie tego na własnej skórze czy włosach. Dla bezpieczeństwa można też wykonać tzw. próbę uczuleniową i na małym skrawku skóry sprawdzić w jaki sposób zareaguje. Dla ostrzeżenia opowiem Wam o moich dwóch takich cudownych eksperymentach, które zakończyły się co prawda mniej tragicznie niż historia Ani ale dla mnie bardzo nieprzyjemnie.   Pierwsza z nich wydarzyła się w zeszłym roku, zaraz na początku mojej przygody z włosomaniactwem, gdy niemal w amoku chciałam wyprobować każden sposób. O masce z bananów pewnie słyszałyście nie raz. Ja też znam ją na pewno od dzieciństwa, więc postanowiłam ją w końcu przetestować, tym bardziej, że uwielbiam zapach bananów wydała mi się bardzo kusząca. Zgodnie z przepisem papkę nałożyłam na włosy na godzinę przed myciem. Zadowolona z siebie cieszyłam się, że odkryłam taki cudowny sposób na pielęgnację włosów – tani i bardzo przyjemny. Moje zadowolenie nie trwało jednak długo. Jak zaczęłam zmywać banany z włosów okazało się, że nie jest to takie proste jak mogłoby się wydawać. Do zmycia ich zużyłam prawie całą butelkę odżywki i ponad godzinę wisiałam głową w dół nad wanną bezskutecznie próbując wydłubać banany z włosów. Oczywiście nie udało mi się i przez 2 dni jeszcze później wyczesywałam i wydłubywałam te przeklęte banany. Mój TŻ, który na początku tylko się ze mnie śmiał potem kazał mi obiecać, że kończę z eksperymentami. Druga historia już nie związana z włosami była trochę bardziej tragiczna w skutkach. Tym razem wymyśliłam sobie, że sprawdzę jak działa polecana na YT maska domowej roboty typu peel off z żelatyny i mleka. Kolejny raz zadowolona z odkrycia, bo przecież to taki naturalny sposób, przy próbie oderwania tej skorupy z twarzy przeklęłam siebie i wszystkie eksperymenty. Razem z maską udało mi się oderwać sobie kawałek skóry z policzka! Rana goiła mi się prawie dwa tygodnie i do tej pory został mi po niej ślad. Nie wspomnę już o bólu i wylanych łzach. Domyślam się, że coś zrobiłam nie tak (pomimo tego, że postępowałam zgodnie z przepisem), bo nie sądzę by dziewczyny polecały coś tak okropnego.    Niemniej jednak przestrzegam Was przed maniakalnym testowaniem każdej nowinki. Naprawdę uważajcie na to, co nakładacie sobie na skórę czy włosy. Jeśli nie jesteście pewne czy coś może Wam zaszkodzić skonsultujcie się wcześniej chociażby z lekarzem.    Przy okazji powiem Wam, że moja kuracja Daktarinem trwa już 2 tyg i jak na razie jestem zadowolona z efektów. Nie pytajcie o szczegóły, bo o tym napiszę dopiero jak minie pełny miesiąc mojego eksperymentu. Pozdrawiam! 