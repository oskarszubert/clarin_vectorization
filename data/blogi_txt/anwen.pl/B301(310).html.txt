Takiego wpisu na moim blogu do tej pory nie było. Trochę celowo, a trochę podświadomie wciąż unikałam tego tematu. Nie chciałam się w niego zagłębiać, nie chciałam o nim czytać, bo się bałam :(     Od dłuższego już czasu miałam przeczucie, że mogę mieć z tym problem, ale poza standardowym badaniem krwi (TSH, które oczywiście wyszło w normie - teraz już wiem, że to jeszcze nic nie znaczy) nie zrobiłam właściwie nic więcej... I pewnie wciąż omijałabym ten temat, gdyby nie warsztaty w Warszawie, na których byłam w zeszły weekend. Poza sesją, której efekty mogłyście już na blogu zobaczyć miałyśmy też warsztaty z Panią Małgorzatą Maj – dermatologiem specjalizującym się w dziedzinie włosów. Pani Małgosia opowiadała nam o łysieniu (czyli wypadaniu włosów), w tym oczywiście o tym androgenowym. Już wtedy zapaliła mi się w głowie czerwona lampka, ale dopiero słowa Jagi potwierdziły moje podejrzenia. Oczywiście do diagnozy jeszcze bardzo daleko... ja wciąż mam nadzieję, że ostatecznie się to nie potwierdzi, ale przynajmniej podjęłam decyzję. Koniec z ukrywaniem głowy w piasek, tym na pewno sobie nie pomogę :( Piszę o tym wszystkim, bo mam nadzieję na Wasze wsparcie. Jeśli jest wśród moich czytelników ktoś kto ma do czynienia z takim problemem – odezwij się proszę w komentarzu. Będę Ci za to bardzo wdzięczna.    Niezależnie od mojej diagnozy chciałabym napisać na blogu kilka wpisów na ten temat. Na razie się tego nie podejmę, bo muszę uzupełnić wiedzę.    Pozdrawiam Was serdecznie,      PS Chciałam Wam też polecić filmik Megilounge na ten właśnie temat: 