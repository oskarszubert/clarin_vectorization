(mniej więcej takiego efektu możemy się spodziewać)  Wczoraj wieczorem przegladając blogi natknęłam się na wpis, który bardzo mnie zainteresował. Brunette na swoim blogu opisała mgiełkę z solą morską i lawendą z firmy John Masters Organics dzięki której możemy wyczarować na naszych włosach prawdziwie plażową fryzurę ;)  W skład tej mgiełki wchodzi tylko woda, sól morska i olejek eteryczny z lawendy. Oczywiście jak tylko to przeczytałam stwierdziłam, że muszę zrobić taką w domu (zwłaszcza, że nie mam w tej chwili 70zł na wydanie), żeby sprawdzić czy to rzeczywiście tak cudownie działa. Przyznam Wam się, że już kiedyś natknęłam się na informacje, że sól można wykorzystać do stylizacji włosów, ale jakoś wtedy nie wzięłam tego na poważnie. Teraz stwierdziłam, że skoro firmy kosmetyczne pakują to w butelki i sprzedają za nie małe pieniądze to coś w tym musi być ;)  Oczywiście miałam wszystkie składniki w domu i jedynym problemem było znalezienie przepisu na taką mgiełkę. Przeszukałam cały internet ;) ale w końcu udało mi się znaleźć! Wg znalezionego przeze mnie przepisu (na tej stronie: http://www.buzzle.com/articles/homemade-sea-salt-spray-recipes- for-hair.html) trzeba wziąć szklankę wody i łyżeczkę soli. Ja do tego dołożyłam jeszcze 30 kropli olejku z lawendy (w sumie to kusiło mnie żeby zamiast lawendy użyć werbeny, ale to najwyżej następnym razem).  Zastanawiam się też czy następnym razem nie wzbogacić trochę receptury np. żelem aloesowym, panthenolem czy odrobiną odżywki… jeśli wypróbuję taką wzbogaconą wersję na pewno dam Wam znać! A jak efekty? Baaardzo pozytywne! Włosy nabrały objętości, delikatnie i naturalnie się pofalowały, pachną lawendą i rzeczywiście wyglądają tak jakby właśnie wróciła z plaży!  Niestety jak zapewne się domyślacie sól morska raczej nie wpływa dobrze na włosy (może nam je nieźle wysuszyć), więc na pewno nie jest to kosmetyk do używania na co dzień. Ale myślę, że jego „niszczycielskie” działanie jest i tak mniejsze niż np. lokówki, więc raz na jakiś czas jak najbardziej możemy sobie pozwolić na taką plażową stylizację ;) 