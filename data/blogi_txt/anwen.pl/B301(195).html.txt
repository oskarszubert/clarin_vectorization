Ostatnia włosowa historia była mocno zakręcona, więc dziś dla odmiany mamy proste włosy Agaty. Do włosomaniactwa tak jak i mnie przekonała ją młodsza siostra :)) I chwała im obu za to, bo gdyby nie one to ani ja ani Agata nie mogłybyśmy się dziś pochwalić TAKIMI włosami ;) Moje już znacie, a poniżej możecie obejrzeć włosy naszej dzisiejszej bohaterki. Zapraszam! :)) Hej!    Historia kondycji moich włosów jest związana ze słabą pielęgnacją, farbowaniem i brakiem żelaza we krwi. Przez podstawówkę i cale gimnazjum wytrzymałam bez większych ekscesów takich jak bliska znajomość z prostownica albo lokówką, wiec na początku liceum miałam całkiem dobrze wyglądające włosy, mimo mycia ich drogeryjnym szamponem i nakładania jakiejś odzywki z Nivei + spania w mokrych, rozpuszczonych włosach.          Kiedy poszłam do liceum postanowiłam zapuścić włosy, bo przestałam uważać średnią długość włosów za cos, co mi odpowiada. Najlepszym dla mnie wtedy sposobem na zapuszczenie ich był koniec regularnych wizyt u fryzjera. Ze względu na spanie w mokrych i rozpuszczonych włosach, które wcześniej czesałam na mokro jakąś szczotką i je niemiłosiernie rwałam, po pierwszej klasie mogłam znaleźć na głowie nie tyle co porozdwajane, ale poroztrajanie – lub nawet lepiej – końcówki. Do tego na wakacje wpadłam na genialny pomysł, postanowiłam przefarbować je na czerwono, ale szamponetką, żeby ich bardzo nie zniszczyć. Oczywiście szamponetka się nie zmyla i na początek 2 lo przyszłam w rudawym kolorze z sianowatymi końcówkami wymagającymi podcięcia, bo całość nie była jeszcze w tragicznym stanie.  W maturalnej stwierdziłam, że w sumie przeszkadza mi mój naturalny kolor, a farby chemiczne mogą zniszczyć włosy, wiec postanowiłam farbować je regularnie szamponetkami – bo i tak dobrze łapały kolor i nigdy mi się do końca nie domył. Zależnie od humoru farbowałam je na zmianę ciemnym brązem albo byłam ruda.              Na studniówkę wymyśliłam sobie fryzurę z długich, rudych włosów puszczonych na bok w loki i upiętej do góry grzywki. Specjalnie tydzień wcześniej poszłam do fryzjera, żeby mieć pewność, ze będę miała wszystko równo pokryte nowym kolorem (farbowałam na całej długości), ale nie było „mojej” fryzjerki, tylko druga pani pracująca w tym zakładzie. Nie chciało mi się umawiać na inny dzień, wiec po wyjściu od niej dopiero  domu zauważyłam, ze mi nie położyła równo farby na odrostach od spodu grzywki, dlatego musiałam mieć ja opuszczona na imprezie, żeby nie pokazywać tych głupich „ząbków”, jakie wyszły. W dniu studniówki spędziłam w salonie chyba ze 4 godziny z nawijaniem włosów na walki, suszeniem w dużej suszce, potem na stylizacji, bo moje włosy się bardzo ciężko układały, były śliskie od silikonów i ciężko było dokonać na mojej głowie jakiejkolwiek rewolucji fryzjerskiej. Loczki wytrzymały do zdjęć, ale mimo dużej ilości lakieru i innych utrwalaczy do domu wróciłam w prostujących się falach.          W okolicach matury postanowiłam dać sobie spokój z farbowaniem i podciąć włosy, bo wyglądały tragicznie. Poszłam do zakładu fryzjerskiego, go którego od tamtej wizyty chodzę już regularnie. Fryzjerka wypytała mnie o szampony i odżywki, jakimi myję włosy, potem dobrała kolor do odrostów ostrzegając mnie, ze wyjdą ciemniejsze, niż naturalne, ale musi położyć ten kolor, bo używam takich kosmetyków, ze bardzo je potem rozjaśnią. Obcięła mi z 10 cm długości, wyszłam rzeczywiście w bardzo ciemnym brązie, ale od tamtej pory ani razu nie zafarbowałam włosów kolejny raz na całej długości, bo idealnie dobrała mi farbę. Przez jakiś czas mi się strasznie syfił kolor, kiedy złaził i się wypłukiwał, ale ostatecznie jak się już wszystko ustabilizowało, kiedy w październiku pojawiłam się na uniwersytecie, nie było widać żadnych odrostów.      Zdjęcie z wakacji po maturze, ze spuszonym sianem na głowie. Jeszcze widać przebijające się spod farby kolory.     Na pierwszym roku studiów w pierwszym semestrze przeżywałam walkę na śmierć i życie, jeśli chodzi o nadrabianie materiału i utrzymanie się na studiach. Spalam po 3 – 4 godziny, jadłam nieregularnie i cokolwiek, siedziałam wciąż nad książkami. Te osoby, które się uczą języka, pewnie będą wiedziały, co to jest nadrobić poziom B2 do C1 w trzy miesiące – taki miałam czas, żeby nie wylecieć z wymarzonego kierunku. Ostatecznie przez beznadziejny tryb życia nabawiłam się anemii, z którą się bujam do dzisiaj i gdyby na koniec pierwszego roku nie przeraziło mnie dziwne i częste nieregularne bicie serca, pewnie nie poszłabym do lekarza i nie łykałabym żelaza, tylko jakieś witaminy i suplementy diety, które nic nie dawały. W tamtym czasie miałam dość długie włosy, ale ich stan pozostawiał naprawdę wiele do życzenia. Wpadłam jeszcze na pomysł zrobienia ombre, żeby uatrakcyjnić jakoś ich wygląd.          Na drugim roku dałam się wciągnąć we wlosomaniactwo dzięki mojej młodszej siostrze, od której potem dostałam adres bloga Anwen. Siostra miała ładne, zadbane włosy, a ja smętnie zwisające resztki tego, co mi jeszcze nie wypadło. Poszła ze mną do apteki, wybrałyśmy pierwsze kosmetyki, które były strzałem w 10 i dały kopa moim włosom. Do tej pory jako pierwsza testuje jakąś nowinkę, a ja po jej recenzjach, ale wszystko na jej długości wygląda od razu lepiej niż na mojej. Po 3 tygodniach zauważyłam odrastające nowe włoski przy grzywce, mogłam rozczesywać włosy palcami po tym, jak wyschły i się kompletnie nie plątały, były niesamowicie miękkie, ale dalej rozdwajały się i łamały.         Zajmowanie się włosami mnie niesamowicie wciągnęło i po całym dniu na uczelni te kilka chwil spędzane na olejowaniu, nakładaniu masek i masowaniu skalpu było dla mnie relaksem. Przez pierwsze miesiące przeżywałam dołki i miałam ochotę ściąć się na chłopaka, bo nie widziałam poprawy stanu włosów poza miękkością i niesamowicie ułatwionym rozczesywaniem. Zaczęłam w listopadzie 2012, a dopiero w marcu 2013 obcięłam te najbardziej zniszczone partie włosów, także wyszłam od fryzjera z 10 cm włosów mniej, do tego podciętymi w u, a nie na prosto, jak do tej pory. Ścięcie wygląda na krzywe, ale to złe ułożenie włosów do zdjęcia.       Pierwsze podcięcie włosów. Od tego czasu robię zdjęcia w tej samej koszulce, żeby łatwiej określić przyrost ;-)     Po tamtej wizycie zauważyłam tę ogromną różnicę, bo w końcu pozbyłam się połamanych i rozdwojonych końcówek, a długość mnie zmotywowała do zapuszczania włosów. Od tamtej pory biję się ze sobą o każdy cm, dbam o włosy i zmieniłam swój rozkład dnia. Dalej uczelnia to mój 2 dom, ale jem regularnie, staram się sięgać więcej po owoce i warzywa, ograniczam słodycze, łykam żelazo, śpię trochę więcej. Moje włosy wyglądają coraz lepiej.      Drugie podcięcie włosów – 3 cm końcówek. Z szalonym pomysłem poprosiłam fryzjerkę, żeby oceniła, ile potrzebne jest obciąć i mnie zaskoczyła, bo sama powiedziała, ze niewiele ;-). Włosy podwinięte od koczka.       Mój aktualny stan włosów.    Powyżej mój aktualny stan włosów, zdjęcie robiłam sentymentalnie w 21 urodziny. Są nie rozczesane, lekko pofalowane od koczka- ślimaczka, w którym uwielbiam je nosić. Na zdjęciach w koszulce w motyw z różami widać przyrost z jednym 3cm podcięciem włosów w okresie marzec-sierpień 2013.     Moja pielęgnacja:    Szampony: głownie firma Green Pharmacy, zmieniam z Alterra i rosyjskimi szamponami np. Love2Mix Organic pomarańcza i chili, raz w tygodniu myję czymś z SLS i krótkim składem, np. Ziaja. Włosy myję codziennie.    Odżywki (po każdym myciu): mój absolutny hit, jaki dał na samym początku kopa moim włosom: Seboradin z chlorofilem do włosów ciemnych, drugi z naftą kosmetyczną, seria Garnier Ultra Doux z masłem shea, drożdżami, glinką, balsam rosyjski na kwiatowym propolisie, czasem odzywka Alterry z granatem.     Maski (1, 2 razy w tygodniu zależnie od potrzeby): Biovax proteiny mleczne (moje włosy uwielbiają proteiny, ale uważam, żeby nie przesadzić), Bioetica, maseczka drożdżowa Babci Agafii, w Bułgarii kupiłam sobie maskę z kozim mlekiem. Oleje (2-3 razy w tygodniu, zostawiam je na co najmniej 2 godziny przed myciem. Najlepiej jest jak nałożę na całą noc i zmyje dopiero rano, zwłaszcza w wypadku Khadi): moje dwa ulubione to olej kokosowy na długość i na porost Khadi. Dobrze sprawdza się tez makadamia, Bhringraj, olejek argonowy, olej z kiełków pszenicy, olej łopianowy. Koszmar na mojej głowie spowodował olej lniany i olejki z serii Alterry, poza wersją z cytryną i oliwą z oliwek.      Inne: używam serii Gliss Kur jako odzywki b/s – najlepiej wersja 7 olei, do zabezpieczania jedwab Green Pharmacy albo Delia. Na moich włosach sprawdza się tez eliksir odżywczy od Elseve, używany od czasu do czasu bardzo je wygładza, zwłaszcza jak mam Bad hair day. Niedawno miałam problem podrażnionego skalpu po wakacjach, pozbyłam się go przy stosowaniu żelu aloesowego. Łykam tabletki ze skrzypem i pokrzywą, do tego dodatkowo ze względu na zakwaszony organizm (m.in. za dużo kwaśnej, słabej jakości kawy – pije około 3-4 kaw dziennie, a na własnym, studenckim utrzymaniu nie stać mnie na coś dobrego) pije koper włoski (można kupić w formie herbatek, najlepiej się go pije na czczo. Wspomaga też odchudzanie ;p). Teraz sporadycznie trafiają mi się rozdwojone końcówki, odwiedzam moja fryzjerkę, która mnie doskonale rozumie, co 3 miesiące, rozczesuje włosy palcami po umyciu, jak trochę podeschną, a jak będą całkiem suche to drewnianym grzebieniem, sporadycznie suszę włosy, śpię w koczku, mam w planach zapuścić jeszcze 20cm włosów. Magistra będę już z wymarzona długością bronić, zobaczymy, czy może uda mi się na licencjat w tym roku akademickim ; ).     Pozdrawiam wszystkie Włosomaniaczki!  Agata 