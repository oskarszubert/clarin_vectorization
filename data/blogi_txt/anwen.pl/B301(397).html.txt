Dawno już nie było wpisu z tej serii, więc mam nadzieję, że dzisiejszy Wam się spodoba ;) Dziś temat być może nieco kontrowersyjny, bo wiem, że zdania są podzielone. Nawet na moim blogu zdarzają się głosy w komentarzach, że mam za długie włosy do mojego wieku :D    Chciałabym abyście najpierw przeczytały co na ten temat napisała Maria Kędra w książce "Wszystko o włosach":           Moim zdaniem w dzisiejszych czasach nie ma potrzeby dopasowywania fryzury do wieku. O wiele ważniejsze wydaje mi się być to by pasowała ona do naszych rysów twarzy, jej kształtu, naszej sylwetki, charakteru i oczywiście okazji. Oczywiście są fryzury, w których dorosła kobieta wyglądałaby po prostu śmiesznie (jak chociażby dwa kucyki związane wysoko nad uszami), ale długość czy faktura włosów nie powinna mieć moim zdaniem znaczenia.    Jestem bardzo ciekawa co Wy myślicie na ten temat. Czy są fryzury, które pasują tylko młodym dziewczynom? A jak z długością włosów czy ich kolorem?  Czy długie włosy można nosić tylko do pewnego wieku? Gdzie w takim razie jest granica?    Podyskutujmy! :)      Pozdrawiam Was serdecznie, 