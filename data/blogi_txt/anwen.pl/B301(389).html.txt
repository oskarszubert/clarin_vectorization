http://www.w-spodnicy.pl/Tekst/Uroda/527322,1,Pielegnacja-i -farby-do-wlosow-blond--wlosy-blond.html  Ostatnio dostałam bardzo dużo maili od dziewczyn, które rozjaśniają włosy i pomyślałam, że taki wpis przydałby się na blogu. Spotkałam się już z opinią, że blond włosy nigdy nie będą tak zdrowe i zadbane jak te farbowane na ciemne kolory. Moim zdaniem to bzdura i wszystko zależy od ich pielęgnacji. Niestety jak dobrze wiecie sama włosy przyciemniam a nie rozjaśniam, więc na podstawie swoich włosów niewiele będą mogła Wam powiedzieć ;) To co opiszę poniżej to suma obserwacji (pielęgnacji mojej siostry i innych rozjaśniających włosomaniaczek), a także tego co same pisałyście mi nieraz w mailach. Mam nadzieję, że wpis komuś się przyda, a Was proszę o komentarze i w razie czego skorygowanie moich poglądów  :) A może macie jakieś swoje sposoby, patenty na pielęgnacje takich włosów? Oleje Rozjaśniane włosy są najczęściej mocno porowate i jako takie raczej nie polubią się z olejem kokosowym. Niektóre oleje mogą wręcz wzmacniać przesuszenie i puszenie się takich włosów. Nie ma jednak sensu zupełnie z nich rezygnować. Dobrze dobrany olej wygładzi włosy, uelastyczni je i nabłyszczy. Oczywiście nie ma jednego, które na pewno sprawdzi się na wszystkich rozjaśnianych włosach, ale warto poszukać i znaleźć ten dla siebie najlepszy. Szukajcie raczej wśród tych nienasyconych (bardzo fajny spis znajdziecie na blogu Kasi TUTAJ). Pamiętajcie oczywiście, że niektóre oleje mogą delikatnie przyciemniać włosy, więc zanim któryś wybierzecie sprawdźcie czy nie ma takich właściwości. Co do samej aplikacji to przy rozjaśnianych włosach zazwyczaj lepiej sprawdza się olejowanie na mokro bądź - olejowanie na odżywkę. Możecie również wypróbować metodę HairCare z miską  albo tak jak ja używać nawilżającej mgiełki  pod olej.  Mycie Przy rozjaśnianych włosach najlepiej wybrać jak najdelikatniejszy środek do mycia. Może to być zarówno odżywka (np. balsamy Mrs Potters, czy odżywki b/s Joanna Naturia), bardzo delikatny środek myjący (np. Balsam do kąpieli dla mam Babydream czy żel do higieny intymnej np. Facelle) czy szampon dla dzieci (np. Babydream czy Hipp). Ważne żeby nie przesuszał on bardziej włosów niż to konieczne. W tym wypadku również sprawdzi się metoda OMO – pierwsza odżywka zabezpieczy Wam włosy na długości. Oczywiście nie zapomnijcie o oczyszczaniu włosów. Raz na tydzień (albo rzadziej – musicie obserwować włosy, gdy robią się ciężkie, obciążone i oklapnięte to oznacza, że potrzebują już oczyszczania) użyjcie do mycia szamponu z silniejszym detergentem (np. SLES) i jak najprostszym składem. Nie musi to być jakiś specjalny oczyszczający szampon, wystarczy chociażby tania i ławo dostępna Barwa.  Odżywianie Włosy rozjaśniane potrzebują porządnego odżywienia. Nie wystarczy im zwykła odżywka po każdym myciu, trzeba im czegoś mocniejszego. Najlepsze do tego są maski – mogą być sklepowe albo wzbogacane półproduktami. Ważne, żeby nie był to produkt napakowany jedynie silikonami. Z takich sklepowych to pierwsze co przychodzi mi do głowy to: Elseve Total Repair, Biovaxy czy Pilomax Kamille. Z droższych na pewno fajne będą PAT RUB (regeneracja) czy winogronowy Organique. Taką maskę nałóżcie na włosy przynajmniej raz w tygodniu pod foliowy czepek i ręcznik i dajcie jej czas by mogła wniknąć we włosy (minimum 30 minut). Jeśli zdecydujecie się na półprodukty to dobrze jest zaopatrzyć się w proteiny hydrolizowane (keratyna, jedwab – są na tyle małe, że wnikną wgłęb włosa i uzupełnią ubytki), ale musicie pamiętać by zawsze przy nich dbać o mocne nawilżenie włosów. Rozjaśniane włosy bardzo łatwo jest przeproteinować a tego byście nie chciały :) Bardzo ciekawy wpis o proteinach dodała ostatnio na swoim blogu Czarownicująca - polecam przeczytać! :) Dobre wśród półproduktów będą też witaminy (np. mój ulubiony d-pantenol) i substancje nawilżające (np. aloes, kwas hialuronowy).  Silikony To Wasi absolutni sprzymierzeńcy. Włosy rozjaśniane wręcz potrzebują silikonów i naprawdę lepiej z nich nie rezygnować w 100%. Moim zdaniem najlepiej zrezygnować z silikonów w szamponie, a z silikonami wybrać odżywkę b/s (np. w formie mgiełki) albo odżywkę d/s (Elseve, Fructis czy Stapiz). I tutaj mamy dwie opcje: albo wybieramy odżywkę d/s z bogatym składem i dodatkowo z silikonem - wtedy stosujemy ją solo albo wybieramy dwie odżywki – pierwszą, która będzie nam włosy pielęgnowała (taką z bogatym składem - ją trzymamy dłużej) i drugą mocno silikonową (ją nakładamy na chwilę po zmyciu tej pierwszej, po to, by włosy wygładzić, zabezpieczyć i ułatwić ich rozczesanie). Zabezpieczanie końcówek Po zabiegu rozjaśniania włosy są mocniej narażone na uszkodzenia. Łatwiej się rozdwajają, są bardziej kruche, mniej elastyczne. Nie możemy zapominać o ich zabezpieczaniu. Moja ulubiona opcja to oczywiście olej + „jedwab” (silikonowe serum np. Biovax czy CHI – ważne by nie miało w składzie alkoholu tak jak Biosilk). Oczywiście pomimo zabezpieczania może się okazać, że włosy należy co jakiś czas podciąć. Pamiętajcie by robić to nożyczkami do tego przeznaczonymi (i bardzo ostrymi), najlepiej na mokro albo u zaufanego fryzjera (jak takiego znaleźć możecie przeczytać u Mysi ;) ).  Stylizacja To na co musicie przede wszystkim uważać to wysoka temperatura i alkohol w produktach do stylizacji. Oczywiście idealnie byłoby całkowicie zrezygnować z suszarki, prostownicy czy lokówki, ale zdaję sobie sprawę, że nie przy każdej fryzurze jest to możliwe. Jeśli już musicie włosy stylizować – spróbujcie robić to przy pomocy samej suszarki. Ona ma najmniejszy potencjał niszczący i wysuszający (oczywiście pod warunkiem, że nie będziecie używać gorącego powietrza). Możecie też postawić na naturalne fale i loki, które można zrobić bez użycia ciepła (np. papilotami).  Ciekawe blogi blond włosomaniaczek I na koniec wisienka na torcie ;) Kilka blogów prowadzonych przez dziewczyny z farbowanymi na blond włosami:http://kokardka-mysi.blogspot.com/ - bardzo dużo ciekawych wpisów o farbowaniu i nie tylko :)http://blondhaircare.blogspot.com/ - której chyba nie muszę Wam już przedstawiać ;)http://jakzapuscicwlosy.blogspot.com/ - posiadaczka pięknych i dłuuugich blond włosów, pomysłodawczyni zabezpieczania końcówek olejem+jedwabiem!http://yesiwantyouback.blogspot.com/ - najdłuższe tak zadbane blond włosy jakie znam + wiele ciekawych pomysłów na fryzury :))(jeśli macie jeszcze jakieś propozycje dajcie znać w komentarzach – chętnie dopiszę :) ) Pozdrawiam Was serdecznie,  Ps. Dziś dla większości zgłoszonych do akcji drożdżowej mija miesiąc!!! Wytrwałyście? ;-) Ja właśnie zmierzyłam swoje pasemko kontrolne, a wieczorem zrobię odpowiednią fotkę (czekam na fotografa). Na Wasze "raporty" czekam do końca przyszłego tygodnia - czyli do 20 maja (do 23:59 ;) ).  Prześlijcie je proszę na nowy, specjalnie w tym celu utworzony adres: raportdrozdze@gmail.com. Co może znaleźć się w takim mailu? To o ile włosy urosły, czy pojawiły się „baby hair”, czy      mniej się  przetłuszczają i czy były również inne efekty np. poprawa cery      czy  paznokci. Możecie też napisać ile włosy rosną Wam standardowo (o ile wiecie) i czy oprócz drożdży stosowałyście coś jeszcze co mogło przyspieszyć porost :) Ja postaram się jak najszybciej pozbierać wszystkie dane i tak jak ostatnio napisać podsumowanie całej akcji. 