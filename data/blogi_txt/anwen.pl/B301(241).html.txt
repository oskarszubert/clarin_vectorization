Mam nadzieję, że w szale przedświątecznych przygotowań nie przegapicie dzisiejszej historii :)) Nina jak zobaczycie na zdjęciach jest prawdziwą miłośniczką zwierząt, w tym moich ukochanych szczurków ;) Będąc na studiach sama miałam szczurka - Topi :))) za którym do dziś tęsknię. Wracając do MWH to włosy Niny przeszły sporo metamorfoz, zatoczyły koło i wróciły do swojej pierwotnej, zakręconej postaci. Zresztą zobaczcie same :) Jako całkiem małe dziecko bardzo długo byłam łysa ;) Później na całej głowie urosły mi urocze loczki i wszyscy porównywali mnie z barankiem.         Pierwsze lata życia włosy miałam delikatne, cienkie i w niewielkiej ilości.           Od końca przedszkola i w pierwszych klasach podstawówki włosy miałam lekko falowane. Zrobiły się bardzo gęste i grube. Ok. 4 klasy podstawówki znów zaczęły się kręcić. Nie wiedziałam, że nie powinnam ich czesać na sucho więc zamiast pięknych loków miałam na głowie koszmarne afro-siano.         W 6 klasie uparłam się, że chce włosy ściąć... całkiem. Wszyscy mi to odradzali, włącznie z fryzjerką. Ale od zawsze byłam uparta i tak skończyłam z fryzurą jak chłopczyca, ściętą na jakieś 3cm. Od razu uznałam, że był to błąd (wyobraźcie sobie co przeżywałam z kręconymi włosami w trakcie odrastania...).         Włosy rosły i tak nastało gimnazjum – czas koszmaru dla moich włosów. Prostowanie, farbowanie na czarno i pielęgnacja ograniczająca się do szamponu...        Później szkoła średnia i dalszy ciąg prostownicy i farbowania ciągle na inny kolor (potrafiłam zmienić kolor 4 razy w ciągu jednych wakacji...) W 2009r uznałam, że jednak w kręconych włosach mi do twarzy. Niestety, moje włosy się zbuntowały i po tylu latach torturowania prawie nie chciały się kręcić :(  Były matowe, słabe, łamały się i tragicznie rozdwajały.        W sierpniu 2012r trafiłam na bloga anwen dzięki dziewczynom ze szczurzego forum (tak, tam też jesteś znana ;) ) i zaczęło się dbanie. A tak było kilka dni przed tym przełomowym wydarzeniem, jak widać włosy są tragiczne... A były mocno stylizowane pianką, bez niej były jeszcze bardziej smętnie wiszące, bez żadnego skrętu. Pierwsze efekty były widoczne niemal od razu (po pierwszym olejowaniu)! Już po tygodniu pojawiały się pierwsze spiralki wokół twarzy i na włosach, które miałam podgolone pod spodem rok wcześniej. Ja coraz mocniej się wkręcałam w pielęgnacje a moje włosy coraz mocniej się skręcały :)              Nie jest to jeszcze 'to', ale jest już naprawdę dobrze. Pory mam pozamykane, włosy są śliskie i lejące, wyślizgują mi się z każdego upięcia, błyszczą i są mięciutkie, końcówki się nie rozdwajają a włosy rosną szybciej i w większej ilości, mniej wypadają (był czas, że bałam się, że zostanę łysa).    Moja obecna pielęgnacja:    Myje co 2-3 dni, staram się nie suszyć, ale jeśli muszę używam dyfuzora i letniego nawiewu na zmianę z zimnym, na najwolniejszych obrotach. Ostatnio za rzadko olejuje, bo brakuje mi czasu przed myciem. Maskę staram się nakładać raz na 2 tygodnie. Odżywka przy każdym myciu. Od czasu do czasu farbuje, ale wyłącznie henną :)    1. Mycie –  Żel Facelle. Do dokładniejszego oczyszczania 'raz na jakiś czas' używam szamponów Alterra.    2. Odżywka d/s – Alterra Granat i Aloes, Balsam Mr. Potters odbudowa i regeneracja.  3. Wcierka – Jantar 4. Odżywka b/s – Joanna z Apteczki babuni Balsam do włosów nawilżająco-regenerujący, Joanna Naturia miód i cytryna.    5. Silikon na końcówki - L'biotica 'jedwab w płynie'.    6. Stylizacja – pianka Isana pomarańczowa, żel Bielenda z czarną rzepą.    7.  Maska - L'Biotica do włosów suchych i zniszczonych.    8.  Olejek – Babydream i czasami Vatika.    9. Sporadycznie używane ze względu na skład: Pantene krem podkreślający loki, radical mgiełka wzmacniająca, L'biotica biowax dwufazowa odżywka bez spłukiwania do włosów słabych i ze skłonnością do wypadania. 