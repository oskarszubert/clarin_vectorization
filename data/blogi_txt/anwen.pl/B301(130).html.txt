Wiem, że rajstopy nie mają nic wspólnego z tym jak dbać o włosy, ale tak jak już pisałam przy okazji micelarnego płynu z biedronki czy kremu Himalaya, są takie produkty, o których po prostu MUSZĘ Wam napisać ;)    Jak widzicie po tytule jest to kolejny mój HIT, który już na zawsze (o ile nie przestaną go produkować - jak zwykle w przypadku moich ulubieńców :P) będzie ze mną i bez którego już sobie nie wyobrażam życia, przynajmniej latem :))     O tych rajstopach słyszałam już od kilku lat, widziałam milion zachęcających zdjęć, a nawet filmików z instruktażem (np. TU) jak je nakładać, ale ciągle nie byłam przekonana do zakupu. Bałam się, że po pierwsze nie będę umiała ich ładnie zaaplikować i narobię sobie plam i po drugie, że w ciągu dnia one mi się wytrą lub zabrudzą ubranie. Minusem na pewno była też cena, bo te z Sally Hansen kosztują około 50zł, a tych tańszych z W7 nieco się obawiałam (koloru i trudności w aplikacji).  Ostatnio buszując po internecie trafiłam na fajne porównanie obydwu tych produktów (oczywiście nie mogę go teraz znaleźć) i pomyślałam, że przynajmniej spróbuję rajstop z W7 ;) Ostatecznie już nie raz wydałam dużo większe kwoty niż 15zł na totalny bubel, więc mogę zaryzykować raz jeszcze. Zdecydowałam się na odcień Medium Glow, zamówiłam rajstopy na allegro i jak tylko paczka do mnie dotarła od razu wypróbowałam :) Jakie były moje wrażenia? Przekonacie się poniżej:  Zacznę może od aplikacji, bo rzeczywiście do najłatwiejszych nie należy. Trzeba się postarać by uzyskać ładny efekt i nie narobić sobie plam czy smug, ale jeśli nawet taka manualna fajtłapa jak ja dała sobie z tym radę to jestem pewna, że każdemu się to uda! Plusem na pewno jest też to, że nie trwa to długo. Rozsmarowanie preparatu zajmuje mi może z 5 minut, a już po minucie nogi są suche i gotowe do wyjścia ;)  Kolor, który wybrałam jest idealny. Nie za ciemny, ani nie pomarańczowy tylko bardzo naturalny. Nogi wyglądają po prostu na opalone, a nie pomalowane ;) To co mnie bardzo pozytywnie zaskoczyło to świetne krycie. Moje nogi do idealnych nie należą ;) mam na nich czerwone kropki, siniaki, zadrapania czy ugryzienia po komarach. Oczywiście nie powiem Wam, że to wszystko w magiczny sposób znika, ale staje się naprawdę prawie niewidoczne, a nogi wyglądają niemal idealnie.    Nie muszę Wam chyba pisać, że takie opalone nogi automatycznie wydają się zgrabniejsze ;) i przyciągają spojrzenia nie tylko płci przeciwnej :D Wierzcie mi to co najmniej +100 do atrakcyjności i pewności siebie. Teraz najważniejsze - trwałość. Rajstopy trzymają się spokojnie cały dzień, są wodoodporne (nie musimy obawiać się deszczu), nie brudzą ubrań i nie ścierają się. Na pewno nie ryzykowałabym nakładania do nich obcisłych, zwłaszcza białych spodenek (chociaż podobno łatwo się spierają), ale do każdej sukienki, spódnicy czy luźniejszych nogawek będą idealne. Zmyją się spokojnie pod prysznicem przy użyciu żelu czy mydła i najlepiej gąbki.     Na zachętę kilka zdjęć przed i po (nie moich niestety):     źródło     źródło     źródło     Mam nadzieję, że Was zachęciłam do wypróbowania, bo moim zdaniem to naprawdę doskonałe rozwiązanie dla dziewczyn o jasnych karnacjach, które łatwo się nie opalają :)    Pozdrawiam Was serdecznie, 