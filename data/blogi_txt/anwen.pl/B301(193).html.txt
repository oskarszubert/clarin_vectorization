Do niedawna moja stylizacja wyglądała dość pokracznie... Z suszarką w jednej lewej i okrągłą szczotką w drugiej w moim przypadku niestety również lewej ręce wyglądałam jak mała dziewczynka, która dorwała się do kosmetyków mamy i kompletnie nie wie co z nimi zrobić.  Zazwyczaj kończyło się to tym, że moje włosy i tak układały się tak jak im pasowało, a ja już do tego przyzwyczajona po prostu się z tym faktem godziłam ;) Okazało się jednak, że jest urządzenie, dzięki któremu nawet taka manualna fajtłapa jak ja jest w stanie jakoś opanować swoje niesforne włosy :)) O obrotowej szczotce szczerze mówiąc wcześniej nawet nie słyszałam, ale gdy listonosz przyniósł mi do pracy paczkę od Philipsa, którą w ramach akcji „Pokochaj swoje włosy” ostatnio dostałam, moja koleżanka zakrzyknęła: „Ania to jest genialne urządzenie. Zobaczysz, ja już nie potrafię bez tego żyć”. Rzut oka na jak zawsze nienaganną, wręcz idealną fryzurę Anety wystarczył bym po powrocie do domu od razu rzuciła się do testów ;)    Oczywiście skłamałabym, gdybym Wam napisała, że była to miłość od pierwszego wejrzenia. Kilka dni zajęło mi opanowanie tego ustrojstwa, ale teraz już podobnie jak i Aneta nie wyobrażam sobie układania włosów bez tej obrotowej szczotki. Co jest w niej takiego nadzwyczajnego?    Nie mam porównania z innymi tego typu urządzeniami, ale ta Philipsa jest wyposażona w dwie szczotki z naturalnego włosia. Dzięki temu sunie ona gładko po włosach, nie wyrywa ich, nie plączę, nie łamie, a wręcz ładnie je wygładza. Zwykle na okrągłej szczotce zostawało mi po suszeniu mnóstwo wyrwanych włosów, na tej znajduję ich dosłownie kilka (i raczej są to takie, które same wypadły).     Druga rzecz to ceramiczne elementy, z których zrobiona jest szczotka Philipsa, dzięki którym włosy mniej się niszczą niż w przypadku użycia metalu. Ceramika jest z natury bardzo gładka dlatego o wiele lepiej nadaje się do produkcji urządzeń do stylizacji włosów.    Szczotka posiada też jonizację, którą dopiero jakiś czas temu doceniłam. Różnica po zastosowaniu urządzeń z taką funkcją jest naprawdę widoczna - włosy się nie elektryzują i są bardziej gładkie i lśniące.    Kolejnym plusem, który od razu zwrócił moją uwagę jest temperatura. Tak jak pisałam już Wam na bogu TU granicą bezpieczną dla włosów jest około 60-70 stopni Celsjusza. Tutaj mamy do wyboru opcję „Care”, która może nie tyle dba o nasze włosy, co po prostu pozwoli nam ich nadmiernie nie niszczyć. Po wybraniu jej suszarka będzie emitowała strumień powietrza o temperaturze 55 stopni Celsjusza czyli optymalnej dla naszych włosów.     I ostatnia rzecz... nie wiem czy takie rozwiązanie jest we wszystkich obrotowych szczotkach, ale funkcja obrotów w obu kierunkach jak już w końcu ją opanowałam okazała się wręcz wybawieniem. Jednym przyciskiem nawijamy całe pasmo włosów, drugim łatwo je rozwijamy. Nie ma mowy o żadnym wplątaniu włosów w szczotkę tak jak przydarzyło mi się to nie raz, gdy używałam jeszcze zwykłej szczotki (mówiłam już, że mam 2 lewe ręce? ;) ).     A jak ja jej używam?    Po umyciu włosów i osuszeniu ich ręcznikiem zostawiam je do naturalnego podeschnięcia lub jak naprawdę nie mam czasu podsuszam je najpierw zwykłą suszarką. Po obrotową szczotkę sięgam dopiero wtedy jak włosy są już tylko lekko wilgotne. Oczywiście zabezpieczam je najpierw odrobiną oleju i/lub jedwabiu CHI. Potem suszę włosy partiami zaczynając od tych na samym spodzie. Próbuję też nadać im nieco objętości u nasady i korzystam z porad (m.in. stylistki Jagi Hupało), które możecie zobaczyć TUTAJ. Po wysuszeniu, jeśli mam ochotę na wersję prostą zostawiam włosy same sobie. Wyglądają wtedy mniej więcej tak: a W większości przypadków jednak, jak dobrze wiecie, wybieram fale. Jak je uzyskuje? Jeszcze ciepłe od suszenia włosy zawijam dosyć ciasno (ale tak by nie ciągnąć zbyt mocno cebulek) w koczek-ślimak i po około 20 minutach włosy prezentują się tak: Tak uzyskane fale są bardziej gładkie i utrzymują mi się praktycznie cały dzień bez żadnych stylizatorów. Na żywo oczywiście wyglądają lepiej :( Niestety mój aparat nie chce ze mną współpracować jak robię zdjęcia w lustrze, a samowyzwalacza też jeszcze nie opanowałam...        Dla kogo jest ta szczotka? Oczywiście obrotowa szczotka zupełnie nie sprawdzi się w przypadku kręconych czy mocno falowanych włosów, ale posiadaczkom włosów prostych (lub tych lekko falowanych), zarówno tych krótszych jak i bardzo długich jak moje mogę ją naprawdę szczerze polecić. Bardzo długo myślałam nad tym czy ta szczotka ma jakiekolwiek wady i wierzcie mi lub nie, ale poza ceną ok. 230zł  (chociaż po wypróbowaniu, wiem, że w moim przypadku byłaby to dobra inwestycja) nic takiego nie znalazłam :)        K O N K U R S   "O włos od absolutnego piękna" Na koniec mam też dla Was miłą niespodziankę. W ramach akcji „Pokochaj swoje włosy” Philips organizuje dla moich czytelniczek KONKURS, w którym do wygrania jest suszarka ActiveCare HP8270. Taką samą dostałam i ja i muszę Wam powiedzieć, że jest mocną konkurencją dla używanego przeze mnie dotychczas Remingtona. Suszarka wyposażona jest w funkcję jonizacji, posiada dwie końcówki (dyfuzor i koncentrator), regulację temperatury i zimny nawiew, a także ciekawą funkcję TempPrecision, która mierzy temperaturę włosów podczas suszenia i sama zatrzymuje nagrzewanie w momencie, gdy są już one suche.     Co trzeba zrobić by ją zdobyć?    Nic trudnego :) Wystarczy pokazać swoje włosy (prześlijcie zdjęcie pokazujące jak zdrowe i piękne już one są) i odpowiedzieć poniżej w formularzu na konkursowe pytanie: Jaki jest Twój włosowy ideał czyli jakie włosy chciałabyś mieć i dlaczego?          W konkursie może wziąć udział każdy z Was, nie trzeba mieć bloga, ani obserwować mojego. Na Wasze zgłoszenia czekam do 4 października do 23:59 :) Dokładny regulamin konkursu znajdziecie TUTAJ.     Pozdrawiam Was serdecznie,    PS I na koniec jeszcze moja niesforna, zapuszczana obecnie grzywka :) Tym razem specjalnie tak ją wywinęłam na szczotce :D 