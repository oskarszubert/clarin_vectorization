Zawsze zanim opublikuję taki post po głowie chodzi mi pytanie: "a kogo to obchodzi?" ;) Pomimo, że sama na innych blogach bardzo lubię oglądać tzw haule to jednak mam opory... Jeśli mimo wszystko jesteście ciekawe co nowego się u mnie pojawiło - zapraszam :)      To już drugie moje podejście do tej maski. Pierwszą zamówiłam jakoś pod koniec lipca i niestety po prawie miesiącu czekania na przesyłkę poprosiłam sprzedawcę o zwrot pieniędzy :/ Tym razem na szczęście się udało i maska bezpiecznie i szybko do mnie dotarła. Kupiłam ją przede wszystkim po to by napisać dla Was recenzję porównawczą tej maski i odżywki bananowej TBS. Czegoś co mogłoby mi zastąpić TBS szukałam już od dawna, poza tym planuję mini serię takich wpisów: tanie vs drogie :)         Kolejny produkt do porównania ;) Tym razem chcę skonfrontować ocet z Marion z tym z Yves Rocher. Recenzja jest już w przygotowaniu i pewnie pojawi się jeszcze w tym tygodniu :)      O tej masce pisałyście mi wielokrotnie w komentarzach i mailach. Moja miłość do aloesu jest już chyba wszystkim dobrze znana, bo bardzo często polecacie mi właśnie szampony czy inne produkty z tym składnikiem. Na maskę polowałam bardzo długo, bałam się nawet, że już ją wycofali, ale na szczęście nie :)) Po pierwszym użyciu już wiem, że wszystkie te pozytywne recenzje, które czytałam są jak najbardziej uzasadnione!     Właściwie to nie wiem czemu dopiero teraz je zamówiłam... Mleczko jest świetnym nawilżaczem, a do tego pięknie pachnie! Co w sumie rzadko zdarza się w przypadku półproduktów. Od kilku dni intensywnie je testuję (jak zwykle na milion sposobów) i mam wrażenie, że może trafić do ulubieńców miesiąca...      W końcu i ja ją mam. Tylko nie wiem czy i kiedy odważę się nałożyć ją na włosy (na twarz na pewno nie wypróbuję). Słyszałam o jej nieprzyjemnym zapachu, ale to co poczułam przebiło moje najgorsze obawy...      Zamawiałam przede wszystkim z myślą o włosach. Tak jak Wam pisałam TUTAJ chcę sprawdzić działanie peelingu enzymatycznego na skórę głowy. Zanim jednak to zrobię spróbuję się wcześniej skonsultować z kimś kto lepiej się na tym zna niż ja i na pewno zrobię test na małym fragmencie skóry... nie chciałabym podrażnić skalpu i narazić się na wypadanie włosów...          Kwas hialuronowy to taki półprodukt, który zawsze mam w łazience. Do tej pory używałam zawsze tego 1%, jestem bardzo ciekawa czy ten rzeczywiście jest lepszy :)     I znów aloes, tym razem hurtowo :D Taką paczkę dostałam od dystrybutora tych meksykańskich kosmetyków w Polsce. Ponieważ aloes kocham w każdej postaci po prostu musiałam zgodzić się na współpracę :)) Dostałam do przetestowania szampon, odżywkę, żel i krem. Szampon używam już od kilku dni, reszta na razie czeka na swoją kolej...      W sumie to już nie taka nowość - dostałam ten olejek na lipcowym spotkaniu Krakowskich Blogerek, ale dopiero teraz zaczęłam go używać. Pachnie niestety mało naturalnie :(       I ostatnia, ale niewłosowa rzecz ;) Za namową Czarnej Orchidei w końcu skusiłam się na słynny Top Coat - Seche Vite. Rzeczywiście paznokcie wysychają w ekspresowym tempie, lakier trzyma się na nich zadziwiająco długo, a do tego pięknie błyszczy :) Po prostu ideał! :D     I to by było na tyle... a co Wy ostatnio sobie kupiłyście? :D      Pozdrawiam Was serdecznie, 