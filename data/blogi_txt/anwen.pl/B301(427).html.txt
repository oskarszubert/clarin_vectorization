Witam, proszę o poradę dotyczącą suchych, puszących się włosów. Od  dłuższego czasu się z tym zmagam. Przerabiałam mnóstwo kosmetyków takich  jak Olej rycynowy, lniany. Różne maski, odżywki, domowe maseczki z  żółtek jaj, owsianki, drożdży, miodu itp. Niestety, wierzch włosów wciąż  sie puszy, i jest suchy, gdy zaś włosy pod spodem są gładkie, i  śliskie, oraz wyglądają zdrowo. Nie mam pojęcia jak pozbyć się tych  suchych włosów, które szpecą wygląd moich włosów. Dodam, że nie suszę,  ani nie prostuję, farbuję włosy raz na miesiąc, Garnierem. Nie używam kosmetyków w którym zawarte są silikony itd.  Z góry dziękuję za pomoc  :)               MOJA PORADA:  Po pierwsze jak widać na zdjęciach mamy do      czynienia z włosami kręconymi i być może warto by było zacząć korzystać      z pielęgnacji przeznaczonej do takich włosów. O zasadach pielęgnacji      CG (czyli Curly Grirl) możemy przeczytać w      zakręconym dziale forum wizaz.pl. Proponuję zacząć od tych dwóch      wątków: http://wizaz.pl/forum/showthread.php?t=387147      i http://wizaz.pl/forum/showthread.php?t=404704    Takie puszenie jedynie wierzchniej warstwy może      być też spowodowane nieprawidłowym nakładaniem odżywek. Jeśli myjemy      włosy głową w dół musimy pamiętać by dokładnie rozprowadzać produkty odżywiające na całych włosach.    Jeszcze inną przyczyną takiego stanu włosów mogą      być błędy w stylizacji. Przy włosach kręconych poza pielęgnacją      bardzo ważną rolę w wyglądzie włosów odgrywa właśnie stylizacja.  Nie      wiem czego konkretnie używa nasza bohaterka, ale dobry stylizator      (np. żel lniany + kropelka oleju wtarta już w suche włosy) powinien pomóc.   Wierzchnia warstwa jest szczególnie narażona na ocieranie      się np. w nocy o poduszkę przez co również może się bardziej puszyć.      Możemy temu zapobiec zmieniając poszewkę na jedwabną (bądź      satynową) lub upinając włosy na noc do góry (np. w koczek-ślimak      spinkami żabkami). Co jeszcze mogłybyście polecić w takim przypadku? :) Może jakaś zakręcona włosomaniaczka doradzi coś konkretnego?    Pozdrawiam Was serdecznie, 