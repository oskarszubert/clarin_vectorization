Olejowanie to najważniejszy według mnie zabieg pielęgnacyjny. Nic tak nie pomogło moim, dawniej mocno zniszczonym włosom jak oleje. Dzięki nim włosy nabrały blasku, wygładziły się i stały się bardziej elastyczne.     Oczywiście dobór najlepszego oleju dla naszych włosów nie jest najprostszy, ale moim zdaniem zdecydowanie warto szukać. Możemy sugerować się porowatością naszych włosów i grupą olei, która ma szansę się na takich sprawdzić. Świetnie opisała to u siebie Czarownicująca (TUTAJ i TUTAJ) więc nie będę tego powtarzać :) U mnie niestety ta metoda sprawdza się średnio – oleje, które teoretycznie nie powinny mi pasować działają bardzo dobrze i na odwrót – te najlepsze dla moich włosów nie dogadują się z nimi wcale...      Przez te 3 lata odkąd zaczęłam włosy olejować wypróbowałam już mnóstwo olei – dziś chciałabym Wam opisać moich absolutnych ulubieńców! 1.    Olej kokosowy    Był to pierwszy olej, który stosowałam na włosy. Uwielbiam go za słodki zapach, za to, że jest wyjątkowo lekki i na lokach czy falach można go stosować nawet jako stylizator. Bardzo ciężko z nim przesadzić, więc idealnie nadaje się do zabezpieczania końcówek. Na moich włosach pomimo wysokiej porowatości sprawdza się bardzo dobrze, ale uwaga, bo włosy wysoko porowate może puszyć! Jest jednym z niewielu olejów, które są w stanie wniknąć do wnętrza włosa, a co za tym idzie poprawić jego stan. Jest też idealny do metody farbowania na olej.    Cena: ok. 14zł za 200ml        2.    Olej z pestek śliwki    Mój ulubieniec do zabezpieczania końcówek. Ma przepiękny, marcepanowy zapach. Jest bardzo lekki, szybko się wchłania (idealnie nadaje się też do stosowania na twarz). Bardzo lubiłam nakładać go nawet na suche włosy, których zupełnie nie obciążał za to pięknie je wygładzał i nadawał blasku. Mieszałam go też z innymi stylizatorami (np. żelem lnianym), dzięki czemu moje fale były bardziej miękkie i błyszczące.    Cena: ok. 7zł za 15ml  Moja recenzja: http://www.anwen.pl/2011/11/ulubieniec-miesiaca-listopad- olej-z.html           3.    Olej Pomarańcza i Brzoza, Alterra Przepiękny, orzeźwiający zapach pomarańczy złamany delikatną brzozową nutką. Olejowanie nim włosów to prawdziwa przyjemność :) U mnie akurat najlepiej sprawdzają się właśnie miksy różnych olei, więc zarówno ten Alterry jak i Alverde, o którym przeczytacie poniżej to moi włosowi ulubieńcy. Z niecierpliwością czekam na jego powrót do Rossmanna, bo zostało mi go już naprawdę niewiele!    Cena: ok. 18zł za 100ml  Moja recenzja: http://www.anwen.pl/2012/01/ulubieniec-miesiaca- styczen-olejek.html            4.    Olej Paczula i Czarna Porzeczka, Alverde    Na moich włosach działa właściwie tak samo jak olej z Alterry. Jego zapach jest jednak zupełnie inny, bardziej wyrafinowany, słodszy i perfumeryjny. Niestety w Polsce jest niedostępny.     Cena: ok. 12zł za 100ml (kupując za granicą – na allegro musimy zapłacić prawie 3 razy więcej) 5.    Olej stymulujący wzrost włosów, Khadi    Zdecydowanie najlepszy olej do stosowania na skalp. U mnie rzeczywiście stymulował wzrost włosów (rosły mi po nim około 2cm na miesiąc) i przede wszystkim likwidował problem nadmiernego wypadania. Jak na indyjski olej ma całkiem przyjemny zapach i jest niesamowicie wydajny, co przynajmniej nieco rekompensuje jego wysoką cenę. Cena: 58zł za 210ml  Moja recenzja: http://www.anwen.pl/2011/08 /recenzje-kosmetykow-cz-xv-olejek.html        Poza wyborem najlepszego dla nas oleju warto też poszukać metody nakładania, która będzie dla naszych włosów najkorzystniejsza. Moje włosy sto razy lepiej reagują na olejowanie na mokro - włosy po takim zabiegu są o wiele lepiej nawilżone. Do niedawna najchętniej aplikowałam oleje metodą, którą opisałam Wam TUTAJ na włosy spryskane mgiełką (robioną samodzielnie z półproduktów). W tej chwili stosuję patent opisany TU.        A jaki jest Wasz ulubiony olej? :)      Pozdrawiam Was serdecznie,     Zdjęcia: 1 2 3 4 5 