Witam,  Mam  pytanie w sprawie włosów mojej córki, które są długie proste ciężko je  rozczesać a po umyciu koło twarzy robią się jakby dredy. Stosuje produkt Alterra odżywka granat i aloes i Kallos latte. Bardzo proszę doradź, jaką odżywkę lub maskę kupić do lepszego rozczesania.  Pozdrawiam,   Anka   Dziś wpis, w którym wyjątkowo mocno liczę na Waszą pomoc. Sama nie mam aż takiego doświadczenia w wyszukiwaniu produktów ułatwiających rozczesywanie włosów, zwlaszcza takich dla dzieci, więc każda podpowiedź w komentarzu (najlepiej z linkiem do wizażowego KWC) będzie mile widziana, a następnie dopisana do posta :)   MOJE TYPY:   Woda ułatwiająca rozczesywanie z Yves Rocher - pięknie pachnie lipą (chociaż ten zapach może nie każdemu odpowiadać) i rzeczywiście bardzo ułatwia rozczesywanie włosów. Do tego nabłyszcza i wygładza nieco włosy. LINK do KWC.     Mgiełki do włosów Gliss Kur (różne rodzaje) - nie miałam ich wszystkich, więc nie powiem Wam, która akurat z nich będzie najlepsza do rozczesywania, ale wszystkie mają silikony, więc każdy powinien się w tym celu sprawdzić. LINK do KWC.    Maska Kamille Wax - sprawia, że nawet najbardziej splątane przy myciu włosy stają się gładkie i bardzo łatwo je przeczesać palcami, a potem rozczesać nawet na mokro (oczywiście jeśli już to tylko grzebieniem o szeroko rozstawionych zębach). LINK do KWC i mojej RECENZJI.     Maska nawilżająca Bioetika - działa pod tym względem podobnie do tej opisywanej powyżej. LINK do KWC i moja RECENZJA.   Odżywki b/s np. Joanna - również bardzo pomagają rozczesać włosy. O tych, które ja używałam pisałam kiedyś w TYM poście.    Serum silikonowe czyli tzw. jedwab w płynie - równiez nie podaję konkretnej firmy, bo wybór jest ogromny, a wszystkie działają podobnie. Silikony wygładzą włosy i bardzo ułatwią nam ich rozczesanie.     WASZE TYPY:   Tangle Teezer - nie wiem jak mogłam o nim zapomnieć :D Chyba dlatego, że sama nie używam już nic innego i zapomniałam o tym, że istnieją 'zwykłe' szczotki. LINK do mojej recenzji.  Spray ułatwiający rozczesywanie dla dzieci Yves Rocher - LINK do KWC       MOJA RADA:   Pomijając wszystkie wyżej wymienione produkty, najważniejsze jest to by włosy przed umyciem bardzo dokładnie rozczesać. Wiem, że wydaje się to oczywiste, ale wiele osób naprawdę o tym zapomina. Druga rzecz to samo mycie. Jeśli zrobimy to niedelikatnie to rzeczywiście po umyciu mogą nam się zrobić wręcz dredy. Bardzo przydatne są tu metody OMO i kubeczkowa. Pisałam o nich np. TU. Trzecia to wycieranie - nie trzemy włosów ręcznikiem tylko delikatnie odsączamy wodę. Możemy je po prostu zawinąć w turban i zaczekać aż ręcznik sam wchłonie nadmiar wody. Bardzo dobrze sprawdzają się pod tym względem te zrobione z mikrofibry - o wiele lepiej i szybciej chłoną wodę. Ostatnia rzecz to samo rozczesywanie - ZAWSZE zaczynamy od końców i robimy to powoli. Opisałam to kiedyś TUTAJ.     Czekam na Wasze typy :) Pozdrawiam Was serdecznie, 