Dzisiejszą recenzję zacznę nietypowo, bo od pokazania Wam składu:  Aqua, Cetearyl Alcohol, Behentrimonium Chloride, Panthenol, Parfum, Hydrolyzed Keratin, Equisetum Arvense Extract, Anthemis Nobilis Flower Extract, Lawsonia Inermis extract, Phenoxyethanol, Ethylhexylglycerin, DMDM Hydantoin, Lillicum Verum Fruit Oil, Citrus Aurantium Bergamia Fruit Oil, Citrus Aurantium Dulcis Peel Oil, Styrax benzoin, Hexyl Cinnamal, Butylphenyl Methylpropional, Cl 19140 Te z Was, które choć trochę na składach się znają bez trudu zauważą, że WAX niestety pod tym względem zachwycający nie jest. Wszystkie „dobre” składniki (hydrolizowana keratyna, ekstrakty: ze skrzypu polnego, rumianku i henny) znajdują się po zapachu, czyli w ilościach raczej znikomych... Przed zapachem skład standardowy (woda, emolient, antystatyk i panthenol). Po takiej analizie mogłybyśmy pomyśleć, że maska będzie raczej słaba i szkoda tracić na nią pieniądze. Szczerze mówiąc sama na pewno wcześniej bym jej nie kupiła, ale skoro dostałam to stwierdziłam, że przynajmniej wypróbuję – krzywdy mi przecież nie zrobi ;) I jakież było moje zaskoczenie po pierwszym użyciu! Maska jest mówiąc w skrócie po prostu świetna! Nie wiem, czemu dokładnie zawdzięcza swoją jakby woskową konsystencję (która mnie osobiście uwiodła) ani tak zadziwiająco dobre działanie, ale jak widać czasami nawet przeciętny skład jest w stanie nas pozytywnie zaskoczyć. OpakowanieDuża, wygodna, plastikowa puszka. Osobiście wolałabym mniejsze opakowanie (to, co mam ma 480g), bo nie lubię zbyt długo używać jednego produktu. Maskę łatwo wydobyć z opakowania, co przy tak gęstym produkcie jest niemałym plusem (ostatnio męczę się z wyciskaniem bardzo treściwych odżywek z tubek czy butelek z małym otworkiem, więc tym bardziej doceniłam zalety tego opakowania). ZapachDla mnie niestety nieprzyjemny. Oczywiście nie jest tak odpychający jak chociażby l-cysteiny czy Amli, ale jednak nie przepadam za nim i niestety dosyć długo czuć go na włosach :(  DziałanieMaskę używałam średnio raz w tygodniu i nakładałam ją tylko na włosy omijając skórę głowy (bałam się, że podrażni mnie DMDM hydantoina). W większość przypadków nakładałam ją solo (po myciu), ale zdarzało mi się ją tuningować (wtedy nakładałam przed myciem) różnymi półproduktami (przez gęstą konsystencję idealnie się do tego nadaje!). Wtedy działała jeszcze lepiej, a już hitem była Maka (ale o niej na pewno jeszcze Wam napiszę). Trzymałam ją zwykle na włosach 30 minut do godziny pod foliowym woreczkiem i ciepłym ręcznikiem. Włosy po jej użyciu były bardziej gładkie niż zwykle, takie jak po olejach. Stawały się bardziej elastyczne, błyszczące i wyglądały naprawdę zdrowo. W dotyku były wyjątkowo miękkie i jakby śliskie (jak jedwabna czy satynowa wstążka). Nakładałam ją kilka cm od głowy, więc włosy nigdy nie były po niej obciążone. Co do działania rozjaśniającego to na moich włosach nie było żadnej różnicy, więc posiadaczki ciemnych włosów też mogą spokojnie jej używać. Niestety nie jestem w stanie określić czy maska samodzielnie mogłaby zregenerować zniszczone włosy, bo moje już od dawna takie nie są i teraz od kosmetyków oczekuję jedynie utrzymania ich w dobrej kondycji i wizualnie pozytywnych efektów. Jestem natomiast pewna, że odpowiednio stuningowana będzie sprawdzać się znakomicie nawet przy mocno zniszczonych włosach. WydajnośćMaska jest bardzo gęsta i na moje długie włosy schodzi mi jej dość sporo – myślę, że około 2 czubatych łyżek. Używam jej od ponad 2 miesięcy (średnio raz na 1-2 tygodnie) i zużyłam już ponad połowę opakowania (480 g).  Cena/dostępnośćZ tego, co sprawdzałam to maska kosztuje prawie 30zł za duże opakowanie i jest dostępna tylko w aptekach (poprawcie mnie jak się mylę). Stosunek ceny, do jakości wydaje mi się odpowiedni, ale jak będę kupować to spróbuję poszukać promocji ;)  Podsumowując jest to maska, którą na pewno kiedyś odkupię (może nie od razu po skończeniu tego wielkiego opakowania, ale prędzej czy później do niej wrócę). Czy Wam polecam? Na pewno tym z Was u których Biovax się nie sprawdził – jest szansa, że tę maskę bardziej polubicie. Wiem, że są dwa obozy – fanów Waxa i Biovaxa, ja od dziś będę żyła gdzieś pomiędzy nimi ;) ale tylko jeśli chodzi o wersję Kamille, bo tej tradycyjnej (z SLS) na pewno na włosy nie nałożę! Pozdrawiam Was serdecznie, 