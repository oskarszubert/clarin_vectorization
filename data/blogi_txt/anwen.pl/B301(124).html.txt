Te z Was, które ogladają filmiki na YT lub „blogi urodowe” na pewno się z tym pojęciem już spotkały, dla pozostałych napiszę tylko, że haul to nic innego jak pochwalenie się swoimi zakupami ;) Ja też postanowiłam Wam dziś pokazać moje ostatnie włosowe łupy:   Daktarin 2%      - wydawać by się mogło, że ten lek na grzybicę ma niewiele wspólnego z      włosami, ale być może Wy też już trafiłyście w necie na informacje, że      mikonazol zawarty w nim niesamowicie przyspiesza porost włosów (podobno mogą rosnąć nawet 4 cm      na miesiąc). Ja zastanawiałam się nad nim już od kilku miesięcy, ale jakoś      nie mogłam się przemóc. Teraz postanowiłam zrobić z siebie królika doświadczalnego i przetestowałać go na sobie. O efektach na pewno napiszę.      Dziś dokładnie zmierzę jedno testowe pasemko (co do milimetra) i rozpocznę      eksperymet. Trzymajcie kciuki, żeby nie wypadły mi wszystkie włosy ;)      Cena: 13,84zł – w aptece Dbam o Zdrowie.   Koleston      Perfect – profesjonalna farba do włosów firmy Wella. Połowę zużyłam już tydzień temu, ale recenzję napiszę Wam dopiero za jakiś czas – chcę      wcześniej zobaczyć czy i jak szybko będzie mi się wypłukiwał kolor. Cena:      20zł – allegro.   Maska Honey – firmy Kallos. Kupiłam ją, bo w moim sklepie zabrakło Latte :( Niestety      bardzo się na niej zawiodłam. Ma okropny zapach, bardzo rzadką      konsystencję i w ogóle nie działa (a na pewno gorzej niż moja ulubiona      odżywka). Absolutnie jej nie polecam! Cena: 4,52zł - sklep Aidem w      Krakowie.   Mgiełka wzmacniając Radical – postanowiłam znów zawalczyć o szybszy porost      włosów. Zacznę jej używac dopiero po zakończeniu testów z Daktarinem i      wykorzystaniu ampułek.Cena: 6,77zł – w aptece Dbam o Zdrowie.   Szampony:      Herbal Cream z wit. E i truskawkowy – podobno biodegradowalne, organiczne szampony. Co prawda ciężko mi znaleźć jakiekolwiek informacje na temat      tych szamponów i firmy Organic Aid, ale skusiła mnie niska cena i prosty      skład, więc dorzuciłam je do innych zakupów na Allegro (kupiłam u tego      sprzedającego między innymi pomadkę Infallible L’oreal za 13,50zł!!!). Jak przetestuję to na pewno coś o nich napiszę. Cena: 3,99zł – allegro.   Herbatka z      pokrzywy – nie wiem, które to już moje opakowanie… Muszę przyznać, że      jestem totalnie uzależniona od tego smaku! i efektów w postaci lepszej      cery i włosów. Cena: 3,56zł – w aptece Dbam o Zdrowie.   Kuracja przeciw wypadaniu włosów w ampułkach Radical – kupiłam ją z myślą o      wiośnie i nasilonym wypadaniu włosów. Niestety, ale to problem z którym      borykam się cały czas. Na wiosnę, na jesień i po farbowaniu zawsze wzmaga      się u mnie wypadanie włosów. Trafiłam na świetną promocję, więc      stwierdziłam, że kupię już teraz i schowam w szafie, żeby mnie wcześniej      nie skusiły. Cena: 26,53zł – w aptece Dbam o Zdrowie.    Nie będę pokazywać Wam moich innych, niewłosowych zakupów, bo obawiam się, że uznałybyście mnie za zakupoholiczkę ;) 