Droga Anwen!   Po przeczytaniu, że też masz przetłuszczające się włosy postanowiłam  podzielić się z Tobą przepisem na suchy szampon. Jest on niezwykle szybki  i łatwy w wykonaniu. Potrzebne będą:           - szklanka płatków owsianych       - pół szklanki sody oczyszczonej  (jeśli jednak nie lubisz używać sody, szampon sprawdzi się też bez niej)       Płatki miksujemy na drobny proszek, dodajemy sodę i dokładnie  mieszamy. Wystarczy posypać proszkiem głowę i zostawić na kilka minut. Po tym czasie strzepujemy pyłek z włosów lub kierujemy na głowę strumień powietrza z suszarki. Nasz szampon przechowujemy w szczelnie  zamkniętym pojemniku.  Pozdrawiam, Hanamakata DOPISEK OD ANWEN:   Sama niestety tego przepisu jeszcze nie wypróbowałam i pewnie prędko się na to nie zdecyduję, bo nie lubię suchych szampon w formie pudru. Nie potrafię ich dobrze zaaplikować ani później wyczesać tak by były niewidoczne na włosach. Poza tym w Batiste uwielbiam też to jak pachną po nim moje włosy ;) Jeśli jednak miałabym spróbować taki szampon DIY to wybrałabym wersję bez sody lub przynajmniej próbowałabym zmniejszyć jej ilość.     Koniecznie dajcie znać jeśli zdecydujecie się wypróbować ten przepis lub być może już podobny szampon stosowałyście :) 