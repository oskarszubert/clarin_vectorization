Bardzo często dostaję od Was maile z prośbą o pomoc w dobraniu kosmetyków dla Waszego typu włosów. Pomimo, że bardzo chciałabym Wam pomóc nie jest to niestety możliwe. Przede wszystkim dlatego, że każde włosy/skóra głowy będą inaczej reagowały na dany kosmetyk. Ma na to wpływ zbyt wiele czynników bym mogła jednoznacznie odpowiedzieć – „tak, ten produkt na pewno się u Ciebie sprawdzi.” Co zauważyłam u siebie to często bywa tak, że nawet ten sam kosmetyk może u mnie źle i dobrze działać w zależności od wody, pogody, innych kosmetyków jakie użyję, a nawet od dnia cyklu, w którym go zastosuję. Czym zatem należy się kierować przy zakupie kosmetyków?Nigdy nie kupuję kosmetyków „spontanicznie” (zawsze      takie zakupy źle się u mnie kończyły), chyba, że jest to totalna nowość i      nie mam możliwości sprawdzić opinii o nim. Nie czytam opisów producenta na opakowaniu. Sama      pracuję w firmie produkcyjnej (nie związanej w żaden sposób z branżą      kosmetyczną) i wiem w jaki sposób powstają takie opisy. Zawsze sprawdzam skład kosmetyku (INCI) i staram się      wybierać te, które mają jak najwięcej składników aktywnych (olei,      ekstraktów, witamin, protein, nawilżaczy). Nie kieruję się kategorią producenta: włosy      farbowane, cienkie, długie, delikatne, suche, przetłuszczające się itp. (a      w przypadku kosmetyków do twarzy wiekiem dla jakiego są one przeznaczone).      Wolę sama zdecydować jaki szampon, odżywkę czy maskę powinnam stosować. Zawsze przed zakupem sprawdzam w KWC opinie innych dziewczyn starając się znaleźć takie, które mają podobne włosy do moich.  Testuję, testuję i jeszcze raz testuję. W sumie to prawie rok zajęło mi nauczenie się co lubią moje włosy. Najlepiej testować      kosmetyki pojedynczo, tak abyśmy mogły zobaczyć efekty po dłuższym czasie      a nie po jednorazowej aplikacji. Minimum 2-3 tygodnie poużywajcie jeden      kosmetyk, zanim wyciagniecie wnioski na jego temat.  Mam swoje ulubione firmy, do których często wracam      i których nowości z chęcią testuję. Mam też takie, które omijam szerokim      łukiem ;) Na początku radzę Wam zacząć poszukiwania od      tańszych kosmetyków. Mniej będzie bolało jak jakiś kosmetyk się u nas nie sprawdzi. Potem jak już nauczycie się jakich składników szukać możecie      spróbować również droższych kosmetyków (chociaż nie zawsze są one lepsze). Czego powinnyśmy szukać? Po pierwsze delikatnego      szamponu do częstego używania (chyba, że mamy kręcone włosy to wtedy      dobrej odżywki do mycia). Szamponu oczyszczającego do używania raz na 1-2      tygodnie. Prostej odżywki do używania po każdym myciu – najlepiej takiej      po której włosy łatwo się rozczesują i wyglądają ładnie. Bogatej składowo      maski, która głęboko odżywi nam włosy – do stosowania 1-2 razy w tygodniu.      Oleju, który sprawdzi się na naszych włosach (nie każdy olej będzie      działał tak samo na wszystkich włosach. Są dziewczyny, którym mój ulubiony kokos nie służy). Czegoś do zabezpieczenia włosów: może być to serum,      jedwab, odżywka b/s czy mgiełka. I ewentualnie produktów do stylizacji. 