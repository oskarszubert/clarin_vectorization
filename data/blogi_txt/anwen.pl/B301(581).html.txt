Co jakiś czas na blogu zamieszczam Wam ciekawe artykuły dotyczące włosów znalezione w sieci. Ostatnio co raz częściej podrzuca mi je mój Krzysiek :D Tym razem mam dla Was nie tyle artykuł co bardzo ciekawy przedmiot: szczotkę dla mężczyzn HEADCASE. Oczywiście jak na gadżet dla faceta przystało szczotka ma mnóstwo bajerów ;) Przyznam szczerze, że sama chętnie bym ją wypróbowała, niestety z tego co zdążyłam się zorientować nie ma ich jeszcze w sprzedaży. http://www.geektoys.pl/headcase-%E2%80%93-futurystyczna- szczotka-dla-mezczyzn/     "Headcase to szczotka dla mężczyzn, którą zaprojektowała  kobieta -  Filipa Vajda. Mężczyźni jeszcze przez tysiące lat posługiwaliby się  pewnie tylko grzebieniem. Tymczasem Headcase pomoże facetom osiągnąć  kolejny poziom w zakresie dbania o siebie.      Jest to szczotka do włosów z wbudowaną funkcją suszenia, działającą w  oparciu o technologię FIR (Far InfraRed). Dzięki temu suszenie odbywa  się w całkowitej ciszy, a ukrwienie głowy zwiększa się, co wspomaga wzrost włosów.  Nie wiadomo, kiedy szczotka pojawi się w sprzedaży, ale  zapewne od razu zyska wielu fanów." źródło: http://www.geektoys.pl/headcase-%E2%80%93-futurystyczna- szczotka-dla-mezczyzn/    Ta szczotka przypomniała mi przy okazji o saunach InfraRed (inaczej nazywanych saunami na podczerwień), do których dawniej chodziłam regularnie i które bardzo mi służyły. Teraz jak mam już kartę MultiSport mogę znów do tego wrócić. Taka sauna nie tylko doskonale relaksuje, dodaje mi energii i poprawia nastrój, ale też pozytywnie wpływa na włosy. Warto przed wejściem do sauny nałożyć na nie odżywczą maskę. Jej składniki dzięki wyższej temperaturze i promieniom podczerwonym lepiej wnikną we włosy i zadziałają mocniej! Oczywiście nie liczyłabym na przyspieszony wzrost włosów, bo żeby to osiągnąć trzeba by chodzić na saunę przynajmniej raz dziennie ;) Taka sauna podobno spala też sporo kalorii - podczas jednej sesji ubywa nam ich około 600-800. Co prawda nie wierzę, że można dzięki temu rzeczywiście schudnąć, ale jest to na pewno miłe uzupełnienie treningów i diety :))          Przy okazji dzisiejszego posta chciałabym poprosić Was również o pomoc :) Blog już od jakiegoś czasu jest dla mnie bardzo ważny i pochłania mi większą część życia i bardzo chciałabym, żeby ciągle się rozwijał. Będzie mi bardzo miło, jeśli zechcecie poświęcić chwilkę i wypełnicie poniższą ankietę :) Ładowanie...    Pozdrawiam Was serdecznie, 