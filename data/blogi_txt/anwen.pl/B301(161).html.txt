Tak jak w tytule :) Kupując przedwczoraj maskę dla Was na konkurs w pierwszej chwili przeraziłam się, że wycofali ją całkiem z Auchan i już zaczęłam się zamartwiać, gdzie ja ją w takim razie teraz kupię. Na szczęście zauważyłam na półce to: To nic innego jak nasza stara dobra maska Gloria w nowym opakowaniu :))) Producent w końcu zauważył konieczność zmian. Poprzedni słoiczek był mocno przestarzały i raczej mało atrakcyjny dla oka ;) To  opakowanie jest na pewno lepsze (posiada folię ochronną, więc kupując mamy pewność, że nikt jej wcześniej nie otwierał), chociaż nadal nie idealne :P Ale wybaczam mu kiepski 'design' ;-) za to jak działa na moich włosach! Co do składu, to jak możecie zauważyć na zdjęciach poniżej na szczęście praktycznie nic się nie zmieniło :) Jedyna zmiana to E471 na glyceryl stearate. Czy będzie to miało wpływ na działanie kosmetyku? Raczej nie, ale nie omieszkam tego sprawdzić i w razie czego Wam napisać. Muszę tylko dokupić jeszcze jedno opakowanie dla siebie ;)   Stara wersja   Nowa wersja  Pozdrawiam Was serdecznie,  PS Przy okazji podzielę się z Wami fajną stroną, przydatną przy analizowaniu składów, którą dziś odkryłam :) Zobaczcie: http://www.kosmopedia.org/encyklopedia/  Polecam zajrzeć też tu: http://www.kosmopedia.org/fakty_i_mity/ Taka lektura na weekend ;) i dla jasności - nie chodzi mi o to byście ślepo wierzyły we wszystko co jest tam napisane, ale moim zdaniem mimo wszystko zawsze warto przeczytać. Chociaż biorąc pod uwagę prognozy pogody, mam nadzieję, że większość z Was spędzi jednak weekend z dala od komputerów ;-) 