Aloes to zdecydowanie mój ulubiony składnik w kosmetykach do włosów. Jakbym kiedyś miała stworzyć linię własnych produktów na pewno znalazłoby się wśród nich coś z aloesem... z bardzo dużą ilością aloesu :D Kiedy, więc odezwała się do mnie firma będąca dystrybutorem kosmetyków Naturaloe w Polsce z propozycją przetestowania przeze mnie ich szamponu i odżywki, nie mogłam odmówić ;)  Jak widzicie na zdjęciu szampon już sięgnął dna. Używałam go regularnie od połowy września. Odżywka w tej chwili też już mi się skończyła, więc najwyższa pora zdać Wam relację z ich testowania. Jeśli tak jak ja kochacie aloes - zapraszam do przeczytania mojej recenzji :)       Zwykłe, standardowe, plastikowe butelki wykonane z dosyć miękkiego tworzywa. Zaopatrzone w wygodne korki (nie zakrętki) o odpowiednich otworach - czyli nie musimy się obawiać, że wylejemy zbyt dużą ilość produktu na raz :) Podoba mi się kolorystyka etykietek i to, że butelki są przezroczyste - nie muszę kombinować by sprawdzić ile produktu jeszcze mi zostało.       Szampon pachnie okropnie. Ma bardzo silny, chemiczny zapach, który nieco mnie do niego zniechęcił już od początku testowania. Bałam się, że przy tej ilości środków zapachowych może podrażniać skórę, na szczęście nic takiego nie miało miejsca.     Odżywka za to pachnie przepięknie. Długo nie mogłam skojarzyć co to za zapach... potem przypomniało mi się, że tak pachniały jakieś cukierki, których nie jadłam od lat i tym tropem w końcu dotarłam do tego, że to po prostu anyż. Słodki, ale nie mdlący, nietypowy jak na kosmetyk zapach, który na pewno uprzyjemnia nam jego stosowanie.       Szampon działa zupełnie przeciętnie. Dobrze oczyszczał włosy (ma w składzie SLES), ale przy tym ich nie wysuszał ani nie podrażniał mojej skóry. Lubiłam go za to, że nie musiałam włosów dodatkowo oczyszczać niczym więcej. Włosy były lekkie i nieobciążone, ale to wszystko. Nie zachwycił mnie niczym na tyle bym miała ochotę do niego wracać.     Odżywka za to wyjątkowo przypadła mi do gustu. Bardzo lekka, zupełnie nie obciążała mi włosów, za to wyraźnie je nawilżała. Idealnie nadawała się na dni kiedy zupełnie nie miałam czasu dla włosów. Wystarczyło je umyć jakimkolwiek szamponem, nałożyć odżywkę dosłownie na 2-3 minuty i tyle - prezentowały się naprawdę bardzo dobrze. Włosy były po niej lejące, gładkie, bardzo błyszczące i zupełnie się nie puszyły ani nie strączkowały. Odżywka Naturaloe ułatwiała też rozczesywanie i zapobiegała elektryzowaniu się włosów.       Szampon ma gęstą, mocno żelową (żeby nie powiedzieć glutowatą) konsystencję. Mocno się pieni, ale jest stosunkowo mało wydajny. Wystarczył mi na trochę ponad miesiąc codziennego używania, co przy pojemności 350ml jest raczej słabym wynikiem.     Odżywka jest bardziej wydajna niż szampon, ale w porównaniu z innymi tego typu produktami wypada przeciętnie. Wystarczyła mi na 2 miesiące regularnego (ale nie codziennego) używania. Ma przyjemną, choć niezbyt gęstą konsystencję, typową dla odżywek. Dobrze się ją rozprowadza, nie spływa z włosów i z nich nie znika (są takie produkty, których trzeba nałożyć baaaaardzo dużo by w ogóle poczuć, że mamy coś na włosach).       Szampon do włosów farbowanych INCI: Aloe Barbadensis Gel, Sodium Laureth Sulfate, Cocoamydopropyl Betaine, Cocamide DEA, Glycol Stearate and Glycol Distearate, TEA Salicilate, Urtica Dioica and Retinol and Polysorbate-80 and Propylene Glycol, Polycuaternium-7, Diazolidinylurea and Iodopropynyl Butylcarbamate and Propylene Glycol, Citric Acid, Fragance, C.I. 19140, C.I. 4209    Odżywka INCI: Aqua, Aloe Barbadensis Gel, Cetrimonium Chloride, Cetearyl Alcohol, Diazolidinyl Urea and Iodopropynyl Butylcarbamate and Propylene Glycol, Polycuaternium-6, Citric Acid, Parfum, C.I. 19140, C.I. 42090    Zacznę od odżywki i jej bardzo krótkiego składu. Wysoko aloes - czyli jest szansa, że rzeczywiście jest go tu 10% tak jak na opakowaniu deklaruje producent. Poza tym standardowo emolient i antystatyki. W składzie nie znajdziemy protein za co odżywka Naturaloe ma u mnie dodatkowy plus. Na co dzień zdecydowanie wolę wybierać produkty bez protein, a tych składników dostarczam włosom raz na jakiś czas w maskach bądź innych intensywnych kuracjach (np. plukanka z l-cysteiną, maska z żółtka czy laminowanie żelatyną), dzięki temu jeszcze nigdy nie miałam problemu z przeproteinowaniem włosów :) W składzie przed zapachem mamy też niestety dosyć brzydki konserwant, który może uczulać. Nie radzę, więc nakładać jej na skórę głowy! Skład szamponu też jest bardzo prosty i skupia się przede wszystkim na substancjach myjących. Podobnie jak i w odżywce nie znajdziemy tu silikonów, ani innych emolientów. Poza detergentami i tytułowym aloesem (na 1 miejscu!), który zdecydowanie łagodzi działanie szamponu, producent dołożył pokrzywę (ekstrakt?) i witaminę A. Tutaj również znajdziemy ten sam konserwant co w odżywce, więc szampon raczej nie sprawdzi się u osób z wrażliwą skórą głowy.       Kosmetyki Naturaloe możemy kupić w sklepie firmowym dystrybutora: http://www.naturaloe.pl/produkty,6.html za szampon musimy zapłacić 37zł (moim zdaniem zdecydowanie za dużo), a za odżywkę 27zł. Obydwa produkty zostały zapakowane w 350ml butelki. Podsumowując jak już pewnie się domyśliliście czytając to co napisałam powyżej do szamponu Naturaloe zdecydowanie więcej nie wrócę. Za tę cenę mogę mieć prawie 3 butelki aloesowego szamponu Equilibra (kupionego na promocji ;) ), który moim włosom spodobał się o wiele bardziej.    Co do odżywki to bardzo chętnie za jakiś czas zakupię kolejne opakowanie. Jej zapach i działanie częściowo rekompensują mi jej nieco za wysoką ceną. Gdyby miała lepszy skład (mniej drażniący konserwant) to byłaby moim zdaniem warta tych 27zł. Czy polecam? Maniaczkom aloesu takim jak ja na pewno tak :D Również osobom, które lubią zapach anyżu (raczej rzadko spotykanym w kosmetykach), chcą mocnego nawilżenia i nie mają problemu z przeznaczeniem takiej kwoty na odżywkę do włosów ;)    Pozdrawiam Was serdecznie,       PS Mam też dla Was kod rabatowy, dzięki któremu możecie kupić te kosmetyki 10% taniej. Przy zamówieniu trzeba dopisać: natur-5-aloe Kod jest  ważny do 20.12.2012 do godziny 24:00 i nie łączy się z innymi promocjami na stronie. 