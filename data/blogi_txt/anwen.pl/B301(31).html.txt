Jak to zwykle przed wizytą u fryzjera moje włosy w sierpniu układały się wręcz nieprawdopodobnie dobrze ;) Chyba bały się, że zetnę je za bardzo i chciały mnie przekonać, że taka długość jest jednak ok :P Nie ugięłam się i mimo wszystko poleciało ok 6-7cm z długości. Niestety nie udało mi się wybrać do Viru i zrobiłam to sama, w domu :) Tylko grzywki nie ruszałam, bo pod tym względem sobie nie do końca ufam (ostatnim razem samodzielnego cięcia bardzo żałowałam ;) ).    Po ścięciu włosy wyraźnie odżyły! Lepiej się teraz układają, lepiej się kręcą i na żywo wyglądają na gęstsze niż przed cięciem. No i w końcu nie są 'za długie' i nie przytłaczają mnie aż tak. Przestało mnie też już kusić mocniejsze ścięcie. Myślę, że taka długość jak mam teraz jest właśnie dla mnie idealna (ostatni raz miałam taką aż w lutym!) ;)    Jak co miesiąc w sierpniu sięgnęłam po farbę Color Soin, a wewnętrznie stosowałam olej z wiesiołka. Przez cały miesiąc praktycznie zawsze suszyłam włosy naturalnie i nie stylizowałam ich w żaden sposób.     Moja sierpniowa pielęgnacja tak naprawdę niewiele różniła się od tej, którą stosowałam w II połowie lipca. Dołożyłam do tego tylko trzy nowe produkty: Szampony:   Szampon zwiększający objętość, Yves Rocher - użyłam go w sierpniu tylko kilka razy by go wykończyć. Polubiłam go na tyle, że już kupiłam następną butelkę. Recenzję znajdziecie TU. Czarne mydło suberyjskie 'Detoks', Natura Siberica - mój włosowy HIT z sierpnia. To przez niego właśnie skusiłam się na zakup kolejnych mydeł, którymi aktualnie najczęściej myje włosy. To z Natura Siberica sprawdza się u mnie cudownie - minimalizuje przetłuszczanie, unosi włosy u nasady i sprawia, że wizualnie jest ich więcej. Zresztą zerknijcie do recenzji TUTAJ.    Czarne mydło, Savon Noir -  użyłam dosłownie raz i niestety do mycia włosów zupełnie się ono nie nadaje. Zostawia na włosach typowy dla mydeł osad, sprawia, że robią się matowe, w dotyku nieprzyjemne i oblepione.    Odżywki i maski:   Balsam na łopianowym propolisie - używany w sierpniu najczęściej. Sprawdza się u mnie dobrze, ale następnym razem kupię ulubioną, kwiatową wersję. Nie wiem czy jest sens go recenzować, ale jeśli tylko będziecie chciały to spokojnie mogę to zrobić już teraz :) Maska nawilżająca, Bioetika - trafiła do projektu denko ;) czyli usilnie próbuję ją wykończyć. W sierpniu zamaskowałam się aż raz! Moje włosy ostatnio nie potrzebowały mocnego odżywiania, więc odpuściłam sobie maski i oleje. Recenzję Bioetiki znajdziecie TU.    Odżywka Long Repair, Nivea - świetna odżywka w niskiej cenie. Jeśli szukacie czegoś z silikonami i łatwo dostępnego to mogę spokojnie ją polecić. Więcej napiszę w recenzji.    Inne:   Woda ułatwiająca rozczesywanie, Yves Rocher - powoli staje się moim włosowym must have ;) Na moich włosach idealnie sprawdza się na co dzień zamiast odżywki - nie obciąża, pomaga rozczesać i sprawia, że włosy lepiej się układają. Więcej pisałam o niej TU.     Suchy szampon Tropical, Batiste - zamiast kolejny raz pisać o tym jak bardzo go lubię odpowiem na najczęściej zadawane przez Was pytanie czyli "jak często stosuję suche szampony": zwykle jest to kilka razy w miesiącu, wtedy, gdy wracam późno do domu i nie mam już czasu/siły by umyć włosy (normalnie robię to zawsze wieczorem). Spryskuję je Batiste, zwijam w koczek i idę spać, a dopiero rano go wyczesuję. Taka metoda sprawdza się u mnie idealnie - następnego dnia włosy są jeszcze normalnie świeże przez cały dzień.     Ampułki z placentą - o których w sierpniu praktycznie zupełnie zapomniałam :(( Teraz wracam do wcierania.    W sierpniu jak widzicie ani razu nie olejowałam włosów ani nie robiłam z nimi nic specjalnego, nawet końcówek nie zabezpieczałam niczym. We wrześniu im to na pewno wynagrodzę, bo jak już wiecie razem z Wami biorę  udział w akcji olejowania :))     A jak tam Wasze włosy? :)   Pozdrawiam Was serdecznie, 