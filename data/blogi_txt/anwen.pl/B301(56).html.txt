We wpisie o suplementach pisałam Wam o tabletkach ZMA, które przyjmuję już od dłuższego czasu. Niedawno natknęłam się na portalu doz.pl na mini artykuł dotyczący cynku i jego wpływu na włosy. Szczerze mówiąc nie zdawałam sobie sprawy z tego jak ogromny ma on wpływ na wygląd naszej skóry, włosów i paznokci. Przede wszystkim poprawia gęstość, gładkość i nadaje blask naszym włosom, do tego poprawia koloryt naszej skóry i wzmacnia paznokcie zapobiegając ich łamaniu i rozdwajaniu się. Brzmi nieźle? ;)  Za co właściwie odpowiada cynk? „Cynk jest jednym z niezbędnych mikroelementów - fakt ten został potwierdzony dopiero w 1957 r. Jest obecny w centrach aktywnych wielu (około 200) enzymów uczestniczących w różnych procesach, w tym w przemianach metabolicznych. Ponadto wiele czynników transkrypcyjnych, białek regulatorowych i innych typów białek wiążących DNA zawiera tzw. palce cynkowe. W związku z tym cynk ma wpływ na wszystkie podstawowe procesy życiowe. Bierze udział między innymi w mineralizacji kości, gojeniu się ran, wpływa na pracę układu odpornościowego, prawidłowe wydzielanie insuliny przez trzustkę oraz na stężenie witaminy A i cholesterolu. Ma swój udział w regulacji ciśnienia krwi i rytmu serca. Jest też niezbędny przy syntezie związków regulujących wzrost i rozwój roślin. Cynk zwiększa produkcję plemników.” Poziom cynku mogą nam obniżać np. tabletki antykoncepcyjne oraz spożywanie alkoholu. Także osoby, które przyjmują silne antybiotyki albo leki przeciwbólowe powinny zadbać o dietę bogatą w cynk. Tabletki ZMA przyjmuję już od ponad pół roku i muszę przyznać, że działają naprawdę nieźle! Od czasu, gdy zaczęłam je zażywać nie mam już problemów z brakami magnezu, które dosyć często mnie dręczyły. I mam wrażenie, że moje włosy i paznokcie rzeczywiście się wzmocniły. Niestety nawet one nie wyeliminowały u mnie całkowicie problemu wypadających włosów, ale w tej chwili włosy wypadają mi tylko jakiś tydzień – półtorej po farbowaniu, a później już nie. Najbardziej rozśmieszył mnie opis na opakowaniu, w którym producent zapewnia o poprawie libido u mężczyzn ;) i polepszeniu jakości snu. O ile tego pierwszego niestety u siebie nie zauważyłam ;) to na jakość snu nie mogę narzekać – zasypiam szybko,  śpię mocno i śnią mi się same przyjemne rzeczy :D Co zawierają tabletki ZMA, które ja przyjmuję?  Cynk     30 mg (200% RDA*)Magnez     450 mg (150% RDA*)Witamina B6     10,5 mg (525% RDA*)*RDA – zalecane dzienne spożycie W dziennej porcji czyli w 3 kapsułkach. Ja przyjmuję tylko jedną, bo jestem zwolenniczką tego by braki witamin i minerałów uzupełniać nie tylko tabletkami, ale też odpowiednią dietą. „Dzienne zapotrzebowanie na cynk wynosi 15mg, a u kobiet ciężarnych 30mg. Uzupełnienie cynku może być prowadzone przez stosowanie gotowych preparatów. Niewątpliwym jednak plusem tego pierwiastka, jest fakt, że występuje on w wielu produktach naturalnych i suplementacja może być zapewniona przez odpowiednią, dobrze dobraną dietę. Bogatym źródłem pierwiastka są ostrygi, wątróbka, skorupiaki, mięso, twarde sery, ryby, pełnoziarniste pieczywo, jaja, nasiona roślin strączkowych, pestki dyni, chude mleko, musztardy ziarniste, a nawet szampan. Więc jedzmy i pijmy na zdrowie.”Cytaty pochodzą z artykułu „Włosy jak marzenie”: http://www.doz.pl/newsy/a53-Wlosy_jak_marzenie oraz Wikipedii: http://pl.wikipedia.org/wiki/Cynk 