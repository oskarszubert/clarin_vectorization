.... ze specjalną dedykacją dla Belli ;) A tak serio to muszę wyjaśnić pewną sprawę. Jak zaczęłam prowadzić tego bloga założyłam sobie, że będę pisać tylko i wyłącznie o rzeczach, które osobiście na sobie przetestowałam. Tak by moja recenzja, porada czy sposób były rzeczywiście pewne i sprawdzone. Na Internecie możecie znaleźć miliony różnych przepisów czy porad, ale wiele z nich bywa nieskuteczna, a nawet szkodliwa! Dlatego też ciężko mi jest opisywać kosmetyki czy sposoby pielęgnacji przeznaczone specjalnie dla blondynek. Mając czarne włosy nie zauważę takiego efektu na jaki Wy liczycie...  Tym razem jednak robię małe odstępstwo od reguły i przedstawiam Wam sposób na delikatne, naturalne rozjaśnienie włosów. Pewnie wiele z Was dobrze zna już te sposoby, ale mam nadzieję, że chociaż jednej osobie się one przydadzą :)) Farba rabarbarowa: Pół szklanki mielonego korzenia rabarbaru (inaczej      rzewienia) Cytryna Łyżka oleju roślinnego Gorąca woda  Mielony korzeń dokładnie mieszamy z sokiem z całej cytryny i łyżką oleju. Potem dodajemy tyle wody by otrzymać konsystencję papki. Zostawiamy mieszankę na 15 minut, a potem nakładamy ją na świeżo umyte włosy. „Farbę” trzymamy od 15 do 30 minut i po tym czasie dokładnie spłukujemy wodą. Rozjaśnianie włosów miodem: Miód Prosta, bezsilikonowa odżywka  Miód mieszamy z odżywką w proporcji 1:2 i taką mieszankę aplikujemy na zwilżone włosy. Całość przykrywamy czepkiem foliowym i zostawiamy na włosach od 1 do 8 godzin (najlepiej na całą noc). Do mieszanki możemy też dołożyć żel aloesowy, który dodatkowo nawilży włosy.  Płukanki rozjaśniające: Z cytryny i rumianku  Z korzenia rabarbaru i cytryny  Rumianek wystarczy zaparzyć w odpowiedniej ilości wody, korzeń musimy pogotować przez około 10 minut. Odcedzamy i dodajemy sok z cytryny.   Oczywiście przy wszystkich tych sposobach nie oczekujcie zmiany o kilka tonów. Są to metody naturalne i w miarę dla włosów delikatne. Włosy rozjaśniają się stopniowo przy regularnym stosowaniu. Pozdrawiam Was serdecznie, 