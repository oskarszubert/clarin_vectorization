Mydełko Sesa skończyłam już jakiś czas temu i zupełnie zapomniałam o tym, że go jeszcze na blogu nie zrecenzowałam :D Na szczęście jedna z Wam mi o nim przypomniała w komentarzu, więc dziś chciałabym napisać Wam kilka słów na jego temat, bo naprawdę warto!       Niestety to chyba największy minus tego produktu. Pachnie typowo indyjsko - kadzidłami. Bardzo intensywnie i niestety długotrwale. Nawet po zmyciu mydła innym szamponem i nałożeniu na włosy odżywki zapach Sesy jest bardzo mocno wyczuwalny po wysuszeniu. Co ciekawe mojemu Krzyśkowi zupełnie on nie przeszkadzał ;) a ja po pewnym czasie przyzwyczaiłam się do niego na tyle, że mogłam spokojnie używać mydła.      Przede wszystkim zacznę od tego jak je stosuję. Według producenta powinnyśmy na mokre włosy wmasować mydło tworząc obfitą pianę i zostawić ją na około godzinę do dwóch. Po tym czasie spłukujemy je z włosów i jeśli to konieczne możemy umyć jeszcze włosy zwykłym szamponem. Przyznam Wam się, że ja nie miałam tyle cierpliwości i przepisową godzinę wytrzymałam może z raz czy dwa. Najczęściej pianę trzymałam kilka - kilkanaście minut i to spokojnie wystarczało bym uzyskała efekt, o który mi najbardziej chodziło czyli uniesienie włosów u nasady i nadanie im objętości. Oprócz tego mydło bardzo fajnie łagodzi podrażnienia - skóra po jego użyciu nie swędzi, jest ukojona i przyjemnie odżywiona. Podoba mi się też to jak fajnie pogrubia włosy - robi się ich wizualnie więcej i nawet kucyk sprawia wrażenie grubszego. Włosy są lekko sztywniejsze, lepiej się układają, a fryzura dłużej się na nich trzyma. Niewątpliwym plusem jest też to, że mydło ogranicza wypadanie włosów. Gdy go używałam przy myciu wypadało mi dosłownie kilka włosów. To czego nie zauważyłam, a można wyczytać na blogach i na wizażu to jego działanie na porost i na łupież, ale żeby miało szansę tak zadziałać to wydaje mi się, że trzeba by je trzymać na głowie zdecydowanie dłużej niż ja to robiłam.       Konsystencja typowo mydlana ;) Kostka bardzo dobrze się pieni, odpowiednio przechowywana (na mydelniczce i nie pod prysznicem) nie mięknie, jest twarda i zbita. Co do wydajności to mogłoby być lepiej, ale nam wystarczyła na około 1,5 - 2 miesiące częstego używania. Skład: Sodium Palmate, Sodium Palm Kernelate, Coconut oil, Olie oil, Karanj oil, Neem  oil, Almond oil, Leen seed oil, Glycerine, Salt, Cocomonoethanolamide,  Cocodiethanolamide, Titanium Dioxide, Talc, SLS, Sodium Lauroyl  Sarcosinate, Xylityglucoside, Preseratives, Perfumes, Colour, Water.  Herbal ingridiens: Brahmi , Harde, Amla , Aritha , Bhringraj , Shikakai , Bili Phal, Jatamansi, Nagarmoth   Mydło bogate jest w indyjskie zioła i oleje. Oprócz tego zawiera niestety SLS (ale daleko w składzie), więc nie u każdego się sprawdzi. Osoby z bardzo wrażliwą skórą głowy powinny uważać, zwłaszcza jeśli mają zamiar stosować mydło według zaleceń producenta czyli trzymając pianę 2 godziny na głowie.      Mydło kupimy na allegro lub w sklepach on-line z produktami indyjskimi. Kosztuje około 6-8zł co moim zdaniem jest korzystną ceną :)       Właściwie nie pozostaje mi napisać nic więcej poza tym, że naprawdę szczerze i serdecznie wszystkim Wam je polecam. Ja sama do tego mydła wrócę jeszcze nie raz i nie dwa, bo choć na początku zanim je kupiłam uważałam je jedynie za zbędny gadżet to teraz ciężko mi się bez niego obejść ;) I nawet ten okropny, duszący zapach mu wybaczam, bo nadrabia go wspaniałym działaniem.      Znacie już może to mydełko? Jak się u Was sprawdza? :)   Pozdrawiam Was serdecznie, 