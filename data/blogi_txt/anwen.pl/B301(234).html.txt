Dziś historia włosów Magdy - jednej z autorek modowego bloga: quintessence of beauty na którym wraz z przyjaciółką pokazują świetne stylizacje. Magda ma nie tylko zachwycające włosy, ale również i taką urodę, więc mam nadzieję, że dzisiejsza włosowa historia przypadnie Wam do gustu tak jak i mnie :)) Zacznę od początku. Jako mała dziewczynka  miałam krótkie, niczym nie wyróżniające się włosy. Większość osób w  mojej rodzinie ma bujne fryzury, co widać na zdjęciu powyżej (Mamunia po  prawej, po lewej moja chrzestna). Niestety jeśli chodzi o kolor włosów  oraz o ich grubość nie odziedziczyłam ich po Mamie. Niemniej z mieszanki  włosów blond i czerni wyszedł brąz (na szczęście nie rudy, nie  uwłaczając rudzielcom, których kolor włosów bardzo mi się podoba  aczkolwiek wiem że nie pasował by do mojego typu urody) z czego też  jestem zadowolona. Z każdym rokiem włoski rosły coraz dłuższe, jednakże  moja Mamusia regularnie zabierała mnie do fryzjera mimo moich protestów.  Być może stąd też moja trauma z dzieciństwa przed salonami  fryzjerskimi. Jako mała dziewczynka zawsze marzyłam o długich włosach do  pasa, którymi mogła pochwalić się większość moich koleżanek.         Włosy takie jak widać powyżej miałam przez większą część szkoły podstawowej (z czego wcale nie byłam zadowolona).       Zbuntowałam  się dopiero w Gimnazjum, gdy zaczęłam zapuszczać włosy i regularnie je  prostować. Włosy zrobiły się kruche, łamały się. Mamie jestem wdzięczna  za to, że broniła mi ich farbować, mimo moich usilnych starań. Muszę przyznać, że bardzo lubię swój naturalny kolor włosów. Okres liceum to czas kręcenia włosów.  Używałam wszelkich możliwych sposobów na to aby moje włosy wyglądały na  gęściejsze i zdrowsze. Niestety najczęściej wybierałam lokówkę (nie było wtedy ceramicznych :(). Mimo, że na zdjęciach tego aż tak bardzo nie  widać, włoski łamały się i były naprawdę w opłakanym stanie.             Aż wreszcie włoski  nieco podrosły (I rok studiów), co wcale nie znaczy że ich stan był dużo  lepszy. Wręcz przeciwnie - na zdjęciu zbliżenie na końcówki (brrrr). Włosy były długie, ale ich końce pozostawały  wiele do życzenia. W pewnym momencie trafiłam na bloga o włosomaniactwie  (Anwen :) ) i postanowiłam coś zmienić. Wiedzę o pielęgnacji włosów chłonęłam jak gąbka i krok po kroczku wprowadzałam ją w swoje życie.            Zaczęłam od wizyty u fryzjera oraz  przeszłam na kosmetyki bez silikonów. Na początku nie było łatwo -  włoski nie chciały współpracować. Musiałam wprowadzić do swojej pielęgnacji trochę silikonów, aby lepiej się układały i rozczesywały.     Po kilku miesiącach nie używania  urządzeń termicznych i odpowiedniej pielęgnacji było widać pierwsze efekty. Włosy rosły jak szalone, mniej się rozdwajały. Na zdjęciu  powyżej włosy zakręcone na papiloty :)         Powyżej najbardziej aktualne zdjęcie  moich włosów. Pół roku temu zafundowałam sobie koloryzację  ombre. Odbiło się to trochę na moich włosach, jednak przy odpowiedniej  pielęgnacji udało mi się ograniczyć zniszczenia do minimum :)     Moja aktualna pielęgnacja:  Mycie: Alterra papaja i bambus, Sleek Line (pomarańczowy), płyn Facelle Odżywki: Garnier Avokado i Masło Karite, Isana czerwona Maski: Sleek Line (pomarańczowa moja ulubiona!), Alterra Granat i Aloes Oleje: Olej Kokosowy Dabur Vatika, Alterra Brzoza i Pomarańcza Kremowanie: Isana krem do ciała z masłem shea i kakao Wcierki: Joanna Rzepa, odżywka do włosów i skóry głowy Jantar Zabezpieczanie końcówek: Jedwab Green Pharmacy, Classic Shine Gloss serum Toni Guy Regularne  podcinanie końcówek, odpowiednia dieta i rezygnacja z urządzeń  termicznych - w moim przypadku był to klucz do sukcesu :) 