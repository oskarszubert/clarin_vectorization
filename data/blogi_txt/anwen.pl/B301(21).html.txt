Zdjęcie niestety bardzo kiepskiej jakości :/ Robione jeszcze na starym mieszkaniu, gdzie miałam naprawdę słabe oświetlenie. Mam nadzieję, że tu gdzie teraz mieszkam będzie trochę lepiej :D Na pewno jednak zauważycie na nim, że stan moich włosów właściwie w żaden sposób się nie zmienił. Zastanawiam się czy jest sens pokazywać włosy co miesiąc skoro moim zdaniem za każdym razem wyglądają tak samo? :)     zdjęcie z przodu robione w lustrze :/ Jak upłynął mi listopad? Przede wszystkim bardzo szybko! Znów miałam mało czasu dla siebie, a co za tym idzie i dla włosów :( Udało mi się jednak przetestować kilka nowych ciekawych rzeczy! Największym hitem na pewno była kozieradka, dzięki której bardzo szybko uporałam się z wypadającymi mi w listopadzie włosami. Sprawdziłam też dwie metody podesłane mi przez czytelniczki: proteinową maseczkę do włosów zrobioną na bazie odżywki białkowej dla sportowców i niezwykle wygodne serum olejowe w spray'u. Oba sposoby bardzo mi się spodobały i na pewno wykorzystam je jeszcze nie raz w przyszłości.    Wewnętrznie w zeszłym miesiącu nadal stosowałam jedynie olej z pestek dyni, który jak już wiecie po TYM wpisie bardzo dobrze się u mnie sprawdził. Odstawiłam i skrzyp i pokrzywę, a zamiast nich namiętnie popijałam zieloną herbatę.    W listopadzie nie podcinałam włosów, za to pofarbowałam je po raz kolejny farbą Color Soin, która wciąż jest moją ulubioną :) Stwierdzam też, że kozieradka jednak musi choć trochę przyspieszać porost, bo odrosty pojawiły mi się znacznie szybciej niż zwykle i gdyby nie przeprowadzka to na pewno farbowałabym się już w zeszły weekend. Kosmetycznie listopad wypada dosyć skromnie:            Szampon Lniany, Farmona - właściwie w listopadzie używałam tylko jego. Chciałam sprawdzić jak moja skóra głowy zareaguje na SLES przy takiej częstotliwości. Na początku nawet nie było tak źle, niestety po jakichś dwóch tygodniach przesuszyła się i zaczęła swędzieć. Szampon ten jest na pewno bardzo dobry, ale polecam jednak używać go raczej do oczyszczania włosów niż do codziennej pielęgnacji.          Odżywka aloesowa, Naturaloe - naprawdę bardzo dobra odżywka, o której pisałam Wam dosyć niedawno TUTAJ. Rosyjski balsam z białym imbirem, Planeta Organica - po pierwszym użyciu byłam pewna, że będzie to totalny bubel. Dałam mu jednak drugą szansę i przekonałam się jak bardzo się myliłam :D Poza okropnym zapachem i tragiczną pompką nie mam mu nic do zarzucenia. Działa bardzo dobrze, ale o tym napiszę w recenzji ;)   Maska Keratyna i Jedwab, Biovax - ją też już zdążyłam Wam zrecenzować, więc nie będę się powtarzać. Kto nie czytał, a jest ciekawy niech zajrzy TUTAJ.   Odżywka kokosowa Balea - użyta właściwie tylko raz do proteinowej mikstury.   Odżywka Farmona i balsam Seboradin z Żeń - szeniem - ich recenzję porównawczą możecie przeczytać TU.   Ajurwedyjska złota maska, Planeta Organica - kosmetyk również rosyjski, który w listopadzie miałam okazję użyć zaledwie raz, więc wiele na jej temat Wam na razie nie napiszę.          Suchy szampon Batiste - tradycyjnie już jak co miesiąc, więc nie będę pisała po raz kolejny jak bardzo go lubię :P   Serum olejowe w spray'u - o którym pisałam TU, jak dla mnie to w tej chwili najlepsza i zdecydowanie ulubiona metoda olejowania włosów   Mythic Oil, L'oreal - czyli nic innego jak silikonowe serum do zabezpieczania końcówek. Pachnie przepięknie, jest mega wydajne, więc pewnie poużywam go przez najbliższych kilka miesięcy. Chwilowo nawet CHI poszedł w odstawkę! :D Produkt dostałam z czego bardzo się cieszę, bo sama na pewno nigdy bym go nie kupiła (chyba nie muszę pisać dlaczego...)        Kozieradka - do wcierania w skórę głowy Odżywka białkowa Whey Protein 95, Activlab - do proteinowej kuracji   Olej łopianowy z papryką, Green Pharmacy - do olejowego serum   Panthenol - do olejowego serum   Mleczko pszczele - do olejowego serum          Sprawdzić czy i jak bardzo kozieradka wpływa na porost włosów. Przetestować coś nowego wewnętrznie - może w końcu przełamię się i spróbuję z siemieniem lnianym ;) Sprawdzić działanie profesjonalnych kosmetyków, które już na mnie czekają. Jestem ciekawa czy rzeczywiście są takie dobre...  Podciąć włosy i grzywkę (ale to już właściwie zrobiłam ;) ) Nauczyć się obsługiwać dwa nowe foto sprzęty (jak już w końcu do mnie dotrą) tak by robić dla Was lepsze zdjęcia. Spotkać się z pewną interesującą osobą, która tak jak ja pasjonuje się włosami, a potem być może opowiedzieć Wam o tym na blogu :)) Odpocząć podczas świątecznego urlopu i dobrze bawić się w sylwestra :D ale to już takie poza blogowe plany ;)     Widziałam, że większość włosowych blogerek już zdążyła podsumować listopad ;) Ja jak zwykle spóźniona :P Pozdrawiam Was serdecznie, 