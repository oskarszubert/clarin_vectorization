Z Turcji poza opalenizną, nowymi znajomościami i cudownymi wspomnieniami przywiozłam prawie 900 zdjęć ;) Wybór tych naj, naj, najlepszych, a przy tym takich jakie mogłabym swobodnie pokazać na blogu zajął mi kilka godzin :D Mam nadzieję, że nie zanudzę Was nimi, bo jak łatwo się domyślić myślami wciąż jestem w Turcji i ciężko mi na razie pisać o czymkolwiek innym ;) Obiecuję, że jutro już na 100% wracam do głównej tematyki bloga, więc wszystkie marudy niech uzbroją się jeszcze w odrobinę cierpliwości i zaczekają na nowy wpis włosowy do jutra ;)    W ostatnim TwZ pisałam Wam, że pierwszy dzień urlopu spędziłam na totalnym lenistwie, potem było trochę lepiej, ale i tak w końcu nie pojechaliśmy w te wszystkie zaplanowane przed wyjazdem miejsca ;) Mimo to nie nudziliśmy się ani przez chwilę!   Udało nam się przetrwać prawdziwy huragan, który zerwał nam kawałek dachu w hotelu:    po lewej przy okazji widzicie jak wyglądał hotel w normalnych warunkach ;)      Odwiedziliśmy targ w pobliskim mieście, do którego poszliśmy spacerkiem (wg przewodniczki miał być około 3-4 km od hotelu - okazało się, że przeszliśmy prawie 10 ;) ). Tam wypiliśmy też cudowny świeżo wyciskany sok z granatów i zjedliśmy po pysznym placku z kozim serem smażonym na straganie - nie wiem jak to się nazywa, ale jeśli będziecie w Turcji koniecznie spróbujcie.       Trzeciego dnia pojechaliśmy na wzgórze zamkowe w Alanyi z którego rozciągają się cudowne widoki:      Na górę pojechaliśmy taksówką i powiem Wam szczerze, że w życiu się tak chyba nie bałam :D Taksówkarz był nieco 'szalony', bo wyprzedzał na bardzo ostrym zakręcie, na wąskich uliczkach cztery inne taksówki jadące przed nami ;) ale przeżyliśmy, a drogę w dół przeszliśmy już na piechotę:      W hotelu bawiliśmy się z kotami: Pływaliśmy, graliśmy w lotki i odpoczywaliśmy ;)       A przede wszystkim poznawaliśmy się z przesympatycznymi Turkami, których uczyliśmy polskiego ;)       W między czasie oczywiście zjedliśmy mnóstwo pysznego jedzenia:       i słodyczy :)) Najtrudniej było mi upolować tradycyjne tureckie lody, o których opowiadała mi Eternal*Voyageur. Teraz już wiem, że było warto, nie tylko ze względu na ich smak :D Kto był w Turcji i kupował ten pewnie wie co mam na myśli ;)   Obejrzeliśmy jeszcze kilka pięknych zachodów słońca...        Wysłaliśmy pocztówki... a wieczorami się pobawiliśmy ;)    tu akurat mocno wiało i nie dało się zrobić 'dobrego' zdjęcia włosom   W Turcji poza tymi oczywistymi sprawami spodobały mi się jeszcze dwie rzeczy :) Butelki na kapsle, które można spotkać praktycznie na każdej większej ulicy i toalety dla psów :D Jednego nawet przyłapałam na korzystaniu ;)      Niestety 6 dni minęło bardzo szybko i znów trzeba było wracać do Polski :( Mówiłam Wam już, że nie lubię latać? ;) Nie boję się może jakoś panicznie, ale nie przepadam za tym...    po lewej u góry widzicie 'basen' na lotnisku w Antalyi ;)  Na koniec jeszcze jedna fotka ze specjalną dedykacją dla anonimka, który martwił się, że z moją pupą jest coś nie tak skoro wycięłam ją ze zdjęcia w poprzednim TwZ :D Jak widać wszystko z nią w porządku ;)      Pozdrawiam Was serdecznie, 