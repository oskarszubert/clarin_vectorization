Dziś jedna z tych historii, przy której po dotarciu do ostatniego zdjęcia miałam oczy wielkie niczym kot ze Shreka ;) Metamorfoza jest niesamowita i naprawdę kompletnie mnie zaskoczyła! Mam nadzieję, że jesteście ciekawe :D Jeśli tak to zapraszam Was do przeczytania i obejrzenia historii włosów Oli. Mam na imię Ola, mam 23 lata i kilkadziesiąt włosowych metamorfoz za sobą. Jako małe dziecko miałam kręcone włosy, jednak w w wieku 6 lata wszystko się odwróciło i nagle włosy zrobiły się proste jak druty. Zawsze więc myślałam że jestem prostowłosa. W wieku gimnazjalnym włosy zaczęły się puszyć, ale nie podejrzewałam że jest to oznaką włosów kręconych, chwyciłam więc za prostownicę. Włosy prostowałam przez ponad 8 lat! Do 3 klasy liceum nosiłam pół długie, poste włosy. Zdarzały się dni że prostowałam je 3 razy dziennie...          Pod koniec 2 klasy za namową przyjaciółki poszłam do fryzjera stylisty .... I to był największy błąd mojego życia! Skrócił mi włosy z jednej strony bardziej, a do tego pofarbował na czarno. Wyglądałam strasznie....      Gdy włosy nabrały jakiegoś normalnego kształtu to obcięłam je u mojej zaufanej fryzjerki i pofarbowałam na brązowo. Oczywiście dalej je namiętnie prostowałam. Gdy przyszła moda na boba oczywiście musiałam i ja spróbować, ale muszę przyznać że akurat tą fryzurkę lubiłam ;) Zaczęłam z powrotem zapuszczać włosy jednak nie trwało to za długo. W październiku poszłam na studia i za namową koleżanek dostałam się na pokaz L'oreala. Miałam mieć tylko pofarbowane włosy i co najwyżej lekko podcięte. Jak zwykle jednak okazało się co innego.         Po tym obcięciu zdecydowałam że zapuszczam włosy i nic ani nikt nie przekona mnie do pójścia do fryzjera. Jak sobie postanowiłam tak też zrobiłam. Pielęgnacja moich włosów nie wyglądała wtedy jakoś szczególnie. Szampon z silikonem, odzywka silikonowa i maska do włosów raz na jakiś czas. No i oczywiście nie potrafiłam obejść się bez prostownicy. Po ponad 1,5 roku zapuszczania i farbowania włosów na jeden kolor stwierdziłam że pofarbuję się na blond żeby po 3 miesiącach pofarbować się na czarno a potem znów na blond. Podobno kobieta zmienną jest ale u mnie przekraczało to już wszelkie granice normy .           W blondzie z ostatniego zdjęcia trwałam aż do marca tego roku. W grudniu 2011 trafiłam na wątek olejowy na wizażu, w styczniu zaczęłam intensywną pielęgnację. Odstawiłam silikonowe szampony, olejowałam włosy 2 razy w tygodniu i zaczęłam stosować wcierki. Jedyne czego nie zrobiłam to nie odstawiłam prostownicy. Aż nadszedł taki dzień w marcu kiedy doszło do mnie że mam falowane włosy i wtedy pożegnałam się z „katownicą”. Poszłam po radę do „zakręconych” wizażanek i dzięki nim stałam się jedną z nich. Moje pierwsze próby CG były tragiczne. Włosy były matowe i suche. Jednak z miesiąca na miesiąc było coraz lepiej. Nie prostuje włosów i nie używam silikonów od marca. Zaczęłam myć włosy odżywką i robię wszystkie te dziwne zakręcone rytuały. Moją pełną pielęgnację można znaleźć w blogowym wpisie na wizażu pod nickiem alex1989 :)                 Aktualnie moje włosy mają rozjaśnione końcówki, które czasem przybierają różne kolory. Był już różowy i fioletowy. Na czas jesieni na pewno wrócę do brązu jak na 2-gim zdjęciu :)    Pielęgnacja w skrócie:    -olej nakładam 2 razy w tygodniu zawsze na psikacz   -skórę głowy myję zawsze szamponem z SLESem, a długość odżywką  -ulubione odżywki/maski: Garnier AiK, Bingo z shea  -odżywka b/s Joanna z makiem  -czesze mokre włos zaraz po nałożeniu Joaśki grzebykiem z szeroko rozstawionymi zębami  -na końce zawsze daje kokosa i jedwab 