Dziś mam dla Was niespodziankę, która mam nadzieję spodoba Wam się tak jak mi. O takim miejscu w sieci marzyłam od dawna. Miejscu, w którym mogłybyśmy zadawać sobie nawzajem pytania, pomagać, doradzać i wspierać :) W miejscu stworzonym tylko dla Włosomaniaczek.      Przyglądając się często Waszym dyskusjom u mnie w komentarzach zawsze w głowie miałam myśl, że przydałoby się nam forum. Tak by te rozmowy, w których tak często pojawiają się niezwykle przydatne porady nie ginęły w morzu innych komentarzy i tak by łatwiej było je potem wyszukać zarówno osobom, które w nich uczestniczyły jak i tym, które mają podobny do omawianego problem.  Dlatego dziś z ogromna radością chciałabym Was zaprosić na NASZE forum - Forum Włosomaniaczek: forum.anwen.pl   Jego powstanie nie było tak proste jak myślałam i pewnie jeszcze nie raz okaże się, że coś w nim należy poprawić. Na razie wygląda jak wygląda (na takie zmiany przyjdzie pora za jakiś czas), ale mam nadzieję, że wspólnie nadrobimy to treścią :)  Jakbyście miały jakiekolwiek uwagi/pytania/pomysły/spostrzeżenia dotyczące forum to możecie się nimi dzielić zarówno tu w komentarzach jak już i na samym forum :) Na początek założyłam kilka kategorii: Pytania i odpowiedzi, Pierwsza pomoc, Kręcone włosy, Proste włosy, Stylizacje i fryzury, Produkty, Farbowanie i henna, Pielęgnacja włosów, ale oczywiście jestem otwarta na Wasze propozycje :) Nie pozostaje mi nic innego jak zaprosić Was do dyskusji :)) Pozdrawiam Was serdecznie,     PS Dziś idę do fryzjera :)) Jak mi się uda to wieczorem na blogu zamieszczę jeszcze relację z wizyty i oczywiście zdjęcia ;) 