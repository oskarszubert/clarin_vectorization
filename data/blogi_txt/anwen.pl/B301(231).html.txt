Wiem, że sporo osób czeka już niecierpliwie na kolejną włosową historią, ale dopiero przed kilkoma minutami wróciłam do domu :) Żeby więc nie przedłużać, zamiast wstępu od razu zaproszę Was do przeczytania i obejrzenia historii włosów Lateralusss - takiej burzy, długich loczków już dawno nie widziałam, więc mam nadzieję, że i Wam się ona spodoba :))    Część wszystkim :)   W dzieciństwie miałam piękne, złote, krótkie loczki. Wyglądały ślicznie i nic im do szczęścia nie było potrzebne. W pierwszych klasach podstawówki znacznie zgęstniały i ładnie się układały. W 4 klasie szkoły podstawowej zaczęły się baaaaardzo puszyć i kręcić. Dużo osób mówiło mi, że mam piękne włosy, jednak ja ich nie  doceniałam. Używałam szamponu i odżywki Garnier Fructis. Do dziś  pamiętam ten chemiczny, okrutny zapach tych "kosmetyków". Często, żeby  zminimalizować puszenie, suszyłam je suszarką, zawijałam w ślimaczka i  szłam spać. Prezentowały się wtedy tak: Zdrowe, gęste o ładnym kolorze. Rok później chciałam poszłam do fryzjera i wróciłam z włosami sięgającymi za ramiona. Odrosły w przeciągu kilku miesięcy. Zawsze miałam jasny, piękny kolor włosów -  coś, czego teraz bardzo mi brakuje. Ściemniały naturalnie, a wszelkie  ziółka w rozjaśnieniu nie pomagają. Dużej ilości zdjęć nie mam. Włosy  niewiele się zmieniały, nic nie kombinowałam, spokojnie rosły, od czasu,  do czasu podcinane przez mamę. Aż we wrześniu 2011 roku zaczęło się włosomaniactwo. Na początku do przesady nakładałam na włosy wiele masek i  odżywek. Metodą prób i błędów odnalazłam swoje perełki kosmetyczne,  których jest cała masa. :) Zdjęcia z początków włosomaniactwa się nie  zachowały. Już tak mam, że muszę wszystko za sobą usuwać. Rzecz, którą  teraz żałuję. We wrześniu 2011 roku włosy były puszyste, jasne, długie, o  luźnym skręcie. Stopniowo w miarę pogłębiania pielęgnacji loczki robiły się coraz kształtniejsze i niestety ciemniejsze. Powyżej w marcu 2012 roku.       Nadszedł czas, kiedy zaniedbałam swoje włosy. Nosiłam je związane,  lub suszyłam suszarką, by skręt był rozluźniony. Przez pewien czas zastanawiałam się nad encanto, ale okazało się, że nie mogłabym opuścić  swoich pukli. :) Znów cierpliwie, małymi kroczkami pielęgnowałam swoje  włosy, aż doszły do stanu całkiem niezłego. :)               Włosy podcięte zaczęły się mocniej kręcić, jednak irytował mnie słaby skręt przy twarzy. Zdjęcia z maja 2013 roku.               Jak widać powyżej skręt z sierpnia 2013 był dużo mocniejszy przy twarzy, co mnie niezmiernie cieszyło. Moje najnowsze zdjęcia. Przepraszam za negliż, ale nie robiłam sobie zdjęć z myślą o ich publikacji. ;)             Moja aktualna pielęgnacja:      * szampony - lubię szampony te jak najbardziej naturalne, dlatego,  jak kieszeń mi pozwala sięgam po Khadi, Organicum, Born to Bio. Myję  włosy codziennie najczęściej Arithą (Hesh), mydłem syryjskim lub  olejowym z LASS. Jeżeli jestem zdesperowana, w ostateczności sięgam po Alterrę.     * odżywki - Lavera, Khadi ziółka (Amla w puszce świetnie poprawiła  skręt), Alterra, oraz przeróżne papraniny domowe z siemienia lnianego.     * oleje -  Khadi, olej lniany, ze słodkich migdałów, oliwa z  oliwek, olej z pestek winogron, olej sojowy, z nasion bawełny, brokułu,  arbuzowy, rycynowy, kiedyś kokosowy, ale wolę go nakładać na ciało.  Reszty nie pamiętam, ale trochę się tego przewinęło. Włosy olejuję najczęściej w połączeniu z jakimś dobrym kremem (nawet do rąk - byle  miał naturalny skład), lub odżywką.     * zioła - jakie mi wpadną pod rękę. Uwielbiam ziółka!     * do stylizacji siemię lniane z wkropioną cytryną.    * dieta. Bynajmniej nie sztuczne kapsułki z "witaminami", tylko  spirulinka, pyłek pszczeli, ziółka. Stan włosów i skóry poprawił się  odkąd przeszłam na weganizm. :)     Włosy czeszę tylko na mokro, podczas mycia i nakładania siemienia. Włosy myję codziennie, lub co drugi dzień. I jeszcze jedno najbardziej aktualne zdjęcie: 