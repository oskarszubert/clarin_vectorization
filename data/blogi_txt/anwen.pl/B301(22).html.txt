Listopad był miesiącem wyjątkowo fryzjerskim, bo na fotelu siedziałam aż trzy razy. To w sumie tyle co przez ostatnie 2 lata :D bo jak wiecie do niedawna wręcz unikałam fryzjerów... O tym co dokładnie zmieniło się na mojej głowie pisałam Wam już TU. Dziś możecie jedynie zobaczyć jak włosy prezentują się na standardowej fotce z tyłu.      Jeśli chodzi o kuracje wewnętrzne to nic pod tym względem w listopadzie nie zmieniałam. Wciąż piję skrzypokrzywę i łykam kwasy omega-3 i olej z wiesiołka. Taki zestaw sprawdza się u mnie idealnie już od lat, więc każdej jesieni po niego sięgam.     W listopadzie po raz ostatni (mam nadzieję) zafarbowałam włosy Hebanową czernią z Color Soin, bo jak wiecie w tym miesiącu mam zamiar wypróbować kolor 4N. Farbę już zamówiłam, mam nadzieję, że dziś lub jutro odbiorę ją z apteki i jeszcze przed weekendem zdążę ją wypróbować. W sobotę czeka mnie sesja zdjęciowa i wolałabym nie świecić odrostami ;) które na mojej głowie po 3 tygodniach są już niestety widoczne :(    W listopadzie wciąż włosów nie suszyłam suszarką, bo nadal dobrze układają się zostawione samym sobie. Teraz po ścięciu czasem kusi mnie by wymodelować nową fryzurę na szczotce, ale i bez tego wyglądają naprawdę dobrze, więc nie sięgam po suszarkę po każdym myciu.    Co do produktów, które stosowałam w listopadzie to znów było ich niewiele: Szampony:    Czarne mydło Babuszki Agafii - ulubieniec nie tylko września, ale zdecydowanie całego 2013 roku. Żaden inny produkt mnie tak nie zachwycił jak to mydło ;) Zachwyty zwane recenzją znajdziecie TU.     Szampon Volume, Yves Rocher - stosowany w listopadzie najczęściej. Wciąż sprawdza się idealnie ;) Recenzja jest TUTAJ.    Żel pod prysznic aloesowy, Equilibra - w ramach projektu denko postanowiłam w końcu go zużyć. Przypomniałam sobie jak bardzo moje włosy lubią aloes w produktach do mycia i to, że po ich użyciu moje włosy nie potrzebują już absolutnie nic więcej :) Recenzję co prawda szamponu a nie żelu, ale oba działają u mnie tak samo znajdziecie TU.    Odżywki i maski: Aloesowa maska do włosów, Equilibra - stosowałam ją w listopadzie zarówno jako odżywkę (na chwilę po myciu), jak i maskę (na dłużej przed myciem). W obu przypadkach się sprawdziła bardzo dobrze o czym pisałam w RECENZJI.    Odżywka Nivea Long repair - uwielbiam ją za efekt jaki daje na moich włosach. Jestem pewna, że jak już ja wykończę (a okazuje się, że jest mega wydajna- wciąż mam to pierwsze opakowanie) to od razu kupię następne opakowanie. Jest dla mnie niezastąpiona tak jak dawniej ukochana Isana. Moją recenzję znajdziecie TU.    Inne:   Suchy szampon, Batiste - znów ulubiona, tropikalna wersja :) Chyba już przy niej pozostanę, bo wszystkie inne zapachy batiste jakoś do mnie nie trafiają.     Zioła indyjskie - szykuję już powoli wpis na ich temat :) Na pewno przyda się dziewczynom o przetłuszczających się i wiecznie przyklapniętych jak moje włosach.  Olejek winogronowy, Dermacol -  o cudownym owocowym zapachu, zdecydowanie skradł moje serce w listopadzie!     A jak się mają Wasze włosy? Przestawiłyście się już na zimową pielęgnację?   Pozdrawiam Was serdecznie, 