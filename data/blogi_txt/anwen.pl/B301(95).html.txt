Dokładnie miesiąc temu (18.06) pierwszy raz włączyłam płytę Ewy i przez 40 minut wyciskałam z siebie siódme poty ;) Szczerze mówiąc na początku zupełnie w siebie nie wierzyłam. Jeszcze nigdy w życiu nie udało mi się ćwiczyć dłużej niż kilka dni... potem moja motywacja spadała, ja wyszukiwałam wszelkie możliwe wymówki by nie ćwiczyć i na tym się kończyło.  Nie wiem na czym dokładnie polega fenomen Ewy czy jej ćwiczeń, ale to naprawdę działa! Przez ten miesiąc ćwiczyłam regularnie minimum 4 razy w tygodniu. Mało tego - ja to robiłam z prawdziwą przyjemnością :D Oczywiście w czasie ćwiczeń i tuż po nich byłam maksymalnie wykończona, zlana potem i czułam każdy mięsień, ale jak już chwilę odpoczęłam znów miałam mnóstwo energii i przede wszystkim chęci by robić coś jeszcze! Ja wiem, że jak się czyta takie rzeczy to nikomu się nie chce w to wierzyć ;) ba! ja sama - typowy kanapowy leniuch nigdy nie wierzyłam w te wszystkie endorfiny, które może dawać wysiłek fizyczny... teraz wierzę ;) Ale koniec tego przydługiego wstępu - przejdźmy do tego co dla Was pewnie najważniejsze - EFEKTÓW: Waga -3kg  Udo ok. -1cm Talia ok. -3cm Brzuch ok. -1cm Biodra ok. -1cm Piszę około, bo tak naprawdę nie wiem czy dobrze się mierzę :( Za każdym razem wychodzi mi co innego, ale po ubraniach widzę, że mnie ubyło... Czuję się fenomenalnie. Cellulit mi się widocznie zmniejszył (choć nie zniknął jeszcze w 100%), a ciało stało się bardziej jędrne i zbite. Przede wszystkim odzyskałam mięśnie ;) Już dawno tak dobrze się nie czułam we własnym ciele, ale oczywiście chcę więcej! Na tym miesiącu na pewno nie poprzestanę :)) Wracając do samych ćwiczeń. Ja trenuję tak zwany "skalpel" czyli ćwiczenia z pierwszej płyty Ewy, która ukazała się w kwietniowym wydaniu magazynu SHAPE. W tej chwili można go jeszcze zdobyć pisząc prośbę o wysłanie archiwalnego numeru z płytą na adres: prenumerata@quadwinkowski.pl Koszt to ok. 17zł (już z wysyłką) płatny przy odbiorze.  Co znajdziemy na płycie? Około 40 minut ćwiczeń, które na pierwszy rzut oka mogą wydawać się całkiem łatwe, ale dla kogoś kto tak jak ja daaaaawno się nie ruszał okazują się niezłym wyciskiem! Nie znam się na fitnessie i nawet nie będę udawała, że jestem specjalistką w tej dziedzinie ;) ale sądząc po tym, które mięśnie czuję po i w trakcie treningu - ćwiczymy praktycznie wszystkie partie ciała: łydki, uda, pośladki, brzuch i ramiona.  Miałam zamiar pokazać Wam swoje zdjęcie przed i po (na nich naprawdę widać różnicę ;) ), ale jednak się nie odważyłam :)) Jestem co prawda odporna na krytykę, ale jednak wystawianie swoich fotek jakby nie było w samej bieliźnie na blogu nie jest chyba najlepszym pomysłem :D Mam nadzieję, że mimo wszystko ten wpis kogokolwiek zmotywuje by zejść z kanapy i tak jak ja w końcu wziąć się za siebie ;) Jeśli macie tylko jakiekolwiek pytania - piszcie tu w komentarzach lub wyślijcie mi maila :) Zrobię wszystko by Was zmotywować :D   Pozdrawiam Was serdecznie, PS Efekty innych dziewczyn ćwiczących z Ewą możecie znaleźć TU 