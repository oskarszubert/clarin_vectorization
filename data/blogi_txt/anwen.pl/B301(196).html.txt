Dziś historia, która dla mnie osobiście jest wyjątkowo ważna. Pewnie każda z Was ma jakąś ulubioną blogerkę, z którą pomimo, że nigdy się nie poznała, ba czasem nawet nie wymieniła z nią ani jednego komentarza, a mimo to czuje, że jest jej ona w jakiś sposób bliska. Dla mnie kimś takim była właśnie Aife. Kiedy kilka lat temu trafiłam pierwszy raz na jej bloga byłam zauroczona nie tylko jej zdjęciami, czy tekstami ale przede wszystkim tym jaką osobą mi się wydawała :) Wyobraźcie, więc sobie moją radość jak ostatnio przeczytałam na jej blogu wpis o pielęgnacji włosów, w którym wspomniała o mnie :))))) Dziś mam ogromną przyjemność przekazać Wam historię jej włosów. Zapraszam!    "Nie wiem, czy moja historia będzie aż tak mobilizująca i inspirująca  jak poprzednie, ale postanowiłam się podzielić swoją pielęgnacją również  z czytelniczkami bloga Anwen - przede wszystkim z tymi, które dopiero  zastanawiają się, czy w ogóle zacząć coś robić ze swoimi włosami,  ponieważ moja pielęgnacja nie jest szczególnie zaawansowana.  Po pierwszym zachłyśnięciu informacjami z for internetowych, kanałów  youtubowych i bardzo pomocnego bloga Anwen, czułam się przytłoczona  mnogością produktów i sposobów pielęgnacji. Postanowiłam ograniczyć się  do samych podstaw i zobaczyć, co z tego wyniknie. Wcześniej nie używałam  nawet odżywki do włosów, najprostszy szampon i tyle. Jedyną dobrą  rzeczą było... moje lenistwo. Prostownicy czy termoloków używałam  dosłownie od święta, suszarki również bardzo rzadko i przede wszystkim - nigdy ich nie farbowałam. Dzięki temu nie doprowadziłam moich włosów  nigdy do tragicznego stanu. Były po prostu nijakie. Nie lśniły, nie były  mocne, jedyne co je ratowało, to w miarę oryginalny, naturalny kolor.  Po 25 latach dotarło do mnie, że powinnam docenić i w końcu nieco  bardziej zadbać o swoje włosy. W 2008 ścięłam włosy na krótko i mimo, że lubiłam tamtą fryzurę, wiedziałam, że to w długich czuję się najlepiej i raczej nie planuję  kolejnej takiej rewolucji. Zdecydowanie pomogło to jednak moim włosom,  które były dość mocno osłabione przez bezlitosne cieniowania fryzjerek.  Dziś staram się jedynie dość regularnie podcinać końcówki. W  międzyczasie postanowiłam również (po raz kolejny z lenistwa) zapuścić  grzywkę, która miała swoje humory i zazwyczaj nie chciała się układać,  tak jak powinna.         Poniżej kilka etapów. Niestety nie robiłam regularnie zdjęć, w  dodatku nie są może zbyt dobre jakościowo, ale mniej więcej pokazują  zmianę.       Październik 2010r Listopad 2010r       Styczeń 2011r.      Lipiec 2011r. Lipiec 2012r.              Sierpień 2012r. (wymodelowane na lokówce)   A tak prezentuje się stan moich  włosów na dzień dzisiejszy. Naprawdę widzę i czuję zmianę, włosy są  bardzo miękkie, ale i mocniejsze, a do tego bardziej błyszczące i lejące.           A teraz najważniejsze, czyli co i jak z tą pielęgnacją..     -  Olejowanie! Myślę, że to właśnie oleje wpłynęły najbardziej na poprawę  stanu moich włosów, używam głównie oleju kokosowego, który nakładam na  całą noc. Wiem, że najlepiej jest to robić przed każdym myciem, ale  niestety z regularnością jest u mnie kiepsko i robię to po prostu raz na jakiś czas. - Szampony: Najczęściej używanymi były: seria Alterry, Dove Long Repair, Joanna Rzepa-  Odżywki: Tu zdecydowanie króluje u mnie odżywka do spłukiwania Garnier awokado i masło karite, którą używam zawsze wtedy, gdy nie mam czasu na  nałożenie maski. - Maski: Najlepsza i ukochana maska do włosów Alterra z Granatem,  która daje natychmiastowy efekt, włosy są po niej niesamowicie przyjemne  w dotyku. Zdecydowanie jest to dla mnie kosmetyk nr 1 w kwestii  pielęgnacji włosów. - Serum: Na końcówki używam serum A+E Biovax lub odrobinę oleju kokosowego, makadamia lub arganowego.Nie  mogę nie wspomnieć o szczotce Tangle Teezer, której nie zamieniłabym  już na żadną inną. Naprawdę bezbłędnie i bezboleśnie rozczesuje włosy. Wiem, że jest jeszcze mnóstwo innych sposobów i cudownych produktów, ale staram się nie zwariować i stopniowo sprawdzać skuteczność poszczególnych produktów. To, co na chwilę obecną chciałabym  jeszcze przetestować to płukanki z l-cysteiną i laminowania żelatyną.  Nadal unikam prostownic, lokówek, a jak muszę suszyć włosy suszarką, to  tylko chłodnym lub letnim nawiewem. Serdecznie dziękuję Anwen i tutaj za czas, pracę i wiedzę, którą się  dzieli z czytelnikami na łamach tego bloga. Cieszę się, że na niego  trafiłam i zmobilizowałam się do poświęcenia nieco większej uwagi moim  włosom." 