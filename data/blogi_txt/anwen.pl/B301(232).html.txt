A jednak nie udało mi się już wczoraj nawet zajrzeć na bloga :)) Urodziny spędziłam baaardzo przyjemnie, ale o tym jak przekonacie się w tygodniu w zdjęciach. Dziś za to mam dla Was kolejną włosową historię. Włosy M. są delikatnie falowane, bardzo długie i rude :D dla mnie bliskie ideału :)) Zobaczcie same:         Moje włosy od kiedy pamiętam zawsze wyglądały podobnie, długość  poza ramiona i niezbyt imponujący wygląd, dodatkowo wywijające się  brzydko we wszystkie strony (uroki niepielęgnowanych fal). Oczywiście w  gimnazjum mocno je stopniowałam i codziennie prostowałam... Żałuję, że  nie mam dla Was zdjęć z tego okresu. W liceum zaczęłam kombinować z olejowaniem, używałam Biosilku (bo jakże by inaczej) na końcówki, ale  podstawowa pielęgnacja opierała się na drogeryjnym szamponie typu  Pantene i równie wspaniałej, losowo wybranej z półki odżywce. Dodatkowo  farbowałam brązowe włosy na brąz, co było jednym z moich  "genialniejszych" pomysłów Równo rok temu postanowiłam zadbać o włosy  intensywniej, a przyczyniło się do tego oczywiście rozpoczęcie przygody z Wizażem i poznaniem bloga Anwen. :) Wtedy włosy prezentowały się tak:       czerwiec 2012         Jak widać, nie było to nic szczególnie urodziwego.  Ot, takie sobie przesuszone, zmęczone farbowaniem piórka. Wydawało mi  się wtedy, że kłaczki nie były w stanie najgorszym i miesiąc, dwa  wizażowo-anwenowej pielęgnacji wystarczą, żebym zobaczyła na swojej  głowie włosy niczym Roszpunka. Jak pewnie się domyślacie, bardzo się myliłam! Zgodnie z zaleceniami, odstawiłam całkowicie silikony i mimo  odpowiedniej (jak mi się wtedy wydawało) pielęgnacji, we wrześniu na  mojej głowie zaistniała istna masakra: wrzesień 2012        Moim oczom ukazał się prawdziwy, niezamaskowany  silikonami stan włosów, co strasznie mnie przeraziło i mocno podłamało,  bo przecież jak to? Dwa miesiące "intensywnej" pielęgnacji i taki efekt?  Byłam bliska poddania się, jednak znalazłam oparcie (po raz pierwszy,  ale nie ostatni) w Was, Włosomaniaczki. Zrozumiałam, że nie dla mnie całkowicie bezsilikonowa pielęgnacja i potulnie wróciłam do silikonowego  serum. Doszłam także do wniosku, że moje włosy niekoniecznie lubią  proteiny, za to bardzo polubiły się z nawilżaczami i olejami. W tamtym  momencie postawiłam głównie właśnie na nawilżanie i zaprzyjaźniłam się z  półproduktami. Efekt:         grudzień 2012     Czupryna była w lepszym stanie, jednak wciąż  wiele jej brakowało. System pielęgnacji sprawdzał się jednak dobrze,  dlatego postanowiłam w nim wytrwać, nie zmieniając kosmetyków i  półproduktów, które przyczyniły się do zauważalnej zmiany. Teraz wydaje  mi się, że błędem z początku włosomaniactwa nie było tylko odstawienie  silikonów, ale także "zachłyśnięcie się" prawidłową pielęgnacją i  zbytnie żonglowanie kosmetykami. W marcu miałam już skompletowaną moją małą armię, której z małymi wyjątkami trzymam się do dzisiaj. Wtedy  włosy zaczęły prezentować się coraz lepiej: marzec 2013     Mimo całkiem zadowalającego stanu, wciąż zmagałam  się z brakiem połysku. Ze smutkiem oglądałam zdjęcia błyszczących  włosów niektórych z Was. Z pomocą przyszła henna! Dawno temu farbowałam  nią włosy kilka razy, ale nie robiłam tego prawidłowo (henna trzymana na  głowie godzinę, silikonowy szampon itd.) Na początku maja włosy  wyglądały następująco: maj 2013     Natomiast na dzień dzisiejszy, po  równym roku świadomej pielęgnacji, prezentują się tak:     lipiec 2013 Jestem z nich prawie, prawie całkowicie zadowolona,  jednak wciąż mam kilka celów do zdobycia!     Moja pielęgnacja wygląda następująco:    Szampony: Mrs. Potter's z ekstraktem z melisy, Babydream, Alterra, czasem inne. Włosy myję dwa razy w tygodniu. Odżywki: Po wycofaniu odżywki Isany z olejkiem  babassu zakochałam się po uszy w Garnier Ultra Doux z awokado i masłem karite. Mimo, że jest całkiem bogata w oleje, lubię dodawać do niej  dodatkowo łyżkę któregoś z mojego olejku, co moim włosom bardzo służy.        Maski: Kallos Latte, L'Biotica Biovax do włosów  suchych i zniszczonych, Maska z miodem Sari, wszystkie często  tuningowane półproduktami.    Oleje: kokosowy, lniany, z pestek malin i pestek truskawek, konopny, oliwa z oliwek Półprodukty: zatężony aloes, kwas hialuronowy, gliceryna, keratyna i l-cysteina (śmierdzoszek :)) należą do moich ulubionych    Wcierki: Jantar, Woda brzozowa w okresie wzmożonego wypadania       Mgiełki: głównie własne, półproduktowe lub z siemieniem lnianym    Płukanki: Szałowiowa, cytrynowa, octowa, z l-cysteiny podczas kataru :)    Inne: Siemię lniane w każdej postaci, skrzypokrzywa, suplementy, silikonowe serum na końcówki (obecnie Green Pharmacy) Pozdrawiam Was Włosomaniaczki i Ciebie Anwen bardzo serdecznie, autorka bloga urodaiwlosy.pl 