Od jakiegoś czasu noszę się z tym pomysłem, ale wciąż nie mogłam się zdecydować czy aby na pewno jest on dobry.... O co dokładnie chodzi? Chciałabym, żeby każda z Was miała możliwość podzielenia się z innymi czytelniczkami swoimi pomysłami, patentami czy sposobami na pielęgnację czy stylizację włosów. Nie chodzi mi w tym momencie o używanie konkretnego produktu czy produktów, ale raczej o takie nietypowe, autorskie pomysły. Do tej pory dzieliłyście się nimi w komentarzach, ale wiadomo, że nie każdy je czyta, a ja chciałabym, żeby zwłaszcza te skuteczne a nieznane patenty trafiły do szerszego grona włosomaniaczek. Jak miałoby to wyglądać? Wystarczy, że wyślecie do mnie na maila (czytelnicymajaglos@gmail.com) dokładny opis Waszej metody. Możecie również do tego dołączyć zdjęcia, a także napiszcie mi jakim nickiem/imieniem mam Was podpisać :) Te z Was, które prowadzą swoje blogi mogą również podać adres, a zalinkuję Was pod takim wpisem.     Mam nadzieję, że nowa seria przypadnie Wam do gustu i że znajdą się chętne by podzielić się swoimi patentami :) Oczywiście lojalnie Was uprzedzam, że nie każdy mail będzie publikowany, będą chciała zamieszczać jedynie te, które będą zawierały wyłącznie nowe (nieznane mi dotąd) i sprawdzone pomysły.     Pozdrawiam Was serdecznie, 