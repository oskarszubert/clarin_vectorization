Kolejny ulubieniec miesiąca, a w nim kolejne mydło ;) Chyba już oficjalnie mogę powiedzieć, że stałam się prawdziwą fanką mycia włosów mydłami! To, o którym dziś Wam napiszę jest jeszcze lepsze od poprzednio recenzowanego (TUTAJ) i zachwyciło mnie swoim działaniem jeszcze bardziej.      Zacznę nietypowo, bo od typu włosów, na których to mydło tak naprawdę może się sprawdzić. Przede wszystkim ze względu na zawartość dziegciu będzie idealne dla włosów przetłuszczających się. Być może powinny na niego zwrócić uwagę nawet osoby cierpiące na ŁZS, zwłaszcza, że szamponów z dziegciem w Polce już nie dostaniemy (wszystkie zostały wycofane ze względu na możliwe działanie rakotwórcze). Mogę go polecić również osobom o cienkich lub rzadkich włosach z tendencją do szybkiego tracenia objętości u nasady i tych, które jak ja ciągle walczą z efektem 'przyklepu' ;) Z drugiej strony mydło na pewno nie będzie dobre dla osób z wrażliwym i skłonnym do przesuszania skalpem, a już na pewno nie do częstego stosowania.     Ja  stosuję je co drugie mycie i pomimo zawartości SLES skóra głowy nie protestuje. Do umycia używam naprawdę niewielką ilość mydła, które z łatwością się rozprowadza i całkiem nieźle pieni. Dzięki temu jego wydajność jest świetna i jestem pewna, że słoik (500ml) wystarczy mi na baaaardzo długo. To pocieszające zwłaszcza jeśli weźmiemy pod uwagę cenę kosmetyku. W sklepie Triny.pl zapłacimy za nie 43zł, ale jest to moim zdaniem i tak bardzo dobra cena i ja na pewno nie będę się wahać przed zamówieniem kolejnego opakowania (oby tylko do tego czasu wciąż było w sprzedaży :P).     Jeśli chodzi o konsystencję to jest zdecydowanie wygodniejsza w użyciu niż ta w czarnym syberyjskim mydle (które było nieco plastelinowate), o którym pisałam poprzednio. Mydło Babuszki Agafii jest po prostu baaaaardzo gęstym żelem z zatopionymi w nim listkami brzozy: Pachnie ziołowo (brzozą?), przyjemnie i świeżo. Nienachalnie i jak dla mnie naprawdę ładnie, ale jest praktycznie nie wyczuwalne na włosach. Słoik jest duży i poręczny, opakowanie wizualnie raczej przeciętne, ale za to bardzo wygodne.     To co jest zdecydowanie ważniejsze i bardziej godne uwagi to skład mydła. Lista INCI może przyprawić o zawrót głowy :D więc poza standardową listą przekleję Wam również tłumaczenie składników (źródło klik):    "NAPARY ZIOŁOWE:   Uczep Trójlistny (Bidens Tripartita) ma wysokie właściwości lecznicze, przeciwzapalne. Krwawnik (Achillea Millefolium) jest używany do leczenia skóry wrażliwej. Pokrzywa (Urtica Dioica) zioło najbardziej bogate w szereg witamin niezbędnych dla włosów i skóry. Rumianek (Chamomilla recutita), oczyszcza, zmiękcza i wygładza skórę. Szałwia (Salvia officinalis), tonizuje i ujędrnia skórę, niweluje wypadanie włosów. Glistnik (Chelidonium Majus) ma działanie przeciwzapalne, łagodzi podrażnioną skórę Melisa (Melissa officinalis), intensywnie odżywia i uelastycznia skórę, nadając jej zdrowy, zadbany wygląd. Miodunka (Officinalis Pulmonaria) pomaga wzmocnić cebulki włosów.   WYCIĄGI: Żywica sosnowa (Pinus Silvestris) wykazuje działanie antyseptyczne, uspokajające, odżywcze i ujędrniające zarówno dla skóry głowy jak i włosów. Niedźwiedzie ucho (mącznica lekarska) (Arctostaphylos Uva-Ursi) jest naturalnym środkiem antyseptycznym. Krzyżownica syberyjska (Polygala Sibirica) wygładza strukture włosów, nadając im zdrowy wygląd od cebulek aż po same końce. Oman wielki (Inula Helenium)  nazwa zioła mówiąca o jego dziewięciu zdolnościach do dbania o urodę.  Trzy najważniejsze to: oczyszcza pory, delikatnie wybiela i wygładza skórę. Szyszki olchy (Alnus Glutinosa Cone) normalizują pracę gruczołów łojowych, zatrzymują wypadanie włosów i zapobiegają powstawaniu łupieżu. Złoty Korzeń (Rhodiola rosea) ma wygładzający wpływ na skórę, oczyszcza i leczy ją. Mech dębowy (Evernia prunastri) ma właściwości antybakteryjne, przeciwzapalne. Jest źródłem przyjemnym zapachu. Brodaczka (Usnea Barbata) to naturalny antybiotyk, ma detoksykujący wpływ na skórę i włosy. Świerk syberyjski (Picea Sibirica) wzmacnia włosy dodając im zdrowego blasku. Szczodrak krokoszowaty (Rhaponticum carthamoides) przywraca włosom witalność. Korzeń prawoślazu (Officinalis Altaea) zmniejsza stan zapalny, jest naturalnym środkiem antyseptycznym. Biały korzeń myjący, czerwony  korzeń myjący i korzeń lukrecji (Saponaria Alba Officinalis, Saponaria  Rubra Officinalis, Glycyrrhiza glabra) zawierają naturalne saponiny, środki pieniące, które miękko i delikatnie oczyszczają skórę i włosy.   OLEJKI:     Cedrowy olej (Cedrus Deodar) łagodzi podrażnienia, wspomaga szybkie gojenie się ran. Wzmacnia włosy i zapobiega wypadaniu włosów. Dahurski olej sojowy i olej lniany (sojowy Davurica, Linum Usitassimum) z powodu wysokiej zawartości witaminy E wpływają na aktywną regenerację komórek skóry i włosów. Ałtajski olej z rokitnika (Hippophae Rharrmoides Altaica) zapewnia uzdrowienie i odżywienie, wykazuje działanie odmładzające. Olej jodły pospolitej (Abies Siberica) wygładza i napina zmęczoną skórę, ma działanie dezynfekujące. Olej z amarantusa (Amaranthus caudatus) ma działanie odmładzające, wygładza i napina skórę. Olej łopianowy (Arcticum Lappa) odżywia i wzmacnia cebulki włosów, zapobiega wypadaniu włosów i zmniejsza ryzyko powstawania łupieżu. Olejek z dzikiej róży (Rosa Canina Oil) odnawia komórki, odżywia i wygładza skórę, czyniąc ją bardziej elastyczną. Olej z jałowca pospilitego (Juniperus communis) jest naturalnym środkiem antyseptycznym, odżywia i nawilża skórę, ma delikatny słodki zapach.   NATURALNE SUBSTANCJE AKTYWNE: Dziegieć (Tar) tradycyjny środek ludowy na łupież. Wosk górski - ałtajski (Ozokeryt) chroni skórę i włosy przed wysuszeniem i chroni je przed szkodliwym wpływem czynników zewnętrznych. Pyłek kwiatowy (Glikol propylenowy ambrosioides Chenopodium) substancja, która stymuluje wzrost nowych komórek. Czaga brzozowa (Inonotus obliquus) Tonizuje skórę, ma działanie przeciwbakteryjne. Modrzew syberyjski (Larix sibirica) delikatnie wybiela skórę. Kamień oliwny (Petrolium Destylaty) ma wygładzające i antyseptyczne działanie na skórę."    SKŁAD (INCI): Aqua, Cedrus Deodara Oil, Davurica Soybean Oil, Abies Siberica Oil, Hippophae Rhamnoides Altaica Oil, Juniperus Communis Oil,  Amaranthus Caudatus Oil, Rosa Canina Oil, Arcticum Lappa Oil, Linum  Usitassimum Oil, Salvia Officinalis Intractum, Chelidonium Majus  Intractum, Melissa Officinalis Intractum, Pulmonaria Officinalis  Intractum, Chamomilla Recutita Intractum, Bidens Tripartita Intractum,  Achillea Millefolium Intractum, Urtica Dioica Intractum, Sodium Laureth Sulfate, Sorbitol, Cocamide DEA, Arctostaphylos Uva-Ursi Extract, Inula  Helenium Extract, Polygala Sibirica Extract, Pinus Silvestris Extrakt,  Alnus Glutinosa Cone Extract, Rhodiola Rosea Extract, Evernia Prunastri  Extract, Usnea Barbata Extract, Picea Siberica Extract, Saponaria Alba Extract, Saponaria Rubra Officinalis Extract, Glycyrrhiza Glabra Extract, Altaea Officinalis Extract, Rhaponticum Carthamoides Extract,  Ozocerite, Tar, Inonotus Obliquus, Propylene Glycol Chenopodium  Ambrosioides, Larix Sibirica Extract, Petrolium Distillates Oil ,  Methylisothiazolinone.    Wisienką na torcie jest oczywiście samo działanie mydła :) Właściwie mogłabym napisać o nim praktycznie to samo co napisałam o tym syberyjskim (zerknijcie sobie TU) tylko przed każdym użytym tam określeniem dopisywać "jeszcze bardziej" ;) Tak w telegraficznym skrócie moje włosy są po umyciu "Czarnym Mydłem" dłużej świeże (wytrzymują dwa dni), przepięknie błyszczą, są ładnie odbite od nasady, uniesione, sypkie i sprężyste. Wizualnie robi się ich więcej (kocham ten efekt ;) ) i lepiej się układają. Tak jak już wspominałam w moim przypadku mydło nie podrażnia skóry głowy i może być stosowane bardzo często (co 2 mycie). Nie wysusza ono włosów ani trochę, ani nie plącze ich zupełnie, więc spokojnie mogę po umyciu nic już na włosy nie nakładać, a i tak są wystarczająco dobrze nawilżone i wygładzone. Muszę Wam się przyznać, że od dłuższego już czasu moja włosowa pielęgnacja jest maksymalnie minimalistyczna i zasługę ich świetnego stanu i naprawdę dobrego wyglądu przypisuję właśnie mydłom.     Na koniec jeszcze tylko wspomnę, że mydło nadaje się nie tylko do mycia włosów :) Możemy nim umyć całe ciało, twarz czy strefę intymną. Z tego powodu jest wprost idealne na wszelkie wyjazdy, bo przełożone do mniejszego pojemnika może być właściwie jedynym kosmetykiem pielęgnacyjnym jaki ze sobą zabierzemy (moja skóra nie potrzebuje już po nim ani kremu, ani balsamu).   Jak dla mnie jest to naprawdę kosmetyk wręcz idealny (i nie, nikt mi nie zapłacił za tę recenzję ;) ) i poważnie zastanawiam się czy nie kupić sobie przynajmniej jeszcze jednego opakowania na zapas, bo znając moje szczęście zniknie z półek zanim ja dobiję dna! Dajcie znać czy używałyście go już kiedyś i jak się sprawdza na Waszych włosach :)  Pozdrawiam Was serdecznie, 