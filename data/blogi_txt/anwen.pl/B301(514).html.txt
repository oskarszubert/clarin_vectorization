Zostałam oTAGowana przez Hidoi i jestem jej za to bardzo wdzięczna, bo sama nigdy nie mam wystarczającej motywacji do regularnego maseczkowania się ;)    O co w ogóle chodzi? Autorka TAGu chciała w ten sposób zmobilizować nas wszystkie do regularnego stosowania maseczek i chwała jej za to! :) Każda biorąca w tej akcji blogerka musi przynajmniej raz w tygodniu w październiku wstawić recenzję maseczki, którą zastosowała. Ja chciałabym do udziału w tej akcji zachęcić:   1. Czarną Orchideę 2. Moją siostrę - Eowinę1818  3. Cammie 4. xkeylimex 5. Słodki miód   Na pierwszy ogień poszła... spirulina!   Spirulina, której szczerze mówiąc sama pewnie bym na twarz nigdy nie położyła ;) Jej zapach mnie skutecznie zniechęcał, ale Wasze komentarze i cała akcja zmobilizowały mnie by ją jednak spróbować. I niestety z przykrością muszę przyznać, że spirulina w tej roli zupełnie się u mnie nie sprawdziła... ale po kolei... Około 5 gram spiruliny wymieszałam z kwasem hialuronowym, odrobiną oleju Alverde Paczula i Czarna Porzeczka (miałam nadzieję, że choć trochę zabije ten zapach) i wodą i nałożyłam to pędzelkiem na twarz na 20 minut. Zrobiłam oczywiście zdjęcie dla Was, ale uwaga - straszę! :D     Kiedy zmyłam tę zieloną maź z twarzy cała była pokryta różowymi plamkami, była też mocno ściągnięta i delikatnie mnie piekła :( Zdarzyło Wam się tak kiedyś? Jestem pewna, że to wina spiruliny, bo zarówno olej jak i  kwas hialuronowy nakładałam na twarz już chyba setki razy i nigdy nie miałam takich sensacji.   Oczywiście nie byłabym sobą, gdybym reszty spirulinowej mieszanki nie położyła na włosy :D Tej zielonej, śmierdzącej mikstury wyszło mi sporo, więc to co zostało wymieszałam z łyżką odżywki Isana do włosów farbowanych, która sama w sobie niewiele u mnie na włosach robi dzięki czemu miałam pewność, że wszelkie nadzwyczajne efekty będą wynikiem działania spiruliny.   A więc jak spirulina zadziałała na moich włosach?   sprawiła, że były nieco bardziej błyszczące wygładziła je pogrubiła je optycznie i nadała im objętości także w dotyku były nieco grubsze i bardziej sztywne (tak pozytywnie)     Na szczęście po wysuszeniu zapach zupełnie znikł z włosów i jedyny minus takiej kuracji to to, że ciężko mi ją było nałożyć na włosy. Mieszanka z Isaną była zdecydowanie zbyt płynna, ale następnym razem użyję po prostu bardziej gęstej maski i powinno być lepiej.     Intensywnie zielony kolor spiruliny na szczęście łatwo zmywa się zarówno z naszych włosów jak i z wanny ;) więc nie musicie się tego obawiać. Jak na razie spirulina nie zachwyciła mnie swoim działaniem jakoś specjalnie, ale jestem jej na tyle ciekawa, że na pewno jeszcze z nią poeksperymentuję.     A Wy stosowałyście już spirulinę na włosy? Jak wrażenia? :)    Pozdrawiam Was serdecznie,     PS Temat spiruliny świetnie i wyczerpująco opisała na swoim blogu narvika. Polecam do niej zajrzeć, jeśli jesteście ciekawe tego zielonego śmierdziucha ;) Znajdziecie tam:   Spirulinowy poradnik praktyczny  Wpis o spirulinie   i jej zastosowaniu na włosy 