O kuracji świeżym sokiem z brzozy pierwszy raz słyszałam dobre kilkanaście lat temu. Widziałam nawet w jaki sposób dokładnie się go pozyskuje, wiedziałam, że jest bardzo zdrowy, ale nigdy się nim jakoś szczególnie nie interesowałam. Na początku tego roku przypomniał mi o nim Krzysiek i planowaliśmy nawet, że na wiosnę zrobimy sobie taką kurację. Niestety zima pokrzyżowała nam plany, w marcu kiedy brzozy powinny już wytwarzać soki szalały mrozy, a w tej chwili nie wiem czy nie byłoby już za późno. Przede wszystkim jednak nie mamy własnej brzozy ;) a nie bardzo wiem czy i gdzie mogłabym skorzystać z 'cudzej'. Na szczęście udało mi się kupić sok o prostym, niezłym składzie i jeszcze lepszym smaku:       Taki sok możemy znaleźć w sklepach ze zdrową żywnością, ja swój kupiłam za około 8zł w Delikatesach Centrum. Oczywiście tym z Was, które mają łatwy dostęp do soku polecam jednak samodzielne pozyskanie :) Nie jest to wcale takie trudne :)) Wystarczy znaleźć odpowiednie drzewo (powinno mieć ponad 10 lat), nawiercić pień na głębokość około 5-10 cm, w otwór włożyć rurkę i podstawić pod nią naczynie. W ciągu doby otrzymamy około litra soku. Po zakończeniu należy zasklepić powstały otwór specjalną pastą lub drewnianym klinem. Otrzymany sok możemy przechowywać w lodówce do 4 dni.    Jak powinna wyglądać kuracja?   Kuracja powinna trwać 2-3 tygodnie. Polega ona na tym by codziennie wypić około szklanki soku z brzozy (podzielonego na 3-4 porcje).    Jakie właściwości ma sok z brzozy?   Sok z brzozy zawiera:      witamina C oraz witaminy z grupy B;    miedź;    wapń;    fosfor;    magnez;    żelazo; sole mineralne;    kwas cytrynowy oraz kwas jabłkowy; aminokwasy;    garbniki.  Jest polecany przy różnych schorzeniach: kamicy nerkowej, problemach z wątrobą, osłabionej odporności czy ogólnemu przemęczeniu i osłabieniu organizmu. Sok z brzozy świetnie oczyszcza organizm z toksyn, reguluje przemianę materii i dodaje nam energii. Działa też moczopędnie, pobudza pracę nerek i chroni przed powstawaniem kamieni. Poprawia również kondycję skóry, wzmacnia włosy i może leczyć trądzik.    Jak możemy go wykorzystać na włosy?   Taki naturalny sok z brzozy jest idealną naturalną wcierką. Przyspiesza on porost włosów, zapobiega ich wypadaniu i wzmacnia je. Nie ma przy tym alkoholu jak sklepowa woda brzozowa, która  może mocno przesuszać nam skalp.   Soku możemy również użyć jako płukanki. Nierozcieńczonym, świeżym płynem polewamy włosy już po ostatnim płukaniu. Nie zmywamy go, tylko zostawiamy włosy do wyschnięcia. Po takiej płukance włosy są bardziej błyszczące, ujarzmione, a przy tym puszyste (ale nie spuszone) i bardzo miękkie. Szczerze mówiąc ja użyłam soku w ten sposób tylko raz (rozcieńczonego wodą, bo zawiera substancje słodzące i nie chciałam by posklejał mi włosy), bo za bardzo mi posmakował i wolałam go wypić ;) Piłyście kiedyś brzozowy sok? Jestem bardzo ciekawa czy ten prosto z drzewa jest równie smaczny :)    Pozdrawiam Was serdecznie, 