To chyba najbardziej pożądana recenzja na moim blogu w ostatnim czasie ;) jeszcze nigdy tak mnie nie popędzałyście z żadnym postem. Wiem, że zwlekałam bardzo długo, ale właściwie ta odżywka jest tak zwyczajna, że nie ma się nad czym za bardzo rozwodzić :D Tak czy inaczej wszystkich zainteresowanych zapraszam do przeczytania: Opakowanie Duża, wręcz za duża, bo przez to nieporęczna plastikowa butla. Wygodny korek, plastik nie jest zbyt twardy (więc nie ma problemu z wydobyciem produktu - przynajmniej na razie). Wygląd taki sobie, mi osobiście się nie za bardzo podoba ;)  Zapach Przyjemny, nienachalny, nie wyczuwam go na wyschniętych włosach. Ale nie zrobił na mnie jakiegoś piorunującego wrażenia, raczej z gatunku tych neutralnych, o których łatwo się zapomina. Działanie No właśnie tak naprawdę nie zauważyłam nic ciekawego... u mnie sprawdza się gorzej niż wygładzająca Isana i właściwie nic specjalnego z włosami nie robi. Nie miałam na pewno problemów z rozczesaniem, ani też włosom nic złego nie uczyniła (a i z takimi opiniami można się spotkać). Co do tytułowego „Volume” to niestety również nie mamy na co liczyć. Włosy po niej nie są być może nadmiernie obciążone, ale na pewno żadnej dodatkowej objętości tym nie uzyskamy.  Wydajność Całkiem niezła. Nawet u mnie wystarczy niewielka ilość odżywki by pokryć nią całe włosy i z łatwością je później rozczesać. Syoss ma bardzo fajną, dosyć gęstą konsystencję, więc nie spływa z włosów. Cena/dostępność Ja kupiłam swoją na promocji w Rossmannie za około 6zł i w tej cenie rzeczywiście warto ją kupić. Standardowych 15zł na pewno bym nie zapłaciła. Podsumowanie Zdecydowanie w kategorii "odżywka" mam już swoją ulubienicę, która w dodatku jest tańsza. SYOSS miał być dla mnie czymś, co mogłabym używać na zmianę z Isaną przy codziennym myciu. Niestety w tej roli się nie sprawdził ;) Ja już na pewno jej więcej nie kupię, mimo, że nie jest zła. Cieszę się, że ją wypróbowałam, bo znów będę mogła półkę z SYOSSami omijać szerokim łukiem :D Zaspokoiłam swoją ciekawość... przynajmniej na jakiś czas ;) Inne recenzje tej odżywki znajdziecie TU  Pozdrawiam Was serdecznie,   PS Po przeliczeniu wszystkich głosów (i uwzględnieniu innych aspektów) mam przyjemność ogłosić, że zwyciężczynią urodzinowego konkursu została autorka pracy nr 11 Gratuluję! I bardzo proszę o maila z adresem do wysyłki! :))) a wszystkim uczestniczkom jeszcze raz bardzo, bardzo dziękuję!!! Naprawdę jesteście niesamowite i przy tym bardzo zdolne. Co do zamieszczania baneru na blogach to myślę, że przychylę się do sugestii jednej z Was i tak naprawdę nie będę Wam narzucać, który z nich macie umieścić u siebie :)) Wiadomo każdy ma inny gust ;) 