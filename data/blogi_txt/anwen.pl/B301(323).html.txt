Ja mam właśnie takie jak na zdjęciu, ale następnym razem spróbuję tych 4-polowych. Zdjęcie pochodzi ze strony: http://www .lab-szklo.com.pl/index.php?categoryid=30 productid=603 Dzisiejszy wpis nie przyda się dziewczynom, które stosują tylko i wyłącznie kosmetyki drogeryjne, ale wiele z Was podobnie jak i ja lubi się bawić, eksperymentować, mieszać czy ulepszać gotowe produkty i chociaż wydawało by się to takie niewinne czasami możemy zrobić sobie krzywdę, a dokładnie naszym włosom czy skórze. Szczerze mówiąc nie miałam zamiaru pisać o pH, po tym jak temat obszernie na swoim blogu poruszyła HairCare :) Ale napisała do mnie inna włosomaniaczka – Kascysko, która również pisała o roli pH i zwróciła mi uwagę, że taki wpis i na moim blogu by się przydał. Postaram się nie powtarzać i nie pisać tego o czym napisały już dziewczyny, ale chciałabym ostrzec przed kilkoma rzeczami, z którymi bardzo często spotykam się w mailach od Was: Soda do      szamponu  Pomysł z mocnym oczyszczeniem włosów przed rozpoczęciem pielęgnacji nie jest sam w sobie zły. Jeżeli do tej pory używałyśmy mocno silikonowych produktów to one mogły nam się nadbudować i rzeczywiście warto je z włosów usunąć. Niestety pomysł z dodaniem do szamponu sody, by włosy dogłębnie oczyścić jest już mocno ryzykowny. Oczywiście nie na wszystkich włosach będzie miał on tak drastyczne skutki, ale dostałam już naprawdę dużo maili od dziewczyn, które taką mieszanką mocno przesuszyły sobie włosy. Soda ma odczyn zasadowy, a nasza skóra i włosy  kwaśny i taki zdecydowanie wolą w kosmetykach (optymalne dla włosów pH to 5,5). Jeżeli chcecie mocniej oczyścić włosy to wybierzcie prosty szampon z SLES bez silikonów i innych substancji filmotwórczych. On naprawdę w zupełności nam do tego wystarczy.  Płukanka      octowa  Tym razem pH kwaśne, czyli takie, które teoretycznie naszym włosom bardzo służy. Taka płukanka dobrze wykonana (czyli nie za mocna) domknie łuski włosa, przez co stanie się on bardziej gładki i błyszczący. Niestety stosowana zbyt często lub gdy stężenie octu jest za wysokie może mieć odwrotny skutek. Włosy staną się przesuszone, bardziej kruche i łamliwe. Często pytacie mnie jakiego octu można używać do takiej płukanki. Najlepszy moim zdaniem jest jabłkowy, ale możemy też używać innych. Ważne by pamiętać, że mają one inne stężenie kwasu octowego: spirytusowy – nawet 10%, jabłkowy – od 3% do 5%, a winny – od 6% do 10%, więc i proporcje płukanki będą inne. Mój czysty ocet jabłkowy ma pH ok. 2. Do płukanki zwykle dodaję 2 łyżki na litr przegotowanej wody i stosuję ją nie częściej niż 2 razy w tygodniu (ostatnio nawet rzadziej, bo ciągle o niej zapominam ;) ).  Mycie włosów      mydłem  Często pytacie mnie też o mycie włosów szarym (bądź innym) mydłem. Szczerze mówiąc nie jestem zwolenniczką takiego rozwiązania i nie widzę powodów by męczyć włosy tak zasadowym odczynem. Specjalnie sprawdziłam kilka szamponów, które mam w domu i wszystkie miały pH ok. 7-8 (czyli obojętne lub lekko zasadowe), wyjątkiem był szampon w kostce New firmy Lush o pH ok. 3! Przyznam, że bardzo mnie to zaskoczyło :) Bardzo możliwe, że to przez to ile czasu już u mnie leżakuje (z czasem wysokie pH mydeł spada, pytanie czy mogło spaść aż tak?). Naturalne mydła mają zwykle pH ok. 9-10. I jeśli już decydujemy się na mycie nimi włosów musimy pamiętać o odpowiednim ich później zakwaszeniu (płukanką octową). Tylko czy taka zabawa pH jest dla włosów dobra? Moim zdaniem nie. Łuska włosa, którą będziemy się w ten sposób „bawić”(rozchylać ją – zasadowym pH i domykać kwaśnym) po jakimś czasie może stać się mniej elastyczna i nie będzie się już tak chętnie domykać.  Zabawa półproduktami  Ostatnia rzecz na jaką musimy uważać to własnoręcznie tworzone kosmetyki. Jeśli już decydujemy się na stworzenie własnego szamponu, odżywki czy mgiełki to warto zaopatrzyć się przy okazji i w papierki lakmusowe, dzięki którym określimy jakie pH ma nasz kosmetyk i w razie czego poprawimy je przed użyciem go na włosy. Wczoraj sprawdzałam swoją mgiełkę o której pisałam TU i ma pH około 5-6 czyli w sam raz :) Jeżeli dodajemy małe ilości półproduktów to istnieje mniejsze ryzyko, że drastycznie zmniejszymy pH mieszanki, przy większych stężeniach lepiej jest jednak wcześniej je sprawdzić. A gdzie kupić papierki? Najlepiej w sklepach z odczynnikami (ale takie nie łatwo znaleźć) albo przez Internet (w sklepach z półproduktami czy na allegro).  Mam nadzieję, że mimo wszystko wpis Wam się przyda :) Pozdrawiam Was serdecznie, Ps. Postanowiłam trochę ułatwić sobie pracę nad bazą (dzięki sugestii jednej z Was) i stworzyć odpowiednią ankietę, niestety ta którą znalazłam (darmowa on-line) nie daje mi możliwości analizowania wyników w taki sposób jakbym chciała :( Jeżeli możecie mi coś polecić - będę bardzo wdzięczna, a na razie wielka prośba do osób, które jeszcze nie odpowiadały - jeśli tylko znajdziecie chwilkę napiszcie - im więcej osób to zrobi tym większa szansa, że baza będzie działać dobrze. Pamiętajcie, żeby wymienić tam tylko te produkty, z których byłyście naprawdę zadowolone i najlepiej po kilka z danego rodzaju. Mam też już pomoc informatyczną - Czekolada dziękuję :* więc myślę, że projekt może się udać! :)))) 