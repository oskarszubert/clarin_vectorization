Źródło: http://www.gimme.co.nz/competitions/win-loreal- professionnel-vitamino-colour-care-pack-14505 Dlaczego mini? W sumie to głupio to w ogóle nazywać recenzją ;) Szamponu użyłam RAZ i więcej nie zamierzam! Wolę oddać go na blogową akcję dla zwierzaków (ale o niej za chwilę) – może komuś bardziej on posłuży, a ja przynajmniej będę mogła pomóc :) Wracając do szamponu... po pierwsze cena ok. 40zł za 250ml zupełnie zwyczajnego (patrząc na skład) produktu to jak dla mnie na pewno za dużo. W składzie jest SLES (który mi osobiście nie przeszkadza) i silikony (których w szamponie nie toleruję) i tak naprawdę nic więcej ciekawego... Nawet obietnica producenta co do ochrony UV i trwałości koloru dotyczy jedynie używania szamponu razem z odżywką ;) Oczywiście dostajemy przyjemnie pachnący, „profesjonalny” szampon, który wytwarza olbrzymią, aksamitną pianę (już zapomniałam, że szampony tak potrafią ;) ) i samo mycie trwa dosłownie chwilkę i jest bardzo przyjemne, ale jak dla mnie to zdecydowanie za mało ;) Zwłaszcza, że włosy następnego dnia miałam jakieś dziwne, jakby czymś pokryte i bez życia. Bardzo szybko oklapły i wyglądały tak smętnie... Następnego dnia umyłam je cytrynowym Avalon Organics i dałam odrobinę odżywki Syoss i różnica jest niesamowita! Włosy znów są lekkie, puszyste i nie zbijają się tak szybko w strączki :) Jestem pewna, że szampon ten może mieć swoje zwolenniczki (jak i cała „profesjonalna” pielęgnacja), ale do mnie on zupełnie nie przemawia ;) Dobrze, że go nie kupiłam (chociaż musiałabym chyba oślepnąć, żeby to zrobić) tylko dostałam w ShinyBoxie, bo czułabym się nabita w butelkę.  A teraz wracam do ważniejszego tematu – blogowej akcji zorganizowanej przez Siempre i fundację Agapeanimali. W takim wielkim skrócie chodzi o to by zbędne nam kosmetyki (oczywiście w dobrym stanie, choć mogą być minimalnie używane) czy biżuterię wysłać do fundacji. Oni wystawią wszystkie te produkty na aukcje na allegro i cały dochód przeznaczą na pomoc swoim podopiecznym – zwierzakom. Kosmetyki i inne rzeczy możemy wysyłać do 6 lipca 2012! A po szczegóły zapraszam Was do Siempre :)   Zobaczcie tylko komu możecie pomóc:   Pomożecie? :)))  Pozdrawiam Was serdecznie,   PS Jeszcze skład szamponu dla ciekawskich:Aqua/Water, Sodium Laureth Sulfate, Disodium Cocoamphodiacetate, Dimethicone, Glycol Distearate, Sodium Chloride, PPG-5-Ceteth-20, Sodium Benzoate, Cocamide Mipa, Sodium Methylparaben, Salicylic Acid, Guar Hydroxypropyltrimonium Chloride, Carbomer, Ethylparaben, Tocopheryl Acetate, Panthenol, Ethylhexyl Methoxycinnamate, Linalool, 2-Oleamido-1,3-Octadecanediol, Magnesium Sulfate, Limonene, Methyl Cocoate, Sodium Cocoate, Citric Acid, Sodium Hydroxide, Parfum/Fragrance. C30470/1. 