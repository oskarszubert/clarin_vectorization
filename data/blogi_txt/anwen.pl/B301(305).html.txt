Zdjęcie pochodzi z tej strony: http://zdrowie-prosto-z-natury.pl /naturalne-zdrowe-wlosy/   Zainspirowana mailem od jednej z Was (FlorenceBeauty pozdrawiam :-) ) postanowiłam napisać o czymś o czym jeszcze na blogu nie pisałam. Do tej pory skupiałam się przede wszystkim na pielęgnacji włosów długich, wymagających, zniszczonych czy kręconych, ale nigdy nie pisałam Wam jak dbać o włosy, które są w świetnym stanie, są proste, zdrowe, nie farbowane albo po prostu na tyle krótkie, że taka pielęgnacja o której piszę mogła by je za bardzo obciążyć. Dziś pora nadrobić zaległości ;)    Mycie     W wypadku takich włosów najlepiej sprawdzi się po prostu mycie szamponem. Nie ma potrzeby myć metodą OMO, ani tym bardziej odżywką. Jeżeli nie masz wrażliwej skóry głowy nie musisz unikać nawet SLES czy SLS, chociaż wiadomo, przy codziennym myciu lepiej wybrać coś delikatniejszego. Czym się kierować przy wyborze szamponu? Na pewno tym, żeby nie miał w składzie silikonów. Lepiej wybrać taki o w miarę krótkiej, prostej liście składników. Myć należy tak często jak włosy tego potrzebują, jeśli się przetłuszczają to nawet codziennie.    Odżywianie     Nawet w przypadku idealnie zdrowych włosów lepiej nie rezygnować z odżywiania. Koniecznie nakładaj odżywkę po każdym myciu. Możesz wybrać lżejszą wersje, np. bez spłukiwania czy w sprayu. Ważne, żeby nie obciążała włosów, a pomagała je bez problemu rozczesać. Maski możesz nakładać raz na 1-2 tygodnie, nie ma potrzeby robić tego częściej. W wypadku takich włosów powinna nawet wystarczyć bogatsza odżywka do spłukiwania (np. Garnier Avokado i Karite czy odżywki Alterry) zostawiona na włosach na minimum 30 minut, najlepiej pod czepek i ręcznik.    Olejowanie     Również takie mało wymagające włosy warto raz na jakiś czas „nakarmić” olejem. W przypadku długich możesz je nakładać po myciu na końce, a przed myciem z raz na 1-2 tygodnie lub tak często jak Ci się zechce :) Przy krótkich tylko przed myciem, bo inaczej mogłyby Ci się przetłuścić. Po co właściwie olejować takie włosy? Żeby nadać im blask, poprawić elastyczność i przy okazji zabezpieczyć je przed uszkodzeniami.     Zabezpieczanie     Podobnie jak w przypadku wszystkich rodzajów włosów tak i te są narażone na uszkodzenia mechaniczne. Oczywiście krótkie w dużo mniejszym stopniu i w tym wypadku możemy sobie ochronę darować, ale przy półdługich i długich włosach warto nakładać na końce np. olej, odżywkę b/s lub serum z silikonami. Musisz również pamiętać o ochronie włosów przed wiatrem i mrozem zimą, a słońcem latem. Stylizacja     Może zacznę od czesania – w przypadku takich włosów masz pełną dowolność. Możesz używać zarówno szczotki jak i grzebienia w zależności od tego jak Ci wygodniej. Najlepiej zrezygnuj z rozczesywania włosów na mokro, a jeśli już to rób to powoli, delikatnie i grzebieniem z szeroko rozstawionymi zębami. Suszenie gorącym nawiewem jest tak samo szkodliwe dla wszystkich rodzajów włosów, więc jeśli nie jesteś w stanie zrezygnować z suszarki używaj jedynie chłodnego albo ciepłego nawiewu. Na co dzień zrezygnuj z prostownicy i lokówki, chyba, że masz już dość swoich idealnych, zdrowych włosów ;)   I to już chyba wszystko. Takie włosy są zdecydowanie prostsze w obsłudze :))) Pozdrawiam Was serdecznie, 