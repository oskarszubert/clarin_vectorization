http://en.wikipedia.org/wiki/File:Female_topless_egyption_dancer _on_ancient_ostrakon.jpg   Na coś takiego czekałam od dawna! Myślę, że szykuje nam się nowy hit na miarę Laminowania, a ja niestety nie mogę go nawet przetestować :(( Mimo wszystko liczę na Was i na to, że jeśli już przetestujecie Metodę Inwersji to dacie mi znać czy i jak na Was podziałała :)     Na czym polega ta metoda?    Zaczynamy od naolejowania skalpu delikatnie podgrzanym olejem. Może być to oliwa z oliwek (polecana do tego zabiegu), ale może być i każdy inny olej, który Wam służy. Oczywiście najlepszy byłby taki przeznaczony specjalnie do skalpu (jak Khadi, Oilmedica itp), ale możecie użyć absolutnie każdego.     Następnie odwracamy się głową w dół i w takiej pozycji spędzamy 4 minuty (możemy np. siedząc na krześle czy kanapie pochylić się w dół, tak jak przy malowaniu paznokci u stóp lub przyjąć inną pozycję z tego fimiku:          Jeśli w tym czasie zacznie kręcić Wam się w głowie, zrobi niedobrze czy jakkolwiek źle się poczujecie to trzeba powoli podnieść głowę z powrotem do góry i nie kontynuwać kuracji!    Po około dwóch godzinach olej zmywamy tak jak zwykle (odwracania już nie powtarzamy - wystarczą te 4 minuty).     Powtarzamy to codziennie przez 7 kolejnych dni (nie dłużej!). Następnie robimy minimum 3 tygodnie przerwy! I dopiero wtedy możemy powtórzyć kurację.     Jakich efektów możemy się spodziewać?    Podobno po tygodniu włosy mają urosnąć o około 2,5cm. Szczerze mówiąc w aż tak szybki porost nie wierzę, ale jestem pewna, że metoda powinna zadziałać i przyspieszyć nam porost. Jednak czy będzie to wzrost o 100% czy tylko o 50% w stosunku do tego standardowego niestety nie wiem, przekonacie się same, jeśli spróbujecie :)    Dlaczego to działa?    Chodzi oczywiście o poprawienie cyrkulacji krwi, która w tej pozycji dostaje się dużo szybciej i w większej ilości do naszej skóry na głowie. To powoduje stymulowanie cebulek do szybszej i bardziej intensywnej pracy, a co za tym idzie do szybszego wzrostu naszych włosów. Kto nie powinien stosować tej metody?   Niestety jest sporo przeciwwskazań do stosowania Metody Inwersji. Są nimi między innymi: ciąża, przepuklina, niskie lub wysokie ciśnienie krwi, niedawno przebyty udar mózgu, serca lub zaburzenia krążenia, jaskra, zapalenie spojówek, siatkówki, uraz rdzenia kręgowego, obrzęk stawów, osteoporoza, złamania i urazy niezabliźnione, zapalenie ucha, otyłość i inne choroby. Metoda nie sprawdzi się również u osób, które na co dzień myją włosy głową w dół, ponieważ i skóra głowy jest już przyzwyczajona do takich zwiększonych ilości napływającej nagle krwi. Również osoby, u których olejowanie skalpu powoduje zwiększone wypadanie włosów nie powinny stosować tej metody lub ewentualnie wypróbować ją zamieniając olej na inną wcierkę lub całkowicie rezygnując z nakładania na skórę głowy czegokolwiek.    Jeszcze kilka uwag na koniec...   Za pierwszym razem dobrze jest mieć kogoś w pobliżu, kto pomoże nam w razie gdybyśmy zasłabli. Druga rzecz to nie przesadzajcie z kątem nachylenia. Nie trzeba wisieć pionowo głową w dół (zwłaszcza za 1 razem) - w razie wątpliwości obejrzyjcie najlepiej filmik, który zamieściłam powyżej. Jestem ciekawa czy znajdą się osoby chętne do przetestowania tej metody :) Koniecznie dajcie znać w komentarzach jeśli się zdecydujecie.    Pozdrawiam Was serdecznie,    PS Więcej informacji o metodzie znajdziecie TU i TU 