Znów spóźniona aktualizacja, bo znów nie miałam możliwości by wcześniej zrobić zdjęcie wszystkim używanym w marcu kosmetykom. Na szczęście tym razem chociaż moje włosy były wyjątkowo 'łaskawe' i udało mi się (a właściwie mojemu prywatnemu włosowemu fotografowi ;) ) zrobić im zdjęcie już za pierwszym razem :D Pierwszy raz od dawna załapałam się na naturalne, dzienne, intensywne światło!    Na zdjęciu powyżej widzicie moje włosy na 2 dzień po myciu. Fale są wynikiem nowego koczka bez żadnych spinek i gumek, który pokazywałam Wam TUTAJ. Jest to moja aktualnie absolutnie ulubiona fryzura, bo nie dość, że nie potrzebuję do niej żadnych akcesoriów, trzyma się doskonale to jeszcze po rozwinięciu tworzy z moich włosów fale, które uwielbiam :))    W marcu trochę z włosami kombinowałam :) W końcu miałam czas by pobawić się półproduktami i przetestować sporo nowości, wśród których znalazły się i perełki!    W zeszłym miesiącu dwa razy zafarbowałam się hebanową czernią z Color Soin, włosów nie podcinałam ani nie laminowałam, bardzo rzadko je też olejowałam, ale zaległości nadrobię w tym miesiącu, bo dzięki MWH Redhairedwitch znów mam motywację ;) Wewnętrznie nadal stosowałam Alliogal czyli olej z wiesiołka z czosnkiem, który właśnie mi się skończył i pod koniec miesiąca zaczęłam brać też Sufrin, o którym napiszę przy okazji podsumowania nowej wspólnej akcji :))   Kosmetycznie marzec prezentuje się 'bogato' ;) :         Pianka do higieny intymnej Green Pharmacy - została mi jej dosłownie końcówka na dnie, którą zużyłam w pierwszych dniach marca. Recenzję pianki znajdziecie TUTAJ.    Szampon Organicum - którego również miałam jedynie resztkę (na jakieś 5 myć), ale po przelaniu do butelki po piance i zmieszaniu z wodą wystarczył mi na cały miesiąc! Jego recenzja również znajduje się już na blogu TUTAJ. Szampon w kostce New, Lush - służył mi do mocniejszego oczyszczania włosów. Ten szampon mam już od 2 lat i mam wrażenie, ze nigdy mi się nie skończy :D Pisałam o nim TU. Rosyjska maska drożdżowa - użyłam jej zaledwie raz, więc nic poza tym, że przepięknie pachnie nie mogę o niej na razie powiedzieć.     Odżywka rozmarynowa Dr Beta - genialna odżywka, która okazała się wręcz idealna dla moich włosów. Rzeczywiście jest bardzo lekka, zupełnie nie obciąża włosów, za to dobrze je nawilża i ułatwia rozczesywanie. Pachnie bardzo intensywnie rozmarynem czyli ma sporo olejku eterycznego w składzie, więc zawsze nakładam ją również na skalp. To czym mnie zachwyciła to, to jak pięknie podkreśla skręt. Moje włosy po niej zdecydowanie mocniej się skręcają, więc powinna się sprawdzić u wszystkich falowanych i zakręconych :)    Rosyjski balsam na kwiatowym propolisie - to nadal moja ulubiona odżywka po którą odruchowo sięgam najczęściej ;) Jej recenzję możecie przeczytać TUTAJ. Maska aloesowa Naturvital - którą w końcu wyciągnęłam z pudełka 'do przetestowania'. Maska ta rzeczywiście bardzo mocno nawilża włosy i na pewno przypadnie do gustu wszystkim fankom aloesu takim jak ja :)    Rosyjska maska z efektem laminowania Love2MixOrganic - zdecydowany ulubieniec miesiąca, więc pojawi się w oddzielnym wpisie pewnie jeszcze w tym tygodniu :) Maska Anti - Age, Organique - którą również wykańczam w ramach projektu denko, który zaplanowałam sobie w marcu. Nadal jestem zakochana w jej zapachu, ale działaniem już mnie tak nie zachwyca. Obecnie trochę za mocno obciążała mi włosy, być może to przez porę roku i ogrzewanie..        Mythic Oil, Loreal - do zabezpieczania końcówek    Mydełko Sesa - użyłam je raptem kilka razy i sama nie wiem co o nim myśleć ;) Pachnie okropnie, ale rzeczywiście trochę unosi włosy u nasady. Bardzo spodobało się za to mojemu Krzyśkowi, który mi je regularnie podkrada, więc pewnie jego zmuszę do zrecenzowania mydełka :D    Suchy szampon Lace, Batiste - cudowny, perfumeryjny zapach i działanie dokładnie takie samo jak w przypadku wszystkich szamponów Batiste    Balsam z enzymem z pijawek, Wirovit - z racji olejku miętowego, który ma w składzie cudownie chłodzi skórę głowy. Przetestuję go pewnie dopiero w maju, bo teraz chciałabym wziąć udział w akcji 'Dokarmiania włosów' a ten balsam na pewno przekłamałby wyniki.        Olejowe serum w  spray'u - użyte zaledwie kilka razy :/ ale nadal sprawdza się u mnie idealnie ;) Sól Epsom - o której pisałam TUTAJ. To mój największy zachwyt marca.    Mleczko pszczele - do wzbogacania masek i olejowego serum    Kwas hialuronowy - do wzbogacania masek i olejowego serum    Wyciąg z aloesu - do wzbogacania masek i olejowego serum     Moje plany na kwiecień:   W kwietniu planuję przede wszystkim dokładnie przetestować kurację wewnętrzną w ramach wspólnej akcji. Postawiłam na Sufrin i tradycyjnie już olej z wiesiołka. Wróciłam też do kozieradki, ale traktuję ją bardziej jako stylizator niż wcierkę (spryskuję nią włosy u nasady i nie wcieram ;) ). Być może podetnę też grzywkę, jeśli tylko będę miała czas by wybrać się do Viru :))     Dajcie znać jak Wam upłynął marzec :)   Pozdrawiam Was serdecznie,     PS Mam przyjemność ogłosić, że w konkursie Philipsa wygrały:   Joanna Świercz    oraz    Aleksandra Chmielewska    Dziewczynom serdecznie gratuluję :)) i życzę przyjemnego użytkowania własnych urządzeń Philips Lumea :) 