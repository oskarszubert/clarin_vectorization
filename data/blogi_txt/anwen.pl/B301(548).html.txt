Nie wiem czy zauważyłyście, ale w marcu zabrakło takiego wpisu. Nie, nie zapomniałam o nim ;) ale po prostu nic nie zachwyciło mnie na tyle by nazwać go „ulubieńcem”. Kwiecień mi to wynagrodził i to potrójnie! Nie potrafię się zdecydować, który z tych produktów był najlepszy, bo one wszystkie są jak widzicie z zupełnie innych kategorii i znakomicie się w tym miesiącu uzupełniały.  Zacznę może od tego „najgorszego” ;)  Szampon Orgainque podobnie jak i maskę dostałam do przetestowania od producenta. Maskę planowałam kupić sobie sama i to na niej przede wszystkim mi zależało, ale Pani Małgosia dorzuciła mi do paczki również i szampon. I bardzo dobrze, bo sama pewnie nigdy bym go nie kupiła, a warto :)) Jak wiecie moim zdaniem szampon służy przede wszystkim do umycia włosów. Ma je dobrze oczyszczać i nie szkodzić. Nie oczekuję po nim nie wiadomo czego, bo zbyt krótko jest na naszej głowie by mógł coś więcej zdziałać. Dlatego zwykle wybieram te tańsze. Czym zatem Organique zasłużył sobie na miano ulubieńca? Przede wszystkim tym jak pokochały go moje włosy – przez cały kwiecień byłam z nich naprawdę zadowolona (oczywiście trafił się jakiś „Bad Hair Day” – nie myślcie sobie, że mnie one omijają ;) ). Włosy po nim są lekkie, nie obciążone, bardzo gładkie (nie musiałam po nim nakładać już odżywki w przypadku, gdy nakładałam maskę przed myciem) i przepięknie pachną! Zapach tego szamponu to coś co mnie absolutnie zachwyciło. Pachnie winogronami, a właściwie napojem winogronowym, który kiedyś namiętnie piłam. I co najważniejsze zapach ten utrzymuje się na włosach aż do następnego mycia :)) Szampon bardzo dobrze radził sobie ze zmywaniem wszystkich olei, jest całkiem wydajny i dobrze się pieni. Jedynym i największym minusem jest oczywiście jego cena, bo jednak 39zł jak dla mnie to za szampon za wiele, ale jeśli będę miała kiedyś ochotę na sprawienie sobie kosmetycznej przyjemności to na pewno sięgnę właśnie po niego :))) Drugim kwietniowym ulubieńcem była maska z tej samej serii.  Maska ma świetny skład, genialną konsystencję i przepiękny winogronowy zapach. Jest to jeden z bardzo niewielu produktów, którego w żaden sposób nie ulepszałam :) Nakładałam ją zwykle przed myciem na zwilżone (mgiełką, na którą przepis podam Wam niedługo) włosy. Trzymałam minimum godzinę, a potem zmywałam szamponem Organique. Po umyciu nie musiałam już nakładać żadnej innej odżywki. Włosy były odżywione, wygładzone, bardzo błyszczące, ale przy tym nie obciążone. Maska niestety jest tak bogata, że nałożona w zbyt dużej ilości lub za blisko skóry głowy po myciu powoduje szybsze przetłuszczanie (przynajmniej na moich, skłonnych do tego włosach). Czasami zdarzało mi się jej używać po myciu, ale nakładałam ją jedynie na same końcówki – wtedy wszystko było w porządku. Na pewno ogromnym jej plusem jest też wydajność. Nawet na moje długie włosy wystarczy jej dosłownie odrobina, więc pomimo niezbyt niskiej ceny (39zł) ja będę ją kupować regularnie. Producent zapakował maskę w bardzo wygodny metalowy słoiczek, co dla mnie również jest zaletą (nie przepadam za kosmetykami w tubkach – mam wtedy wrażenie, że spora ich część się marnuje.  Trzecim i ostatnim ulubieńcem był (a właściwie nadal jest) Tonic Cream firmy Kemon.  Jak zwykle dostałam go zupełnie niespodziewanie. W pierwszej chwili byłam zdecydowana całą paczkę odesłać (dostałam 3 produkty, a w każdym z nich znajdował się alkohol denat), ale po namyśle stwierdziłam, że może jednak uda mi się je jakoś przetestować. Żel w piance do loków i lakier do włosów oddałam znajomym, a Tonic postanowiłam wypróbować na własnych włosach. Jak opisuje producent jest to „wzmacniający krem nadający grubości”, ma przyjemną konsystencję lekkiej, kremowej emulsji i pachnie typowo fryzjersko. Nie czuć w nim alkoholu, więc postanowiłam zaryzykować. Na włosach sprawdził się znakomicie. Znacie ten efekt od razu po wyjściu od fryzjera?? Gdy włosy wyglądają tak ładnie i zdrowo? Dokładnie tak działa Tonic Cream. W sumie nic dziwnego, bo jest to przecież produkt przeznaczony do używania w salonach fryzjerskich :) Krem ten pozwala z łatwością ułożyć włosy, lekko unosi je u nasady i rzeczywiście sprawia, że wizualnie są grubsze. Oczywiście jest napakowany silikonami i tym nieszczęsnym alkoholem, ale jak na produkt na specjalne okazje stał się moim numerem jeden! (Na co dzień nadal wybieram jeżynowy  fluid Kemon). A co Was zachwyciło w kwietniu?? Może macie jakiś godny polecenia płyn micelarny? Szukam zastępstwa dla Delii, która przestała mi służyć :( Pozdrawiam Was serdecznie,  Ps. Dla zainteresowanych składy: Maska:  Szampon: 