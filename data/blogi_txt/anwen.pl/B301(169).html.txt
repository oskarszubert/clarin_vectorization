Kolejny wpis z serii podsumowań a'la Lusterko Em. Post z października podobał Wam się na tyle, że postanowiłam i dzisiaj opisać miniony miesiąc w 10 punktach. Jeśli jesteście ciekawe jak wyglądał mój listopad - zapraszam poniżej :)      1. Najważniejszy wpis            Najważniejszym, a zarazem najciekawszym dla mnie wpisem był TEN o metamorfozie włosów mojej siostry - Eowiny :) Byłam bardzo ciekawa czy potrafiłabym komuś pomóc z włosami, czy umiałabym wydobyć skręt z falowanych włosów i szczerze mówiąc jestem bardzo dumna z efektu jaki osiągnęłam. Mam nadzieję, że uda mi się jeszcze kogoś na taką metamorfozę namówić ;)     2. Przeczytane książki http://lubimyczytac.pl/ksiazka/141748/kwiaty-na-poddaszu   Film, który w 1987 roku został nakręcony na podstawie tej książki obejrzałam jeszcze jako mała dziewczynka, ale do tej pory budzi on we mnie grozę i tak mocno wrył mi się w pamięć, że do dziś oczami wyobraźni widzę niektóre sceny. Kiedy tylko z bloga Karriby dowiedziałam się o istnieniu tej książki, musiałam ją przeczytać! I oczywiście przeczytałam, a raczej pochłonęłam e-booka dosłownie w kilka dni (a dokładnie godzin). Historia wciąga nas właściwie od samego początku, a wraz z rozwojem akcji naprawdę ciężko jest tę książkę odłożyć. Nie jest to pozycja wybitna, ani tym bardziej ambitna, a do tego nie najlepiej napisana, ale szokująca fabuła i skrajne emocje jakimi posługuje się autorka w jakimś stopniu to rekompensują... W każdym razie ja "Kwiaty na poddaszu" Wam polecam!           Jeśli napiszę, że to lektura obowiązkowa dla każdego blogera, który o blogowaniu myśli poważnie to chyba nikogo nie zaskoczę. Mnie za to nieco zaskoczyło to, że pomimo ponad dwóch lat prowadzenia bloga mogę się od Kominka jeszcze wiele nauczyć. Książkę czyta się naprawdę dobrze, mi było wręcz ciężko się od niej oderwać. To doskonały poradnik, ale zarazem tekst, który motywuje i sprawia, że znów zaczynamy wierzyć w nasze dziecięce marzenia (przynajmniej ja zaczęłam :D). Przy okazji dowiedziałam się, że zdałabym "test" na scenarzystę ;) - Ci co przeczytali będą wiedzieć o co chodzi, a pozostałych zachęcam do sięgnięcia po "Blogera".      3. Obejrzane filmy     W tym miesiącu udało mi się nadrobić październikowe zaległości i obejrzałam "aż" 7 filmów, z czego 2 w kinie ;) Wiem, że to bardzo słaby wynik jak na takiego kinomaniaka jakim kiedyś byłam. Pamiętam czasy, gdy potrafiłam obejrzeć 7 filmów w jeden dzień, a do kina chodziłam kilkanaście razy w miesiącu... http://www.filmweb.pl/film/Ted-2012-609699  Szczerze mówiąc jak dla mnie ten film był po prostu słaby. Niby komedia, ale taka mało śmieszna :/ Sama koncepcja pluszowego miśka, który ożył jest idiotyczna, ale słyszałam kilka pozytywnych opinii, więc obejrzałam. Jest to film, który ani nie zapada w pamięć, ani nie daje do myślenia, a przede wszystkim mnie nie śmieszy i gdyby nie to, że planowałam zrobić ten wpis to pewnie dziś bym już nawet nie pamiętała o czym był. Nie polecam. http://www.filmweb.pl/film/Donovan%E2%80%99s+Echo-2011-604180 Historia genialnego matematyka, który w tragicznych okolicznościach stracił rodzinę. W 30 rocznicę tych wydarzeń wraca do rodzinnego miasteczka i próbuje zapobiec wypadkom, które dopiero mają się zdarzyć. Sam film choć może mało oryginalny jest dosyć ciekawy, wciągający i dobrze się go ogląda, ale zdecydowanie nie zachwyca i dosyć szybko się o nim zapomina... Mimo wszystko polecam. http://www.filmweb.pl/film/Skyfall-2012-451244  Nie jestem i nigdy nie byłam fanką Bonda ;) Obejrzałam kilka poprzednich części przygód agenta 007, ale zwykle tylko dla towarzystwa. Tak było i tym razem. Do kina wybrałam się z krakowskimi blogerkami urodowymi na zaproszenie firmy Green Pharmacy. Miałam już przygotowanego e-booka na wypadek jakby film okazał się bardziej nudny niż przewidziałam, ale na szczęście po kilku pierwszych scanach udało mu się zainteresować mnie na tyle, że z uwagą obejrzałam do końca. Duży udział w tym miała na pewno piękna Bérénice Marlohe w roli Sévérine ;) Jak najbardziej polecam. http://www.filmweb.pl/film/Hick-2011-602339  Film o bardzo młodej dziewczynie (całkiem nieźle zagranej przez    Chloë Grace Moretz), która ucieka z nieco patologicznego domu. Po drodze do Las Vegas spotyka parę ludzi, którzy bardzo mocno wpłyną na jej przyszłe życie. Film naprawdę niezły, mocny, momentami dziwny, z bardzo wyrazistymi postaciami. Moim zdaniem warto zobaczyć. http://www.filmweb.pl/film/Dekalog+I-1988-32727 http://www.filmweb.pl/film/Dekalog+II-1988-32728  To jeden z tych filmów, które obiecałam sobie "kiedyś" obejrzeć. To kiedyś nadeszło właśnie teraz i w listopadzie udało mi się obejrzeć trzy z serii dziesięciu filmów Kieślowskiego. To krótkie historie luźno nawiązujące do chrześcijańskiego dekalogu. Mamy okazję zobaczyć tu wielu wybitnych polskich aktorów (m.in. Jandę, Pakulnis czy Olbrychskiego). Każdy film opowiada odrębną historię, ale wszyscy bohaterowie mieszkają w tym samym, warszawskim bloku. Nie będę Wam opowiadała poszczególnych odcinków, ale bardzo Wam polecam je obejrzeć. http://www.filmweb.pl/film/Atlas+chmur-2012-580801  Atlas chmur jest na pewno wyjątkowym filmem, mogłabym nawet napisać, że to kilka filmów w jednym. Ilość wątków, bardzo wyrazistych bohaterów i ciekawych historii sprawia, że prawie trzy godziny, które spędzimy w kinie nie będą nam się dłużyć. Aktorzy wykazali się prawdziwym kunsztem wcielając się w kilku bohaterów, czasami tak od siebie różnych (i fizycznie i charakterologicznie), że aż ciężko ich rozpoznać. Nie będę Wam go opowiadała, bo nawet bym nie potrafiła, ale bardzo polecam wybrać się na Atlas chmur do kina. Ja właśnie zaczynam czytać książkę, na podstawie której powstał, i coś czuję, że będzie jeszcze lepsza!   4. Powód do dumy      Pojawienie się moich artykułów, a raczej już sama propozycja bym dla Kobietyki pisała była dla mnie na pewno powodem do dumy :) Zawsze marzyłam o pisaniu, blog jest pierwszym krokiem w tym kierunku, ale mam nadzieję, że nie ostatnim! Następna będzie książka, a co! :D    5. Najlepszy zakup       Najlepszy, a zarazem najtrudniejszy ;) O Rossmannowej promocji -40% na kolorówkę pisała chyba każda urodowa blogerka w Polsce, więc nie zdziwi Was fakt, że i ja się na nią skusiłam ;) Mój plan zakładał zakup TYLKO dwóch, naprawdę niezbędnych mi w tym momencie produktów: podkładu i tuszu do rzęs. Zdziwię Was, bo ostatecznie w Rossmannie kupiłam tylko jeden ;) - Tusz One by One polecony mi przez Paulinę. Podkładu nie było nigdzie :( Obeszłam kilka krakowskich Rossmannów i wszędzie widziałam całkowicie wyczyszczone półki. W sumie to teraz się nawet nie dziwię, bo podkład Max Factor Facefinity 3w1 to naprawdę hit! Jak dla mnie to duuuuuuużo tańszy i wygodniejszy (dzięki pompce) odpowiednik mojego, wysoko-półkowego ulubieńca Double Wear od Estee Lauder.   Jest tak samo kryjący, bardzo długo trzyma się na twarzy (co dla mnie akurat jest najważniejsze, bo nie mam czasu w ciągu dnia poprawiać makijażu - podkład musi wyglądać o godzinie 17 tak samo jak wyglądał o 7) i idealnie się z nią stapia. Oczywiście tak jak przy DW EL nie możemy przesadzić z ilością, bo zrobimy sobie maskę, ale dzięki temu podkład jest baaardzo wydajny. Ja go zdecydowanie polecam!     6. Podróże    W tym miesiącu nie wyjeżdżałam nigdzie :( Mam nadzieję, że kiedyś będę na tyle bogata by móc podróżować tak często jakbym chciała ;) Zastanawiacie się czasem co byście zrobili jakbyście wygrali w Lotto? Ja na pewno wydałabym większość pieniędzy na podróże! Jestem strasznie ciekawa świata, innych krajów, kultur, kuchni...     7. Ulubione jedzenie     W listopadzie miałam bardzo mało czasu na gotowanie... naprawdę sporo się u mnie działo w zeszłym miesiącu i właściwie nie miałam czasu na nic ;) Dzięki temu odkryłam jednak świetną krakowską pizzerię... Miałam okazję jeść tam między innymi Spring Chick czyli pizzę z kurczakiem, brokułami, camembertem i sosem śmietanowo - szczypiorkowym, która nie tylko cudowanie smakowała, ale i pięknie wyglądała! Żałuję, że nie miałam przy sobie aparatu :D Jeśli jesteście z Krakowa to naprawdę polecam Wam spróbować coś z New York Pizza Department. Jest pysznie!    8. Najczęściej słuchana piosenka     Piosenką tą zaraził mnie mój TŻ (czyli Towarzysz Życia dla tych co jeszcze nie znają tego wizażowego skrótu), jest to jedna z tych które można słuchać w kółko, ciągle od nowa i zupełnie się nie nudzi.          9. Ulubione produkty kosmetyczne         Niewłosowe:   zdecydowanie podkład Max Factor, o którym pisałam powyżej krem do rąk Anida z woskiem pszczelim i olejem makadamia polecony mi przez jedną z czytelniczek :) Początkowo kupiłam go z myślą o włosach, ale stosuję głównie zgodnie z oryginalnym przeznaczeniem ;) (stoi na moim biurku w pracy dlatego nie załapał się na zdjęcie)  pomadka ochronna Tisane moja miłość od pierwszego użycia, stosuję ją co roku zimą, odkąd jest w sprzedaży. Cudownie nawilża spierzchnięte usta i do tego pięknie pachnie   róż prasowany DUO, JOKO ma bardzo ładny różowy odcień i jest przy tym na tyle delikatny, że ciężko zrobić sobie nim nieestetyczne plamy płyn do kąpieli Luksja "Czekolada i Pomarańcza" pachnący delicjami szampańskimi :D (płyn przelałam do butelek z pompką, a opakowanie wyrzuciłam podczas przeprowadzki) Peeling enzymatyczny z owoców tropikalnych, e-naturalne - kupiłam pod wpływem recenzji Megi i naprawdę go uwielbiam! Skóra jest po nim niesamowicie gładka.      O włosowych kosmetycznych ulubieńcach już Wam pisałam w aktualizacji, więc nie będę się powtarzać :) 10. Najlepsze momenty listopada     Takim momentem, który najbardziej wyrył mi się w pamięci była na pewno wizyta u Aliny :) Pierwszy raz miałam okazję zobaczyć jej "studio" i te tony kosmetyków :D Chyba każda kobieta, która choć trochę interesuje się makijażem czułaby się tam jak w raju. Ale najważniejsze w tym było to, że nie dość, że spędziłyśmy razem świetny wieczór to jeszcze efekty jej pracy będę mogła podziwiać do końca życia :))))    Pozdrawiam Was serdecznie,       PS Wczoraj na blogu Karriby ukazała się nasza rozmowa o książkach :) Jeśli jesteście ciekawe - zapraszam serdecznie! http://biblioteka- karriby.blogspot.com/2012/12/oko-w-oko-anwen.html 