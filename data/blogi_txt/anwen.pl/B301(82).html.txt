Jakiś czas temu odezwała się do mnie marka Kolastyna i zaprosiła mnie do udziału w ciekawej akcji :) Zadaniem blogerek, które wzięły w niej udział było stworzenie własnego dekalogu codziennej pielęgnacji włosów i skóry. Jak wiecie ja uwielbiam pisać tego typu listy, którymi sama się kieruję np. w pielęgnacji włosów, diecie czy poszukiwaniu własnego stylu, więc z wielką przyjemnością od razu się zgodziłam. Nie wiem czy mój dekalog będzie dla którejkolwiek z Was odkryciem, pewnie Wy również kierujecie się podobnymi do moich zasadami, ale moim zdaniem zawsze dobrze jest zobaczyć podejście drugiej osoby i być może coś u niej nowego podpatrzyć :)) Mam nadzieję, że właśnie tak będzie i tym razem! Na końcu zaproszę Was jeszcze do konkursu, w którym będziecie miały okazję wygrać swój zestaw kosmetyków Kolastyny :)               1. Zwracam uwagę na to co jem   Zawsze powtarzałam na blogu jak ważne w pielęgnacji włosów (ale nie tylko) jest to co jemy, ale dopiero w tym roku przekonałam się ile w tym prawdy. Zmieniając dietę na zdrowszą (o tym co jem pisałam TU) udało mi się nie tylko zrzucić zbędne kilogramy, ale zauważyłam też poprawę stanu cery, skóry, włosów i paznokci. Zmieniło się też moje podejście do suplementów. Kiedyś byłam ich zwolenniczką, a w tej chwili zamiast garści tabletek wybieram dobrej jakości mięso, świeże warzywa i owoce, zielone koktajle i wodę mineralną :)     2. Wysypiam się   Brak snu albo sen w złych warunkach to coś co odbija się na naszym wyglądzie praktycznie od razu. Po nieprzespanej nocy nasza cera wygląda gorzej, zmarszczki mimiczne są bardziej widoczne i skóra jest mniej jędrna. Dodatkowo niewyspane zwykle czujemy się zmęczone, poddenerwowane i wręcz mniej atrakcyjne fizycznie ;) Co ciekawe sama przepisowa ilość godzin nie wystarczy. Aby nasz organizm mógł się naprawdę zregenerować i wykorzystać maksymalnie czas kiedy my śpimy potrzebuje do tego idealnej ciszy i ciemności.    3. Znajduję czas na relaks   To coś o czym często sama zapominam. W ciągłym biegu między pracą/uczelnią/domem/komputerem kolejne dni mijają mi nawet nie wiem kiedy :( Wbrew pozorom to jak się czujemy ma bardzo duży wpływ na to jak wyglądamy. Stres odbija się nie tylko na naszej cerze (pojawiają się niedoskonałości) czy włosach (wypadają), ale przede wszystkim na naszym zdrowiu. Warto więc zadbać o to, by każdego dnia znaleźć choć chwilę dla siebie i swoich bliskich i spędzić ją tak jak najbardziej lubicie :) Czy będzie to książka, film, serial, spacer czy dowolny sport to już zależy wyłącznie od Was.    4. Oczyszczam dokładnie   To podstawa każdego zabiegu pielęgnacyjnego. Żadna odżywka, maseczka czy krem nie zadziałają dobrze jeśli nasze włosy i skóra nie będą dokładnie oczyszczane. Bardzo ważne jest moim zdaniem to czym i jak oczyszczamy. Dobrze dobrany płyn micelarny pozwolił mi praktycznie całkowicie odstawić kremy do twarzy. Dobry, łagodny szampon nie wymaga u mnie stosowania później już wielu odżywek czy preparatów do stylizacji włosów. Warto więc wybrać taki preparat, który nie będzie nas nadmiernie wysuszał czy podrażniał, a zarazem sprawi, że włosy czy skóra nie będą się też nadmiernie przetłuszczały.   5. Nawilżam i odżywiam regularnie   Zarówno włosy jak i skórę na twarzy i ciele. Oczywiście wszystko w miarę potrzeb :) Nie uznaję np. nakładania kremu, jeśli czuję, że moja twarz jest wystarczająco odżywiona. Podobnie nie nakładam już na włosy odżywki, jeśli widzę, że włosom nie jest ona potrzebna. Mimo wszystko uważam, że zarówno w pielęgnacji włosów jak i skóry najważniejsza jest systematyczność. Żaden, nawet najlepszy produkt nie będzie działał, jeśli będziemy po niego sięgać od przypadku do przypadku.    6. Zaprzyjaźniłam się z olejami   To moje największe kosmetyczne odkrycie ;) Oleje sprawdzają się idealnie nie tylko w pielęgnacji włosów. Olejować możemy również paznokcie, stopy czy twarz. Olejami możemy zmywać makijaż - metodą OCM, możemy dodawać je do kąpieli (idealnie nawilżą nam skórę przy minimalnym, a właściwie żadnym wysiłku), możemy wzbogacać nimi gotowe kosmetyki, robić aromaterapeutyczne masaże, a nawet pić (np. ten z wiesiołka) by wspomóc organizm od wewnątrz. To najbardziej uniwersalne i wszechstronne produkty, więc naprawdę warto poszukać swojego ulubionego oleju!   7. Czytam składy   O tym, że warto to robić w przypadku kosmetyków do włosów przekonywałam Was już w TYM poście :) Napisałam nawet na blogu kiedyś taki mini poradnik jak nauczyć się czytania INCI (znajdziecie go TU). Dziś chciałabym Was przekonać, że warto robić to nie tylko w przypadku szamponów czy odżywek, ale także wszystkich innych kosmetyków, których używacie, a przede wszystkim jedzenia! W końcu jesteśmy tym co jemy, a jak ostatnio przeczytałam również tym, co w siebie wklepujemy ;)   8. Dbam o szczegóły   Sama nie jestem perfekcjonistką, ale zdaję sobie sprawę z tego jak prawdziwe jest powiedzenie, że "diabeł tkwi w szczegółach". Zawsze idealnie pomalowane paznokcie (mogą być nawet przezroczystym lakierem czy odżywką), ułożone włosy (niekoniecznie wystylizowane), gładkie nogi, nawilżona skóra dłoni, piękne perfumy czy dobrze dobrane do stroju dodatki sprawiają, że wyglądamy i czujemy się o wiele bardziej atrakcyjne.    9. Uczę się...   ...rozumieć siebie i swoje potrzeby. Nikt nigdy nie doradzi Wam w sprawach pielęgnacji tak dobrze jak Wy same, bo to Wy widzicie się codziennie i możecie najlepiej poznać to, co pasuje Waszym włosom czy skórze. Oprócz obserwacji warto też czytać, nie tylko blogi i fora, ale również książki czy strony poświęcone urodzie. Nauka wciąż idzie do przodu i choć co chwilę pojawiają się nowe, co raz lepsze metody to warto czasem przyjrzeć się też tym bardziej naturalnym, stosowanym jeszcze przez nasze mamy czy babcie.    10. ... Punkt dziesiąty zostawiam dla Was :) Jeśli macie ochotę wziąć udział w konkursie na moim blogu, w którym do wygrania będzie jeden z 10 zestawów kosmetyków Kolastyny to wystarczy, że napiszecie w formularzu poniżej co Waszym zdaniem powinno się jeszcze znaleźć w moim Dekalogu codziennej pielęgnacji. Ładowanie...    REGULAMIN KONKURSU:   1. Organizatorem konkursu jest blog: anwen.pl  2. Fundatorem nagród jest marka Kolastyna. 3. Konkurs trwa od dziś do 5 stycznia 2014 do północy.  4. Mogą wziąć w nim udział wszyscy czytelnicy bloga - nie trzeba być publicznym obserwatorem bloga ani lubić go na facebooku.    5. Warunkiem uczestnictwa w konkursie jest wypełnienie formularza zamieszczonego powyżej.  6. Wyniki konkursu zostaną ogłoszone na blogu najpóźniej 10 stycznia 2014.    7. Jedna osoba = jedno zgłoszenie.   8. Zwycięzców będzie dziesięciu i każdy z nich otrzyma zestaw 7 kosmetyków marki Kolastyna. 9. W konkursie mogą brać udział osoby pełnoletnie. Osoby  niepełnoletnie mogą wziąć udział w konkursie tylko za zgodą swoich  opiekunów. 10. Zwycięzca powinien potwierdzić odbiór nagrody i podać adres (na który zostanie doręczona nagroda) w terminie do 5 dni od daty      otrzymania powiadomienia o wygranej. 11. Nagrodzonemu zwycięzcy nie przysługuje prawo do zamiany      nagrody rzeczowej na jej ekwiwalent pieniężny lub rzecz innego rodzaju. Pozdrawiam Was serdecznie, 