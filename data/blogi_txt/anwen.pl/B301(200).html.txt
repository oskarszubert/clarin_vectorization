Metamorfozy takie jak tak ta dzisiejsza zawsze robią na mnie ogromne wrażenie, bo zwykle otwierając maila i patrząc na pierwsze zdjęcie zupełnie nie spodziewam się tego co zobaczę na ostatnim :) Tak właśnie było z Asią, której historię możecie prześledzić poniżej. Zapraszam :))      Hej Dziewczyny! Bardzo ciężko było mi się zabrać za napisanie MWH, ale stwierdziłam, że może tym komuś pomogę ;)      Jako dziecko miałam długie i bardzo gęste włosy do pasa, które oczywiście po Komunii zostały ścięte „na boba”. Zdjęć z tego okresu nie mam. Nadeszła też moda na cieniowanie. Włosy zaraz po wizycie u fryzjera wyglądały świetnie a po pierwszym umyciu na głowie miałam siano. Włosy męczyłam prostownicą i blond pasemkami. Marzyłam o lśniącej tafli włosów. Ścinałam je na dość krótko, bo takie szybciej się prostowało i wg mnie lepiej wyglądały… Pielęgnacja nie miała żadnego znaczenia, pierwszy lepszy szampon, odżywka i czasami silikonowa maska. Tutaj rok 2009: Bardzo chciałam je zapuścić, jednak końcówki tak się rozdwajały, że nie miałam takiej możliwości. W 2011 roku włosy pofarbowałam na naturalny blond, kupiłam lepszą prostownicę i zaczęłam większą uwagę przykuwać do kosmetyków. Kupiłam maski biovax. Stan wizualny moich włosów polepszył się, jednak  cały czas mi się wywijały i puszyły.  Ale za to blask był trochę większy. Teraz przejdę do sedna sprawy. Pod koniec 2011 roku zaczęła się moja walka o proste włosy. Miałam dosyć poro zdwajanych końcówek i ciągłego prostowania. Byłam pewna, że moje włosy z natury są NA PEWNO proste! I tu był mój pierwszy błąd. W przeszukiwaniu całego Internetu trafiłam do Anwen..i zostałam na dłużej ;) Moje zakupy zaczęłam od olejów: Vatika kokosowa i Amla Gold. Przestałam je prostować. Namiętnie je olejowa łam myśląc, że efekt będzie oszałamiający, że otrzymam te proste włosy.  Moje zdziwienie było nie małe, włosy zaczęły mi się kręcić, ale miałam wrażenie, że wyglądają o wiele gorzej. Tutaj moje włosy w styczniu 2012:                Jak widać na zdjęciu skręt jest, ale ogólna kondycja włosów-okropna! Na pierwszy ogień poszły końcówki. Musiałam obciąć kilka cm. Buszowałam po wizażu, radziłam się innych dziewczyn. I tak się dowiedziałam, że kokos +loki = PUCH! Zgadzało się to w 100%. Więc olej kokosowy oddałam prostowłosej blond kuzynce u której sprawdził się znakomicie, a sama zaczęłam poszukiwać innego oleju. Bardzo pomógł mi blog Kasi (http://recenzjekosmetykowpolskich.blogspot.com/), na którym znalazłam podział olei. Kupiłam olej ze słodkich migdałow, avocado i jojoba. Najlepiej sprawdzał się ten pierwszy. Znalazłam też swoje ulubione maski (Alterra, Sleek Line, Biovax).  Genialnie też na moich włosach sprawdził się żel lniany. Tutaj pierwsze efekty (maj 2012):               Skręt był coraz bardziej widoczny, końcówki były ok. Teraz moją misją było polepszenie skrętu i długość. Kupowałam maski i odżywki bez silikonów, włosy myłam odżywką lub delikatnym szamponem, zabezpieczałam końce po każdym myciu i powoli zbliżałam się do swojego ideału. Tu zdjęcie z marca br.                  A tutaj jeszcze moje aktualne zdjęcie:               Włosy niestety cały czas farbuję, ciężko jest mi powrócić do swojego naturalnego koloru. Męczę się również z nadmiernym wypadaniem. Szczególnie na końcach widać, że moje włosy są naprawdę rzadkie. Obecnie podcinam je tak co 3-4 miesiące. I w moim przypadku kluczem do sukcesu były oleje i metoda CG. Wszystkim dziewczynom życzę wytrwałości, mi to zajęło ponad 2 lata, ale myślę, że było warto! ;)      A teraz moi ulubieńcy:      Oleje: Alterra (pomarańczowo-brzozowa i papaja), olej lniany, olej ze słodkich migdałów    Odżywki: Garnier AiK    Maski: Biovax (do włosów zniszczonych i do włosów ze skłonnością do wypadania), Alterra, Ziaja, Pilomax.    Stylizacja: Żel Isana (pomarańczowy), żel lniany    Do zabezpieczania końcówek używam oleju i jedwabiu CHI. 