Dziś wpis na temat, o który prosiłyście najczęściej. Włosy latem, podobnie jak i zimą, wymagają bardziej intensywnej pielęgnacji. Nie wystarczy ich po prostu umyć i wysuszyć, bo bardzo szybko przekonamy się jak szkodliwe dla włosów są: wysoka temperatura, słońce, słona woda morska czy chlorowana woda z basenu. Co zatem możemy zrobić by nasze włosy po lecie nie wyglądały jak stóg siana? Przede wszystkim je chronić! Postaram się w kilku prostych zasadach napisać Wam jak to zrobić :)Nakrycia      głowy Najlepszą ochroną włosów przed słońcem są nakrycia głowy. Powinnyśmy z nich korzystać zwłaszcza wtedy, gdy planujemy spędzić na słońcu więcej czasu. Pamiętajmy też, żeby zakładać kapelusz czy chustkę nie tylko, gdy jesteśmy na plaży, ale także podczas grilla czy pracy w ogrodzie. Oczywiście nie musimy myśleć o takiej ochronie, gdy spędzamy tylko kilka – kilkanaście minut dojeżdżając do szkoły czy pracy – wtedy wystarczą nam jedynie kosmetyki z filtrem. Ochrona      przed i po kąpieli Zarówno morska, słona woda jak i ta chlorowana z basenu bardzo źle wpływają na stan naszych włosów. Niestety nie jest łatwą sprawą ochronić je przed tym zupełnie – no chyba, że potrafimy pływać nie mocząc przy tym włosów ;) Mój patent polega na tym by przed kąpielą na włosy nałożyć sporą ilość oleju kokosowego, masła shea (które dodatkowo chroni przed promieniami UV) albo odżywki czy maski. Pływając w basenie lepiej wybrać jednak olej by nie zanieczyszczać dodatkowo wody chemią z odżywek. Następnie włosy trzeba zwinąć w koczek na czubku głowy tak by miały jak najmniejszy kontakt z wodą. Po kąpieli nigdy nie myję włosów szamponem, a jedynie bardzo dokładnie spłukuję i myję je odżywką. Słona woda czy chlor wystarczająco je oczyszczą, więc włosy na pewno nie będą przetłuszczone. Będąc na plaży pamiętajmy też by wypłukać włosy po każdym wyjściu z wody. Kosmetyki      z filtrem UV Chciałam przygotować dla Was listę kosmetyków z filtrami UV, które mogłybyście używać, ale ciężko mi polecać coś, czego sama nie próbowałam. Dlatego mam dla Was propozycję – jeśli macie jakiś swój ulubiony produkt na lato – koniecznie z filtrem UV napiszcie mi proszę o nim w komentarzu. Stworzymy razem listę takich kosmetyków i zamieszczę ją na blogu w następnym poście. W zeszłym roku używałam mgiełki Biovax z L’biotici z filtrem UV (wtedy to był jeszcze WAX) i Jantara, ale miałam niewiele okazji by narażać włosy na działanie promieni słonecznych, więc nie jestem w stanie obiektywnie ocenić ich skuteczności w kwestii ochrony przed promieniami. Większość firm kosmetycznych posiada linie kosmetyków z filtrami, często też produkty do włosów farbowanych posiadają filtry. Wydaje mi się, że najlepiej wybierać wszelkiego rodzaju mgiełki i odżywki b/s z filtrami UV, gdyż mają one większą szansę rzeczywiście działać niż szampon czy maska, które spłukujemy z włosów. Mycie Latem skóra głowy mocno nam się poci i najczęściej musimy myć włosy codziennie. Aby nie wysuszać ich dodatkowo szamponem wybierajmy delikatne kosmetyki. Mogą to być te przeznaczone specjalnie na lato czy dla dzieci. Ja niezmiennie polecam Wam szampon Babydream, szampon aloesowy Mypa, a także szampony z serii Biovax L’biotici. Suszenie Mimo, że bardzo kuszące jest wychodzenie z domu z mokrymi włosami, które przyjemnie chłodzą nas w upalny dzień radziłabym na to uważać. Po pierwsze krople wody na włosach wyparowując pod wpływem promieni słońca mogą spowodować niezłe przesuszenie. Po drugie mokre włosy są bardziej narażone na uszkodzenia, a po trzecie możecie się załatwić tak jak ja w zeszłym roku. Wychodząc rano do pracy z mokrymi włosami nabawiłam się chorych zatok :( Nawet, jeśli wydaje nam się, że jest ciepło wystarczy niewielki wiaterek by się nieźle przeziębić. Najlepiej, więc pozwolić włosom samoczynnie wyschnąć, ale raczej w cieniu niż na słońcu. Jeśli możemy zrezygnujmy też z suszarki i prostownicy. Odżywianie Lato to taki okres, w którym nasze włosy wymagają wyjątkowego traktowania. Właśnie teraz jest czas by mocno je odżywiać i nawilżać. Wiem jak uciążliwe jest nakładanie oleju na włosy, gdy na dworze panuje iście tropikalny klimat. Niemniej jednak starajmy się przynajmniej 1 – 2 razy w tygodniu zapewnić włosom maksymalne odżywianie. Nałóżmy na nie maskę czy olej na dłuższy czas, najlepiej pod czepek i ręcznik tak by wszystkie aktywne składniki miały szansę głębiej wniknąć we włosy. Na co dzień lepiej sprawdzą się lżejsze kosmetyki np. z nawilżającym aloesem.Silikony Jeśli chodzi o silikony to jak już wielokrotnie pisałam, ja nie jestem ich przeciwniczką i również latem z nich nie rezygnuję. W lecie jednak staram się je ograniczyć do minimum. Przede wszystkim końcówki włosów zawsze zabezpieczam silikonami, natomiast resztę włosów staram się pielęgnować kosmetykami wolnymi od nich. Silikony mają tendencję do nadmiernego obciążania włosów, co w lecie jest w szczególności niepożądane. Dieta Lato to najlepszy okres by wzbogacić naszą dietę. Jedzmy, więc bardzo dużo warzyw i owoców. Nie zapominajcie też o dobroczynnych, nienasyconych kwasach tłuszczowych. Wystarczy do każdej sałatki przygotować własny sos na bazie oliwy z oliwek czy oleju lnianego (na blogu Mysi możecie znaleźć fajne przepisy na takie sosy). Będąc nad morzem czy w górach starajmy się jeść jak najwięcej świeżych ryb (w końcu „ryba wpływa na wszystko”;) ). Możemy też pokusić się o własnoręczne nazbieranie i wysuszenie ziół (np. pokrzywy czy skrzypu). Będziemy je mogły potem wykorzystać do naparów i płukanek. Wierzcie mi – takie samodzielnie nazbierane smakują lepiej ;)Fryzury  Latem podobnie jak i zimą lepiej jest nosić spięte włosy. Im mniejsza ich powierzchnia jest narażona na szkodliwe czynniki (słońce, wiatr, woda) tym dla nich lepiej. Poza tym o wiele wygodniej będzie nam pływać czy opalać się ze związanymi włosami. Pozwólmy im naturalnie wyschnąć spryskując je jedynie delikatną mgiełką z filtrem UV (zrezygnujmy z wysuszających lakierów czy pianek) być może okaże się, że macie falowane włosy, a z takich łatwiej jest ułożyć frywolną, wakacyjną fryzurkę. Nadal bardzo modne są wszelkiego rodzaju warkocze i luźne upięcia typu messy bun, które nie wymagają jakiś specjalnych produktów do stylizacji, a także suszenia czy prostowania. 