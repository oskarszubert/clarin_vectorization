Właśnie wróciłam z małych zakupów biżuteryjno - ubraniowych (ale o nich opowiem Wam innym razem) przy okazji których odkryłam nową, olbrzymią siłownię w Krakowie, w której dodatkowo są prowadzone zajęcia z Pole Dance ;) Dziś już co prawda nie dam rady, ale na pewno przejdę się tam w przyszłym tygodniu. A teraz zapraszam Was już do zapoznania się z nową włosową historią. Tym razem mamy bohaterkę o prostych, gęstych włosach w przepięknym naturalnym kolorze. Ja jestem nim oczarowana :)) i mam nadzieję, że Asia jednak nie wróci już nigdy do farbowania!    Jestem posiadaczką naturalnie rudych włosów, jako dziecko z całego serca nienawidziłam tego koloru i prawdę mówiąc po dziś dzień nie jestem  do niego całkowicie przekonana. Z kolei od zawsze podobały mi się  bardzo ciemne i czarne włosy. W okolicach gimnazjum postanowiłam się na  właśnie taki kolor pofarbować, ale co taka dziewczynka mogła wtedy  wiedzieć o pielęgnacji włosów :) efekt oczywisty: ładny kolor, ale włosy  poniszczone i suche chyba bardziej niż siano. Utrzymał się na mojej  głowie około 3 lat.               Po  rozpoczęciu liceum nagle nastała moda na kolor blond, oczywiście i ja  pokusiłam się i zaczęłam je rozjaśniać, uznałam, że nawet jak mi się nie  spodoba to wrócę do czarnego. Jakoś w połowie drogi do blondu stwierdziłam, że aż tak mi na nim nie zależy i w sumie to całkiem fajny  ten "miodowy blond". Oczywiście to była moja własna interpretacja  "miodowego blondu", ponieważ było mi do niego daleko. Przy skórze głowy i  pod spodem były jasne, a po bokach ciemniejsze, wyglądało to bardzo  ładnie :) oczywiście nie piszę tego na serio:               Kolejny etap  edukacji i w parze z nim rewolucja włosowa: najpierw przed rozpoczęciem roku akademickiego, a później kilka miesięcy po, ścięłam moje "piękne"  końcówki u fryzjera, wtedy wyglądało to tak: Włosy wyglądają tu na super zdrowe, ale wiadomo, fryzjerska bomba silikonowa :)    Od  tamtego momentu, a był to 2010 rok nie zawitałam już do fryzjera w  celach ścięcia, robię to sama co jakieś 2-3 miesiące i podcinam około  1cm, oczywiście profesjonalnymi nożyczkami, ponieważ robienie tego  innymi mijałoby się z celem.       Rok później wpadłam na bloga Anwen i inne strony, z których mogłam  dowiedzieć się czegoś więcej na temat pielęgnacji włosów niż niusy typu  "jak masz zniszczone włosy to je podetnij albo przestań farbować".       Od maja 2011 do czerwca 2013 moje włosy wyglądały tak:  (nie wstawiam zdjęć z każdego miesiąca, bo bywało tak, że kilka razy pod rząd prawie się nie różniły)             Najaktualniejsze: Aktualna pielęgnacja:    Szampony i odżywki bezsilikonowe (szampony ziołowe na czele z barwą; alterra, garnier, yves rocher; odżywki alterra, yves rocher, kallos latte)    Oleje: kokosowy vatika, amla, sesa + rycynowy na skórę głowy Honorowe  miejsce w pielęgnacji zajmuje woda brzozowa, często słyszę, że mam  długie włosy i to właśnie jej zasługa, w czasie wcierania włosy rosną 2  razy szybciej (sprawdzone, 2 cm zamiast 1).       Najczęściej bywa tak, że kilka dni pod rząd wcieram w skórę głowy  właśnie wodę brzozową, na długość kładę któryś z olei i idę spać. Rano  zmywam szamponem i kładę odżywkę. Trwa to powiedzmy tydzień, potem 2 lub  więcej przerwy. Robię tak po pierwsze dlatego, że dzień w dzień nie  miałabym na to siły, po drugie woda brzozowa po dłuższym stosowaniu  przetłuszcza mi włosy.       Przed jakimkolwiek stylizowaniem (prostuję tylko grzywkę) i  suszeniem psikam włosy TRESemme Heat Defence. Suszarka i prostownica z  opcją jonizacji, czeszę się tangle teezerem i nie wiem czy kiedykolwiek  go zamienię na coś innego. Przez jakiś czas miałam też problemy z silnym wypadaniem, trwało to  dość długo i jako "włosomaniaczka" dość ciężko to przeżywałam :) ale  uporałam się z tym zmianą diety (przede wszystkim teraz jem prawdziwy  razowy chleb upchany słonecznikiem zamiast sztucznego z lidlów i  biedronek, pieczywa jem na potęgę, więc szybko było widać gigantyczną  różnicę, nie tylko we włosach) + nie zataczam koła: wypadają mi włosy,  więc się stresuje, a przez to, że się stresuje wypadają mi włosy :) Jak już wspomniałam na początku, od zawsze i na  zawsze podobają mi się czarne lub bardzo ciemno-brązowe włosy i często  myślę, że kiedyś znowu sobie takie sprawię, ale póki co chyba nie mam odwagi, ze względu na to, że czułabym jakbym świadomie zniszczyła  wszystko co osiągnęłam przez te 2 lata. Pozdrawiam,  Asia Nesti 