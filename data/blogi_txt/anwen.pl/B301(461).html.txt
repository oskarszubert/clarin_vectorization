Pisałam Wam już o aloesowym szamponie z Carrefoura (którego już nie ma w sprzedaży), a także o szamponie Mypa z Drogerii Natura. Dziś przyszła pora na dwa aloesowe produkty z Lidla. Obydwa udało mi się upolować jakoś pod koniec listopada, niestety nie ma ich w standardowej ofercie :( Zarówno szampon jak i odżywka zawierają 30% aloesu i mają naprawdę bardzo dobre składy. Moje włosy jak zauważyłam bardzo lubią aloes, więc także i te produkty im pasują.     Szampon jest bardzo gęsty i dobrze się pieni, przez co jest niezwykle wydajny. Wystarczy dosłownie odrobina by umyć dokładnie całe włosy. Nie podrażnia skalpu, a wręcz łagodzi wszelkie podrażnienia. Włosy po umyciu dłużej zachowują świeżość i są takie lekkie, uniesione u nasady – ja bardzo lubię ten efekt. Stosunek ceny do jakości jest po prostu świetny. Ja zapłaciłam za niego 6,99zł (nie wiem czy zawsze jest w takiej cenie), a gdyby nie zapach to uznałabym go być może nawet za lepszą wersję szamponu Mypy. Niestety ja jestem bardzo przeczulona na tym punkcie i zapach tego szamponu mnie osobiście po prostu odrzuca :( Na szczęście jego działanie jest tak dobre, że równoważy ten okropny zapach (podobnie jak w przypadku słynnej maski Gloria).   Jeśli chodzi o odżywkę to jak dla mnie jest odrobinę za rzadka, ale ja uwielbiam naprawdę bardzo gęste, bogate konsystencje, a ta ma raczej standardową jak na odżywkę. Jest na pewno mniej wydajna niż szampon, ale jej działanie jest równie dobre. Bardzo ładnie nawilża włosy, absolutnie ich przy tym nie obciążając. Włosy są gładkie i błyszczące, ale nadal bardzo lekkie. Na pewno nie wystarczy nam ona za całą pielęgnację, ale jest świetna jako taka „codzienna” odżywka. Niestety jej największą wadą jest ten sam odpychający zapach co w przypadku szamponu. I tak samo jak w przypadku szamponu cena (6,99zł) + efekty równoważą okropny zapach.    Ja jestem pewna, że jeśli jeszcze kiedykolwiek na nie trafię bez wahanie kupię następne opakowania. Wam przed zakupem radzę zapoznać się z zapachem i jeśli tylko Was nie zniechęci to polecam wypróbować zarówno szampon jak i odżywkę. 