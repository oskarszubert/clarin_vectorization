Zastanawiałyście się kiedyś jak chciałybyście wyglądać, gdybyście mogły wybrać dowolną osobę na świecie? Nawet nie chodzi mi o to, że uważam kogoś za wyjątkowo ładnego, ale raczej o to, że tak wyobrażam sobie siebie jak nie patrzę w lustro :PMoim typem jest Cheryl Cole, ale dokładnie taka jak tu: Jak zauważycie w tym filmiku Cheryl ma wyjątkowo ładny makijaż (fryzurę zresztą też ;-) Jest to backstage sesji dla magazynu Elle. Autorką makijażu jest bardzo znana wizażystka gwiazd – Lisa Eldridge, o której już wielokrotnie chciałam Wam napisać :)))Nie wiem czy zdarza Wam się oglądać „urodowe filmiki” na YT, jeśli tak to pewnie już ją znacie ;) Jeśli nie to naprawdę bardzo polecam Wam jej kanał: http://www.youtube.com/user/lisaeldridgedotcom. Dla mnie to niezwykłe, że możemy podejrzeć jedną z najlepszych (przynajmniej moim zdaniem) wizażystek świata przy pracy. Do tego zawsze w bardzo prosty i przejrzysty sposób pokazuje jak wykonać dany makijaż. W swoich filmikach często też zdradza różne tricki i tajniki makijażu. Można się naprawdę wiele od niej nauczyć.Ja uwielbiam Lisę nie tylko za jej makijaże, ale też jej przyjemny głos z ładnym, angielskim akcentem i sposób w jaki opowiada. Mogłabym jej słuchać godzinami ;) 