Dzięki TEMU wpisowi Cammie uświadomiłam skąd tak naprawdę wziął się ten projekt i na czym pierwotnie miał polegać :) Jeżeli Wy też nie wiecie to zachęcam do przeczytania jej wpisu.  Ja wczoraj dokładnie przejrzałam całe swoje zapasy i wytypowałam pierwszą 10 do projektu. Piszę pierwszą, bo jak się z nimi już uporam to jeszcze kilka takich zestawów na pewno bez problemu mi się uzbiera... Obiecuję solennie sobie i Wam, że nie kupię żadnego kosmetyku do włosów (wyjątkiem będą szampony Batiste w Irlandii ;) ), do twarzy ani do ciała zanim nie zużyję tych poniżej:   Spray      Volume, Nivea Był to do niedawna mój absolutny ulubieniec, jeśli chodzi o nadawanie włosom objętości. Niestety producent z nieznanych mi powodów (pisałam nawet do nich maila w tej sprawie, ale dostałam jedynie pokrętną odpowiedź, która nic nie wyjaśniła) postanowił wycofać go ze sprzedaży. Na szczęście udało mi się zrobić zapas (mam jeszcze jedno prawie całe opakowanie dzięki jednej z Was :*), a w między czasie znalazłam mu godnego następcę (Fluid Kemon). Teraz czas na zużycie go do końca! Recenzja TU Szampon      Organicum Kolejny ulubieniec, który trafił do „fioletowego pudła” i zupełnie o nim zapomniałam. Ciągle testuję nowe produkty i nie mam kiedy zużywać tych, które naprawdę lubię :( Pora to zmienić ;) Jak już zrecenzuję Wam szampony Capilarte i Organique – mam zamiar zużyć  do końca Organicum :) Recenzja TU Olej Amla, Dabur Z tym olejem jest taki problem, że mogę go używać tylko wtedy, gdy nie ma w domu mojego TŻta ;) a takich chwil na szczęście aż tak dużo nie ma, a jak są to zwykle nie pamiętam wtedy o Amli. Ostatnio dostałam całą butlę tego oleju od Orchidei, więc muszę zacząć go zużywać regularnie, bo nigdy się z nim nie uporam :D Recenzja TU Szampon      Pharmaceris Tutaj została mi już dosłownie końcóweczka (następna butelka, a nawet dwie czekają już w szafie...), więc nie powinnam mieć problemu z zużyciem. Szampon został nieco przeze mnie zapomniany od kiedy nie mam już takich problemów z wypadającymi włosami (zamiana farb na takie bardziej naturalne to był jednak dobry pomysł!). Recenzja TU Krem na      pękające pięty, Oriflame Niedługo zacznie się sezon na pokazywanie stóp, więc jest to najlepszy moment by o nie porządnie zadbać. Problemu z pękającymi piętami nie mam, ale krem ten jest najlepszym nawilżaczem do stóp jaki do tej pory używałam. Niestety jestem strasznym leniem i ciągle zapominam by go użyć :( A szkoda, bo stosowany regularnie świetnie wygładza i zmiękcza stopy. TU znajdziecie jego recenzje na KWC.  Maska Granat      i Aloes, Alterra Maski to chyba najliczniejsza grupa w mojej kolekcji kosmetyków do włosów (no może poza olejami, ale to musiałabym policzyć ;) ). Dlatego tak wooooolno je zużywam. Ta z Alterry, pomimo, że bardzo ją lubię, leży już w pudle dosyć długo, więc najwyższy czas by zrobić w nim miejsce na jakąś nową ;-) Recenzja TU Olej z      pestek śliwki Niestety skończył mu się termin ważności, więc na twarz już go nie nałożę, ale włosom nie zaszkodzi :) Dopóki ma taką samą konsystencję i zapach, wiem, że mogę go spokojnie stosować. Używam go głównie na końcówki, dlatego jest tak wydajny. Teraz mam zamiar dodawać go również do masek, więc pewnie wkrótce go wykończę. Recenzja TU Catrice      Photo Finish Całkiem niezły podkład, niestety ma tak drażniący, mocny zapach, że jego aplikacja z samego rana jest dla mnie mało komfortowa (rano zwykle miewam delikatne mdłości i wiele zapachów wtedy mi przeszkadza). Jak widać na zdjęciu zostało mi go już niewiele, więc szkoda mi by było go wyrzucić – spróbuję się przemęczyć :) Recenzje na KWC znajdziecie TU  Masło do      ciała, Joanna Naturia Wszelkie mazidła do ciała to ostatnia rzecz z kosmetyków po którą sięgam. Nie znoszę się balsamować i naprawdę zachodzę w głowę po co ja w ogóle kupiłam te wszystkie masła i emulsje... ;) To miało mnie skusić zapachem do częstego używania, niestety na dłuższą metę nawet on zaczął mnie męczyć... Spróbuję je zużyć, ale już teraz wiem, że masło będzie dla mnie największym wyzwaniem z całej dziesiątki ;) TUTAJ możecie przeczytać o nim na KWC.  Krem na noc z      kwasem hialuronowym i kolagenem, Bielenda Kupiłam go pod wpływem blogowych opinii jednak nie do końca mi podpasował.  Nie mogę powiedzieć, że jest zły, ale jednak sprawuje się u mnie gorzej niż pozostałe kremy, które posiadam i tradycyjnie już jego zapach mnie na twarzy męczy. W ostatnim czasie zresztą prawie w ogóle zrezygnowałam z kremów i na noc na twarz nakładam zwykle olej arganowy solo lub z kwasem hialuronowym czy elastyną z kolagenem. Nie wiem jeszcze jak go zużyję... może na szyję i dekolt, a w ostateczności do rąk... Recenzje na KWC znajdziecie TU  Trzymajcie za mnie kciuki, żebym szybko się z nimi wszystkimi uporała, bo oczywiście jak zawsze kuszą mnie już nowe zakupy :D A Wy robicie u siebie projekt denko? Czy może nie macie takiego problemu z gromadzeniem kosmetyków jak ja? ;) Pozdrawiam Was serdecznie, 