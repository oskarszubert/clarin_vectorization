Dziś historia włosów, które wiele z Was pewnie już dobrze zna :) Magda jest nie tylko autorką poczytnego bloga, ale także nagrywa filmiki na YT. Pamiętam jak jeszcze ponad rok temu oglądając ją zawsze sobie myślałam "ciekawe jak by jej było w długich włosach". Dziś wszystkie możecie się o tym przekonać :)) Zapraszam!        Cześć, jestem Magda i dziś mam przyjemność przedstawić moją włosową historię. Niektóre z Was mogą kojarzyć mnie z bloga FlorenceBeauty.pl. Dokładnie rok temu zainspirowana blogiem Anwen rozpoczęłam program odnowy i zapuszczania moich włosów. Nie ukrywam, że mobilizacją były nie tylko wspaniałe zdjęcia włosów Anwen, ale także powoli zbliżająca się data mojego ślubu.    Zapraszam Was na moją włosową historię... Sierpień 2011             Tak moje włosy wyglądały na samym początku. Po kilku latach noszenia krótkiej fryzury byłam już znudzona koniecznością stylizowania. Moje pasma są z natury bardzo cienkie, a tego typu strzyżenie optycznie dodawało im sporo objętości. Niestety minusem była konieczność modelowania pasm po każdym umyciu co odbiło się znacznie na ich kondycji. Od dziecka cierpię na chorobę skóry głowy, którą jest łuszczyca. Muszę bardzo uważać na przesuszanie skóry głowy. Pierwsze próby „nowej” pielęgnacji miały różne skutki. Nie od razu zobaczyłam efekty. Musiałam „wyczuć” moje włosy tak by im nie zaszkodzić nadmiarem produktów. Dodatkowo walczyłam  z ich nadmiernym wypadaniem.    Luty 2012      Po pięciu miesiącach moje włosy znacznie odrosły. Niestety wizualnie wyglądały kiepsko. Nadal miałam pozostałości po cięciu na boba. Końce były wycieniowane a tył krótszy od przodu.     Marzec / Czerwiec 2012 Zdecydowałam się na podcięcie włosów na równo. Pozbyłam się trzech centymetrów, ale mimo to nadal niektóre pasma miały inną długość. Idealnie równe włosy uzyskałam dopiero przy drugiej wizycie u fryzjera. Łącznie w ciągu całego roku ścięłam pięć centymetrów z długości włosów.    Lipiec 2012      Włosy bardzo przejaśniały od słońca. Mam wyjątkową tendencję do rudych refleksów.    Sierpień 2012         Wreszcie osiągnęłam taką długość kiedy włosy nie odwijają się na ramionach. Kondycja włosów wyraźnie się poprawiła. Mogę je też zaplatać czy upinać. Wrzesień 2012         Tak się prezentują mój włosy dokładnie po roku od rozpoczęcia intensywnej regeneracji i zapuszczania. W tym czasie wypracowałam sobie najskuteczniejsze dla mnie metody. Nadal suszę włosy suszarką. Nie jestem w stanie z tego zrezygnować gdyż zawsze myję włosy rano przed wyjściem do pracy. Po nocy są trochę oklapnięte więc drugiego dnia po umyciu spinam je w warkocz lub koński ogon.          Ulubione produkty do pielęgnacji:    Szampony apteczne: Pharmaceris skoncentrowany szampon wzmacniający. L’biotica BioVax Med, do włosów wypadających.    Szampony drogeryjne: Barwa tataro – chmielowy. Barwa piwny.    Odżywki drogeryjne: Garnier awokado i masło karite Garnier siła 5 roślin    Odżywki apteczne: Seboradin balsam z żeń szeniem. Seboradin niger, balsam z czarną rzodkwią. Maski: L’biotica biovax keratyna plus jedwab. L’biotica biovax latte proteiny mleczne.    Oleje: Alterra granat i aloes. Alverde migdał i olejek arganowy. Olej kokosowy.    Mgiełki: Seboradin lotion z żeń szeniem. Marion Nature Therapy, ocet z malin   koktail owocowy.     Serum na końce: L’oreal professionnel, techni art, mix sublime shine. L’oreal professionnel mythic oil.    Domowe mieszanki: Miód, sok z cytryny, olejek rycynowy, oliwa z oliwek.    Suplementy: L’biotica włosy paznokcie program biovax optimum 28. BioOgrody wyciąg ze skrzypu polnego i pokrzywy.        Maski i odżywki staram się pozostawiać na włosach na dłużej niż 5 minut. W tym czasie wkładam foliowy czepek i owijam głowę ciepłym ręcznikiem. Nie jest mi też obce olejowanie włosów. Wieczorem wcieram niewielką ilość olejku w całe włosy i odrobinę w skórę głowy. Zawijam włosy w luźny warkoczyk i zmywam dopiero następnego dnia rano.    Mam nadzieję, że moja historia nie zanudziła Was na śmierć. Na pewno będzie miała dalszy ciąg.... 