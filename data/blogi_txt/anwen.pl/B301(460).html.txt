zdjęcie pochodzi ze wstrony www.mydlarnia-tuli.plWiem, że długo zwlekałam z tą recenzją, ale nie chciałam być nieobiektywna. I w sumie nawet w tej chwili waham się czy w ogóle powinnam oceniać te mydła. To co mi nie pozwoliło na gruntowne ich przetestowanie to bardzo charakterystyczny zapach, którego ja niestety nie jestem w stanie znieść na włosach. Gdyby chociaż znikał po użyciu odżywki... ale niestety nie :( Jest bardzo intensywny i ja go czuję bardzo długo. Być może dla większości z Was zapach nie ma aż tak dużego znaczenia, ale ja nie byłam w stanie się przemóc.    Kupiłam w sumie 5 rodzajów mydełek: kokosowe, z zieloną glinką, czekoladowe, oliwkowe, peeling kawowy i jako gratis dostałam marchewkę :) Do tej pory nie zdążyłam przetestować oliwki i czekolady, więc na ich temat się nie wypowiem. Do mycia włosów używałam dwóch – kokosa i zielonej glinki.   Jeżeli chodzi o samo mycie włosów to niestety nie jest to tak łatwe i przyjemne jak w przypadku mydeł Lusha. Po mydłach TULI na włosach zostaje taki nieprzyjemny osad. Być może to ja zrobiłam coś nie tak jak trzeba – za krótko spłukiwałam czy dałam za mało octu do płukanki, a może woda w Krakowie jest po prostu za twarda... nie wiem, ale chyba już nie będę miała siły, żeby to jeszcze sprawdzać. Po samym mydle z zieloną glinką było trochę lepiej. Włosy były jakby mniej oblepione, ale po kokosie (który potem dodatkowo zmyłam jeszcze tym mydłem z glinką) było to po prostu okropne. To co mi się dodatkowo nie spodobało to to, że włosy po ich użyciu są matowe i nawet spłukanie ich później wodą z octem nie pomogło (ale nie wykluczam, że to moja wina).    Wśród zamówionych mydeł znalazła się na szczęście jedna perełka, po którą na pewno będę do TULI wracać :) Mam na myśli mydło - peeling kawowy. Jest to wg mnie najwygodniejsza forma peelingu. Mój ulubiony – domowy peeling z kawy daje co prawda lepsze efekty, ale sprzątanie po nim skutecznie mnie zniechęca do wykonywania go regularnie. Mydło jest zdecydowanie wygodniejsze niż zwykłe, sklepowe, płynne peelingi czy rękawice. I jak dla mnie efekt po jego użyciu też jest lepszy. Muszę jednak Was uprzedzić, że mydełko jest dosyć ostre i radziłabym uważać zwłaszcza osobom z delikatną skórą. Ja uwielbiam takie „drapacze” i dla mnie jest idealne :) Skóra po nim jest gładziutka i nawilżona. Ciekawa jestem czy poradzi sobie z cellulitem. Ostatnio wytoczyłam przeciwko niemu prawdziwą batalię (mydło + sauna infrared + serum z Bielendy) i liczę na szybkie efekty ;)   Drugim mydłem (z tych przetestowanych przeze mnie), które zrobiło na mnie pozytywne wrażenia było mydło marchewkowe. Zapach jego jest zdecydowanie przyjemniejszy (choć nie aż tak ładny jak mi się w pierwszej chwili wydawało), a działanie naprawdę mile mnie zaskoczyło. Skóra po jego użyciu jest miękka i nie muszę już stosować po nim balsamu. W ogóle nie wysusza skóry i nie zostawia na niej wyczuwalnego osadu. Podsumowując nie wiem czy mogę Wam polecić te mydła, ale też nie jestem w stanie jednoznacznie ich Wam odradzić. Na pewno są trudniejsze w obsłudze niż te z Lusha. Ja kupiłam na szczęście miniaturki, więc spokojnie zużyję je do mycia ciała i Wam też na początek, jeśli się zdecydujecie polecam zamówienie tych mini wersji na próbę. Na stronie mydlarni możecie poczytać jak poprawnie powinno się myć włosy takim mydełkiem i jak działają one stosowane długofalowo: http://mydlarnia-tuli.pl/index.php?op tion=com_content view=article id=146:pogaduszki catid=27:blog It emid=37  http://mydlarnia-tuli.pl/index.php?option=com_content v iew=article id=148:kokosowe catid=27:blog Itemid=37 