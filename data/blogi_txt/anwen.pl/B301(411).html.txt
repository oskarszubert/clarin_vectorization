Dziś mam dla Was podsumowanie akcji, którą organizowałam w zeszłym miesiącu. Mania masowania to pierwsza akcja, w której sama nie brałam udziału i dlatego doskonale rozumiem, że wzięło w niej udział stosunkowo mało osób. Niestety z 426 osób, które się do niej zgłosiło tylko 146 wypełniło ankietę. Podejrzewam, że reszta zrezygnowała z codziennych masaży. Ciekawa jestem czy powodem było przyspieszone przetłuszczanie włosów czy może coś jeszcze, więc jeśli jesteście jedną z tych osób to dajcie znać w komentarzu :)    Mimo wszystko myślę, że wyniki naszego eksperymentu mogą przydać się innym. Dla mnie wniosek jest prosty: WARTO MASOWAĆ, ale warto robić nie tylko to :) Bardziej szczegółową analizę ankiet podsumowujących akcję znajdziecie poniżej.   Jak łatwo się domyślić najwięcej osób zdecydowało się na masaż dłońmi. Taka opcja mimo, że najtrudniejsza technicznie jest zdecydowanie najlepsza i najskuteczniejsza. Poza tym nie potrzebujemy niczego poza odrobiną wolnego czasu by wykonać taki masaż :)      Jeśli chodzi o przyrost włosów to było nawet lepiej niż się spodziewałam :) Niestety wśród 146 ankietowanych, 47 osób używało podczas tego miesiąca wcierek, suplementów lub innych sposobów, które mogłyby zakłócić nam wyniki eksperymentu, więc ich odpowiedzi nie brałam pod uwagę w poniższej tabeli. U pozostałych 99 osób udało się przyspieszyć porost włosów średnio o 78% w stosunku do ich standardowego miesięcznego przyrostu. Wszystkie podane w tabeli wartości są oczywiście uśrednione dla każdej grupy. Rekordowa poprawa szybkości wzrostu włosów należy do AlkhazzaR, której po miesiącu włosy urosły 3,5cm, a jej standardowy przyrost wynosi 0,7cm (czyli poprawa o 400%), zaś rekordowy przyrost (4,5cm) do Bruxy, której normalnie włosy rosną 3cm miesięcznie.       Jeśli chodzi o inne efekty to zdecydowanie najczęściej pisałyście o zrelaksowaniu i odprężeniu. W taki sposób masaż działał u 21% ankietowanych. Spora grupa zaobserwowała też baby-hair i zmniejszone wypadanie (po 15 i 13%). Niestety masaż wzmaga też przetłuszczanie włosów, pisało o tym 19% osób biorących udział w ankiecie. Dlatego tak jak wspominałam w  TYM wpisie najlepiej robić go przed lub w trakcie mycia głowy. Pozostałe efekty zobaczycie w diagramie poniżej:        Podsumowując nie potrzebujemy wiele (prawie nic) by przyspieszyć porost włosów :) Odrobina chęci, cierpliwości, systematyczności i czasu wystarczy by osiągnąć całkiem niezłe wyniki. Oczywiście tak jak wspominałam na początku jeśli do masażu dołożymy wcierkę, a najlepiej do tego jeszcze kurację wewnętrzną to efekty jakie osiągniemy będą jeszcze lepsze. Dla porównania w grupie ankietowanych, która nie dostosowała się do wymogów akcji i nie odstawiła wszystkich innych produktów zaburzających wyniki, udało się przyspieszyć porost włosów średnio o 96% w stosunku do ich standardowego miesięcznego przyrostu. Wśród nich było też tylko 6 osób, których przyrost nie uległ podczas akcji żadnej zmianie, a dla porównania wśród masujących nie stosujących niczego więcej takich osób było 15 (w tym 5, u których przyrost był nawet mniejszy niż normalnie). Czytając to podsumowanie musicie oczywiście pamiętać, że każdy z nas  jest inny i inaczej reaguje. Nigdy nie będziemy  mieli pewności, że osiągniemy taki sam efekt jak inne osoby stosujące daną metodę. Niemniej jednak mam nadzieję, że będzie ono przydatne i że przekona Was, że warto masować, bo każda wcierka + masaż zadziała lepiej niż sama wcierka :))  Pozdrawiam Was serdecznie,   PS Na koniec jeszcze kilka Waszych zdjęć: 