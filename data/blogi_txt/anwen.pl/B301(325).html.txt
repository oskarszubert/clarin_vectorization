To już kolejny cykl wpisów na moim blogu :) Tym razem cotygodniowy. Nie wiem jak Wy ale ja bardzo lubię takie różne serie zarówno czytać na innych blogach jak i pisać na swoim i pomyślałam, że przydałoby się coś co pojawia się regularnie, ale częściej niż raz w miesiącu (jak aktualizacja czy ulubieniec). Piątek jest takim dniem kiedy w wielu szkołach czy korporacjach możemy sobie pozwolić na bardziej kolorowy i mniej formalny strój. W pracy w piątki odczuwam też zwykle takie typowe, przed weekendowe rozluźnienie, pomyślałam więc, że i na blogu pozwolę sobie na mniej wymagający wpis ;)    Czego możecie się spodziewać po PIWach czyli "Piątkowych Inspiracjach Włosowych"? Tak jak dziś może to być zdjęcie, które mnie zachwyci, ciekawy artykuł, nowość kosmetyczna czy interesujący wpis na innym blogu. Właściwie wszystko co w danym tygodniu mnie zainspiruje - włosowo oczywiście :)) Mam tylko nadzieję, że tymi wpisami uda mi się również i Was zaciekawić :)        To zdjęcie znalazłam na jednym z fit-blogów. Niestety za nic na świecie nie mogę sobie przypomnieć na którym i nie mogę znaleźć źródła :( Co mnie w nim zachwyciło? Idealne połączenie urody, pięknej sylwetki, wymodelowanego brzucha o jakim marzę i oczywiście cudownych, naturalnych włosów. Takie luźne, delikatne fale czasami pojawiają się i u mnie, ale niestety niezbyt często :( Patrząc na to zdjęcie z jednej strony myślę sobie, że nie samymi włosami człowiek żyje :D a z drugiej od razu mam ochotę ugotować żel lniany ;)  Czym w takim razie chciałabym Was zainspirować w tym tygodniu? Żebyście pielęgnując włosy nie zapominały o reszcie swojego organizmu.  Zadbajcie także o swoją kondycję, a przede wszystkim o zdrowie :)     A Wy lubicie przeglądać zdjęcia z pięknymi włosami? Ja mam nawet na dysku specjalny katalog, do którego często wracałam w czasach jak dopadały mnie jeszcze wątpliwości czy na pewno zapuszczać włosy :D   Pozdrawiam Was serdecznie, 