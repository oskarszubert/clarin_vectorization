W ostatnim  tygodniu zachwyciły mnie aż trzy ciekawe wpisy na jednym z moich ulubionych zagranicznych blogów, o którym zresztą już Wam wspominałam i wiem, że część z Was też tam zagląda. The Beauty Department to jak wskazuje nazwa, strona poświęcona urodzie, a w tym również i włosom. Nie znajdziecie tam być może zbyt wielu wpisów odnośnie samej ich pielęgnacji, ale za to mnóstwo inspiracji fryzurowo/stylizacyjnych.     Tym razem autorka zebrała w jak zwykle pięknych i przyciągających wzrok grafikach polecane akcesoria do włosów. W każdym z wpisów uwzględniła to jaki typ włosów posiadamy, bo jak zobaczycie poniżej co innego przyda się dziewczynie o prostych, a zupełnie co innego tej o kręconych włosach.      PROSTOWŁOSE: http://thebeautydepartment.com/2013/09/tool-time-straight-hair/ 1. Klipsy - do wydzielania sekcji włosów. Przydają się bardzo przy suszeniu włosów suszarką na grubej szczotce, ale i wielu innych metod modelowania włosów.   2. Suszarka - dosyć oczywiste ;) O tym jak wybrać dobrą i jakiej ja używam pisałam TU.  3. Filtr do wody pod prysznic - o którym osobiście marzę i na pewno zainstaluję go jeśli będę kiedyś mieszkała we własnym domu/mieszkaniu. O jego roli w pielęgnacji włosów wspominałam w TYM poście.  4. Szczotka do tapirowania - o wiele skuteczniejsza od zwykłego grzebyka. Pytacie mnie często czy tapirowanie niszczy włosy - niestety ale tak :( Nie polecam tego na co dzień, ale na specjalne okazje to zdecydowanie najlepszy sposób na nadanie włosom długotrwałej objętości u nasady. Pytacie też czy ja tapiruje włosy - nie robię tego nigdy, bo nie potrafię ;) 5. Duża, okrągła szczotka - dobrze użyta potrafi wygładzić włosy niczym prostownica. Można przy jej pomocy wystylizować włosy w grube fale i nadać im ładną objętość. Im dłuższe włosy tym powinna być grubsza.  6. Szczotka - może być taka z włosia dzika lub popularna Tangle Teezer. Ja wybieram oczywiście tę drugą ;) 7. Grube rzepowe lub gąbkowe wałki - do unoszenia włosów u nasady i układania ich w miękkie, grube, fale. Z tych dwóch polecałabym jednak gąbkowe - można w nich spać i nie niszczą włosów tak jak rzepy.  8. Twistbands - charakterystyczne gumki do wiązania włosów o których pisałam TU.  9. Termoloki - zachwycałam się nimi na blogu kilkakrotnie ;) na bardzo prostych i niepodatnych włosach nawet one nie zrobią loków na dłużej (o czym przekonałam się ostatnio rozmawiając z Olgą), ale w pozostałych przypadkach to idealne rozwiązanie na piękny, trwały skręt i brak zniszczeń.  10. Lokówka - której osobiście poza wyjątkowymi okazjami nie polecam. Tak wysoka temperatura niszczy włosy niemniej niż prostownica. Jeśli już chcecie loki to zdecydowanie polecam to co w punkcie 9 ;)    FALOWANE: http://thebeautydepartment.com/2013/09/tool-time-wavy-hair/   1. Szczotka - w przypadku fal, które mają tendencję do plątania się, zdecydowanie polecam Tangle Teezer. Sama używam jej od kilku lat i sprawdza się wciąż idealne. Jeśli chcę mieć włosy proste lub tylko miękkie fale rozczesuję je już po wyschnięciu. Jeśli zależy mi na mocniejszym skręcie używam TT na mokro na włosach pokrytych odżywką.  2. Czepek - do głębokiego odżywiania włosów, a także pod prysznic, gdy nie chcemy myć włosów - zabezpiecza przed nadmierną wilgocią, a co za tym idzie - puszeniem się włosów.   3. Grzebień - szczerze mówiąc sama używam takiego wyłącznie przy obcinaniu włosów/grzywki ;) Na co dzień jak już to polecam ten z szeroko rozstawionymi zębami, a najlepiej szczotkę Tangle Teezer.  4. Lokówka - patrz punkt 10 listy powyżej.  5. Klipsy - przydatne gdy chcemy wysuszyć włosy na szczotce. Przy luźniejszych falach takich jak moje można w ten sposób uzyskać prawie zupełnie proste włosy :) Możemy ich również użyć w TEN sposób i uzyskać piękne luźne loki.  6. Gumki - koniecznie bez metalowych elementów. Do kucyka i np. koka - ślimaka (chociaż ja wolę użyć spinek żabek albo zrobić kok bez niczego).  7. Butelka z atomizerem - do tworzenia własnych mgiełek :) Dzięki nim możemy łatwo reaktywować nasze fale. Najprostszą możemy zrobić mieszając dowolną odżywkę b/s pół na pół z wodą. Inne przepisy znajdziecie TU.   8. Dyfuzor - dzięki niemu możemy uzyskać lepszy skręt. Jak ja go używam pisałam TU, a TU pokazałam jakie efekty mogę dzięki niemu osiągnąć.   9. Okrągła szczotka z naturalnym włosiem - delikatniejsza od tej pokazanej wyżej. Bardzo dobrze wygładza włosy, oczywiście używamy jej wtedy, kiedy nie zależy nam na skręcie tylko na w miarę możliwości prostych włosach.  10. Suszarka - znów odsyłam do listy powyżej :) Tym razem do punktu numer 2. W przypadku fal mamy dwie możliwości - wyprostować włosy na okrągłej szczotce lub wzmocnić skręt przy pomocy dyfuzora.     KRĘCONOWŁOSE: http://thebeautydepartment.com/2013/09/tool-list-curly-hair/ 1. Spinki - do podpinania włosów przy suszeniu. Dzięki nim można unieść włosy u nasady i poprawić skręt (w zależności od tego jak ich użyjemy).   2. Dyfuzor - wręcz obowiązkowy przy lokach. Chyba, że wcale nie suszycie włosów ;)  3. Innowacyjna prostownica dla bardzo kręconych włosów - przydaje się w momencie, gdy chcemy upiąć lub związać włosy 'na gładko'. Szczerze mówiąc nie jestem przekonana do tego narzędzia, ale rozumiem, że w niektórych przypadkach może być ono przydatne ;) 4. Suszarka - koniecznie z dyfuzorem! Po więcej szczegółów zerknij do pierwszej listy do punktu drugiego.  5. Satynowy czepek - do spania. Przy kręconych włosach to jedna z najlepszych metod by loki przetrwały noc i dobrze prezentowały się następnego dnia.  6. Bawełniany podkoszulek - zamiast ręcznika :) Chyba nie muszę tego tłumaczyć żadnej zakręconej ;) 7. Lokówka - ta akurat bardzo wąska. Wbrew pozorom bardzo przydaje się kreconowłosym ;) Skręt nie zawsze jest równy, pewne pasma nie chcą się zwykle tak dobrze kręcić jak reszta włosów, więc na większe/ważniejsze wyjścia może się przydać do 'dokręcenia' ich. Oczywiście włosy niszczy, więc nie polecam tej metody na co dzień.   8. Suszarka - ale taka jak dawniej były w salonach fryzjerskich ;) W przypadku kręconych włosów może się sprawdzić, bo strumień powietrza jest rozproszony (najlepiej, żeby nie był też zbyt mocny), a my nie dotykamy włosów przy suszeniu. Niestety przy kręconych im więcej dotykamy tym większa szansa na puch.  9. Butelka z atomizerem - patrz punkt 7 listy dla falowanych.   10. Grzebień z szeroko rozstawionymi zębami - do rozczesywania włosów podczas mycia. Nigdy nie robimy tego na sucho, a jedynie w momencie, gdy mamy na włosach odżywkę (najlepiej dużo odżywki ;) ).     Co jeszcze dodałybyście do list? :) Macie jakieś swoje ulubione akcesoria?  Pozdrawiam Was serdecznie, 