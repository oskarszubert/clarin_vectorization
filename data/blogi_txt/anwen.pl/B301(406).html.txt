Dziś mam dla Was już ósmy fragment książki "Wszystko o włosach" D. Hoch i M. Schmock, myślę, że to już jeden z ostatnich ;) Oczywiście nie mam zamiaru na tym kończyć całej serii "Poczytaj mi... Anwen", ale następnym razem poczytam Wam może inną włosową książkę?    Ostatnio było sporo o szamponach i myciu włosów dziś dowiecie się co nieco na temat odżywek. Bardzo się cieszę, że sięgnęłam po tę książkę, bo dzięki niej, a dokładniej dzięki dzisiejszemu fragmentowi dowiedziałam się czegoś zupełnie nowego.           Szczerze mówiąc nie przepadam za podziałem odżywek na te do włosów normalnych, zniszczonych, tłustych itp. Zwykle sama patrząc na skład decyduję czy dana odżywka ma szansę sprawdzić się na moich włosach, a takie podziały to wg mnie przede wszystkim chwyt marketingowy... Podobnie jak i z kosmetykami przeznaczonymi specjalnie dla mężczyzn albo kremami dostosowanymi do wieku...                tak w latach 80 wyglądał zabieg zwany dziś chyba "sauną na włosy"     Nie wiem jak w dzisiejszych czasach wygląda zabieg, który w salonach fryzjerskich nazywany jest "sauną na włosy", ale wiem, że wiele z Was z tego korzystało - możecie napisać w komentarzach jak wygląda takie urządzenie? :D Muszę się chyba w końcu wybrać na coś takiego by mieć porównanie z domowym zabiegiem intensywnego odżywiania włosów pod kompresem z folii i podgrzanego ręcznika...               Chciałabym Wam przy okazji napisać co nieco na temat substancji kationowoczynnych. Jak zauważyli autorzy książki są one rzeczywiście bardzo korzystne dla włosów. Działają kondycjonująco (czyli natychmiast poprawiają wygląd, ale nie stan włosów) oraz antystatycznie (zapobiegają elektryzowaniu się), sprawiają, że włosy są miękkie, gładkie i łatwo się rozczesują, a ubytki w łusce tymczasowo wypełnione, ale niestety są też najbardziej drażniące. Najłagodniejsze dla skóry są substancje niejonowe, potem anionowe, a najmniej właśnie kationowe. To kolejny powód by nie kłaść odżywek na skalp, a jedynie "od ucha w dół". Teraz też rozumiem skąd może się brać wzmożone wypadanie włosów u niektórych osób myjących głowę odżywką... Dla osób z bardzo wrażliwą skórą głowy lepszym wyborem będzie metoda OMO przy czym wybierając szampon warto poszukać takiego bez kationowoczynnych emulgatorów. Przykłady substancji kationowoczynnych:       Benzalkonium Chloride  Benzethonium Chloride Cetrimonium Chloride Cetrimonium Bromide PEG-15      Cocomonium Chloride Cocamidopropyl Dimethylamine Behentrimonium Chloride        Przy okazji zadam Wam pytanie, które mi chodzi po głowie od dawna... Czym kierujecie się przy wyborze odżywki? Opiniami przeczytanymi w sieci, składem, a może tym co na opakowaniu napisał producent? Pozdrawiam Was serdecznie, 