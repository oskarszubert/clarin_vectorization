Ponad dwa miesiące temu byłam absolutną przeciwniczką depilacji. To, jak to nazywałam 'narzędzie tortur' było ostatnią rzeczą jaką chciałabym kupić. Kiedy jednak dostałam propozycję by wziąć udział w akcji Braun "Depilacja to nowa nowa czerń" pomyślałam, że to jedyna szansa by przekonać się czy depilowanie jest naprawdę takie straszne. I co się okazało? Przeczytacie poniżej...      Po pierwsze ból...   czyli mój największy lęk, przez który tak naprawdę do tej pory nie chciałam nawet myśleć o depilacji okazał się dokładnie taki jak sobie wyobrażałam. Pierwsza depilacja to był prawdziwy koszmar i byłam naprawdę bliska tego by wycofać się z całej akcji. Na szczęście z pomocą przyszłyście mi Wy i w komentarzach poradziłyście co robić by mniej bolało :) Podstawa to naprawdę krótkie włoski, takie na 2-3 dzień po goleniu. Druga rzecz, która u mnie okazała się kluczem do sukcesu to depilacja w trakcie kąpieli. Skóra jest wtedy rozgrzana i rozluźniona i sam zabieg naprawdę prawie nic nie boli. Jest to raczej uczucie takiego delikatnego kłucia, na które w tej chwili nawet nie zwracam już uwagi. Dlatego wszystkim tak wrażliwym jak ja na ból dziewczynom polecam depilatory, które można używać pod wodą, takie jak np. model, który ja testowałam: Silk Epil 7 Wet Dry.    Po drugie wrastanie...    którego bałam się niemniej niż bólu. Naczytałam się o tym w Waszych komentarzach, na wszelkich forach i blogach i wizja nóg w czarne czy czerwone kropki prześladowała mnie od pierwszego użycia. Na początku oczywiście nic się nie działo, grzecznie wykonywałam regularne peelingi i skóra miała się naprawdę dobrze. Niestety jadąc do domu na święta nie wzięłam ze sobą nic, czym mogłabym wykonać peeling i po kilku dniach nogi zaczęły mnie dziwnie swędzieć, jak zobaczyłam całe były pokryte taką jakby gęsią skórką i mogę chyba powiedzieć, że wrósł mi dosłownie każdy włosek na nodze! Nie pomagały żadne peelingi i dopiero jak sięgnęłam po Pilarix (o którym pisałam TU) udało mi się sytuację opanować. W tej chwili nie mam już z tym najmniejszego problemu :) Do peelingu używam genialnej rękawicy Kessy (sprawdza się lepiej niż dołączona do depilatora szczoteczka), a codziennie wieczorem smaruję nogi balsamem Pilarix i teraz są naprawdę idealnie gładkie.      Po trzecie regularność...   która jest absolutnie kluczowa w depilacji. Dzięki temu skóra się przyzwyczaja i bardzo szybko przestajemy odczuwać jakikolwiek dyskomfort. Na początku sięgałam po depilator co 2-3 dzień, a w tej chwili spokojnie wystarcza mi zastosowanie go raz na tydzień, a jak się uprę to nawet na dwa :) W porównaniu z koniecznością codziennego stosowania maszynki to dla mnie ogromna ulga :)))    Po czwarte skuteczność... Pamiętam jak dostałam depilator to pierwsza moja myśl dotyczyła małej, niepozornej lampeczki, którą uznałam za absolutnie niepotrzebny gadżet. Ale tylko do czasu mojej pierwszej depilacji, gdy zobaczyłam o ile więcej włosów tak naprawdę rośnie na moich nogach :D To było niezłe zaskoczenie, a lampka okazała się genialna, bo dzięki niej jestem w stanie usunąć absolutnie wszystkie włoski, nawet te najmniejsze. Sam depilator też jest niezwykle skuteczny. Do wyboru mamy dwa biegi: jeden wolniejszy i dzięki temu nieco bardziej delikatny i drugi zdecydowanie szybszy i moim zdaniem skuteczniejszy. Wybierając go mam wrażenie, że więcej włosków zostaje usuniętych za jednym pociągnięciem, a dzięki temu ja nie muszę kilka razy 'jeździć' depilatorem w tym samym miejscu, przez co oszczędzam swój czas :)   Po piąte łatwość...   obsługi i utrzymania :) To co dla mnie ważne to, to, że depilator Brauna bardzo łatwo się czyści. Nie muszę też pamiętać by ciągle go ładować, bo bateria trzyma bardzo długo i wystarcza mi na kilka sesji. W zestawie Silk Epil 7 SkinSpa, który ja dostałam do testów, oprócz wspomnianej wcześniej szczoteczki masującej dostajemy dodatkowo dwie nakładki do depilacji włosków na twarzy i okolic pach i bikini (jeszcze ich nie przetestowałam), a także głowicę do golenia, która u mnie sprawdziła się idealnie do włosów na karku i zastąpiła mi jednorazowe maszynki.       Podsumowując muszę przyznać, że jestem niezmiernie wdzięczna marce Braun za zaproszenie mnie do tej akcji, bo bez nich pewnie nigdy nie przekonałabym się depilacji. W tej chwili wiem, że już nigdy nie wrócę do golenia nóg! :)    Poniżej możecie przeczytać jeszcze jedną recenzję - Magdy, która wygrała depilator w konkursie organizowanym u mnie na blogu:   "Depilator otrzymałam w momencie, kiedy moje włoski na nogach były już  konkretnej długości. Z tego powodu postanowiłam zacząć testowanie mojego nowego przyjaciela od jego funkcji golenia. Zależało mi też na czasie,  więc golenie było wtedy idealną opcją. Muszę przyznać, że jestem bardzo zadowolona- moje nogi były gładkie, wszystkie włoski przycięte idealnie  (po goleniu nie miałam tych czarnych kropeczek w miejscach, gdzie były  włoski, nie wiem, czy to się jakoś nazywa, w każdym razie uważam, że  to zasługa depialtora) i całkowity brak podrażnień!       Włoski mi potem  odrosły, ale tylko odrobinkę, dlatego myślałam, że jeszcze za wcześnie  na depilację (kiedyś korzystałam z takiego depilatora, że musiałam czekać, aż włosy odrosną, bo inaczej nie wyrywał). Mimo wszystko zaryzykowałam. I to była genialna decyzja! Depilator poradził sobie  nawet z najmniejszymi włoskami. Do tego lampka oświetlająca ochroniła mnie przed zostawieniem niewydepilowanych miejsc ;)  (kiedyś miałam z  tym problemy i czasem po prostu nie zauważałam, że nie wydepilowałam  jakiegoś miejsca dokładnie). A teraz jak dla mnie najważniejsza zaleta  depilatora Braun'a- brak bólu! Depilacja kojarzyła mi się zawsze z dosyć  bolesnym zabiegiem- zacisnąć zęby i byle do końca (z tego względu zrezygnowałam całkowicie z depilacji na dłuuugi czas). Teraz też nie  oczekiwałam niczego lepszego. Ale jakże miło się pomyliłam :) Depilacja  nadal nie jest najprzyjemniejszą czynnością na świecie, ale ból  jest tak minimalny, że kojarzy mi się z... jeżem. Nigdy nie dotykałam  jeża, ale wyobrażam sobie, że depilacja to taki masaż jego igiełkami po  nogach. No dobrze- masaż zazwyczaj kojarzy się z czymś bardzo  przyjemnym, a to nie dokońca tak jest. W każdym razie da się przeżyć bez  zaciskania zębów ;) I to przyczyniło się do tego, że czas depilacji nóg skrócił się o połowę w porównianiu do poprzedniego czasu depilacji,  kiedy używałam swojego starego depilatora. Kolejną ważną sprawą jest to, że już nie  mam masy czerwonych kropek na nogach, kiedyś miałam nawet na drugi  dzień po depilacji. Owszem, pojawiają się, ale nie takie intensywne i nie na długo- depilowałam wieczorem, a przed snem cieszyłam się już super gładkimi i pięknymi nogami :) Nie miałam jeszcze okazji korzystać z  depilatora podczas kąpieli lub pod prysznicem, ale myślę, że wtedy  będzie jeszcze fajniej. Ach! Zapomniałabym o chusteczkach, które przyczyniły się, moim zdaniem, do złagodzenia bólu i może to też dzięki  nim nie mam takich podrażnień po :) I to już chyba wszystko. Jestem  bardzo zadowolona z tego depilatora :D"   Pozdrawiam Was serdecznie, 