Pamiętacie mój wpis o tym ile czasu zajmuje pielęgnacja włosów? Dziś chciałabym obalić kolejny mit, z którym czasem się spotykam: Nie stać mnie na to by być włosomaniaczką, bo nie mogę sobie pozwolić na zakup tyyyylu kosmetyków.  Oczywiście te z Was, które zapadły już na tę rzadką chorobę – włosomaniactwo - doskonale wiedzą w czym rzecz i skąd się biorą u nas te olbrzymie kolekcje kosmetyków do włosów, ale musimy zdawać sobie sprawę (i uświadomić tym co dopiero zaczynają), że to wcale nie jest konieczne by dobrze o włosy zadbać.  Spróbowałam spisać taki zestaw minimum, który polecałabym na samym początku włosowej przygody. Ale zanim go przedstawię mam jeszcze kilka rad przed pójściem do sklepu: zajrzyjcie      do łazienki – zobaczcie co już macie, być może te kosmetyki wcale nie      są takie „złe” i będzie je można spokojnie zużyć wprowadzając jedynie      kilka nowych elementów. Nie wyrzucajcie od razu wszystkiego, bo ma      silikony czy SLS. Być może szampon będzie się nadawał do oczyszczania      włosów raz na jakiś czas (o ile nie ma silikonów), a odżywka czy mgiełka z silikonami do zabezpieczania końcówek albo pierwszego O w OMO. zajrzyjcie      do kuchni – tutaj też możecie mieć wiele skarbów, o których nawet nie      myślałyście do tej pory, że można je użyć do włosów ;) Przede wszystkim oleje – zanim zdecydujecie się na      zakup, sprawdźcie czy w ogóle będzie Wam pasowała taka pielęgnacja.      Użyjcie tego, który macie w kuchni (oliwa z oliwek, olej z pestek winogron      czy nawet zwykły słonecznikowy). Co jeszcze ciekawego można tu znaleźć? Na pewno: miód (wspaniale nawilża), cukier (do peelingu), skrobię ziemniaczaną (dodana do      maski pięknie wygładza włosy), nabiał      (mleko, jogurty, serki homogenizowane – doskonałe do masek), siemię lniane (TU znajdziecie      kilka przepisów), mleko kokosowe      (pisałam o nim TUTAJ), jajka (a najlepiej żółtka – np. do mojej ukochanej maseczki), przecierowe soki owocowe (pomysł Wiedźmy – mistrzyni w niekonwencjonalnej pielęgnacji włosów – świetnie nawilżają i      odżywiają włosy), ocet (do      płukanek), herbatki ziołowe albo te      zielone (do płukanek i mgiełek), kawa      (w płukance znakomicie nabłyszcza i delikatnie przyciemnia włosy) piwo (chociaż mi osobiście szkoda      go na włosy ;) to jest znakomitym źródłem protein) i ostatnio odkryta      przeze mnie również dzięki Wiedźmie żelatyna      (TUTAJ mój przepis na płukankę). zajrzyjcie      do apteczki – być może macie w niej np. witaminę A czy E w kapsułkach – można dodać je do maseczki. Lecytyna – też w kapsułkach (na      pamięć) jest świetnym emulgatorem, ale też dobrze działa na włosy. Przydatny może być też sok za aloesu (ale to już raczej w      lodówce) czy olejek rycynowy. zróbcie      listę zakupów– nie idźcie na żywioł i nie kupujcie czego popadnie, bo      rzuciło Wam się w oczy w sklepie czy było na promocji. Spróbujcie sobie      stworzyć listę kategorii produktów, których potrzebujecie i poszukać      najlepszego w każdej z nich. Poczytajcie KWC, blogi, wizaż – zobaczcie co polecają dziewczyny i u kogo (jaki ma typ włosów) się to sprawdza.      Przeczytajcie skład (na wizażu możecie poszukać czy kosmetyk nie był już      analizowany) i dopiero wtedy decydujcie się na zakup :)   Jak już zrobicie to wszystko to możecie spokojnie wybrać się do sklepu :D Co znalazłoby się w takim moim minimalistycznym, pierwszym koszyku? Zobaczcie: Delikatny      szampon lub odżywka do mycia (dla kręconowłosych):  do wyboru macie np. szampon dla dzieci Babydream (najtańsza opcja, ale nie każdy go lubi), żel do higieny intymnej Facelle czy balsam do kąpieli dla Mam Babydream (trochę droższy ze względu na małą wydajność, ale powinien sprawdzić się zwłaszcza przy suchych włosach). Jeśli chodzi o odżywki do mycia moim zdaniem warto zacząć od balsamu Mrs. Potter – w dużej butli, niskiej cenie i zwykle całkiem nieźle się sprawdza. Ja wybieram Facelle – cena: ok. 7zł w Rossmanie Szampon      oczyszczający: Najlepiej jak najprostszy i najtańszy, może być: Barwa (do wyboru kilka wersji, ja najbardziej lubię żurawinową i tataro-chmiolową), szampony ziołowe z Polleny Malwy czy Polleny Ewy, inne ziołowe, tanie szampony. Tak naprawdę nie ma większego znaczenia co wybierzecie. Ważne, żeby szampon miał prosty skład, mocniejszy detergent (SLS czy SLES) i nie zawierał silikonów czy innych oblepiaczy. Ja wybieram Barwę – cena ok. 3zł. Odżywka b/s: Moje ulubione to te z Joanny Naturii – do wyboru macie kilka różnych wersji, a cena nie przekracza 4zł. Można je kupić np. w Tesco. Odżywka d/s: Tutaj oczywiście nie może pojawić się nic innego jak Isana wygładzająca z oleje babassu ;) jest to mój absolutny hit i jak na razie sprawdza się prawie u wszystkich, którym ją polecam. Koszt ok. 5zł w Rossmanie.  Maska: Bardzo fajne są te do kupienia w sklepach fryzjerskich, np. Kallos albo Stapiz, ewentualnie jeśli macie dostęp to można spróbować hit wizażu - Glorię. Z takich drogeryjnych, łatwo dostępnych bardzo fajna jest chociażby Alterra z granatem i aloesem. Ja wybieram Kallos latte – za małe opakowanie zapłacimy ok. 5zł. Olej: Najtańsza opcja to oleje z Rossmana: Babydream dla dzieci (w niebieskiej butelce) lub nieco droższy Babydream dla mam (w różowej butelce). Są o tyle fajne, że mają w sobie kilka różnych olejków, więc jest większa szansa, że będą pasowały naszym włosom. Ja zdecydowałabym się na ten dla mam w cenie ok. 10zł (znów Rossmann).  Ewentualnie wcierka: Bardzo fajne składy i niskie ceny mają nowe eliksiry do włosów z Green Pharmacy. Do tego są w mgiełkach, więc będzie je łatwiej stosować zwłaszcza początkującej włosomaniaczce. Znajdziemy je w małych drogeriach niesieciowych i chyba również w Rossmanie, cena to ok. 6zł. Całość jak policzycie wyniosła 40zł. Czy to mało? Na pewno nie dla każdego, ale oczywiście nie musimy kupować wszystkiego za jednym razem. Bardzo możliwe, że można znaleźć jeszcze tańsze (a przy tym bardzo dobre) kosmetyki niż te które ja wymieniłam :) Znacie może takie tanie perełki, które mogłybyście polecić? Pozdrawiam Was serdecznie, 