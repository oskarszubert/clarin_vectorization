Jak sam tytuł wskazuje dzisiejszy post nie będzie o włosach. W sumie to miałam o tym nawet nie pisać, ale dziś rano stwierdziłam, że szkoda, żebym się z Wami nie podzieliła moim wielkim odkryciem.    Markę E.l.f. (Eyes lips face) zapewne wiele z Was zna i używa, ale mam nadzieję, że znajdą się też osoby, które dopiero teraz się o niej dowiedzą, bo warto! Ja dopiero niedowno ich odkryłam. Co prawda wcześniej już zauważyłam na filmikach na YT, że dziewczyny używają kosmetyków tej firmy, ale wydawało mi się, że to kosmetyki z wyższej półki w dodatku niedostępne w Polsce i nawet się nimi jakoś specjalnie nie interesowałam.    Teraz już wiem, że nie dość, że są to kosmetyki bardzo tanie, całkiem niezłej jakości to w dodatku łatwo dostępne, pod warunkiem, że nie boicie się zakupów przez internet. Możemy je kupić na angielskiej stronie firmy i w ciągu niecałego tygodnia otrzymać od nich paczkę (co uważam za naprawdę niezłe tempo, bo nieraz dłużej czekam na rzeczy zamówione na allegro). Firma bardzo często organizuje promocje np. „przesyłka gratis” czy „-20%” i wtedy tym bardziej warto skusić się na zakupy. Aby skorzystać z takiej promocji wystarczy tylko „lubić” ich na facebooku.    Ja w ostatnim czasie złożyłam u nich dwa zamówienia, przy czym jedno miałam w ten weekend okazję dokładnie przetestować (na druga paczkę niestety jeszcze czekam). I właśnie dziś mam zamiar podzielić się z Wami moimi wrażeniami.    Complexion      perfection – od niego wszystko się zaczęło. Zobaczyłam recenzję tego      pudru u Cammie (tutaj link do jej bloga: http://no-to-pieknie.blogspot.com)      i wiedziałam, że nie spocznę dopóki go nie wypróbuję na sobie. Jest to      nietypowy, bo czterokolorowy puder prasowany, który poza zmatowieniem ma      nieco wygładzić kolor naszej buzi. I rzeczywiście tak jest! Co najlepsze      na mojej twarzy utrzymuje mat przez wiele godzin, ale przyznaję, że ja nie mam jakiś wielkich problemów ze świeceniem, więc nie wiem jak sprawdziłby      się u osób z tłustą cerą. Owczem przy aplikacji puder ten strasznie się      pyli, ale i tak polubiliśmy się na tyle, że pozostanie na dłużej w mojej      kosmetyczce. Cena – ₤ 3,5 (jak na mój gust to bardzo mało biorąc pod uwagę      ładne, eleganckie opakowanie i świetną zawartość).    Eyelid primer – tym kosmetykiem jestem po prostu zachwycona. Chociaż jest to      moja pierwsza w życiu baza pod cienie do powiek to miałam okazję      wypróbować tą kultową już z Artdeco i ta z elfa po prostu bije ją na      głowę. Ja mam opadające i w dodatku bardzo tłuste powieki, więc makijaż      zwykle po 2-3 godzinach ściera mi się i zbiera w załamaniach co wyglada naprawdę brzydko. Na tej bazie nie dość, że cienie mają ładniejsze kolory      i utrzymują się praktycznie cały dzień, to w dodatku o wiele łatwiej jest      mi je ładnie rozetrzeć i zmiksować ze sobą kolory. Nic się nie zbiera ani      nie ściera. Dla mnie to po prostu jakiś cud! Mam nadzieję, że producent      prędko z niej nie zrezygnuje, bo ja już nie wyobrażam sobie makijazu bez      tego małego cudeńka. Cena - ₤ 1,5 (wprost niewiarygodna za tak dobry produkt).   Blush and bronzer      compact – jest to zestaw róż + bronzer, który jest całkiem udaną,      przynajmniej wizualnie kopią tego z Narsa (niestety nie mam porównania).      Podejrzewam, że jakościowo się do niego nawet nie umywa, ale kolor różu      Elfa jest na tyle ładny, że i tak warto się skusić na to duo. Bronzer niestety ma tak dziwny kolor, że (przynajmniej na mojej) twarzy tworzy      jakby brudne smugi. Świetnie się za to sprawdza jako cień do powiek, więc      absolutnie nie żałuję zakupu. Cena - ₤ 3,5 (za całkiem niezły jakościowo,      pięknie opakowany produkt to bardzo niewiele).    Cream      eyeliner – kultowy wręcz produkt tej firmy. Po wypróbowaniu zupełnie      nie dziwię się skąd to zamieszanie wokół niego. Do eyelinera mamy dołączony malutki pędzelek, którym nawet taka niezdara i beztalencie jak      ja jest w stanie bez trudu narysować równiutką kreskę. Liner jest bardzo      dobrze napigmentowany, ma świetną, kremową konsystencję i wytrzymuje      spokojnie cały dzień w niezmienionej postaci na mojej powiece. O dziwo zupełnie mi się nie odbija, co przy opadających powiekach jest raczej      nieuniknione. Przy następnym zamówieniu pokuszę się pewnie o inne kolory –      tym razem wybrałam odcień Coffee. Cena - znów ₤ 3,5.   Pędzelki      (powder brush - ₤ 3,5; concealer brush - ₤ 1,5 i Blushing, Bronzing And Blending Brush -      ₤ 1,5) – nie będę opisywała ich oddzielnie, bo nie jestem żadną      specjalistką od pędzli. Dopiero zaczynam moją makijażową przygodę i jak      dla mnie te pędzelki są w zupełności wystarczające. Powder brush – służy      mi do nakładania płynnego podkładu (Estee Lauder – Double Wear) i sprawdza      się znakomicie. Z żadnego z nich póki co nie wypada włosie. Po praniu      wygladają identycznie, a jeśli nawet nie będą mi służyć kilka lat, to za tą      cenę nie spodzewam się jakis cudów.    Na co czekam:   Bronzer z serii Studio – wybrałam kolor Golden Bronzer, cena ₤ 3,5 Eye Transformer – magiczne cienie, które zmienią każdy nasz cień, kredkę czy liner na nowy - opalizujący na jeden z 4 kolorów powyżej. Już nie mogę się ich doczekać. Cena ₤ 3,5Total Face Brush – czyli pędzel do pudru, cena ₤ 1,5  Kilka uwag na koniec: Mimo, że na amerykańskiej stronie Elfa jest więcej produktów i lepsze promocje my możemy zamawiać jedynie z tej angielskiej: http://www.eyeslipsface.co.uk/index.htm      ,bo tylko oni wysyłają do Polski.   Warte uwagi są przede wszystkim kosmetyki z serii      Studio (takiej niby profesjonalnej – praktycznie wszystko kosztuje tu ₤      3,5) i jak ktoś lubi – z serii Mineral, ale i w podstawowej ich ofercie      (tej po 1,5 funta)      można znaleźć perełki.   Aby móc kupować na ich stronie musicie mieć konto      na PayPalu albo kartę kredytową. UWAGA – płacąc przez PayPal wychodzi      taniej!   Przesyłka standardowo kosztuje ₤ 3,95 ale tak jak      pisałam można skorzystać z ich promocji na facebooku i wcale za nią nie płacić.   UWAGA - Kolory na stronie są bardzo przekłamane. Lepiej przed zakupem poszukać swatchy na blogach, forach lub na YT. 