Jest to chyba jedno z najczęściej zadawanych mi przez Was „półproduktowych” pytań :) Pojawiło się też w sugestiach na nowe wpisy blogowe, a więc nie pozostaje mi nic innego jak stworzyć taką listę. Oczywiście będzie ona bardzo subiektywna, bo za pewne każda włosomaniaczka korzystająca z półproduktów ułożyłaby ją nieco inaczej ;) Niemniej jednak mam nadzieję, że Wam się przyda!  Emolienty (substancje natłuszczające):Oleje roślinne (w sklepach z      półproduktami są dostępne małe ilości np. 15ml i warto od takich zacząć.      Nie będziecie miały przykrej niespodzianki jak jakiś olej się nie      sprawdzi. Jaki konkretnie olej wybrać? – zobaczcie TU)            Humektanty (substancje nawilżające):Aloes  - mój absolutny hit, bez którego nie      potrafię się obyć! Polecam go bardzo, bo jest niezwykle wszechstronny -      można dodać go do szamponu, odżywki, maski, mgiełki czy płukanki. Tak      naprawdę wszędzie pod warunkiem, że nie jesteście na niego uczulone! :)  Kwas hialuronowy – mój drugi      ulubiony nawilżacz. Polecam zwłaszcza dziewczynom, które chcą zadbać nie      tylko o włosy, ale również o swoją cerę. Można z niego zrobić przyjemną      włosowo-twarzową mgiełkę, serum, nakładać z olejem na twarz czy końcówki włosów. Do wyboru mamy taki w proszku lub od razu wymieszany z wodą w      postaci żelu. Polecam przede wszystkim tę drugą opcję, bo proszek wcale      nie tak łatwo jest rozmieszać. Proteiny:Keratyna – najlepsza włosowa      proteina, w dodatku tania, więc niewiele stracimy jak okaże się, że nasze      włosy za nią nie przepadają. Jest na tyle mała, że jest w stanie wniknąć w głąb włosa i naprawdę go wzmocnić.  Kolagen z elastyną – opcja dla      dziewczyn, które chcą pobawić się w tworzenie mikstur zarówno do włosów      jak i twarzy. U mnie genialnie sprawdza się na twarzy (wyrównuje drobne      zmarszczki) i równie dobrze na włosach. Jest wielkocząsteczkowy, więc nie wnika do wnętrza włosa czy skóry, a jedynie tworzy na nich film, który      nawilża i wygładza.  L-cysteina – to nie tyle proteina co      aminokwas, z którego są one zbudowane. O tym jak fenomenalnie działa u      mnie mogłyście przeczytać TU. Oczywiście nie u każdego to tak podziała (podejrzewam, że lepiej sprawdzi      się przy niskiej porowatości), ale na szczęście nie kosztuje zbyt wiele,      więc też można spróbować. Substancje aktywne (w tym witaminy i ekstrakty) i inne:Panthenol – moja ulubiona włosowa      witamina. Używam jej właściwie od początku mojej przygody z półproduktami      i bardzo ją lubię. Wyraźnie wzmacnia włosy i jest uniwersalna – możemy      dolewać ją właściwie wszędzie :)  Witamina B3 – świetna jeżeli mamy zamiar zrobić wcierkę – ogranicza wypadanie włosów, wzmacnia je i pobudza      do wzrostu.  Liposomy (np. Ekstrakt wzmacniający włosy) – bardzo się z nim polubiłam. Dodaję nie tylko do      wcierek, ale też mgiełek, płukanek, szamponów czy masek. Bardzo bogaty      skład, u mnie naprawdę świetnie działa – chyba zasługuje na oddzielny wpis      ;)  Konserwant (ja wybieram FEOG) – jeżeli planujecie      robić np. mgiełki to bardzo się przyda, bo bez niego wszystko co      wymieszamy najlepiej zużyć od razu (w przypadku przechowywania w lodówce, niektóre mikstury mogą nam służyć max 2 tygodnie – te z proteinami nawet      krócej). Po dodaniu konserwantu czas przydatności wydłuża nam się do kilku      miesięcy a nawet lat! Pojemniki, miarki itp. – na  pewno      warto zaopatrzyć się w papierki lakmusowe, bo je ciężko  kupić      stacjonarnie. Do tego łyżeczki miarowe – zaoszczędzicie czas  na zastanawianie się jakiej pojemności jest Wasza łyżeczka do herbaty :P      Większe pojemności ja odmierzam sobie strzykawką lub  plastikową miarką      kuchenną. Do mgiełek warto kupić butelkę z  atomizerem.   Przykładowy koszyk, który ja bym wybrała na swoje pierwsze zamówienie:  Aktualnie moje ulubione plastikowe buteleczki z atomizerem nie są dostępne, więc wrzuciłam do koszyka szklaną. Jest to oczywiście takie podstawowe zamówienie - jeśli macie do dyspozycji większe zasoby gotówki można bardziej poszaleć. Nie pisałam też nic o hydrolatach, bo moim zdaniem w pielęgnacji włosów są zbędne. Nie zauważyłam, żeby działały jakoś szczególnie, poza zapachem, który możemy przecież uzyskać przy pomocy olejków eterycznych :)) ....i oczywiście znów zapomniałam o papierkach lakmusowych :D   Pozdrawiam Was serdecznie,   PS Dla porównania wpis na wizażu na ten sam temat, do którego wielokrotnie Was odsyłałam :))   TEN WPIS NIE JEST SPONSOROWANY! TO, ŻE WYBRAŁAM AKURAT ZSK WYNIKA TYLKO I WYŁĄCZNIE Z TEGO, ŻE TEN SKLEP ZNAM NAJLEPIEJ I SAMA NAJCZĘŚCIEJ TAM KUPUJĘ. SPIS INNYCH SKLEPÓW Z PÓŁPRODUKTAMI ZNAJDZIECIE TU 