Kolejna odsłona mojej miesięcznej pielęgnacji i nowe zdjęcie włosów. Tym razem nie jestem z niego zadowolona, bo było robione po upalnym dniu spędzonym na plaży ;) Taka pogoda nie sprzyja żadnym włosom, a już dla falowanych czy kręconych jest wręcz mordercza! :D Włosy spuszyły się niemiłosiernie, a na dodatek tego dnia rano malowałam je nową farbą, która sprawiła, że były strasznie szorstkie, sztywne i suche... ale na ten temat napiszę więcej w recenzji... Czerwiec ogólnie rzecz biorąc nie był dla moich włosów najlepszym miesiącem. Nie miałam dla nich zbyt wiele czasu, bo w końcu udało mi się samą siebie zmotywować do ćwiczeń! Codzienne treningi zajmują mi czas, który wcześniej miałam zarezerwowany dla włosów ;) ale nie zapomniałam o nich zupełnie... co to, to nie! W tym miesiącu postawiłam na aloes (szampon, płukanki i mgiełka) i jak zawsze sprawdził się znakomicie. Dobrze jest znaleźć takiego swojego pewniaka – pielęgnacja staje się automatycznie o wiele prostsza :)) W czerwcu po raz kolejny pocięłam włosy. Nie wiem dokładnie o ile, bo poprawiałam i poprawiałam, a wciąż było krzywo ;) Podejrzewam, że poszło coś ok. 3-4cm. Najchętniej podcięłabym zdecydowanie więcej, bo wciąż mam wrażenie, że są za długie (nie chcą się układać i zwyczajnie mi przeszkadzają – najczęściej nosze je związane, a to przecież bez sensu), ale zwyczajnie się boję ;) że jak to w końcu zrobię to będę żałowała...  Jeśli chodzi o odżywianie od wewnątrz to w czerwcu zrobiłam sobie przerwę od wszelkich suplementów czy innych sposób, ale za to bardzo poprawiłam swoją dietę. Jem o wiele więcej świeżych warzyw i owoców, a co wieczór zamiast kolacji piję przepyszny koktajl ze zsiadłego mleka i owoców (wypróbowałam już chyba wszystkie możliwe połączenia: truskawki, poziomki, maliny, jagody, arbuzy, melony, brzoskwinie, nektarynki, banany itd.). Jeśli chodzi o kosmetyki to jak na moje możliwości wcale nie było ich tak wiele ;)   W czerwcu regularnie używałam: Szampony Szampon       aloesowy z e-naturalne – już go wykończyłam, więc na dniach powinna       pojawić się na blogu recenzja. Używałam go praktycznie codziennie. Szampon cytrynowy       Avalon – do oczyszczania włosów mniej więcej raz na tydzień  Odżywki i maski Isana       wygładzająca z babassu – jak zawsze niezawodna, była ze mną nad morzem ;) Odżywka       Syoss Volume – bez silikonów, używałam jej najczęściej i już szykuję się do napisania recenzji, o którą tak mocno się upominacie ;) Kallos latte - cieszę się, że znowu ją, w lipcu na pewno będzie mocno eksploatowana, a do czego na razie Wam nie zdradzę :D Pilomax Kamille - ratowałam się nim po przesuszeniu farbą OSMO - dopiero zaczynam testy, jest naprawdę treściwa! Mix Alverde i Alterry - już na wykończeniu, zostało mi może na jedno użycie Joanna Zielona Herbata i Pokrzywa b/s - tradycyjnie już, jak co miesiąc :D odżywki z e-naturalne - używałam wszystkich trzech zamiennie, przy czym z jednej zrobiłam mgiełkę UV, recenzja mam nadzieję pojawi się jeszcze w tym tygodniu  Inne Mgiełka na zielono-białej herbacie – pomysł na herbacianą mgiełkę zaczerpnęłam od Megi, na pewno napiszę o niej coś więcej! Jedwab CHI       – do zabezpieczania końcówek Batiste, Suchy szampon - zrobił furorę u mnie w pracy jak ostatnio użyłam go w łazience - dziewczyny aż zrobiły śledztwo co to za zapach się tam unosił :D Półprodukty      i oleje Kwas      hialuronowy – do mgiełki i masek Olej Amla, Dabur - w ramach projektu denko, ostatnio zaczęłam go dodawać nawet do masek przed myciem ;)  Olej kokosowy – do zabezpieczania końcówek Sok aloesowy      – do płukanek olej śliwkowy - już mi się skończył, szukam czegoś na zastępstwo :(  Skrzypolen - użyłam dopiero kilka razy, więc jeszcze za wcześnie bym mogła o nim cokolwiek powiedzieć... Wyciąg z aloesu - do wszystkiego :D Ekstrakt wzmacniający włosy - do płukanek, mgiełek i masek d-pantenol - do płukanek, mgiełek i masek keratyna - do mgiełki żelatyna - do płukanki i maski  I jeszcze moje lipcowe plany: Powalczyć z nadmiernym przetłuszczaniem się włosów Napisać zaległe recenzje ;) Nadal dbać o zdrową dietę i powrócić do picia pietruszki Zrobić płukankę z l-cysteiną, bo mam wrażenie, że włosom jej brakuje Znaleźć skuteczny sposób na puszenie się włosów w takie upały Doprowadzić do końca Projekt denko! - bardzo słabo mi idzie :( A jak tam Wasze włosy po czerwcu? Jak przeżyły te upały? ;) Pozdrawiam Was serdecznie, 