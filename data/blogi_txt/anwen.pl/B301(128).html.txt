Ostatnim tego typu hitem w pielęgnacji twarzy, o którym pisałam Wam na blogu był płyn micelarny z Biedronki. Wiem oczywiście, że są osoby, którym on nie pasuje, ale jednak znakomita większość z Was była z niego zadowolona podobnie jak ja. Pomyślałam więc, że warto podzielić się z Wami kolejnym moim odkryciem :)      Ten krem kupiłam przede wszystkim ze względu na skład. Duża ilość aloesu, cynk, wyciągi z ziół i olej z migdałów skusiły mnie by go wypróbować. Przez chwilę miałam nawet ochotę wykorzystać go na włosy, ale po wypróbowaniu na twarzy, wiem, że mógłby je wysuszać.     Skład: /składniki aktywne/ Indian Aloe  (Aloe Vera), Five-leaved Chaste Tree (Vitex Negundo), Almond (Prunus Amygdalus), Indian Madder (Rubia Cordifolia), Borax Anhydrous (Tankana),  Zinc Calx (Yashad Bhasma). /składniki pozostałe/ Aqua, Propylene Glycol, Glyceryl Stearate SE,  Cetyl Palmitate, Liquid Paraffin, Cetyl Alcohol, Stearic Acid,  Polyoxylated Alcohol, Dimethicone, Glyceryl Stearate, PEG-100 Stearate, Fragrance, Methylparaben, 2-Bromo-2-Nitropropane-1,3-Diol, Propylparaben.    Zacznę może od tego co najmniej ważne - konsystencji i zapachu. Krem jest bardzo gęsty i wystarczy dosłownie odrobina jeśli nakładamy go punktowo i niewiele więcej, jeśli chcemy posmarować nim całą twarz. Zapach ma nieco orientalny, kadzidlany, ale naprawdę bardzo przyjemny :) Mi w każdym razie bardzo przypadł do gustu. Kolor jak zobaczycie poniżej jest lekko kremowy, jasny, nie rzuca się w oczy na twarzy, ale jest na tyle widoczny (nałożony punktowo), że nie można z nim wyjść z domu ;)     Najważniejsze jest oczywiście jego działanie. Krem fenomenalnie goi i to dosłownie wszystko w ekspresowym tempie: podrażnienia np. po depilacji, skaleczenia, zranienia, wypryski czy zmiany trądzikowe. Bardzo szybko wysusza zmiany ropne i koi zaczerwienienia. Radzi sobie nawet z takimi bolącymi gulami, które zwykle u mnie bardzo długo się goiły. Po tym kremie nie ma po nich śladu po 2-3 dniach.     Zastosowany na noc na całą twarz doskonale walczy z zaskórnikami i innymi zmianami trądzikowymi, a rano skóra jest po nim uspokojona, ma jednolity kolor i jest ładnie nawilżona i miękka. Krem przy tym doskonale i szybko się wchłania do matu (chyba, że nałożymy go za dużo). Wiele dziewczyn stosuje go nawet pod makijaż, ja jeszcze nie próbowałam ;)    Niewątpliwym jego plusem jest bardzo niska cena :) Na doz.pl kupimy go za niecałe 6zł. Oprócz tego można znaleźć go w Super-pharm i w Hebe.     Mała tubka - idealna na wyjazdy (przyda się np. przy otarciach) jest o dziwo bardzo wydajna.     Jeśli to wszystko jeszcze Was nie przekonało zerknijcie do KWC: http://wizaz.pl/kosmetyki/produkt.php?produkt=29316 na 13 osób aż 8 uznało go za swój HIT :) Ja zdecydowanie też dołączam do tego grona.         A Wy znacie ten krem? :) Wypróbujecie go? Pozdrawiam Was serdecznie, 