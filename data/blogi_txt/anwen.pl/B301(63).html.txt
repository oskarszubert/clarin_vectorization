Witam, mam na imię Dominika. Od trzech lat farbowałam włosy ciemnymi brązami i zawsze kolor wychodził prawie czarny, albo i czarny.  Przez dwa lata ten efekt bardzo mi się podobał, jednak w zeszłoroczne  wakacje postanowiłam coś zmienić, a mianowicie zejść z czerni do brązu.  Próbowałam wielu metod, maseczki z miodem i cytryną nie pomagały, kiedy  próbowałam farbować włosy brązowymi farbami, brązowy był jedynie odrost,  reszty nie chwyciło. W końcu poszłam do fryzjera, zaproponowano mi tam dekoloryzacje za 250zł, złapałam się za głowę i uciekłam. W marcu tego  roku znalazłam na internecie świetną metodę, która pozwoliła mi pozbyć  się czarnych włosów i teraz cieszę się ładnym orzechowym brązem. Była to  kąpiel rozjaśniająca rozjaśniaczem i innymi dodatkami (przepis podam  niżej;)). Pierwsze co to pomyślałam, że rozjaśniacz popali mi włosy i  nic z tego nie będzie, ale zaryzykowałam. W ciągu kilkunastu dni, pozbyłam się czerni.Co kupiłam?-w Rossmannie rozjaśniacz firmy Joanna do pasemek (6,49zł)-plastikowe pudełeczkoJak wykonałam mieszankę? -do plastikowego pojemniczka wsypałam rozjaśniacz, do niego dodałam  oxydant 12%, który był dołączony, dokładnie wymieszałam mieszankę,-następnie dodałam szampon do włosów różowy Elseve (może być to  każdy inny), wlałam go tyle ile używam do umycia głowy czyli około 30ml,  dokładnie wymieszałam- do tej mieszanki dodałam tyle samo ile szamponu odżywki Glorii (może być to każda inna), wymieszałamZmoczyłam dokładnie włosy, nałożyłam rękawiczki i nałożyłam całą  mieszankę. Należy tak jakby myć nią włosy, jakbyśmy po prostu myły  głowę. Należy pamiętać, aby robić to minimum 20 minut(maks. 30min)!! Po upływie 20 minut, mieszankę spłukujemy, i myjemy jak zwykle. Ważne jest  to, aby po takim zabiegu nałożyć nawilżającą maskę. Na internecie  dziewczyny piszą, że w ogóle nie zniszczyły im się włosy, ale nie  oszukujmy się, taki zabieg może zniszczyć włosy, ale odpowiednia  pielęgnacja po niecałym miesiącu przywróciła moje do stanu przed.  Polecam tę metodę wszystkim Wam, które chcą pozbyć się czerni, a ich  włosy są w przyzwoitym stanie, bo na bardzo zniszczonych nie ryzykujcie.  Taka sama kąpiel rozjaśniająca u mnie w salonie kosztuje 120zł (za jeden zabieg!!).Oto moje zdjęcie:Pierwsze: bardzo ciemny brązDrugie: po 2 kąpielach rozjaśniającychTrzecie: po 4 kąpielach rozjaśniających ( kolor w rzeczywistości jest mniej rudy)  PS Przypominam Wam o akcji :)) Mamy czas do piątku! 