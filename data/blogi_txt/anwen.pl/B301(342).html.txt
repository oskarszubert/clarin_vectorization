Dziś mam dla Was zdjęcie, które podwójnie mnie zainspirowało. Po pierwsze do tego by znów częściej na głowie nosić loki, a po drugie do napisania dzisiejszego wpisu o tym jak pokręcić swoje włosy by im przy tym nie szkodzić.       Taki właśnie skręt jak na zdjęciu widocznym powyżej jest moim niedoścignionym, włosowym marzeniem. Grube, luźne loki, duża objętość i w miarę naturalny efekt to mój absolutny ideał. W pierwszej chwili planowałam pokazać Wam tylko moją wersję tej fryzury, ale niestety jestem pozbawiona aparatu (i będę jeszcze pewnie przez kilka tygodni :/), więc zamiast tego napiszę Wam kilka moich ulubionych sposobów na loki:        1.    loki na chusteczkach nawilżanych Dobry sposób na trwałe loki bez użycia stylizatora. Oczywiście zwracajcie uwagę na skład chusteczek by nie było w nich detergentów ani zbyt dużej ilości olejków, które mogłyby włosy przetłuścić.     Jak je nakładać?  Pokazywałam Wam już TUTAJ, więc nie będę się powtarzać :)    Mój efekt:        2. piankowe papiloty         To właśnie po nich uzyskuję najrówniejszy i najładniejszy skręt. Nie nadają się niestety na noc, bo przynajmniej ja nie jestem w stanie usnąć w czymś takim na głowie. Papiloty pomimo, że nie są zbyt twarde to jednak mocno mnie gniotą. Najchętniej nakładam je  na zupełnie suche włosy, bez żadnego stylizatora. Wtedy włosy wyglądają najładniej niestety oczywiście skręt nie jest zbyt trwały.     Jak je zakładać?  Trzeba podzielić włosy na kilka pasm. Im mniej tym skręt będzie luźniejszy. U mnie optymalnie jest 4-8 papilotów na cała głowę - w zależności od tego czy chcę uzyskać fale czy loki. Każde pasemko rozczesuję przed nakręceniem – w tym momencie można też nałożyć odrobinę stylizatora (lub odżywki b/s). Zakręcam zaczynając od środka – nawijam najpierw część od środka do końcówek, a potem dokręcam całość aż do nasady. Mój efekt:          3.    warkocz    najlepszy w tym przypadku jest warkocz dobierany, przy zwykłym skręt będzie się zaczynał dopiero na wysokości ucha, co zwykle nie wygląda zbyt dobrze. Jeśli chcemy uzyskać drobniejszy i bardziej wyraźny skręt możemy zapleść więcej niż jeden warkocz. Jest to też idealna fryzura do spania :)    Jak go zrobić?   Na YT możecie znaleźć miliony tutoriali przeróżnych warkoczy. Mi najbardziej spodobał się ten:       4.    koczek - ślimak    lub kilka takich koczków. To świetny sposób na fryzurę do spania, dzięki której rano budzimy się z falami lub lokami. Niestety moje włosy są już chyba za długie, bo skręt po tym zwykle nie wychodzi zbyt ładny (jest za drobny). Jak były krótsze to układały się po koczku znakomicie – były uniesione u nasady, a loki były odpowiednio grube. Do mocowania takich koczków polecam małe spinki żabki.    Jak go wykonać?  Zbieramy wszystkie włosy tak jakbyśmy chciały zrobić kucyk na czubku głowy, zwijamy je dookoła własnej osi w rulon, a potem skręcamy z niego ślimaka ;) i mocujemy kilkoma spinkami. Im luźniej go skręcimy tym skręt będzie grubszy i bardziej luźny.    Mój efekt:          5.    ugniatanie z żelem (np. lnianym), pianką lub TAKĄ słoną mgiełką    Sposób dla dziewczyn o podatnych, przynajmniej lekko falowanych włosach. To jakiego użyjecie stylizatora zależy od Was przy czym dla włosów najzdrowszy jest na pewno żel lniany. Słona mgiełka na dłuższą metę może przesuszać włosy, więc na pewno nie nadaję się do używania na co dzień.     Jak ugniatać?  Tak naprawdę metod ugniatania włosów jest tak wiele jak ugniatających ;) Ja swój sposób opisałam między innymi we wpisie o metamorfozie Eowiny czy TYM i TYM poście. Tam starałam się to w miarę dokładnie wytłumaczyć :)    Mój efekt:        I jeszcze trzy sposoby, których sama co prawda nie stosuję, ale mogą Wam się przydać: 1. loki zakręcone na opaskę    Pierwszy raz zobaczyłam tę metodę na TYM filmiku Azjatyckiego Cukru. Niestety moje włosy są już za długie i nie dałam rady ich tak zwinąć. Jeśli jednak macie krótsze ode mnie włosy możecie spróbować: http://zszywka.pl/p/loki-na-opasce-46234.html       2. loki po sock bun    Te z Was którym zdarza się nosić kok na skarpecie na pewno znają już ten sposób. Są co najmniej dwie metody robienia takiego koka, loki uzyskamy po tej:            3. Magic Leverag Sama kupiłam dwa opakowania tych magicznych papilotów już dawno temu niestety mam za długie włosy by ich używać. Skręt po nich rzeczywiście wychodzi piękny (takie równe grubsze sprężynki), ale papiloty są dla mnie stanowczo za krótkie i musiałam nakładać po 2-3 na jedno pasmo. Jeśli Wasze włosy nie są za długie to na pewno warto je wypróbować: http://deals.bigsale.com.my/deals/57051/heat-free-magic-leverag- hair-deals.aspx       Bardzo dużo pomysłów na zakręcanie włosów bez ich niszczenia możecie też znaleźć na kanale Beautyklove: http://www.youtube.com/user/beautyklove/videos?view=0 Pozdrawiam Was serdecznie, 