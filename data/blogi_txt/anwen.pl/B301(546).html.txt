Zeszły tydzień był dla mnie zdecydowanie przełomowy i bardzo pozytywny! Jedną z najważniejszych zmian jakie nastąpiły była bardzo spontaniczna decyzja dotycząca zapisania się na studia podyplomowe :)) Ja akurat należę do tych osób, które uwielbiają się uczyć i od dawna wszystkim powtarzałam, że z przyjemnością wróciłabym na studia ;) Kiedy więc nadarzyła się okazja (studia są współfinansowane przez NBP) nie zastanawiałam się właściwie ani chwili i już w najbliższy piątek czekają mnie pierwsze zajęcia :))      Drugim ważnym wydarzeniem z zeszłego tygodnia było dla mnie święto zmarłych. Jak co roku pojechałam do domu - do Zamościa i przy okazji poza cmentarzem udało mi się zobaczyć odremontowaną część miasta i zamojską wersję kładki z kłódkami: Nie myślałam, że ta moda na zawieszanie swoich kłódek przez zakochane pary (a następnie wyrzucanie kluczyka) tak szybko dotrze do Zamościa, ale skoro swoje mosty zakochanych może mieć Kraków czy Wrocław to dlaczego nie moje rodzinne miasto :D Innym ciekawym zamojskim miejscem, które zdążyłam w ciągu tych dwóch dni odwiedzić był browar:            Powstał on dopiero dwa lata temu w dawnej Starej Elektrowni, w której za moich licealnych czasów była największa zamojska dyskoteka ;) Ja co prawda za tym klubem nie przepadałam, ale byłam tam na jednej studniówce i na innych poprawinach po studniówce, więc samo miejsce kojarzy mi się bardzo przyjemnie :)) tylko piwo mogłoby być nieco lepsze ;)    Pozostając w temacie napoi to zdecydowanie bardziej mogę Wam polecić te dwa poniżej. Na zdjęciu po lewej jest rozgrzewająca imbirowo-cytrusowa herbata wg przepisu mojej teściowej (koniecznie Wam go tu kiedyś podam bo jest przepyszna!), a po prawej koktajl, który podbił moje serce, a raczej żołądek w zeszłym tygodniu - nazwałam go eliksirem młodości, ze względu na jego właściwości :) Przepis na niego możecie znaleźć na moim drugim blogu TU.       Będąc w Zamościu nie darowałam sobie również zakupów w moim dawniej ulubionym i jednym z największych SH (tym na Spadku). Niestety ludzi było strasznie dużo i nie miałam za bardzo cierpliwości by się między nimi przepychać, ale i tak udało mi się upolować trzy sweterki:      Na tym moje zeszłotygodniowe zakupy się nie skończyły :)) Musiałam uzupełnić zapasy swoich kosmetycznych ulubieńców, którzy ostatnio dobili dna. Zarówno tusz jak i puder kupuję regularnie już od bardzo dawna i szczerze mówiąc nawet nie kusi mnie by testować cokolwiek nowego, bo oba te produkty są dla mnie absolutnymi pewniakami. Martwię się jedynie o puder, który jak zauważyłam zmienił nieco opakowanie, ale mam nadzieję, że zawartość jest wciąż taka sama...      Będąc w Rossmannie nie mogłam nie skusić się na jeden z nowych, piaskowych lakierów od Wibo. Teraz żałuję, że nie wzięłam jeszcze tego w czarnym kolorze, ale pewnie nadrobię to w tym tygodniu ;)   Ostatnimi zakupami w zeszłym tygodniu były zamówione na Kathrine naszyjniki. Planuję zrobić o nich oddzielny wpis (raczej na TYM drugim blogu), więc póki co nie podaję ani cen ani żadnych innych szczegółów :)      Na koniec jeszcze mam dla Was zdjęcia z Instagramu - w tym tygodniu tylko cztery ;)    1. Rozgrzewająca herbata malinowa - z całymi malinami :) naprawdę pyszna!  2. Udało mi się w końcu wybrać do zamojskiego browaru. Piwa jak na razie raczej przeciętne (czekam na ich IPĘ ;) ), ale samo miejsce przyjemne, więc pewnie przy okazji wizyt w domu jeszcze tam zajrzę.  3. Piekielny zachód słońca w Krakowie... 4. i jeszcze jeden piękny zachód - ten podziwiałam w drodze na uczelnie :)    Dajcie znać co tam u Was :)  Pozdrawiam Was serdecznie, 