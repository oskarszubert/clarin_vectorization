Konkurs Świąteczny trwa dopiero kilka dni, a ja już dostałam od Was setki (jak nie tysiące) ciekawych propozycji na ulepszenie mojego bloga. Oczywiście nie ze wszystkimi się zgadzam, ani nie wszystkie jestem w stanie wprowadzić w życie (bo często się np. nawzajem wykluczają ;) ), ale na pewno z wielu skorzystam. Dziś chciałabym Wam zaproponować zupełnie nowy dział na blogu - "PORADY włosowe u Anwen". Pomysł pojawił się w kilku zgłoszeniach konkursowych, więc stwierdziłam, że rzeczywiście coś takiego bardzo by się na blogu przydało.    O co chodzi? Do tej pory większość z Was pisała do mnie z prośbą o pomoc na maila. Niestety tych maili jest tak wiele, że nie każdemu jestem w stanie odpisać. Często zdarza się też tak, że pytacie mnie o coś z czym się nigdy nie spotkałam i nawet nie wiem jak mogłabym w takim wypadku Wam pomóc. Pomyślałam, więc, żeby niektóre przypadki omawiać wspólnie na blogu. Wtedy zawsze w komentarzach mogłybyście sobie nawzajem doradzić (tak jak dzieje się to już w tej chwili wielokrotnie pod moimi postami). Wiadomo "co dwie głowy to nie jedna" nie mówiąc już o setkach głów zaglądających tu włosomaniaczek :) Do tego łatwiej byłoby potem następnej osobie o podobnych problemach poszukać rozwiązania dla siebie. Jak zgłosić swój problem?    Zgłoszenia do tego cyklu będę przyjmowała na nowy adres mailowy: poradyanwen@gmail.com tak by łatwiej było mi się połapać, które z Was chcą się pokazać na blogu i podzielić z innymi swoim włosowym problemem. Co napisać w mailu? Najlepiej jak najdokładniej opisać swój konkretny problem, w miarę potrzeby i możliwości dołączyć wyraźne zdjęcie, które pokazuje stan Waszych włosów, dobrze jakbyście też od razu opisały jak dbacie o włosy, a także co z nimi robicie (czy farbujecie, rozjaśniacie, prostujecie itd.). Pamiętajcie, że mail będzie publikowany na blogu, więc postarajcie się go napisać zrozumiale i poprawnie językowo :) Od razu uprzedzę byście nie pisały w sprawach farbowania. Ja nie jestem fryzjerką i moja wiedza w tym temacie jest naprawdę znikoma.     Mam nadzieję, że nowy dział Wam się spodoba i przede wszystkim będzie przydatny! :)      Pozdrawiam Was serdecznie, 