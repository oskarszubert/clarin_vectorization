Od razu uprzedzam, że mój post nie będzie poświęcony farbowaniu henną, bo jestem kompletnym laikiem w tym temacie. Moje włosy naturalnie mają taki mysi, szaro-bury kolor, w którym nie jest mi do twarzy. Zresztą mówi się, że natura najlepiej sama dobiera nam kolory- ja urodziłam się z czarnymi, kręconymi włosami i do takich dąże ;) Od kilku dobrych lat farbowałam je głównie sklepowymi farbami (chociaż zdarzało mi się używać również tych profesjonalnych) i niestety z przykrością muszę stwierdzić, że o ile włosy wyglądają po takim farbowaniu bardzo dobrze- piekny kolor i połysk, to niestety strasznie wypadają. Dlatego też od jakiegoś czasu szukałam metody, która pozwoliłaby mi farbować włosy nie niszcząc ich przy tym.Czytałam sporo o farbowaniu henną, kilka razy nawet malowałam tak włosy koleżance, ale sama ciągle nie mogłam się zdecydować. Przed oczami zawsze stawał mi obraz Ani z Zielonego Wzgórza i jej zielonych włosów po nieudanej próbie przefarbowania się na czarno. No i dziś w końcu stało się- co prawda nie użyłam takiej "prawdziwej" henny, a jedynie ziołowego kremu koloryzujacego na bazie henny. Wybrałam tą z firmy Delia- polecała ją jedna z wizażanek, która ma przepiękne włosy- kolor 08- czarny. Delia jest łatwo dostępna (znów sieć Rossmann) i kosztuje bardzo niewiele bo ok. 5-6 zł. Na opakowaniu jest napisane, że zmywa się po ok. 8 myciach. Ja mam nadzieję, że wytrzyma chociaż 2 tyg, bo po takim czasie i tak już mam odrosty i walczę ze sobą, żeby nie farbować. Gdyby tak było to byłabym zachwycona. Na razie widzę tylko, że kolor wyszedł bardzo ładnie- taki naturalny czarny a nie jak po farbach- płaski kask. No i nie jest zielony ;) Jak będzie się spłukiwac dam znać za jakiś czas.Link do KWC: http://wizaz.pl/kosmetyki/produkt-23670-opis-Delia-Henna-Creme- Ziolowy-krem-koloryzujacy.htm 