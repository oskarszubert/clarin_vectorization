Dokładnie 10 dni temu miałam okazję uczestniczyć w czymś wyjątkowym. Warsztaty z Jagą Hupało, na które zaprosiła nas firma Philips, a zorganizowane przez niezastąpione dziewczyny z agencji Heureka (z którymi poznałam się rok temu na Evencie Eucerin) to na pewno coś o czym będę opowiadała wnukom :D Razem z Aliną pojechałyśmy do Warszawy już w piątek, wieczorem wyszłyśmy z hotelu w poszukiwaniu jakiejś restauracji i poznałyśmy dwóch przemiłych "żuli", którzy wskazali nam drogę do świetnej pizzerii ;)    W sobotę od samego rana uczestniczyłyśmy w warsztatach poświęconych włosom!         W pierwszej kolejności Pani Małgorzata Maj - dermatolog specjalizująca się w tematyce włosów opowiedziała nam o różnych przyczynach wypadania włosów. To właśnie wtedy, gdy mówiła o łysieniu androgenowym w mojej głowie zapaliło się czerwone światełko. Po wykładzie każdy kto chciał mógł na miejscu, indywidualnie doradzić się Pani doktor i skorzystać z konsultacji:       Przy okazji i my mogłyśmy pobawić się urządzeniem do badania skóry, którego nazwę oczywiście już zapomniałam :(          Potem pałeczkę przejęła Jaga, która opowiedziała nam między innymi o swojej najnowszej książce, która powstała przy współpracy z Philipsem, a także o tym skąd u niej wzięła się taka miłość do włosów :)  Miałyśmy okazję podyskutować o pielęgnacji, a także stylizacji włosów... W przerwie zjadłyśmy przepyszny obiad! To orzechowe ciasto będzie mi się teraz śniło po nocach ;)       Potem zostałam porwana do salonu Jagi, w którym ognistowłosy Alan pofarbował mi włosy. Siedząc na fotelu miałam okazję porozmawiać z nim między innymi o psychologicznym podejściu do włosów :D         Z mokrymi jeszcze włosami pobiegłam wybierać z dziewczynami stroje na niedzielną sesję...          Stylista przywiózł ze sobą stosy ubrań i naprawdę ciężko było się na coś zdecydować... Nie tylko mi ;) Buszowałyśmy w tym chyba z godzinę albo i dłużej... ale w końcu każda z nas wybrała coś co do niej pasowało :) Pomagała nam przy tym nawet Jaga :))      Ja ostatecznie zdecydowałam się na czarno-złotą sukienkę z River Island, a stylista dołożył do niej buty, pasek i biżuterię... Wieczorem we cztery (z Aliną, Maddy i Daisy) wybrałyśmy się na miasto. Najpierw  na kolację i smażone lody do WOOKa: a potem jeszcze na piwko do Szpilki (a może Szpulki - sama nie wiem :P)      Dzień był długi, pełen wrażeń i co za tym idzie nieco męczący ;) więc w niedzielę rano jeszcze bez makijażu prezentowałyśmy się nieszczególnie :D no dobra, ja się tak prezentowałam, bo Alinie nawet to nie zaszkodziło :)))        Na szczęście zaraz zajęła się nami cała ekipa profesjonalistów... Chciałam uchwycić dla Was włosy Jagi, bo są one naprawdę godne podziwu! W idealnej kondycji, bardzo długie, błyszczące i niesamowicie gęste:       Po konsultacjach z Jagą umyto nam włosy, a ja oczywiście zerkałam na wszystkie składy ;) Moją uwagę zwróciła przede wszystkim ta odżywka:  Kevin Murphy Born.Again Ingredients: Water (Aqua)(Eau), Bambusa Arundinacea Stem Extract,  Butyrospermum Parkii (Shea Butter), Rosa Canina (Rose Hip) Fruit Oil,  Citrus Aurantium Dulcis (Orange) Flower Wax, Hydrolised Silk,  Cetrimonium Chloride, Oenothera Biennis (Evening Primrose) Oil, Olea  Europea (Olive) Leaf Extract, Citrus Grandis (Grapefruit) Seed Extract,  Phospholipids, Biotin, Carnitine, Citrus Aurantium (Orange) Flower Oil,  Canaga Odorata Flower Oil, Citrus Tangerina (Tangerine) Peel Oil, Rosa Damascena Flower Oil, Limonene   W między czasie, gdy czekałyśmy na czesanie zdążyłyśmy z Aliną przejrzeć książkę o makijażach Bobby Brown ;)      Potem Alinie wyczarowali na głowie cudowne loki - w sumie bardzo podobne do jej naturalnych ;) wyglądały na tak miękkie i sprężyste, że aż musiałam to sprawdzić organoleptycznie :D      Alina pobiegła na plan... ...a ja oddałam się w ręce Pawła Bika - makijażysty YSL Bardzo chciałam mieć grube loki takie jak modelki z Victoria's Secret ;) ale wszyscy łącznie z Jagą uparli się, że lepiej będzie mi w prostych :)) Włosy nie były prostowane, a jedynie wysuszone na szczotce i zawinięte na gruuube wałki, żeby nadać im trochę objętości...                 Próbne zdjęcie makijażu...      a potem nadszedł najtrudniejszy moment czyli sesja...                       Pozowanie do zdjęć to naprawdę ciężka praca a już zwłaszcza dla kogoś tak nieoswojonego z aparatem jak ja ;) Po Alinie zupełnie nie widać było stresu i wyglądała jak rasowa modelka :D Niestety nie miałyśmy okazji zobaczyć jak pozują zaprawione w tym szafiarki: Maddy i Daisy, a szkoda, bo pewnie mogłabym się od nich wiele nauczyć :)) Dziewczyny jeszcze raz Was serdecznie pozdrawiam i bardzo się cieszę, że mogłam Was poznać. Jestem pewna, że jeszcze kiedyś się spotkamy! :))     Jaga (nie wiem czy kiedykolwiek to przeczytasz) dziękuję, że pokazałaś nam ten kawałek swojego świata, który trochę jak i mój kręci się wokół włosów :) Jestem pewna, że nigdy nie zapomnę tego spotkania, bo ujęłaś mnie swoim ciepłym do nas podejściem, spokojem, niezwykłą harmonią i pasją! Chciałabym też podziękować całej ekipie: Madzi, która zaopiekowała się moją szczotką TT (czekam na Twojego bloga :) ), niezwykle utalentowanej Basi (trzymam kciuki za Twoje loki), Pawłowi Bik za piękne granatowe smokey (daj znać jak idzie praca nad mięśniami ;) ), styliście za to, że przekonał mnie do złota, Jadze i całej jej ekipie za zadbanie o moje włosy, Karolinie za to, że rozmową podtrzymywała mnie na duchu i skutecznie odganiała stres, a także Mariannie, która mnie na warsztaty zaprosiła i cierpliwie odpowiadała na wszystkie moje pytania ;) Dziękuję oczywiście i wszystkim pozostałym, za to, że spełniliście jedno z marzeń każdej kobiety, jak nazwały to moje koleżanki z pracy ;)      i oczywiście bardzo dziękuję naszym fotografom: Martynie, za jej cierpliwość do mnie ;))        i Pawłowi, który już drugi raz udowodnił mi, że nie jestem aż tak niefotogeniczna jak uważałam ;)   Pozdrawiam Was serdecznie, 