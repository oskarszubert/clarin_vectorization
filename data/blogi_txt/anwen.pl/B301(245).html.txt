Wiem, że dziś jest niedziela, ale wczoraj cały dzień spędziłam w podróży. Niestety powrót do Polski okazał się o wiele bardziej nieprzyjemny niż myślałam i najchętniej już dziś wróciłabym do cudownej Turcji :) Ale o niej napiszę Wam kiedy indziej - dziś mam dla Was nową MWH, na którą już teraz serdecznie Was zapraszam :))      Nazywam się Ola i chciałabym przedstawić Wam moją moja włosową historię.  Włosomaniactwem zajmuję się od około 1,5 roku. Kiedyś miałam naturalne, blond włosy do łokci, ale niestety nie mam zdjęć na komputerze abym mogła je pokazać. Od początku nie lubiłam swojego koloru bo jak wiadomo jest on jaśniejszy w lato, a ciemniejszy w zimę. Włosy miałam pocieniowane, więc prostowałam je niemalże codziennie, co je bardzo zniszczyło. Próbując coś z tym zrobić, ścięłam włosy na krótko, aby mogły rosnąć zdrowsze. Myślałam, że zaczną mi się podobać. Wtedy wyglądały one tak: (zdjęcie zostało zrobione około 3-4 miesięcy po obcięciu). Rok 2010               Kolor nadal mi się nie podobał więc przefarbowałam je na ciemny brąz. Nadal prostowałam i suszyłam  codziennie. W dodatku nie znałam się na farbach, więc to było zadanie dla mojej mamy. Kupiła mi wtedy farbę do 24 myć. Dawniej byłam wściekła, dziś jej za to dziękuje. Na drugim zdjęciu widać jak kolor się wypłukiwał. Po niedługim czasie zaczęłam kombinować co jeszcze mogę w nich zmienić, (zniszczyć). Postanowiłam rozjaśnić sobie końcówki. Po rozjaśnieniu końcówki zaczęły mi się łamać, a ja wtedy zaczęłam się tym interesować, lecz nie wiedziałam dokładnie, co należy robić z takimi włosami. Wydawało mi się, że szampony oraz odżywki kupowane w drogeriach muszą być dobre, ponieważ tak przedstawia je producent. Zastanawiałam się czy istnieje coś jeszcze poza tymi produktami "przereklamowanymi". Zaczęłam szukać w Internecie czegoś innego, czegoś czego nie ma w normalnym sklepie. Znalazłam maskę Wax, która jest mi wierna do tej pory. Postawiłam sobie cel:  Mieć znów długie i blond włosy. Szukając czegoś dalej (sam wax to już za mało) trafiłam na bloga Anwen skąd czerpałam wiele porad, metod jak dbać o włosy.      W końcu odstawiłam prostownice. Kolor schodził mi coraz bardziej zaczęłam farbować włosy na kolory zbliżone do mojego naturalnego, a następnie na coraz jaśniejsze. Nadal używałam farb do 24 myć.     Na zdjęciach możecie zobaczyć jak zmieniały się moje włosy:         Na początku tego roku odstawiłam również suszarkę. Moja aktualna pielęgnacja włosów przedstawia się tak: - Na co dzień: nie suszę, nie prostuję! A jeśli jest to konieczne używam mgiełki termo-ochronnej firmy "Marion".   -Myję włosy  szamponami zawierającymi jak najmniejszą ilości slc oraz sls (Pantene aqua light - jest moim ulubieńcem), jednakże raz w tygodniu bądź częściej robię odstępstwa i myję szamponem z slc. - zawsze po myciu nakładam jakąś odżywkę, choć nie przywiązuje wagi do tego jaka ona jest (zazwyczaj jest to ta, którą mama znalazła na jakiejś promocji). Na co dzień nie nakładam jej na skalp w celu zmniejszenia się przetłuszczania włosów aczkolwiek robię odstępy tak jak z szamponami. - Raz w tygodniu nakładam maskę Wax, oraz drugi raz w tygodniu nakładam na skalp zwykłą odżywkę, a od połowy długości kollos latte.  - W skalp wcieram Jantar oraz używam ziółek takich jak: siemię lniane, pokrzywa, kozieradka.  -  Przy rozczesywaniu pomaga mi odżywka w sprayu Loreal Elseve Nutri - Blask light.  Dawniej moja pielęgnacja wyglądała podobnie lecz było w niej kilka innych elementów takich jak:  -kuracja szamponem oraz odżywką Garnier Neril -witaminy w tabletkach takie jak: skrzyp, pokrzywa, drożdże piwne -eliksir z Sayoss Beauty Elixir  - wiele innych odżywek itp. których nazw nie pamiętam.   Na włosy nie nakładam żadnych olei poza oliwą z oliwek, ponieważ zraziłam się przez olejek kokosowy, na który mam alergię. Planuję od nowa zacząć olejowanie włosów i odnalezienie idealnego dla siebie. Chcę również podciąć końcówki i wyrównać cieniowanie.   Efekt po roku:        Nie mam aparatu więc zdjęcie z 2013 roku nie jest jakościowo najlepsze, jednak chodziło mi o pokazanie aktualnej długości włosów.           Efekt po dwóch latach: 