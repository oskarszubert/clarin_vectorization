Mam dziś dla Was wyjątkowo jeszcze jeden krótki wpis :) Kilka dni temu na moim blogu pojawił się post, w którym przedstawiłam Wam 9 zasadach jakimi kieruję się w codziennej pielęgnacji, skóry, włosów i całego ciała. Miejsce 10 w moim prywatnym dekalogu zostawiłam dla Was i dziś chciałabym Wam opowiedzieć co takiego pojawiło się zgłoszeniach konkursowych oraz do kogo polecą nagrody - zestawy kosmetyków Kolastyny :)    Otrzymałam od Was prawie 700 odpowiedzi i muszę przyznać, że w większości przypadków bardzo się postarałyście! Wybór najlepszych 10 był dla mnie bardzo trudny, ale ostatecznie nagrody przyznałam: ola25k@     sylwiaen@     aleksandra.ogiela@ tyci.tyci.czort@     merkamajecka_91@     marta.wisniewska.00@ zwila26@     funk2funky@     pantytus@     awrbel@ Tradycyjnie już nie będę podawać zwycięskich odpowiedzi, poza jedną (tyci.tyci.czort), która mnie najbardziej urzekła :)) Miłość i akceptacja!    Wszyscy potrzebujemy uczucia, zrozumienia i miłości, nic w końcu nie pielęgnuje nas tak mocno jak gama pozytywnych uczuć. Zanim jednak damy się komuś pokochać zróbmy NAM prezent, kochajmy same siebie.    Nic nie działa na naszą urodę tak pozywtynie jak odpowiednio dozowana subtelna próżność. :) W końcu nasz własny brak akceptacji prowadzi do ingerencji, często brutalnej, w nasz wygląd- za ciemne włosy rozjaśniamy do blondu, za jasną skórę palimy na brąz szkodliwymi lampami, krągłe biodra chowamy pod workowatymi ubraniami, lub nasze naturalne rysy zakrywamy toną makijażu. Po co to wszystko, kiedy najlepszą pielęgnacją jest akceptacja i kochanie samej siebie. Kochajmy nasze włosy, mimo że się puszą, kochajmy naszą cerę, miło suchych skórek czy trądziku, kochajmy nasze szerokie biodra. Uczyńmy z naszych wad atuty, zadbajmy o naszą cerę by móc kochać ją bez widocznych mankamentów, zadbajmy o naturalność włosów zamiast drastycznie je zmieniać, zrzućmy oponkę lub zaakceptujmy te zapasy energetyczne- w końcu mamy w zamian szalenie seksowny tyłek! Dziewczyny, kochajmy się! To najlepsza, najtańsza i najzdrowsza kuracja. Dołączam INCI:   Kochaj siebie, Akceptacja, Dużo Miłości, Ktoś do Kochania, Anwenowy Aloes, Pachnący, Pielęgnujacy Olej, Proteiny Zaufania, Witamina Pewność Siebie, Wyciąg z Komplementów, Parfum Porannej Kawy u Boku TŻ-a, Trochę Emolientów, Alkohol Zdroworozsądkowy, Dobra Zabawa, Substancja Konserwująca: SZCZEROŚĆ! :)  Gdybym mogła przyznałabym jej nagrodę główną :))   A o czym jeszcze pisałyście w zgłoszeniach? Przede wszystkim o ruchu na świeżym powietrzu i sporcie, z czym absolutnie się zgadzam, bo wpływają one nie tylko na wygląd naszej sylwetki, ale też na samopoczucie, wygląd naszej cery, ale przede wszystkim na nasze zdrowie. Pisałyście też o piciu wody (wspominałam o tym na blogu już kiedyś TU), stosowaniu filtrów przeciwsłonecznych, regularnym badaniu się czy stawianiu na minimalizm i nie przesadzaniu z pielęgnacją :) Bardzo wiele z Was wspomniało również o tym, by się nie poddawać - przyznaję, że to bardzo ważne, zwłaszcza na początku, gdy dopiero zaczynamy ze świadomą pielęgnacją włosów czy twarzy i nasze działania nie przynoszą żadnych efektów. Wierzcie mi warto uzbroić się w cierpliwość i przeczekać najgorsze kryzysy do czasu aż zobaczycie pierwsze upragnione efekty - później będzie już tylko z górki :) Wiele z Was napisało też o tym by sobie nie szkodzić - to ważne, bo niestety nawet najlepsza maska czy olej nie zlikwidują skutków codziennego prostowania włosów czy nieumiejętnego ich rozjaśniania. Ostatnią rzeczą, która pojawiła się w wielu odpowiedziach jest uśmiech! I tego właśnie wszystkim Wam dzisiaj życzę :))    Na koniec mam jeszcze dla Was grafikę przygotowaną przez Kolastynę, w której znalazły się najlepsze odpowiedzi wszystkich 15 blogerek, które wzięły udział w tej akcji :) Pozdrawiam Was serdecznie, 