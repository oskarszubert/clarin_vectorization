Hej!   Postanowiłam przeprowadzić eksperyment z zabezpieczaniem końcówek - czy rzeczywiście silikonowe serum lub kropla oleju wpływa na ich rozdwajanie się i częstotliwość podcinania włosów. Z koleżanką włosomaniaczką się zastanawiałyśmy, jak wiele zależy od  nakładania kropli jakiegoś specyfiku na końcówki włosa po każdym myciu i  dzisiaj już wiem, jakie są efekty ;-) o ocenę stanu moich końcówek  poprosiłam moją zaufaną fryzjerkę, która mówi ludzkim głosem i ma dosłownie centymetr w oczach ;-) Próby dokonałam na swoich włosach... długość zabezpieczałam po każdym myciu jedwabiem od Green Pharmacy albo Delii, w przypadku "weny  twórczej" od czasu do czasu sięgałam po jakieś silikony od Elseve (jak  kuracja "eliksir odżywczy") czy jakieś zwykłe nieobciążające olejki. Bez  zabezpieczenia pozostawała grzywka, którą zapuszczam ;-) do tego  obcinanie - długość co trzy miesiące, grzywka raz w marcu i teraz, w  połowie września. Wynik? Fryzjerka przy pierwszej wizycie w czasie trwania mojego eksperymentu zapytała mnie, czy grzywkę ma skrócić, bo jest podniszczona. Wyszłam wtedy z samymi podciętymi końcówkami, a grzywki  nie ruszałam. Przy drugiej wizycie poprosiłam o ocenę długości potrzebnej do podcięcia. W przypadku końcówek usłyszałam, że maksymalnie półtora centymetra tylko po to, żeby je odświeżyć, a w przypadku grzywki... co najmniej trzy - bo jest bardzo wystrzępiona i końcówki są zniszczone ;-) Pielęgnacja na długość i na grzywkę była taka sama: włosy były tak samo olejowane, tak samo nakładałam na nie maskę i odżywki do spłukiwania i te bez spłukiwania. Pielęgnacja różniła się tylko "wykończeniem",  czyli zabezpieczeniem końcówek. Do tego moja długość ma około 50 cm, a  grzywka dosłownie 16 i mimo bycia stosunkowo krótką i "młodszą" od  najdłuższych partii moich włosów tak szybko się zniszczyła.. ;-)     Tak więc przydatny wynik eksperymentu i porada dla wszystkich dziewczyn narzekających na rozdwajające się końcówki, mimo dobrej pielęgnacji:  pomyślcie o zabezpieczeniu! To naprawdę ułatwia życie ;-)   Pozdrawiam Was serdecznie!   whizzi 