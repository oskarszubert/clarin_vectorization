http://thebeautydepartment.com/2013/01/hair-talk-pear-shaped- faces/    Prawie dokładnie dwa lata temu pojawił się na moim blogu wpis o tym jak dobrać idealną fryzurę.  Pisałam tam o tym jak określić jakiego kształtu mamy twarz i jaka fryzura powinna nam w związku z tym pasować. Wtedy też odkryłam, że moja twarz wcale nie jest okrągła (zawsze tak o sobie myślałam), ale ma kształt gruszki, o którym dziś właśnie chciałabym napisać :) Link do niezwykłej strony (u góry pod zdjęciem), na której bardzo ciekawie i wyczerpująco zostały opisane wszystkie kształty podrzuciła w komentarzu czarnuszka. Stwierdziłam, że byłaby to ogromna strata, gdyby zaginął on w natłoku innych komentarzy! Dlatego też dzisiejszym wpisem rozpoczynam serię o kształtach twarzy. Będę oczywiście posiłkować się poleconą stroną i to tam odsyłam Was po więcej, u mnie znajdziecie jedynie skrót informacji o każdym z typów.    Czym charakteryzuje się twarz - gruszka? Przede wszystkim (jak łatwo się domyślić) dolna część twarzy - szczęka jest szersza od górnej - czoła. Idealna fryzura to taka, która jest w stanie optyczne wyrównać proporcje. Zdecydowanie łatwiej jest to zrobić poszerzając górę (włosami) niż zwężając dół.   Co proponuje autorka artykułu?  1. Głęboki przedziałek z boku - pasmo opadające przez czoło zrównoważy szeroką szczękę. Ważne by z drugiej strony również wypuścić małe pasemko dla równowagi (tak jak na 1 zdjęciu od lewej).  2. Duży koczek na czubku głowy - w tym przypadku ważna jest objetość. To nie może być bardzo wygładzony i malutki koczek, włosy koniecznie muszą być uniesione u nasady. Tylko w ten sposób poprawimy proporcje twarzy.  3. Krótkie włosy - a dokładnie fryzura bob lub lob (czyli dłuższy bob) również będzie odpowiednia dla tego typu twarzy. Włosy mogą być zarówno proste, falowane jak i kręcone. Dzięki takiemu cięciu łatwo uzyskać równowagę w proporcjach.  4. Włosy długie (lub średnie) - oczywiście gruszki mogą nosić i takie fryzury, bardzo ważne jest jednak by wszystkie włosy nie były równej długości. Dobrze jest zostawić dłuższą grzywkę (sięgającą do linii szczęki) lub mocno wycieniować włosy tak by móc górną warstwę unieść u nasady. Ta dodatkowa krótsza warstwa przydaje się również wtedy, gdy chcemy włosy związać lub upiąć (gładkie fryzury zupełnie nie pasują).    5. Objętość - słowo klucz w przypadku twarzy gruszki ;) Włosy zawsze! powinny być lekko uniesione u nasady, tylko wtedy proporcje są zachowane. 6. Stylizacja - w przypadku gruszek zdecydowanie najlepsze są fale lub loki. To one właśnie najlepiej tuszują szeroką szczękę :)  7. Prostownica - proste włosy również mogą pasować gruszkom, pod warunkiem, że nie będziemy za nimi chować twarzy. Ważne by włosy dookoła twarzy (w tym grzywka) były zaczesane do tyłu, a nie opadały na twarz.    Co jeszcze pasuje gruszkom?   Moim zdaniem przy tym kształcie twarzy świetnie sprawdzają się również proste lub półokrągłe grzywki. Ważne by nie były za wąskie i zbyt ciężkie. Dobrze wyglądają jak są lekko rozmierzwione. Sama nosiłam taką bardzo długo i wydaje mi się, że bardzo dobrze wyrównywała proporcje mojej twarzy. Cały czas waham się czy do niej nie wrócić :)    Są tu może jakieś gruszki?? Jakie jeszcze fryzury się u Was sprawdzają? :) Pozdrawiam Was serdecznie,     PS I jeszcze jeden sposób jak rozpoznać jaki kształt twarzy mamy:    Źródło: http://thebeautydepartment.com/2012/11/finding-your-face-shape/ 