Maka (inaczej Eclipta Alba) to indyjskie zioło zwane również „władcą włosów”. Jak sama nazwa wskazuje ma genialne wręcz działanie na naszą czuprynę. Podobno zwalcza łupież, wzmacnia włosy, stymuluje ich wzrost, a nawet leczy łysienie. Kupiłam ją przede wszystkim z myślą o zagęszczeniu, zmniejszeniu wypadania i wzmocnieniu moich włosów. Bardzo długo leżała na półce i się kurzyła, a ja jakoś nie mogłam się zmobilizować by jej użyć. W końcu się odważyłam i bardzo się z tego cieszę :))  Maskę używałam na kilka sposobów: rozrabiałam      ją z samą wodą i nakładałam na skórę głowy w tej wersji bardzo ciężko jest to nanieść na głowę, maska się wykrusza, sypie, ogólnie tego sposobu raczej nie polecam. dodawałam do      takiej mieszanki jak powyżej żel z aloesu i/albo sok marchewkowy tutaj konsystencja była już znacznie lepsza, ale nadal aplikacja nie była zbyt komfortowa. Po takiej mieszance nie używałam już szamponu, włosy były wystarczająco oczyszczone, świeże i bardzo błyszczące.  mieszałam Makę      ze zwykłą drogeryjną maską (np. Kamille Pilomax) najlepszy, przynajmniej dla mnie sposób używania indyjskich ziół :) Jeżeli chcemy nałożyć taką mieszankę na skórę głowy to lepiej wybrać taką maskę, co do której mamy pewność, że nas nie podrażni. U mnie sprawdzała się np. Gloria. Taki mix trzymałam na włosach ok. godziny, a potem całość zmywałam delikatnym szamponem. Włosy po niej wyglądały o wiele lepiej niż zwykle. Wydawały się grubsze i gęstsze. Były niesamowicie błyszczące i miękkie. Ale co najważniejsze przy spłukiwaniu wypadało mi mniej włosów niż zwykle!     Maka wymieszana z maską Pilomax  Ziółka możemy też wymieszać z olejem (robiąc domową wersję indyjskich olei typu Khadi czy Bhringraj) i aplikować go przed myciem na skalp. Musicie jedynie pamiętać, że Maka nie nadaje się do używania przez blondynki, gdyż może przyciemniać włosy. U siebie nic takiego nie zauważyłam, ale jak wiecie na moich czarnych włosach byłoby to raczej trudne ;) Do jednorazowego użycia wystarczą nam mniej więcej 2 łyżeczki ziołowego pudru, więc maska jest dosyć wydajna. Możemy ją kupić np. w sklepie helfy.pl za ok. 12zł. Jestem bardzo ciekawa jak sprawdzi się po dłuższym stosowaniu, bo na razie użyłam jej raptem kilka razy.  A wy stosujecie indyjskie zioła? Może miałyście okazję wypróbować pudrowe szampony? Jestem ich bardzo ciekawa! Pozdrawiam Was serdecznie, 