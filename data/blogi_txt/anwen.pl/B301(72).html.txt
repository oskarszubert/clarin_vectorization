Witam,     Niedawno  w przypływie szaleństwa, gorącego słońca i ogólnie lata postanowiłam,  że zaszaleję i zafarbuję włosy na, uwaga ... RÓŻOWO! Tak, tak, tak,  wszystko to oczywiście zmywalną farbą, która też niszczy włosy. Jednak  nie ten problem mnie dotyczy a mianowicie nieregularne wypłukiwanie  koloru. Na samym początku wszystko ładnie się spłukiwało, jednak pod koniec kolor został mi dosłownie w kilku miejscach. Wypróbowałam i  cytrynę i rumianek w niezliczonych ilościach i nic. Nie powiem to był  czysty przypadek, gdyż moja mamci-teściowa kolekcjonuje książeczki z  przepisami "Przepis na zdrowie" i w lipcowym wydaniu był mój ratunek, a  mianowicie drożdże. Wprost nie mogłam się doczekać kiedy będę mogła je  wypróbować. A efekty przeszły moje oczekiwania, wszelkie resztki koloru różowego na moich włosach od tak po prostu znikły jak za pomocą różdżki.  I być może jest to ratunek dla tych, którym kolor nie do końca wyszedł  podczas farbowania? W każdym razie żeby nie przedłużać:        Aby przygotować magiczne cudo potrzebujemy opakowania drożdży domowych, łyżeczkę soku z cytryny i 2-3 łyżeczki  miodu wielokwiatowego, ale myślę, że i inny również się nada. Wszystko w  miseczce mieszamy na papkę i tak przygotowaną maź nakładamy wieczorem  na włosy pod folię i ręcznik, chustę i kładziemy się spać. Rano włosy  myjemy według ustalonego przez siebie rytuału. Jedynym minusem jest to,  że po umyciu przez kilka godzin zapach drożdży się utrzymuje jednak wietrzeję później.        Dodam jeszcze, że w przepisie pisze, iż jest to  doskonały sposób aby pozbyć się niechcianego koloru po farbowaniu, które  nam nie wyszło! Mam nadzieję, że niektórym włosomaniaczkom, które mimo  wszystko od czasu do czasu farbują włosy trochę ten przepis pomoże.        Szczerze pozdrawiam i życzę wytrwałości i systematyczności w dbaniu o włosy! Patrycja 