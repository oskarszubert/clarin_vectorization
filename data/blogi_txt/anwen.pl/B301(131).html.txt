Od kilku dobrych lat unikam fryzjerów jak ognia. Nawet wizyta w salonie Jagi Hupało nie przekonała mnie do tego by oddać moje włosy w cudze ręce. Tym bardziej ręce zaopatrzone w tak "niebezpieczny sprzęt" jak nożyczki :D    Żeby jednak nie wyglądać jak człowiek pierwotny i nie straszyć na ulicach musiałam nauczyć się strzyc sama. Przy długich włosach, w dodatku falowanych jak moje naprawdę nie ma w tym nic trudnego ;) Pokazywałam Wam kilka sposobów na samodzielne podcinanie włosów TU, TU czy TU.     Oczywiście, żeby samemu obciąć sobie włosy musimy wiedzieć jak chcemy, żeby wyglądały, znaleźć filmik instruktażowy z odpowiednią dla nas metodą (polecam serwis YouTube) i przede wszystkim zaopatrzyć się w naprawdę ostre nożyczki!     Bez tego lepiej w ogóle nie zabierać się do obcinania. Tępe nożyczki, zamiast przecinać włos, miażdżą go i sprawiają, że będzie się on rozdwajał zaraz po obcięciu. Dobre nożyczki nie muszą być wcale bardzo drogie, ważne żeby były idealnie gładkie, ostre i wykonane z dobrej jakości materiału. Często pytacie mnie jakie nożyczki mogłabym Wam polecić lub jakich sama używam...     Do niedawna obcinałam włosy starymi nożyczkami fryzjerskimi, które kupiłam jakieś 7 lat temu w Krakowie. Miałam zamiar w końcu oddać je do ostrzenia, ale w tym czasie napisała do mnie Pani Emma z hairstore.pl z propozycją współpracy. Niewiele myśląc odpisałam, że z chęcią przetestowałabym nowe nożyczki.    Pani Emma doradziła mi dosyć prosty i w miarę niedrogi model PreStyle Relax w rozmiarze 5.0 firmy Jaguar czyli niezbyt długie, ergonomiczne nożyczki ponoć idealne do samodzielnego strzyżenia.    Wczoraj w końcu miałam okazję je przetestować! Na długości poleciało około 5cm i jednak podcięłam sobie grzywkę :))) Zdecydowałam się na  taką "na bok" i skorzystałam ze sposobu z pierwszego filmiku, który pokazywałam Wam w TYM wpisie. Jak na razie ciężko mi się do niej przyzwyczaić... nie wiem czy nie jest minimalnie za długa, ale to akurat nie problem, bo mogę przecież sama sobie ją poprawić kiedy tylko zechcę ;)    Wracając do nożyczek kiedy pierwszy raz wzięłam je do ręki to wierzcie mi poczułam się jakbym przesiadła się z malucha do Jaguara :D Rzeczywiście są one ergonomiczne, bo idealnie leżą mi w dłoni. Wszystkie nożyczki Jaguar wykonane są z bardzo dobrej jakości nierdzewnej stali Solingen i z tego co widziałam są polecane przez fryzjerów. Te moje są niewielkie, lekkie, mega ostre, nie zacinają się i właściwie sama nie wiem co jeszcze ;) Pierwszy raz w życiu mam do czynienia z profesjonalnymi nożyczkami, więc nie wiem na co konkretnie powinnam zwrócić uwagę. Wiem tylko, że obcięcie włosów zajęło mi mniej czasu niż zwykle i było zwyczajnie prostsze. Ja jestem z nich bardzo zadowolona i naprawdę mogę je Wam polecić. Dostałam również mini instrukcję jak o nożyczki powinnam dbać. Pani Emma napisała by "od czasu do czasu "potraktować" nożyczki oliwą (specjalną do smarowania  metalowych części lub zwykłą oliwką), wtedy nie będą się zacinały  podczas strzyżenia", a także, żeby "uważać by nożyczki nie upadły - często po upadku na twarde podłoże stroną tnącą nożyczki się tępią."     Czy warto inwestować w nożyczki? Moim zdaniem tak! Nie wiem czy te Jaguara różnią się znacznie od takich zwykłych dostępnych w sklepach fryzjerskich, ale na pewno warto za nożyczki zapłacić troszkę więcej (nie koniecznie decydować się na te najtańsze, chociażby z Rossmanna, które po kilku mailach od moich czytelniczek zdecydowanie odradzam), bo odpowiednio traktowane będą nam przecież służyły przez kilka jak nie kilkanaście lat.     Na koniec jeszcze mała rada odnośnie samego strzyżenia. Włosy najlepiej podcinać na mokro. O tym jaka jest różnica i jak dokładnie wygląda końcówka włosa obciętego na sucho i na mokro pisała u siebie Czarna Orchidea. Jej wpis znajdziecie TUTAJ. A Wy podcinacie włosy samodzielnie? :)      Pozdrawiam Was serdecznie, 