Nie po raz pierwszy przekonałam się o tym, że na najlepsze pomysły (nie tylko włosowe) wpadam zupełnie przypadkiem ;) Nie inaczej było i tym razem....    Kiedy kolejny dzień w ramach akcji "Wrzesień miesiącem olejowania" miałam zamiar wysmarować sobie włosy olejem Yves Rocher (powoli zaczynam uzależniać się od jego zapachu ;) ) pomyślałam, że może by go stuningować  tak jak robię to z maskami, tak by zadziałał jeszcze lepiej :)) Wyciągnęłam z szuflady zapomniane nieco półprodukty i wybrałam kilka takich, które najlepiej dogadują się z moimi włosami: standardowo zaczęłam od ulubionego aloesu. Do około łyżki oleju dolałam może z 1/3 łyżeczki tego półproduktu (robiłam to na oko).  Co daje na moich włosach dodatek aloesu:  - nawilża  - uelastycznia       Dodałam też ok. 10 kropel. Czego możemy się spodziewać?  - wzmocnienia włosów  - większego blasku  - wygładzenia      Następny był potrójny kwas hialuronowy 1,5% - dolałam hojnie około 1/3 łyżeczki ;) Kwas hialuronowy na włosach działa:  - nawilżająco  - wygładzająco        Glicerynę dodałam tylko dlatego, ze muszę ją w końcu zużyć. Do emulsji użyłam ok. 10 kropel. Co do działania to możemy się spodziewać przede wszystkim:  - nawilżenia  - a także poprawy struktury emulsji ;) Również użyłam około 10 kropel mleczka pszczelego, które włosy: - wygładza  - nawilża  - kondycjonuje czyli poprawia ich wizualny stan      W ramach równowagi emolientowo - humektanowo - proteinowej dodałam również około 10 kropel kolagenu z elastyną. Dodając go liczyłam na:  - uzupełnienie protein  - wygładzenie  - poprawę elastyczności włosów      Na koniec najważniejszy składnik bez którego emulsji nie zrobimy czyli emulgator. Zamiast SLP można by użyć jeszcze lecytyny (dostępnej w aptekach). Do mojej emulsji dodałam go również w ilości około 10 kropel i całość bardzo dokładnie wymieszałam. Mieszanina zrobiła się biała i miała konsystencję mleczka. Bardzo dobrze rozprowadzała się na włosach.     Po około godzinie spłukałam ją wodą, a włosy umyłam szamponem. Już przy spłukiwaniu wodą było czuć jak bardzo włosy są wygładzone i jedwabiście miękkie. Emulsja praktycznie nie wymagała już zmywania szamponem, bo po samej wodzie włosy nie były już tłuste, ale dla pewności potraktowałam je spływającą po nich szamponową pianą :)    Po wysuszeniu moje włosy były:  - niesamowicie gładkie  - bardzo miękkie  - jedwabiste w dotyku  - bardzo błyszczące  - idealnie nawilżone  - zupełnie się nie puszyły  - ujarzmione   - niestety nieco straciły na objętości, więc posiadaczkom rzadkich/cienkich włosów może się to nie spodobać.   Spróbujecie takiej metody olejowania? :) Ja na pewno jeszcze nie raz, bo jak widzicie na zdjęciach większość moich półproduktów niedługo straci ważność (albo wręcz straciła :/ co zauważyłam dopiero na zdjęciu zrobionym już po użyciu emulsji...), a nie chciałabym, żeby się zmarnowały. Oczywiście ilości i rodzaj półproduktów jest zupełnie dowolna (może poza emulgatorem), więc możecie przepis dowolnie modyfikować :))  Pozdrawiam Was serdecznie, 