Wszystko zaczęło się od tego zdjęcia:      na którym zachwyciły mnie te miękkie, grube loki :) Od razu pokazałam je Wam na facebooku i zapytałam czy wiecie jak je zrobić. Oczywiście jak zawsze mogłam na Was liczyć, bo już za chwilę jedna z Was napisała mi, że dziewczyna ze zdjęcia ma swój kanał na YT i nawet nagrała tutorial dokładnie tej fryzury:         Niestety jak zobaczycie w filmiku do jej wykonania potrzebujemy stożkową lokówkę, która jak wiadomo niszczy włosy....    Moja lokówka, którą dostałam w zeszłym roku do tej pory leżała praktycznie nieużywana. Pomyślałam sobie, że może by wykorzystać ją na jakąś specjalną okazję i przynajmniej raz na jakiś czas spróbować wyczarować z moich włosów takie loki :))    Taka okazja nadarzyła się w zeszłym tygodniu podczas wyjazdu do Warszawy, a Alinie udało się uchwycić efekt na zdjęciach:        Niestety loki nie wyszły dokładnie takie jak chciałam, lokówka okazała się za cienka i nie bardzo umiałam tak nawinąć włosy by skręt zaczynał się od samej głowy, ale i tak jestem zadowolona z efektu końcowego :))    Pozdrawiam Was serdecznie,         PS Inne, nieniszczące metody zakręcania włosów bez użycia ciepła znajdziecie TUTAJ. 