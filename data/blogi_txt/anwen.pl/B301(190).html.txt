Nie raz już pisałam Wam o tym, że warto czytać składy kosmetyczne. Wiem, że na pierwszy rzut oka może się to wydawać czarną magią, ale tak naprawdę kilka podstawowych informacji na temat kosmetyku jesteśmy w stanie nawet samodzielnie rozszyfrować. Przede wszystkim musicie sobie zdawać sprawę z tego, że producenci bardzo lubią chwalić się w opisie użyciem różnych super składników, które jak się później okazuje nie występują w nim wcale albo występują naprawdę w minimalnych ilościach.   Pięć prostych zasad:   Kolejność składników wymienionych w INCI nie jest      przypadkowa. Ułożone są one od tych użytych w największych ilościach do      tych w najmniejszych.   Wszystko co występuje po zapachu (Parfum) zostało użyte w ilościach      śladowych, więc nie liczcie na spektakularne działanie, ale UWAGA –      konserwanty znajdujące się nawet na samym końcu składu też mogą uczulić!   Im mniej tym lepiej czyli wybierajmy kosmetyki o      możliwie najkrótszym składzie. Patrzmy przede wszystkim na to, by było jak najmniej składników, których nie znamy, wtedy istnieje mniejsza szansa, że      coś nas podrażni.   Czego szukać w składzie:  - oleje (w nazwie mają Oil np. Glycine Soja Oil, ale uwaga na Mineral Oil czyli parafinę)  - ekstrakty (w nazwie mają Extract np. Chamomilla Recutita Extract) - emolienty – inne niż oleje (lanolina – Lanolin, masła – Butter np. Butyrospermum Parkii Butter czyli masło Shea, wosk pszczeli – Cera Alba, parafina – Paraffinum Liquidum) - nawilżacze czyli humektanty (gliceryna – Glycerin, mocznik – Urea, miód – Mel, aloes – Aloe Vera lub Aloe Barbadensis, cukry – Fructose)  - antyoksydanty (witamina C - Ascorbic Acid, witamina E – Tocopherol, koenzym Q10 – Ubiquinone, witamina A – Retinol albo Retinyl Acetale czy Palmitate, witamina B3 – Niacinamide) - proteiny (jedwab – Hydrolyzed Silk, keratyna – Hydrolyzed Keratin, proteiny pszenicy - Hydrolyzed Wheat Protein, proteiny owsa - Hydrolyzed Oat Protein) - składniki łagodzące (alantoina – Allantoin, arnika górska – Arnica Montana, nagietek – Calendula Officinalis, pantenol – Panthenol )   Czego unikać: - silne detergenty (słynny SLS – Sodium Lauryl Sulfate, nie mylić z SLES łagodniejszą odmianą – Sodium Laureth Sulfate) - konserwanty (parabeny – chociaż mnie osobiście one nie podrażniają, o wiele gorsze są pochodne fenolu, związki chloru i bromu np. DMDM Hydantoin, 5-Bromo-5-Nitro-1,3-Dioxane, 2-Bromo-2-Nitropropane-1,3-Diol, Diazolidynyl Urea, Imidiazolidynyl Urea, Phenyl Benzoate, Phenyl Dimethicone, Formaldehyde, Methylchloroisothiazolinone) - składniki zapachowe (te uznane przez Komisję UE za najbardziej szkodliwe muszą być wymieniane bezpośrednio w składzie i nie mogą się ukrywać pod wspólną nazwą Parfum – są to np. Limonene, Linalool, Citronellol, Geraniol, Coumarin, Citral, Benzyl Benzoate, Eugenol – występują one najczęściej na samym końcu składu i w tych znikomych ilościach nie powinny nam zaszkodzić, ale jeśli ktoś ma bardzo wrażliwą skórę niestety mogą podrażnić) - alkohole (etanol – Alkohol Denat lub samo Alkohol i izopropylowy - Isopropyl Alkohol, wyjątek stanowią wcierki w których alkohol pełni role promotora przejścia czyli pozwala składnikom aktywnym łatwiej wniknąć w głąb włosa – unikać go wtedy powinny jedynie osoby o naprawdę mocno wrażliwej skórze. UWAGA – o pozostałe alkohole nie musimy się martwić są to najczęściej emolienty, np. Cetyl Alkohol.   Chciałabym też podzielić się z Wami linkiem do bardzo ciekawego artykułu Pani Joanny Titeux (w 3 częściach) o niezwykle sugestywnym tytule: „Co w kremach piszczy”: http://www.pinezka.pl/moda-i-uroda-arch/2247-co-w-kremach- piszczy Przeczytacie tam dokładniejsze opisy wszystkich składników, o których pisałam oraz dowiecie się jakie mają one działanie na naszą skórę. Naprawdę warto przeczytać go w całości!   Polecam Wam również korzystanie ze słownika składników kosmetycznych na wizażu: http://wizaz.pl/chemia/az_index.php jak i ze specjalnego wątku dla włosomaniaczek: http://wizaz.pl/forum/showthread.php?t=255608 Prawdziwą kopalnia wiedzy są natomiast gotowe analizy wielu produktów do włosów zebrane w tym wątku: http://wizaz.pl/forum/showthread.php?t=250024 Dziewczyny wykonały naprawdę świetną pracę i czytając je możemy się od nich bardzo dużo nauczyć. 