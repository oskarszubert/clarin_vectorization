Tak jak obiecywałam mam dziś dla Was kolejny fragment włosowej książki. Tym razem zamiast przepisywać tekst zrobiłam dla Was zdjęcia. Mam nadzieję, że taka forma będzie Wam odpowiadała, bo mi zdecydowanie pozwoliło to zaoszczędzić trochę czasu :)   Tym razem będziecie miały okazję przeczytać co nieco na temat wypadania włosów. Jest to jeden z najczęstszych problemów z jakim się do mnie zgłaszacie, więc myślę, że każdy wpis o tym będzie przydatny.    Zastanawiałam się nad tym, czy nasza wiedza na temat przyczyn wypadania włosów jakoś znacząco zmieniła się od czasów opublikowanie tej książki (przypominam był to 1987 rok) i wydaje mi się, że raczej nie. Spodobał mi się za to wykres, który zobaczycie poniżej, bo jest to w nim ładnie uporządkowane.          Na temat tych przyczyn autorzy książki za bardzo się niestety nie rozwodzą :( Większość tematów jest tu zresztą niestety tylko delikatnie ruszona, a rozwinięcia musimy szukać w innych źródłach. Niemniej jednak, jeśli jesteście ciekawe przeczytajcie same co na temat poszczególnych przyczyn wypadania włosów możemy znaleźć w książce "Wszystko o włosach": Autorzy chyba nie słyszeli jeszcze wtedy o PPD i o jego wpływie na wypadanie włosów ;) W dzisiejszych czasach wiemy już, że właśnie farbowanie (zwłaszcza na ciemne kolory) jest jedną z częstszych przyczyn tego problemu. Natomiast w przypadku rozjaśniania czy trwałej ondulacji częściej będziemy mieć do czynienia z łamaniem włosów niż z ich wypadaniem.      W tym podpunkcie trzeba by dodać jeszcze przedłużanie włosów i "clip- in", których w 1987 roku raczej nie było (chociaż wydaje mi się, że clip-in to w sumie rodzaj treski?). Zastanawiam się również nad wpływem dredów na wypadanie włosów - wiem, że czytają mnie posiadaczki takich fryzur - miałyście z tym problem? :) Uszkodzony włos widziany pod mikroskopem i na głowie (takie włosy jak na 2 zdjęciu miałam okazję widzieć wczoraj na żywo - tylko były znacznie dłuższe i brązowe).      Podobny wpływ na wypadanie włosów może mieć podwyższona temperatura ciała czyli gorączka. Teraz na jesień w sezonie przeziębień także to może przyczyniać się do zwiększonego wypadania włosów.            W dzisiejszych czasach wiemy już, że łupież jest chorobą skóry głowy (autorzy w książce twierdzą jeszcze, że to jedynie "problem natury kosmetycznej") i można go skutecznie leczyć. Najlepiej jest w tym wypadku wybrać się do dermatologa by przepisał nam skuteczny lek lub szampon. Co nieco o łupieżu pisałam już na blogu TUTAJ.           Z tego co mi wiadomo to wciąż nie doczekaliśmy się skutecznego środka, którym można by powstrzymać genetycznie uwarunkowane łysienie u mężczyzn. Wydaje mi się jednak, że można je przynajmniej trochę odsunąć w czasie przy pomocy masaży i wcierek. Niestety nie jestem w stanie tego eksperymentalnie dowieźć ;) Brak mi odpowiedniego obiektu do badań :D      Wypadanie włosów po ciąży jest tematem, z którym wielokrotnie spotykam się w mailach od Was. Mogę sobie jedynie wyobrazić jak przykre to musi być dla młodej mamy, ale niestety nie da się tego w żaden sposób uniknąć. Jedyne co mogę doradzić to starać się tym nie przejmować i przeczekać. Takie wypadanie ustępuje samo po kilku miesiącach.    Macie jakieś specjalne życzenia o czym chciałybyście przeczytać w następną niedzielę? :)  Pozdrawiam Was serdecznie, 