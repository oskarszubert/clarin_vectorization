Gdy jeszcze nie znałam półproduktów kosmetycznych, moją ulubioną płukanką niezmiennie pozostawała octowa lub ziołowa, włosy uwielbiały je, jednak zdecydowanie częściej używałam właśnie tej pierwszej, ze względu na krótki czas przygotowania - mogę chodzić godzinami z olejem na "głowie", jednak zawsze zapominałam, by wcześniej przygotować zioła, przypilnować, aby gotowały się przez odpowiedni czas (by nie zapomnieć i nie spalić domu musiałam zawsze "warować" w kuchni - w przeciwnym razie powracając z blogowego świata, zyskiwałam jedynie nieprzyjemny zapach unoszący się w powietrzu oraz przypalony garnek...) następnie cierpliwie czekać aż ostygną i w końcu przecedzić...     Nie, to nie dla mnie! Okazuje się, iż można bardzo łatwo połączyć moc obu produktów a także oszczędzić sobie czasu, jednocześnie dobrze się przy tym bawiąc!     Co należy zrobić? Na początku zaopatrujemy się we własną mieszankę ziół, która jest odpowiednia dla naszych włosów po czym... wybraną ilość wsypujemy do słoika, zalewamy octem jabłkowym, zakręcamy i odstawiamy go na dwa tygodnie, codziennie potrząsając :) Po tym czasie wystarczy odcedzić ocet i używać! - jako płukankę lub wcierkę przed myciem! :D     Możliwości są nieograniczone, możemy dodawać ulubione zioła i tworzyć własne, niepowtarzalne mieszanki! Dodatkowo wspomnę, iż gotowe takie produkty są w ofercie sklepu "Lawendowa Farma":)   Sama używam tego sposobu od dłuższego czasu i absolutnie nie zamierzam przestać! Bardzo łatwo i... bezstresowo ;) można zrobić tym sposobem wcierkę łopianową, podobną do łopianowego oleju. Przepis jest tak prosty, iż to naprawdę musi się udać!    Marquis z bloga http://marquisdered.blogspot.com 