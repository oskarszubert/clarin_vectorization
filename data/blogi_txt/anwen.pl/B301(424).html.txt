Droga Anwen,    jeśli mogłabyś mi pomóc, to chętnie poddam się ocenie na Twoim blogu. Mam włosy lekko kręcone - na zdjęciach widać ich stan sprzed włosomaniactwa:            Od czerwca zaczęłam o nie dbać zgodnie z pielęgnacją CG, farbuje je Color and Soin, staram się nie suszyć, używam żelu pomarańczowego męskiego ISANA, używam na zmianę odżywek proteinowych, emolientowych i humektantowych, stosuję olej łopianowy i olejek z Alterry, w razie potrzeby używam odżywek b/s, a do zabezpieczania końcówek mam jedwab L'Biovax. Stosuję plunking. I włosy przestały się kręcić.... - obecnie wyglądają tak jak na zdjęciach:            Jak rozczeszę włosy i delikatnie wysuszę, to są proste, gładkie, bardzo przyjemne w dotyku, pięknie się błyszczą. Jak usiłuję uzyskać loki, to czasem się skręcą, czasem nie i po kilku godzinach zwisają smętnie, ostatnio moja fryzura została określona jako" schodząca trwała". Wygląda to okropnie. Bardzo proszę o pomoc, bo szkoda mi chodzić ciągle w prostych, skoro ewidentnie włosy kiedyś się kręciły.   Sajo    Możliwe przyczyny:    zmiany hormonalne – te naturalne, wynikające z dojrzewania czy      ciąży lub nienaturalne – przyjmowanie bądź odstawienie tabletek      antykoncepcyjnych mogą mieć wpływ na skręt włosów. zniszczenie włosów – rozjaśnianiem, prostowaniem bądź farbowaniem      (u Sajo widzimy, że to na pewno nie w tym tkwi problem) też ma ogromny      wpływ. Im zdrowsze włosy tym lepiej powinny się kręcić. przenawilżenie      włosów – włosy zbyt mocno      nawilżane/odżywiane stają się cięższe przez co też mogą się prostować – w      tym przypadku powinna pomóc spora dawka protein – o tym jak można ich      dostarczyć pisałam TUTAJ zbyt uboga pielęgnacja – może być tez dokładnie odwrotnie – niedostatecznie odżywione włosy też mogą nie chcieć      nam się kręcić. obklejone włosy – zarówno silikony, proteiny jak i niektóre      oleje mogą się na włosach nadbudowywać. Być może włosy potrzebują      silniejszego oczyszczenia lub częstszego używania szamponu z mocniejszym detergentem. zmiana wody – również twardość wody może mieć wpływ na skręt włosów, jeśli się      przeprowadziłyśmy i od tego momentu włosy przestały się kręcić to może być      sprawka wody – pomogą nam wtedy płukanki. nieodpowiednie cięcie – kręcone włosy lubią cieniowanie/stopniowanie      – zwykle wtedy kręcą się mocniej. Patrząc na zdjęcia wydaje mi się, że u      Sajo właśnie może być problem z cięciem, ale oczywiście nie mam pewności. nieodpowiedni stylizator – też może nam prostować włosy. Być może zamiast      żelu lepiej sprawdzi się pianka (koniecznie bez alkoholu w składzie) lub      żel lniany. długość włosów – również może mieć wpływ na skręt. Przy niektórych rodzajach      skrętu (grube loki lub fale) włosy muszę być odpowiednio długie by miały      miejsce się kręcić. Jestem pewna, że nie są to jeszcze wszystkie możliwe przyczyny zanikania skrętu, jeśli przychodzi Wam do głowy coś jeszcze co mogłoby pomóc – koniecznie odezwijcie się w komentarzach :) Pozdrawiam Was serdecznie, 