Sobota jest takim dniem kiedy w końcu mogę zająć się tylko sobą ;) Tym razem w ramach TAGu postanowiłam zadbać o całe (no prawie ;) ) ciało. Zaczęłam od przygotowania pewnie wszystkim Wam doskonale znanego peelingu z płatków owsianych. Ostatnio moja pielęgnacja twarzy diametralnie się zmieniła (może za jakiś czas Wam o tym napiszę jeśli zechcecie) i nie bardzo chcę z nią eksperymentować. Wszelkie sklepowe maseczki zwykle dosyć mocno mnie podrażniają (podobnie jak i spirulina), więc nie miałam zamiaru znów ryzykować czerwonej i piekącej skóry. Postawiłam na coś co dobrze znam i jest wyjątkowo delikatne.     Peeling z płatków owsianych:     1/3 szklanki płatków owsianych (ja używam górskich, bo takie zwykle jem)  1/3 szklanki wody  1 łyżkę miodu (można dać więcej)   Płatki zalałam gorącą wodą. Poczekałam aż napęcznieją i trochę wystygną. Dodałam miód i taką mieszankę  po odciśnięciu nałożyłam na twarz na mniej więcej 10 min. Po zmyciu skóra była niesamowicie gładka, odświeżona i nawilżona. Nie nakładałam już po tym nawet kremu, bo zupełnie tego nie potrzebowała. Peeling jest niestety nieco upierdliwy, wszystko spływa z twarzy i brudzi całą okolicę, więc nie wyobrażam sobie stosować go zbyt często, ale efekty jakie daje warte są by pomęczyć się raz na jakiś czas :))    Taka ilość składników jest zdecydowanie za duża jak na samą twarz. To co zostało postanowiłam oczywiście zużyć na włosy :D     Maseczka z płatków owsianych na włosy:    1/3 szklanki płatków owsianych   1/3 szklanki wody  1 łyżkę miodu   1 łyżka odżywki (ja znów dodałam Isanę Color)   1 łyżeczka oleju (u mnie z pestek dyni)    Całość zmiksowałam na gładką masę, niestety nie udało mi się tego zrobić idealnie i grudki zostały. Oczywiście miałam obawy czy nie będę mieć potem problemów z wypłukaniem ich z włosów, ale postanowiłam zaryzykować i nałożyłam maseczkę na suche włosy na 30 minut pod foliowy czepek i ręcznik. Już przy spłukiwaniu było czuć, że włosy są mocno nawilżone i takie mięsiste :) Umyłam je aloesowym szamponem Naturaloe i nie nakładałam już na włosy nic więcej.    Efekt?  włosy bardzo miękkie mocno nawilżone niesamowicie gładkie mięsiste i odpowiednio dociążone    Ja osobiście jestem bardzo zadowolona z efektu i na pewno będę tę maseczkę na włosy stosować regularnie :) na szczęśnie nie miałam żadnych problemów z jej zmyciem. Następnym razem chyba spróbuję bez Isany, która w sumie sama z siebie nic z moimi włosami nie robi, a dałam ją tylko po to by poprawić konsystencję. Ostatnią rzeczą, którą zrobiłam w ramach TAGu było nałożenie antycelullitowej maseczki bandażowej na uda. W sumie to pierwszy raz w życiu miałam do czynienia z czymś takim. Czytałam za to o podobnych bandażach na blogu Megilounge i bardzo chciałam je wypróbować. Oczywiście po jednym razie nie ma co mówić o trwałych efektach. Podejrzewam, że trzeba by je stosować minimum z miesiąc by cokolwiek zauważyć, ale mogę Wam napisać o moich wrażeniach ;)      Użyłam Termoaktywnych bandaży modelujących Dermomask z L'biotici. W opakowaniu dostajemy dwa bandaże, które możemy nałożyć na uda, brzuch lub pośladki. Bandaże są bardzo mocno nasączone płynem i jak sugeruje na opakowaniu producent możemy ich użyć na dwie partie ciała (np. najpierw na uda, a potem jeśli po ściągnięciu są nadal wilgotne to jeszcze na pośladki czy brzuch). Nakłada się je bardzo łatwo, każdy z Was pewnie miał na PO zajęcia z bandażowania ;) Po chwili czuć już charakterystyczne chłodzenie. W przypadku bandaży jest ono bardzo intensywne. Do tego stopnia, że dla takiego ciepłoluba jak ja wręcz nieprzyjemne. Poradziłam sobie z tym bardzo łatwo - zawinęłam bandaże zaraz po ćwiczeniach z Ewą Chodakowską, po których zwykle jest mi tak strasznie gorąco :D Po zdjęciu bandaży i wmasowaniu w uda reszty płynu skóra była naprawdę bardzo fajna - gładsza i jakby bardziej jędrna (oczywiście tylko przez chwilę). Bardzo chętnie zafundowałabym sobie taką miesięczną kurację, ale niestety cena  tych bandaży (ok. 10zł) nieco mnie zniechęca :(   A co Wy porabiacie w tę wyjątkowo paskudną sobotę? :-)  Pozdrawiam Was serdecznie, 