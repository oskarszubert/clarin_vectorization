Bardzo dawno już nie robiłam wpisu z tej serii chociaż mam kilka książek, o których Wam jeszcze nie pisałam. Zanim jednak do nich przejdę dziś chciałabym pokazać Wam fragment przesłany mi przez moją czytelniczkę - Wandę :)    Jest to fragment książki Jadwigi Lewczuk "Sekrety ciała i zdrowia". Ja już swój egzemplarz zamówiłam na allegro :) Nie mam pojęcia czy w książce znajduje się cokolwiek więcej na temat włosów, ale i tak z ciekawością przeczytałam całość.       W tym niewielkim kawałku książki, który możecie przeczytać poniżej autorka pisze o pierwiastkowej analizie włosów. Jest to takie badanie, które możemy wykonać w wielu laboratoriach w Polsce (niestety nie jest ono tanie - kosztuje ok. 300zł), w którym zostanie określony poziom pierwiastków śladowych w naszych włosach. Może być ono szczególnie pomocne w skomponowaniu odpowiedniej dla nas diety lub suplementacji. Tak jak pisałam Wam już kiedyś na blogu to właśnie na włosach najszybciej odbijają się wszelkie braki witamin i minerałów, bo organizm nie traktuje ich w sposób priorytetowy. Badanie to może przydać się tym z Was, które mają problemy z wypadaniem włosów i nie potrafią znaleźć przyczyny ani go zatrzymać. Co ciekawe wraz z analizą dostajemy również spis zasad żywienia jakimi powinniśmy się kierować biorąc pod uwagę to jakim typem metabolicznym jesteśmy. O samym badaniu możecie poczytać np. TU.     A teraz zerknijcie do książki: Zastanawiam się czy samej sobie takiego badania nie wykonać. Trochę odstrasza mnie cena i to, że aktualnie nie mam problemów z wypadaniem ;) Pewnie gdybym miała to wtedy łatwiej by mi było się zmotywować do wydania takiej kwoty. Jeśli jednak się zdecyduję to na pewno napiszę Wam wtedy o tym coś więcej. A może ktoś z Was takie badanie już sobie robił?   Dajcie znać w komentarzach czy warto :)   Pozdrawiam Was serdecznie, 