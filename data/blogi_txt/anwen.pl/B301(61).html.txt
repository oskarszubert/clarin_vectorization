Droga Anwen,   piszę do Ciebie, ponieważ od  jakiegoś czasu borykam się z pewnym problemem. Moje włosy u nasady stały  się bardzo cienkie, kruche, puszące, ich kondycja w tym miejscu znacząco się pogorszyła, natomiast reszta włosów jest w niezmienionym,  całkiem niezłym stanie. Zastanawiałam się co sprawiło, że kondycja  włosów tak drastycznie się pogorszyła i uświadomiłam sobie, że stało się  to za sprawą lakieru do włosów, to alkohol w nim zawarty tak bardzo je  wysuszył. Tutaj pojawił się kolejny problem - nie potrafię ułożyć włosów bez lakieru. Moja grzywka bez jego użycia wygląda fatalnie, reszta  również kiepsko się prezentuje. Szukałam alternatywy i znalazłam.   Do  buteleczki z rozpylaczem wcisnęłam trochę żelu do włosów bez alkoholu,  dolałam wody źródlanej, potrząsnęłam i mam coś co działa podobnie od  lakieru. Na pewno nie ułoży każdej fryzury i nie u wszystkich się  sprawdzi, ale pomaga zapanować nad włosami i nie wysusza ich jak lakier.  Nie podaję proporcji, bo sama troszkę kombinowałam, by uzyskać konsystencję, która będzie dla mnie odpowiednia, każdy musi sam znaleźć  idealne proporcje dla siebie. Nie mam zbyt dużego doświadczenia z żelem  lnianym, ale może zamiast sklepowego żelu można by użyć właśnie takiego?   Mój sposób na pewno można udoskonalić, może już o tym słyszałyście, a  to mnie się wydaje, że wymyśliłam coś fajnego ;) Może ktoś skorzysta z  tej metody, dla mnie przydatne rozwiązanie. Mogę się cieszyć ładną  fryzurą i nie niszczę przy tym włosów.    Pozdrawiam,  Klaudia 