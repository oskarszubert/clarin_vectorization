Chciałabym opowiedzieć Wam o moim odkryciu, które jest genialne w  swojej prostocie. Lubię dbać o włosy. Choruje już jakiś czas na  włosomaniactwo, ale niestety z powodu nadmiaru zajęć i związanym z tym  brakiem wolnego czasu nie "kręcę" własnych kosmetyków do włosów. Nie mam ani  czasu ani talentu...Jakiś czas temu w mojej łazience wraz z olejami  pojawiły się ziółka indyjskie: Maka i Kalpi Tone. Nie używałam ich  za często, bo były dość kłopotliwe. Ale pewnego dnia wpadłam na pomysł jak można je wykorzystać!  Dwa litry przegotowanej wody zmieszałam z połową malutkiej łyżeczki ziół indyjskich i użyłam jako płukankę. Włosy są po tym genialnie błyszczące, puszyste, a przy tym przyjemnie  dociążone. Mniej się puszą, nawet przy upalnej pogodzie. Nie są  przyklapnięte i mam wrażenie, że dłużej pozostają świeże. Pozdrawiam, Emilia 