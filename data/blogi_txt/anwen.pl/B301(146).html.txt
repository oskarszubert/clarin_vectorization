Takie pytanie zadaję sobie regularnie właściwie od pierwszych tygodni prowadzenia bloga. Na początku była to jedynie rodzina (a właściwie tylko moja siostra), potem pojawiło się kilka stałych czytelniczek i komentatorek. Pamiętam dobrze te czasy kiedy znałam je wszystkie :) To było świetne uczucie i do dziś trochę mi brakuje tej więzi z każdą komentującą u mnie osobą - niestety w tej chwili jest Was zbyt wiele bym mogła Was wszystkie "poznać" i zapamiętać. Niemniej jednak wciąż chciałabym wiedzieć kto mnie czyta, bo choć bloga piszę przede wszystkim dla siebie (wiem, że niektórych to dziwi, ale tak właśnie jest - moim zdaniem blog to nie misja, ale przede wszystkim przyjemność dla autora) to jednak nie pisałabym go tak długo gdyby nie Wy :)    Dlatego dziękuję Wam wszystkim za to, że pozwoliliście mi nieco się poznać i wypełniliście ankietę, którą już po raz drugi zamieściłam na blogu. Jeśli jesteście równie ciekawi kto czyta anwen.pl to ten wpis jest właśnie dla Was :))      Podobnie jak w zeszłym roku ankietę wypełniło ponad 5000 osób - to oczywiście nie przypadek, bo pewnie gdybym poczekała byłoby ich więcej, ale stwierdziłam, że taka "próba" jest zupełnie wystarczająca :)      Od zeszłego roku przybyło mi "aż" 3 męskich czytelników, ale wciąż jest to niecały 1% wśród wszystkich osób, które wypełniły ankietę :)) Jednym z tej trójki jest zapewne Konrad ;) dwóch pozostałych nie udało mi się niestety rozszyfrować :D       Przez ten rok moi czytelnicy też znacząco dojrzali :) Liczba niepełnoletnich spadła z 34% do zaledwie 20%. Przybyło mi też czytelniczek w grupie 30+ z czego bardzo się cieszę, bo samej mi zdecydowanie bliżej właśnie do nich ;)      Największa grupa to oczywiście studentki, więc jestem dumna, że pomimo  sesji, egzaminów, kolokwiów, a przede wszystkim wielu studenckich imprez  znajdują czas i na czytanie mojego bloga! ;) Cieszę się również, że czyta mnie i cała reszta, bo zdaję sobie sprawę z tego, że zarówno ucząc się, pracując czy zajmując domem macie sporo innych, ważniejszych obowiązków :)     Tutaj rozkład wygląda prawie identycznie jak i w zeszłym roku, więc nie będę nawet komentować :) Wyjaśnię może, że zadając to pytanie zastanawiałam się głównie nad tym jak u Was z dostępnością do różnych drogerii i sklepów, bo planując kolejne wpisy z serii "Na zakupy z Anwen" byłam ciekawa ilu z Was mogą się one przydać :)       10% mniej osób niż w zeszłym roku czyta moje wpisy codziennie i w sumie nic w tym dziwnego, bo ostatnio piszę trochę rzadziej. W tym roku nie mam zamiaru prześcigać się w ilości wpisów i zamiast na ilość mam ambitny plan postawić na jakość :) Czy mi się to uda? Zobaczymy... ale od razu uprzedzam, że jeśli tak to i ilość MWH będzie mniejsza (zamiast co tydzień będą pojawiały się raz na dwa tygodnie). Wiem, że niektóre z Was zaraz będą protestować, ale musicie zrozumieć, że zamieszczając przykładowo na blogu 10 postów w miesiącu nie chciałabym, żeby 4 z nich to były MWH. Nie mam jednak zamiaru zupelnie rezygnować z tego cyklu, chcę jedynie by ilość tych wpisów była proporcjonalna do reszty.  Przy okazji już teraz zapowiem, że szykuję dla Was niespodziankę z okazji 100 Mojej Włosowej Historii :))       Bardzo ucieszyły mnie wyniki tego pytania, bo od zeszłego roku przybyło mi sporo stałych czytelniczek. To dla mnie ogromny sukces, bo trzeba przyznać, że jak ktoś do mnie trafi z wyszukiwarki to jeszcze nic nie znaczy, dopiero jak postanowi ze mną zostać i zaglądać regularnie to mogę być z siebie dumna ;)      To pytanie oczywiście mnie nie zaskoczyło :) Rozkład jest bardzo podobny do tego zeszłorocznego, więc zgodnie z tym i z tym co napisałyście niżej:      postaram się, żeby na moim blogu w tym roku pojawiało się więcej porad, recenzji i planów pielęgnacji. Chciałabym, żeby było bardziej merytorycznie, ale z drugiej strony nie mam zamiaru robić z bloga encyklopedii włosowej, w końcu to tylko/aż BLOG i taki ma pozostać :) Na pewno możecie się jednak spodziewać więcej konkretów: konkretnych produktów, konkretnych metod i porad dla konkretnych osób ;) Przy okazji, bo kilka osób w uwagach pisało mi, że za dużo na blogu piszę o swoim prywatnym życiu, chciałabym przypomnieć, że już od kilku miesięcy prowadzę DWA blogi i to właśnie na ten drugi przeniosłam tygodnie w zdjęciach i wszystkie wpisy nie dotyczące włosów :)) Zapraszam TAM wszystkich tych z Was, którzy są ciekawi tego jak np. dbam o inne części ciała, co jem, jak się ubieram czy co robię w wolnym czasie, a Ci których obchodzą jedynie włosy mają teraz komfort czytania na tym blogu tylko o nich ;)      To pytanie w zeszłym roku miało pomóc mi rozstrzygnąć czy powinnam włączyć moderację komentarzy. Wtedy uznałam, że tak zrobię i powiem Wam, że to była najlepsza możliwa decyzja! Od tamtej pory ilość hejterów dramatycznie spadła (bo w sumie po co hejtować jak z góry wiadomo, że tego nie opublikuję) i w tej chwili takie komentarze pojawiają się naprawdę rzadko :) Cieszę się też, że pomimo moderacji wciąż chętnie u mnie komentujecie, pomagacie sobie wzajemnie i dyskutujecie. Tak jak pisałam w zeszłym roku komentarze są moim zdaniem ogromną wartością tego bloga i zachęcam te 25%, które jeszcze ich nie czyta do zmiany :)     Jedną rzecz muszę też przy okazji wyjaśnić, bo kilka z Was pisało mi w uwagach, że dowiedziało się, że niby sporo komentarzy nie akceptuję, nawet jeśli nie są hejterskie. Co ciekawe te osoby same przyznały, że im to się jeszcze nie zdarzyło, ale że tak słyszały ;) Nawet wiem, gdzie o tym słyszały, ale to oczywiście bzdura. Często widzę jak piszecie mi, że skasowałam Wasz komentarz, a on po prostu jeszcze się nie pojawił albo nie widać go dopóki nie wczytacie wszystkich (tak jest gdy pod wpisem jest ich więcej niż 200). Jakiś czas temu był owszem problem z bloggerem, który wrzucał do spamu większość komentarzy (w tym i moje!) i trochę trwało zanim się spostrzegłam co się dzieje :/ Być może wtedy właśnie zrodziła się plotka o usuwaniu przeze mnie niehejterskich komentarzy, bo w tej chwili akceptuję jakieś 99,9% ze wszystkich, które się pojawiają :)      Ilość osób, którym wygląd bloga się podoba również znacznie wzrosła od zeszłego roku. Nie dziwi mnie to ani trochę, bo teraz nawet i ja zaglądam tu z przyjemnością :)) To wszystko zasługa genialnej Pauli z bloga One little smile i Kasi - autorki grafiki w nagłówku :)       Tutaj również wyniki są bardzo podobne do zeszłorocznych :) Wciąż tylko 6% z Was narzeka na to, że zgadzam się od czasu do czasu współpracować z jakąś firmą. Mogę przytoczyć to, co napisałam ostatnio, bo wciąż jest to jak najbardziej aktualne: "...odrzucam jakieś 90% propozycji, które dostaję. Od dawna też nie przyjmuję już żadnych kosmetyków "do przetestowania",  więc nie musicie się obawiać, że recenzje, które się u mnie pojawiają  nie są obiektywne. Na moim blogu na pewno też nie spotkacie się z tak zwanymi tekstami sponsorowanymi. Jeśli zamieszczam tu jakąś opinię to jest ona wyłącznie moja i subiektywna.  Na szczęście firmy podchodzą do tego normalnie i nigdy nie spotkałam  się z wymogiem zamieszczenia 'pozytywnej recenzji'." Mogę jedynie dodać, że obecnie jeśli już decyduję się na podjęcie współpracy to zawsze staram się byście skorzystały na niej również Wy :) Ostatnie już pytanie pojawiło się głównie z powodu mojej ciekawości, ale też tego by pokazać Wam, że w ogóle macie taką możliwość :) Każdy z tych kanałów jest trochę inny, i na każdym z nich możecie spodziewać się nieco innych treści. Na facebooku znajdziecie głównie przypomnienia o wpisach, różne włosowe ciekawostki i sporo inspirujących zdjęć, na Instagramie urywki z mojego codziennego życia, a na Tumblerze maaaasę inspiracji w postaci zdjęć pięknych włosów. Twittera, tak naprawdę nie prowadzę, bo wciąż się tam nie odnajduję, a Bloglovin to jedynie narzędzie do obserwowania bloga. Ostatnie co mi pozostało to chyba YouTube, ale tam nie prędko (o ile kiedykolwiek) mnie znajdziecie ;)   Na koniec chciałabym Wam wszystkim jeszcze raz bardzo podziękować za udział w ankiecie, w szczególności zaś tym, którzy zostawili mi takie miłe wiadomości w ostatnim okienku :))) Wszystkie te komentarze przeczytałam z uwagą i jestem Wam za nie ogromnie wdzięczna, bo nic tak jak Wy nie motywuje mnie do pisania bloga! Za wszystkie krytyczne uwagi również dziękuję. Dzięki Wam wiem nad czym jeszcze powinnam popracować.    Pozdrawiam Was serdecznie,    PS Mam do Was dzisiaj jeszcze jedną prośbę. Trzeci i ostatni raz (w myśl zasady do trzech razy sztuka) zgłosiłam swojego bloga do konkursu Blog Roku 2013 organizowanego przez Onet. Długo zastanawiałam się nad tym czy w ogóle powinnam to robić, ale stwierdziłam, że dam sobie ostatnią szansę :) W zeszłym roku dzięki Wam zajęłam trzecie miejsce w swojej kategorii pod względem ilości zgromadzonych głosów i to był dla mnie wielki sukces, za który jeszcze raz Wam dziękuję. Jeśli i w tym roku chcielibyście mi pomóc to wyślijcie sms o treści:    D00257  (D, zero, zero, dwa, pięć, siedem)    na numer:  7122     Smsy można wysyłać od dziś do 6 lutego do godziny 12:00. Jeden sms kosztuje 1,23 zł, a dochód w całości przekazany zostanie na Fundację Gajusz, która prowadzi hospicjum dla dzieci osieroconych.     Na każdy z blogów można zagłosować tylko raz :) 