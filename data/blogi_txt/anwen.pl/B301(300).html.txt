Ponieważ co raz częściej pojawiają się pytania o to co jem pomyślałam, że taki wpis przyda się na blogu. Nie jest to co prawda stricte związane z tematem bloga, ale jak dobrze wiecie nasza dieta ma ogromny wpływ również na stan naszych włosów. Od razu uprzedzę wszystkie pytanie – ja nie jestem dietetykiem i naprawdę nie znam się na tyle na odżywianiu by móc Wam cokolwiek doradzić. W tym wpisie chcę jedynie przedstawić moje podejście do tej kwestii, więc jeśli tylko zauważycie, że coś robię nieprawidłowo skorygujcie mnie w komentarzach – będę bardzo wdzięczna za każdą radę czy sugestię. Musicie wiedzieć, że moja dieta nie jest dietą odchudzającą. Ze zbędnymi kilogramami (wciąż mam ich jeszcze kilka) staram się walczyć przy pomocy ćwiczeń o których pisałam Wam TU. Jedzenie jest dla mnie ogromną przyjemnością, więc nie wyobrażam sobie, że miałabym ciągle odmawiać sobie swoich ulubionych potraw. Często jem pierogi ruskie czy lody, bo bez nich moje życie byłoby po prostu smutne ;-) Od dłuższego jednak czasu próbuję trochę poprawić moją dietę i w tym celu opracowałam sobie plan, który możecie zobaczyć poniżej.  A zatem jak wygląda 13 zasad Anwen dotyczących żywienia: Staram się jeść      często (co 2-3 godziny), ale nieduże porcje.  Praktycznie nie      jem słodyczy, już jakiś czas temu skutecznie zamieniłam je świeżymi      owocami i muszę przyznać, że nawet mnie nie kusi by je kupować. Zobaczymy jak będzie w zimie ;)  Staram się nie      jeść niezdrowych przekąsek typu chipsy, paluszki, krakersy czy Sunbites'y ;) (z tymi ostatnimi jest zdecydowanie najtrudniej :D)  Próbuję nie jeść żadnych fast foodów. I o ile z hamburgerami czy innymi daniami z      McDonalda i tym podobnych miejsc nie mam żadnego problemu, to już rezygnacja z      pizzy przychodzi mi baaaaardzo trudno. Zawsze jednak wybieram wersje wegetariańską, więc przynajmniej nieco mniej tuczącą i zdrowszą. Praktycznie nie      jem białego pieczywa. Ogólnie jem go bardzo mało i jak już to wybieram ciemne i najlepiej na zakwasie. Przez jakiś czas nawet sama piekłam chleb, ale      dla jednej osoby się to zupełnie nie opłaca – jadłam go potem ponad      tydzień :D  Od jakiegoś czasu staram się jeść jak najwięcej świeżych warzyw i owoców. Teraz w sezonie      nie jest to takie trudne, ale mam nadzieję, że uda mi się wytrwać w tym      postanowieniu również zimą.  Bardzo rzadko      jem mięso. Nie kupuję żadnych wędlin, a jeśli już koniecznie chcę coś mięsnego na kanapkę to wybieram podsuszane kiełbasy typu krakowska czy żywiecka. Nigdy nie      zjadłabym cielęciny czy jagnięciny, tak samo mięsa z królika. Jeśli już decyduję się na mięso to      jest to najczęściej pierś z kurczaka lub indyka.  Próbuję włączyć do diety ryby. Niestety nie za bardzo umiem je tak przyrządzić by mi      smakowały, więc bardzo słabo mi to wychodzi :(  Do picia      wybieram zioła, naturalne soki (najchętniej aloesowy) lub wodę mineralną.      Rano wypijam jedną kawę, bo bez niej niestety nie jestem w stanie      funkcjonować ;)  W kuchni używam głównie oliwy z oliwek lub innych wartościowych tłuszczy. Prawie nie      jem masła i nie smażę na głębokim tłuszczu, ale za to codziennie piję olej z      wiesiołka (w kapsułkach). Codziennie wieczorem      wypijam koktajl z owoców. Czasami miksuję je ze zsiadłym mlekiem, ale      częściej wybieram wodę mineralną. Do jabłek prawie zawsze dodaję natkę      pietruszki. Na śniadanie      prawie codziennie jem owsiankę lub kaszkę bananową Mleczny Start z      Biedronki ;) Uwielbiam te kaszki i pomimo tego, że wiem, że są kaloryczne      nie umiem z nich zrezygnować. Do owsianki lubię dorzucić garść nasion (sezam, siemię), owoców lub orzechów.   Prawie nie      piję alkoholu. Jak już to wybieram wino (moje ulubione to różowe, półsłodkie), a latem posmakowało mi piwo typu Radler czy Shandy ;)   I to by było chyba wszystko :)) Jeśli o czymś zapomniałam to na pewno jeszcze dopiszę. A jak wygląda Wasza dieta? :) Pozdrawiam Was serdecznie,PS Maszyna losująca zadecydowała, że koszulkę "Karmimy psiaki" i kilka kosmetyków ode mnie otrzyma: Serdecznie gratuluję i oczywiście bardzo dziękuję wszystkim dziewczynom, które zdecydowały się wziąć udział w tej akcji! :))) 