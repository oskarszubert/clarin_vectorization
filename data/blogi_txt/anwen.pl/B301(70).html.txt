Hej!  Jestem stałą czytelniczką bloga, zawzięcie walczę o powrót moich  pięknych niegdyś (moim zdaniem) włosów i sama wdzięczna byłabym za takie  informacje, dlatego postanowiłam napisać i liczę na to, że opublikujesz  to jako małą przestrogę dla innych kobiet.   Otóż już raz prostowałam keratynowo włosy, bo są dość krótkie i  niesforne. Zabieg wykonywałam za pomocą Encanto, włosy wyglądały  świetnie, ale sama aplikacja strasznie dużo mnie kosztowała, okropnie  mnie wszystko piekło, dodatkowo przeczytałam więcej o szkodliwości  preparatu, więc postanowiłam znaleźć inny. Zakupiłam Kativę, reklamowano  ją bowiem jako sposób bezpieczny. Nigdzie nie znalazłam negatywnych komentarzy, kilka tylko pozytywnych.    Nałożyłam wszystko wg instrukcji na ulotce no i oczywiście dotarłam do  momentu prostowania. Napisane jest, że można go ominąć, jeśli zależy nam tylko na zmniejszeniu objętości włosów. Jeśli jednak chodzi o długotrwały efekt prostych włosów, trzeba prostować. Dla ostrożności  zastosowałam radę na ulotce, która dotyczyła włosów cienkich i obniżyłam  temperaturę.   I co? I przykra niespodzianka. Włosy zostały przypalone. Na szczęście  tylko jeden kosmyk, który zgubił się pod spodem. Przerwałam prostowanie,  zmyłam preparat. Gdybym nie obserwowała włosów, tylko w ślepo  pociągnęła prostownicą ("od 5 do 12 razy" - olaboga!!!!), pewnie nie  wyglądałoby to zbyt ciekawie. Myślę, że przy gorszym świetle, można by  rzeczywiście nie zauważyć i zrobić sobie krzywdę. Preparat kosztował  99zł. Nie jest to cena godna wydania. Włosy po preparacie przestały mi  się na jakiś czas puszyć, ale tyle to ja mam po dobrej masce. Generalnie produkt można uznać za drogi bubel. Nie kupujcie. ;)   Załączam zdjęcie popalonych włosów i dla porównania moich zwykłych końcówek.     Pozdrawiam, Magda. :)     Dopisek od Anwen: Dziewczyny przepraszam, że znów taki 'nie mój' wpis na blogu. Niestety chwilowo nie jestem w stanie normalnie pisać. Mam nadzieję, że zrozumiecie i mi to wybaczycie i że za kilka dni będę mogła wrócić do blogowania. Nie będę Wam pisała co się stało, bo to sprawy bardzo prywatne. Pozdrawiam Was serdecznie, A.  PS Zerknijcie proszę TU. 