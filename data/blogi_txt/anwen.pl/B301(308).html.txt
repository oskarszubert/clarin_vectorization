Korzystając z okazji, że się pochorowałam (we wszystkim trzeba znaleźć pozytywne strony ;) ) i przez okropny katar praktycznie straciłam węch, postanowiłam ponownie przetestować płukankę z l’cysteiną, o której wspominałam Wam TU i TU.  Zapachu płukanki prawie w ogóle nie czułam co było dla mnie wielkim ułatwieniem! Tak jak już pisałam, robiłam ją z tego przepisu: 10% aloes zatężony 10x (5 ml) 3% L-cysteina (ok. 2.5 ml) 1% pantenol 75% (0.4 ml) 85% woda (43.5 ml)  Po pierwszym powąchaniu dolałam do niej jeszcze kilkanaście kropel olejku eterycznego o zapachu werbeny, ale niestety niewiele to pomogło...  Ale nie o tym chciałam Wam dziś napisać :) Pamiętacie jak w tym wpisie zastanawiałam się co jest sprawcą wyjątkowo dobrej kondycji moich włosów w grudniu? Teraz już niestety wiem. Głównym winowajcą była jednak cysteina! To jednak ona wygładziła moje włosy i sprawiła, ze zapomniałam o tym jak wygląda „Bad-Hair Day”! Po dwóch użyciach (pod rząd) efekty płukanki utrzymują się u mnie 3 do 4 tygodni. Potem niestety włosy wracają do stanu poprzedniego i znów musimy użyć tego „śmierdziela”. Co konkretnie daje mi ta płukanka:  •    Włosy są niesamowicie błyszczące •    Wygładzone •    Łuski włosów domknięte (nie plączą się tak, nie zbijają w kolonie – nie muszę ich co chwile czesać) •    Są też bardziej sypkie •    Nie puszą się •    Są wyraźnie mocniejsze i bardziej odporne na uszkodzenia • Wyglądają bardzo zdrowo •    Stają się grubsze (przez co wizualnie jest ich jakby więcej)  Nie pozostaje mi więc nic innego niż pokochać siarkowy zapach tej płukanki ;) bo nie mam zamiaru się z nią więcej rozstawać!  I teraz mały apel do Was: jeśli będziecie robić zamówienie z ZSK dołóżcie do koszyczka l’cysteinę i spróbujcie tę płukankę a później napiszcie mi jak zadziałała u Was. Jestem niesamowicie ciekawa czy ten fenomen dotyczy tylko moich włosów czy Waszych również.  Pozdrawiam Was serdecznie,    PS. Jeszcze kilka informacji ze strony www.zrobsobiekrem.pl o działaniu cysteiny:  •    posiada działanie regenerujące - uczestniczy w procesach odżywiania i odnowy komórek, ze względu na małą masę cząsteczkową  jest łatwo wchłaniana; •    odżywia, regeneruje i wzmacnia włosy, przywraca im połysk i zdrowy wygląd; •    likwiduje stany zapalne skóry; • chroni przed szkodliwymi skutkami działania promieniowania UV; • jest związkiem o działaniu antyoksydacyjnym - sama cysteina wyłapuje wolne rodniki tlenowe a także jest surowcem do produkcji glutationu - specjalnego białka chroniącego komórki; • działa nawilżająco. 