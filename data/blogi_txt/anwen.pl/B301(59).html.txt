Takie pytanie zadała mi w mailu Magda - jedna z Was, moich czytelniczek i uświadomiła mi nim, że to rzeczywiście ciekawy temat, którego do tej pory na blogu nie poruszyłam :) Czym prędzej więc nadrabiam zaległości i zapraszam Was do mojego, subiektywnego poradnika 'Jak kupować odżywki' ;)     1. Sprawdzam skład   Praktycznie nigdy nie zdarza mi się kupować odżywki jeśli nie znam jej składu. Bardzo dużo kosmetyków jak wiecie kupuję on-line, ale i wtedy staram się znaleźć dokładny opis INCI, co niestety nie zawsze jest łatwe. Pomocne bywają blogi :)) i tu ukłon w stronę tych wszystkich z Was, które przy okazji recenzji podają składy kosmetyków.  O tym jak czytać składy i czego konkretnie szukać w produktach do włosów pisałam Wam już na blogu TU i TU, więc nie będę się powtarzać :) Tak w skrócie w przypadku odżywek najważniejsze są dla mnie ekstrakty i nawilżacze, staram się też unikać protein i zbyt dużej ilości emolientów, bo moje włosy łatwo obciążyć. Na te składniki stawiam w maskach, których używam rzadziej. Jeśli chcę by odżywka była lekka (moje zdrowe włosy właśnie takie lubią najbardziej) szukam takich, które mają wysoko w składzie antystatyki (-chloride) o działaniu lekko myjącym. Dzięki nim moje włosy przetłuszczają się wolniej, są ładnie odbite od nasady, mniej się strączkują i wyglądają na gęstsze.    2. Sprawdzam opinie   Nawet znając dokładny skład zawsze czytam w internecie Wasze opinie. W pierwszej kolejności zaglądam do KWC, a potem na blogi. Staram się wyłapywać osoby, które mają włosy lub problemy z nimi podobne do moich. Oczywiście idealną sytuacją byłoby znalezienie swojej 'włosowej siostry', ale mi się to dotąd nie udało. Wy możecie spróbować w bazie u Siempre :)  Jak szukam odżywek to zwykle zwracam uwagę na to czy nie obciąża ona włosów i nie sprawia, że są przyklapnięte. To dla mnie podstawowe kryteria :) Zwykle też, gdy ktoś pisze, że odżywka jest dla niego za lekka i nic z włosami nie robi to u mnie okazuje się hitem :D Pamiętajcie więc by nigdy nie sugerować się opinią dopóki nie wiecie jakie włosy ma osoba, która daną recenzję pisze :) O tym jakie dokładnie są moje włosy możecie przeczytać TU.    3. Sprawdzam promocje   Zawsze zanim kliknę 'Kup to' staram się sprawdzić czy nie da się tego kosmetyku kupić gdzieś taniej ;) Bardzo lubię wyszukiwać wszelkie promocje, korzystać z różnego rodzaju kodów rabatowych czy organizować wspólne większe zakupy ze znajomymi by nie płacić za przesyłkę lub przynajmniej płacić mniej.  Jeśli chodzi o sklepy stacjonarne to w tej chwili już tak nie wariuje na punkcie włosowych zakupów, ale dawniej znałam na pamięć praktycznie wszystkie ceny poszczególnych kosmetyków tak, że od razu wiedziałam czy warto z danej promocji skorzystać :D   4. Szukam 'podobnych'   To chyba najprostszy sposób na zakupy :) Jeśli już znajdziemy coś, co u nas dobrze działa (jak w moim przypadku było z aloesem czy olejem babassu) to potem przy kolejnych zakupach wiemy już czego mniej więcej warto szukać. Ja unikam np. masła shea, które kompletnie się u mnie nie sprawdza, a wybieram odżywki z ziołami, ekstarktami czy olejkami eterycznymi (jak TA rozmarynowa).      A co zrobić jeśli mimo wszystko odżywka, którą kupiliśmy kompletnie się u nas nie sprawdza?    Oczywiście możemy ją komuś podarować/odsprzedać albo też zużyć w inny, alternatywny sposób :) O kilku takich pomysłach pisałam już TU. Często takie nielubiane odżywki zużywam też do olejowego serum, olejowania na odżywkę lub po prostu tuninguję ją półproduktami tak by lepiej u mnie działała (o tuningowaniu też już pisałam TUTAJ). Ostatnio wyczytałam też ciekawy sposób na wykorzystanie odżywki jako balsamu do ciała d/s (takiego jak ten słynny z Nivei). Pisała o takim wykorzystaniu odżywek do rąk u siebie Wiedźma, a ja poszłam krok dalej i odżywkuję w ten sposób całe ciało po prysznicu :) Skóra jest cudownie nawilżona i przy okazji ładnie pachnie :D a mi nic się nie marnuje...   Pozdrawiam Was serdecznie, 