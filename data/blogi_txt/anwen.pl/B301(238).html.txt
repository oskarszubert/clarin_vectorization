Z kręconymi włosami zwykle jest tak, że albo się je kocha albo nienawidzi. Ja zdecydowanie należę do tej pierwszej grupy ;) tak jak i bohaterka dzisiejszej MWH, która naprawdę kocha swoje kręciołki i nauczyła się dbać o nie tak, by zachwycały! Kiedy  byłam małą dziewczynką miałam bardzo długie włosy, do pasa , o które zawsze dbała moja mama. To ona zapuszczała mi je i pielęgnowała. Aby każdego dnia było mi praktycznie i wygodnie chodzić  do szkoły robiła kucyki, warkocze i koki. Moje włosy są z natury bardzo kręcone, więc możecie sobie wyobrazić  jak bardzo musiało boleć  mnie rozczesywanie tak długich i pokręconych włosów. W rezultacie miałam wielka szopę pachnącego sianka. Nigdy specjalnie moje włosy nie kojarzyły mi się z czymś przyjemnym. Moja pielęgnacja będąc dzieckiem  była dla mnie udręką.  Nigdy wcześniej jako nastolatka nie przywiązywałam wagi do efektownych rozpuszczonych włosów. Fakt! Każdy zawsze mówił „jakie piękne bujne włosy”, więc czułam iż to jak wyglądają  w zupełności wystarcza. Zatem nie stosowałam nigdy specjalnej pielęgnacji. Włosy  myłam ziołowymi szamponami i nakładałam odżywkę by lepiej się rozczesywały.      Przyszedł wreszcie czas kiedy zapragnęłam coś zmienić, więc możecie się domyślić, że zmiany nastąpiły w mojej fryzurze. W gimnazjum moje bujne, długie włosy obcięłam do ramion. Po pewnym czasie obcięłam je jeszcze krócej, więc miałam afro.            Jednak nie czułam się z byt komfortowo z taka fryzurą więc poprzez moje zainteresowanie włosami o takiej strukturze i budowie zostałam bardzo skutecznie uświadomiona przez fryzjera, że najlepiej wgniatać  we włosy kosmetyki do pielęgnacji kręconych włosów tak by nadać fryzurze idealny skręt. Tak też było.  Przestałam je rozczesywać  i zaczęłam używać kosmetyków do włosów naturalnie kręconych między innymi były to pianki i kremy do stylizacji. Cały czas dodatkowo nie rezygnowała z odżywek do łatwiejszego rozczesywania.    Moje włosy zapewne jak i włosy większości z was dziewczyny, które maja kręcone spiralki są bardzo suche. Pianki na bazie alkoholu wysuszyły mi je totalnie. Nie rezygnowałam jednak ze stylizacji i bardzo skrupulatnie układałam loki.       Zapuściłam włosy na trochę dłuższe i dbałam o nie.      Włosy bardzo odżyły. Kremy do stylizacji ładnie i  lekko podkreślały moje loki. Poniżej zdjęcie z którejś sesji zdjęciowej, włosy lekko po stylizacji. Nie są kręcone, naturalny skręt, suszone suszarką.          Kiedy kondycja moich włosów znacznie się poprawiła, pomyślałam dlaczego nie zapuścić i nie osiągnąć długości z dawnych lat. Teraz już wiedziałam jak mogę bardziej zadbać o swoje włosy. Włosy rosły bo zależało mi teraz na długości. Nie  zapominałam cały czas o skręcie. Zależało mi by skręt był jak najbardziej atrakcyjny.  Zaczęłam czytać różne portale poświęcone tematyce pielęgnacji włosów. Zupełnie całkiem nie dawno, mam na myśli rok temu zaczęłam olejować  te długie już kręcone loki. Włosy były dłuższe bardziej ciężkie, skręt który uzyskiwałam był bardzo mocny na końcach od nasady włosy bardziej się prostowały. Olejowanie sprawiło iż porowate włosy stały się bardziej miękkie, lśniące, dużo bardziej nawilżone. Stały się  mięsiste w dotyku a nie jak pajęcza nić. Poniżej włosy które zaczęłam olejować rok temu, włosy długie w procesie zapuszczania.            Zdarzało mi się również od czasu do czasu  prostować włosy w trakcie kiedy zaczęłam je zapuszczać:       Swoje kuracje włosowe zaczęłam znacznie rozbudowywać. Nie lubię kiedy mam suche włosy, a zazwyczaj pomiędzy jesienią a zimą a także zimą a wiosną są najbardziej  przesuszone. Zrezygnowałam całkiem z suszarki, zatem są jeszcze bardziej sprężyste i żywe. Schną zawsze naturalnie. Zatem do roboty:        Oleje    1. Stosuje obecnie obligatoryjnie zawsze bezwzględnie oleje. Bez olejowania nie wyobrażam sobie swojej kondycji włosów. Do tej czynności używam oleju lnianego. 100% czystego lnianego oleju, bardzo często zakupuje go w Almie.     2. Drugi mój ulubiony olej to oczywiście arganowy -  Argan vital skin oil, również 100% naturalny. Po nim włosy są wyjątkowo miękkie i delikatne. Szampon    1. Syoss, Professional performance. Intensywnie regenerujący i pielęgnujący włosy suche i zniszczone. Odżywka    1.  Gliss kur, hair repair. Dzięki niej, moje długie włosy mam idealnie rozczesane i nawilżone. Maski    1.       Kerastase nutritive, oleo-curl-intense. Zdaję sobie sprawę, że ten kosmetyk jest bardzo drogi, natomiast dodam, że bardzo wydajny.  Mam ta maskę już tak długo, stosuję ją naprzemiennie z innymi i świetnie się sprawdza. Jest typowo do włosów kręconych. Pomijając cenę,  polecam.    2. Erboristica, maska do włosów z siemieniem lnianym i masłem karite. Jej używam najrzadziej. Nie do końca działa dla mnie jak się spodziewałam.    3.       Pilomax, henna WAX, regeneruje włosy suche i zniszczone jasne.      Za czasów dużej aktywności mojej suszarki używałam ochronę do spryskiwania włosów narażonych na gorące powietrze suszarki bądź prostownicy. Perfectliss, Spray lissant thermo- protecteur z firmy Jean Louis David. Tez bardzo wydajny produkt. Swoje końcówki zabezpieczam albo olejami albo serum z Avon do włosów puszących się lub typowo do końcówek, z serii zielonej i pomarańczowej. Stylizacja    1.       Kerastase Nutritive oleo-curl, krem do włosów kręconych. Delikatny w konsystencji o pięknym brzoskwiniowym zapachu. To chyba mój ulubiony kosmetyk do włosów.    2.       Spray, Frizz-Ease, John Frieda, używam sporadycznie kiedy włosy są mało żywe i nieco oklapnięte. Świetnie pobudza loki po kilku dniach.     Swoich włosów nie myje zbyt często około dwa razy w tygodniu.   Po zastosowaniu takiej kuracji, po dłuższej pielęgnacji moje włosy wyglądają następująco :)            Zachęcam wszystkie dziewczyny do wytrwałej i bardzo cierpliwej pielęgnacji. Widziałyście jak wyglądały moje włosy. Teraz je po prostu kocham!!! Pamiętajcie zawsze się opłaca!!! :)))      Monika :) 