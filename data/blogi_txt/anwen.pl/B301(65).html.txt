Dzisiejszy wpis jest co prawda nie do końca zgodny z założeniem serii, ale mam nadzieję, że taka włosowa ciekawostka i Wam się spodoba. Włosy hindusek (przede wszystkim tych z telewizji) zawsze wzbudzały we mnie ogromną zazdrość i wyobrażałam sobie, że ulice są tam pełne pięknowłosych kobiet. Jak widać myliłam się... :)      Na blogach "włosowych" często pojawiają się zachwyty włosami Hindusek, połyskiem, wyglądem, tym jakie są zadbane.   Chciałabym trochę ten pogląd zweryfikować :) Warto pamiętać, że większość z nas ogląda włosy Hindusek z TV, kina Bollywood itd. I tak jak włosy Polek nie wyglądają tak, jak włosy Marty Żmudy-Trzebiatiowskiej  w reklamie Pantene, tak włosy Hindusek nie wyglądają wcale tak idealnie.   Rzeczywiście, większość kobiet ma włosy długie, bardzo gęste i grube. Ale jednocześnie pojedyncze włosy są aż za grube, bardzo sztywne, często przesuszone. Piszę tu o włosach zwykłych Hindusek, jakie można spotkać na ulicy. Wiele Hindusek (starszych) ma też dużo siwych włosów, często nie farbowanych. Znowu farbowane włosy wcale nie wyglądają tak idealnie, problemem jest przesuszenie i dziwny rudy kolor, zupełnie niepotrzebnie "psujący" naturalną czerń. Zapewne jest to naturalna henna.   Kolejny olbrzymi problem to zanieczyszczenie w miastach, powietrze jest naprawdę b. brudne, pełne spalin i kurzu. Moje normalnie gładkie i błyszczące włosy po kilku godzinach także stawały się sztywne i matowe.   Międzynarodowe koncerny w reklamach TV głównie stawiają na zmiękczenie i połysk. Myślę więc, że są to główne problemy Hindusek.   Podsumowując, nie gloryfikujmy i nie uogólniajmy: nasze włosy wcale nie są takie złe w porównaniu do włosów przeciętnej Hinduski, choć oczywiście wiele kobiet ma wspaniałe czarne włosy, ale naprawdę nie wszystkie :) Indie to przede wszystkim kraj niesamowicie biedny i myślę, że większość kobiet ma na głowie ważniejsze rzeczy niż pielęgnacja włosów, a bez niej ich włosy wcale aż tak nie zachwycają.    Poniżej kilka zdjęć, gdzie można pooglądać Hinduski :) Pozdrawiam,  Gośka 