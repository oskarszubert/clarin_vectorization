Czasami jest tak, że dostaję od Was włosową historię, która tak naprawdę jest dopiero początkiem Waszej włosomaniaczej drogi i chociaż bardzo chciałabym zamieścić ją na blogu od razu, wiem, że za jakiś czas będziecie mogły się pochwalić o wiele lepszymi efektami. Jeśli jest wśród czytelników ktoś kto wysyłał mi swoją MWH kilka miesięcy temu, a ja jej jeszcze nie opublikowałam - nie wahajcie się :) możecie spokojnie przesłać mi uaktualnioną wersję raz jeszcze jeśli czujecie, że teraz osiągnęłyście już coś, czym chcecie się przed innymi pochwalić :) Obiecuję, że nie będziecie długo czekać na publikację ;) Podobnie było właśnie w przypadku Nivis i bardzo się cieszę, że napisała do mnie jeszcze raz, bo teraz jej włosy są naprawdę piękne. Zresztą zobaczcie sami :)   Witaj Anwen :)      Jest to moja druga włosowa historia po roku pielęgnacji. Wysyłałam Ci  kiedyś historię po 5 miesiącach, ale teraz widzę,  że nie była ona  wystarczająca, więc postanowiłam na rocznicę napisać nową, wzbogaconą o  więcej doświadczeń :)                 Zacznę od tego,  że jako dziecko miałam urocze zawijaski koloru  blond. W wieku 6-7 lat zostałam ścięta na grzyba a włosy  nieco mi przyciemniały. Nie mam zdjęcia z tego okresu. Na komunię miałam  jasnobrązowe druty do ramion. Nic ciekawego, aczkolwiek były zdrowe i  mocne. Do 5 klasy podstawówki urosły mi do pasa, ale były niewygodne (a i tak zawsze nosiłam je spięte), więc ściełam je do ramion. W wakacje  między 5 a 6 klasą mama zrobiła mi na głowie jajecznicę (chciałam blond  pasemka). Tragedia. Na szczęście fryzjerka przed moim powrotem do szkoły  mnie odratowała.          Okres gimnazjum to był przełom (w negatywnym znaczeniu) dla mojego włosia. Farbowanie, prostowanie, cieniowanie i tak w kółko. Oczywiście  bez jakiejkolwiek ochrony, ot zwykły szampon (z tego co pamietam to  często używałam ziaji z figą). W 3 klasie zrobiłam sobie blond balejaż.  KOSZMAR!           W 1 liceum nic nie robilam z włosami. Rosły sobie i w dalszym ciągu wyglądały koszmarnie.             Między 2-3 klasą liceum wyglądały już znośnie, mniej prostowałam, ale  w dalszym ciągu farbowałam (ciemne brązy, brązy).            Używałam  jedwabiu z biosilku, teraz wiem, że to był błąd. Końce miałam suche i  porozdwajane, jednak włosy sięgały już prawie do talii - nie chciałam  ich ścinać. Jednak jak to z kobietami bywa zapragnęłam zmian. Zapragnęłam rudych włosów więc postawiłam na DEKOLORYZACJĘ. Musiałam  oczywiście ściąć dużo włosów, które nie podołały (na moje oko było to  około 10 cm). Kolor wyszedł ładny, jednak niestety trzymał się na  włosach  super krótko. Farbowałam różnymi czerwonymi/bursztynowymi  farbami przez całe wakacje (kolor po 2 tygodniach się wypłukiwał).                Nadeszły studia. Chciałam "odmienić się" na nowy rok szkolny, więc poszłam do fryzjera stylisty. I to był błąd mojego zycia (do dzis walczę  ze skutkami tego eksperymentu).  Oznajmiłam miłemu panu, że oddaję się w  jego ręce i niech robi co chce. Degażował mi włosy, grzywkę. Miałam na  głowie wszystko. Włosy były wycieniowane na maxa. Wyglądały nawet  ładnie.         Ale tylko w ten jeden dzień.  Rano, po umyciu  włosów przeżyłam szok. Siano, włosy wywijały się w każdą stronę.  Prostowałam więc codziennie rano lekko wilgotne wlosy (myłam zawsze rano  bo po nocy wyglądały koszmarnie) OCZYWISCIE ROBIŁAM TO BEZ ŻADNEJ TERMOOCHRONY BO PO CO. Można się więc domyślić jak po roku takiej  "pielęgnacji" wyglądały moje włosy. Były suche, łamliwe, wykruszone,  porozdwajane końce, wypadały na potęgę. Przez rok nic nie urosły bo  regularnie się kruszyły. Ogólnie rzecz biorąc masakra. W między czasie  jeszcze raz pofarbowałam włosy na czarno. Jednak po krótkim czasie czerń  mi się znudziła. I co zrobiłam? DEKOLORYZACJĘ! Postanowiłam wrócić do  rudych włosów. Oczywiście po wyjściu od fryzjera było super. Po drodze (w wakacje rok temu) pofarbowałam włosy na czerwono. Widać na  nim w jak tragicznym były stanie. Zaczęłam się wtedy zastanawiać czy mogę  je jakoś naprawić, ale na razie były to tylko chęci, czynów brak.  Oczywiście po 2 miesiącach kolor mi się znudził, więc z powrotem  zrobiłam sobie włosy czarną farbą (casting hebanowa czerń). Kolor  wypłukał się po tygodniu do brązu. Włosy wypadały, były matowe, suche,  łamliwe i połamane na długości.          I to był przełom... Początek października - rozmawiałam z koleżanką na temat moich włosowych problemów. Poleciła  mi picie drożdży (bardzo zależało mi na przyroście, bo marzylam o dlugich  włosach a nie mogłam ich zapuścić) oraz poczytanie Twojego bloga.     Zaczęłam chłonąć wiedzę włosową niczym gąbka. Całe dnie siedziałam i czytałam wpisy na Twoim blogu. Postanowiłam zakupić nowy szampon (padło  na alterrę z kofeiną) i maskę (alterra z aloesem i granatem) oraz  jantar. Odstawiłam prostownicę. Przez pierwsze kilka miesięcy w ogóle  nie widziałam dużej różnicy. Włosy w dalszym ciągu się puszyły.   Odkryłam olejowanie. Zaczęłam od oliwy z oliwek i oleju z pestek  winogron, które na moje wysokoporowate włosy działały cuda.        To włosy po około 5 miesiącach pielęgnacji.          Włosów nie farbowałam farbami chemicznymi od lutego 2013. Oto odrost z  czerwca: Zafarbowałam włosy czarną henną khadi, jednak  nie chwyciła dobrze (nie utleniałam i dałam maskę)          Zdziałała jednak niesamowite cuda na moje włosy. Były lśniące i grube,  takie jakie zawsze chciałam mieć. Były w coraz lepszym stanie. Olejowałam co 2 mycie, po każdym myciu odżywka albo maska. Przestały tak  koszmarnie wypadać. Tak na prawdę dopiero w wakacje zaczynały nabierać pożądanego blasku, witalności i elastyczności. Obecnie (po farbowaniu  henną khadi ciemny braz) wyglądają tak:         W lipcu  zostały podcięte o około 5 cm. (pierwszy raz od początku  włosomaniactwa... co wyszło im na dobre!:))          Dalej walczę o zdrowe włosy, jednak już obecnie przestały się tak  puszyć, łamać i końcówki się nie rozdwajają, włosy są ogarnięte i  wygładzone (mimo,  że są połamane na długości - tak, dalej z tym walczę)       A co robię?    - Myję zazwyczaj codziennie szamponem Alverde z olejem arganowym   - Raz na tydzień oczyszczam szamponem Eva natura z czarną rzepą   - olejuję oliwą z oliwek i olejkiem sesa - zawsze na sucho   - używam balsamu na brzozowym propolisie, balsamu marokańskiego,  maski z avocado z superpharm i czasem maski z efektem laminowania  love2mix   - odżywka garnier z aloesem albo avocado   - narazie nic nie wcieram ;)   - czeszę wosy grzebieniem z szeroko rozstawionymi zębami i szczotką z włosia dzika   - nie suszę   - nie prostuję   - nie farbuję chemicznie - zabezpieczam końce jedwabiem z marion  albo olejkiem arganowym alverde     Mam nadzieję, że niedługo będę mogła pochwalić się pięknymi włosami do talii :)   Pozdrawiam wszystkie włosomaniaczki,  Nivis 