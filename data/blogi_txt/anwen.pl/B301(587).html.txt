W tym roku Święty Mikołaj był dla mnie wyjątkowo łaskawy. Oprócz wymarzonych perfum (rodzice) i idealnego pędzelka do blendowania (siostra) dostałam dwa szampony w kostce LUSH od mojej przyjaciółki Alicji (którą bardzo serdecznie pozdrawiam :-) ) mieszkającej w Londynie.   O firmie LUSH i ich ręcznie robionych, pięknie pachnących kosmetykach można przeczytać praktycznie na każdym urodowym blogu czy forum. Ja oczywiście nie byłabym sobą jakbym natychmiast nie zwariowała na ich punkcie. Średnio raz w tygodniu wypełniałam koszyk na ich stronie niestety nigdy nie realizując zamówienia :( Koszty przesyłki mnie przerażały. W sumie już zdecydowałam, że po Nowym Roku zamówię je po prostu na allegro, a tu taka niespodzianka! Dostałam niebieską kostkę Seanica i pięknie pachnącą cynamonem New Shampoo Bar. Przez kilka najbliższych tygodni mam zamiar poużywać tylko ich, żeby móc później napisać Wam rzetelną recenzję. Oczywiście trochę przeraża mnie ten SLS na samym początku składu, ale postaram się nie sugerować tym przy wydawaniu opinii. Na pierwszy ogień pójdzie na pewno New, bo znów walczę z wypadającymi włosami :( nie wiem, który to już raz w tym roku…    A Wy jesteście zadowolone z prezentów? ;) 