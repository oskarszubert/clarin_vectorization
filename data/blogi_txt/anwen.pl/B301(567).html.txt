Każdy kto kiedykolwiek próbował dbać o włosy na pewno przynajmniej raz zetknął się z osławioną maską WAX (a dokładnie Henna Treatment Wax). Nie wiem ile w tym prawdy, ale pierwszy raz jak jej używałam (jakieś 10 lat temu) to krążyła o niej opinia, że polecana jest dla osób po chemioterapii. Mi poleciła ją starsza siostra, która po chorobie straciła bardzo dużo włosów, a dzięki tej masce bardzo szybko jej odrosły. Nie pamiętam jak wtedy na mnie zadziałała, ale ponownie kupiłam ją dopiero na studiach i niestety się zawiodłam. Włosy były mocno obciążone, skalp podrażniony i ogólnie nie zauważyłam żadnych pozytywnych efektów. W składzie ma SLS, którego unikam nawet w szamponach i bardzo dziwi mnie po co producent umieścił taki silny detergent w masce? Może podrażnienie, które powoduje przyspiesza porost? Zauważyłam, że większość tego typu preparatów powoduje swędzenie/mrowienie skóry głowy... i może coś w tym rzeczywiście jest, bo jak np. rośniemy to swędzi nas skóra (przynajmniej u mnie tak jest i potwierdzą to pewnie Panie, który były choć raz w ciąży). Poprawcie mnie proszę jeśli się mylę, bo to tylko takie moje luźne przemyślenia ;) Firma Richards   Appleby produkuje maskę WAX w dwóch wersjach: uniwersalną i do włosów blond. Przy czym jeśli popatrzycie na skład (poniżej) to zauważycie, że różnią się one jednym składnikiem – w wersji blond dołożony jest rumianek. Ogólnie skład mają raczej słaby i szczerze mówiąc dziwię się skąd biorą się te wszystkie zachwyty... może efekt placebo?   Biovax natomiast to nasz polski odpowiednik maski WAX produkowany przez firmę L’biotica. Do niedawna nazywał się również WAX, ale jakiś czas temu producent ulepszył składy (np. usunął z nich parabeny) i przy okazji zmienił nazwę i opakowania. Maska ta jest produkowana aż w 7 wersjach (do włosów: farbowanych, ciemnych, blond, suchych i zniszczonych, wypadających, przetłuszczających i osłabionych – latte) i każda wersja ma również swój szampon i odżywkę b/s w sprayu. Tutaj możecie obejrzeć te jak i inne produkty tej firmy: http://www.lbiotica.pl/. Ja aktualnie wypróbowałam cztery rodzaje: latte, do ciemnych, do suchych i zniszczonych oraz do wypadających włosów. Wszystkie oprócz tej ostatniej bardzo mi się podobały. Teraz kusi mnie, żeby wypróbować wersje do włosów farbowanych, ale to chyba jakaś nowość, bo nigdzie jej jeszcze nie widziałam. Wszystkie te maski najlepiej jest nakładać po umyciu na dłuższy czas (minimum 30min), na to czepek (który dołączony jest do maski – nawiasem mówiąc producent bardzo o nas dba: zawsze dokłada do maski 2 gratisy – czepek i próbkę serum A+E albo jedwabiu) a na to jeszcze ręcznik. Po wysuszeniu moje włosy są miękkie, gładkie i bardzo odżywione, ale nie obciążone. Nie mamy co liczyć na to, że maski te przyspieszą nam porost włosów, ale mogę z pewnością stwierdzić, że używane regularnie naprawdę poprawiają kondycję włosów! Mają też świetną konsystencję (gęstą, ale nie zbyt gęstą) i w większości bardzo ładnie pachną (wyjątkiem była ta do wypadających włosów). Bardzo dobrze nadają się też do tuningowania – idealnie miksują się z takimi składnikami jak żel aloesowy, miód, żółtko, keratyna, oleje i co tylko wpadnie nam do głowy. Chociaż już skład maski jest na tyle bogaty, że jeśli nam się nie chce, możemy nie kombinować i spokojnie nakładać ją samodzielnie na włosy – efekt i tak będzie świetny. Cenowo maski Biovax też wypadają całkiem nieźle, zwłaszcza jeśli trafimy na promocję – wtedy zapłacimy ok. 13zl za 250ml.    Podsumowując, jeśli miałabym wybierać między tymi dwoma maskami bez wahania wzięłabym Biovax. Wiem, że wiele osób jest zadowolonych z WAXA i zauważa po nim przyspieszony porost, ale ja zdecydowanie wolę w tym celu kupić odpowiednią wcierkę, a maskę używać tylko (albo raczej aż) do odżywienia włosów.    Skład BIOVAX: /wersja do wypadających włosów/ Aqua, Cetyl Alcohol, Cetearyl Alcohol (And) Ceteareth - 20, Cetrimonium Chloride, Aloe Barbadensis Leaf Juice, Amygdalus Dulcis (Sweet Almond) Oil, Acetylated Lanolin, Glycerin, Lawsonia Inermis Extract, Mel (Honey) Extract, Parfum, Benzyl Alcohol (And) Methylchloroisothiazolinone (And) Methylisothiazolinone, Citric Acid, Linalool, Potassium Sorbate, Sodium Benzoate, C.I. 42090   Skład WAX: /wersja do włosów blond/ Aqua, Cetearyl Alcohol, Sodium Lauryl Sulphate, Methyl Paraben, Anthemis Nobilis, Lawsonia Inermis, Parfum, Propyl Paraben, Citric Acid, Benzyl Alcohol, Methylchloroisothiazolinone, Methylisothiazolinone, CI 19140/wersja uniwersalna –brązowe napisy/ Aqua, Cetearyl Alcohol, Sodium Lauryl Sulphate, Methyl Paraben, Lawsonia Inermis, Parfum, Propyl Paraben, Citric Acid, Benzyl Alcohol, Methylchloroisothiazolinone, Methylisothiazolinone, CI 15510, CI 17200, CI42090, CI 73015. 