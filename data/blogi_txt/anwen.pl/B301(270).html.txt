Taka seria wpisów chodziła mi po głowie już od baaaardzo dawna. Bardzo często prosicie mnie o doradzenie Wam dobrych produktów do włosów. Oczywiście jak już wielokrotnie pisałam nie da się jednoznacznie określić czy ten konkretny szampon/odżywka/maska sprawdzi się na Waszych włosach, bo to wszystko zależy od ich typu, ale chciałabym pokazać Wam co sama bym kupiła, gdybym poszła na włosowe zakupy.    Na pierwszy ogień wybrałam Rossmann, bo jest on chyba najlepiej dostępnym sklepem z kosmetykami. Planuję zrobić podobne wpisy i o innych sieciowych drogeriach, a także zwykłych marketach (typu Tesco, Biedronka czy Auchan) i sklepach internetowych. Jeśli mielibyście sugestie, gdzie chcecie bym zabrała Was na zakupy następnym razem to piszcie w komentarzach :)    A dziś zobaczcie co włożyłabym do koszyka, gdybym chciała zrobić włosowe zakupy w Rossmannie:    Szampon oczyszczający:   1. Barwa Żurawinowa 2. Szampon pokrzywowy, Green Pharmacy      3. Szampon Urea, Isana Med         Mój wybór padłby na ten ostatni, ale nie dlatego, że uważam go za najlepszy z nich, ale raczej dlatego, że jeszcze go nie miałam i jestem ciekawa działania. Ogólnie wybierając szampon do oczyszczania kierujmy się tym, żeby jego skład był krótki i by mocniejszy detergent (SLES) występował na 2 miejscu w składzie. Taki szampon nic poza oczyszczaniem nie robi, więc nie musi być ani drogi, ani specjalnie dobry. Pisałam o tym już kiedyś TUTAJ.    Łagodny szampon/taki do częstego mycia:   1. Szampony Aletrry      2. Łagodny płyn do mycia ciala i wlosów 3w1, Johnson's baby      3. Szampony Hipp         4. Szampon Babydream      5. Pianka, Facelle      Zdecydowałabym się na ostatni z tych produktów, bo jak już wiecie bardzo lubię wszelkie pianki do mycia. O poprzednich dwóch takich produktach pisałam Wam kiedyś TU. Pianka z Facelle to nowość, którą kupiłam i wypróbowałam dosłownie wczoraj :) Jak na razie mogę napisać tylko tyle, że świetnie się nią myje, nie plącze zupełnie włosów i z racji kwasowego odczynu pH bardzo fajnie domyka łuski włosów. Już przy spłukiwaniu robią się gładkie i śliskie i nie potrzebuję nakładać po niej żadnej odżywki.    Odżywka:  1. Nawilżająca, Isana      2. Awokado i Karite, Garnier      3. Balsam łopianowy, Green Pharmacy      4. Odżywki Nivea (np. Long repair)      Jeśli miałabym się decydować na zakup w tym momencie to pewnie wzięłabym odżywkę z Nivei, bo jak już wiecie od jakiegoś czasu ją stosuję i naprawdę fajnie się u mnie sprawdza. Na drugim miejscu jest Balsam z Green Pharmacy, który również miło wspominam. Nie obciążał mi włosów i sprawiał, że wizualnie miałam ich więcej. Odżywka z Garniera sprawdzi się zwłaszcza na wysokoporowatych, kręconych lub przesuszonych włosach, moje osobiście się z nią nie polubiły, ale wiem, że u bardzo wielu osób jej działanie jest naprawdę dobre.   Mgiełka: 1. Gliss Kur      W Rossmannie do wyboru mamy co prawda dużo więcej odżywek w sprayu, ale te z Gliss Kur są zdecydowanie najlepsze. Pomogą rozczesać nam włosy, wygładzą je, ujarzmią i sprawią, że będą bardziej błyszczące. Silikony dodatkowo ochronią włosy przed mechanicznymi zniszczeniami.   Maska:   1. Aloes i Granat, Alterra      2. Total repair, Elseve      Trudny wybór, bo moje włosy akurat bardzo lubią obydwie te maski :) Ta z Elseve ma sporo protein, więc jeśli się z nimi nie lubicie to nie polecam. Alterra jest bardziej nawilżająca, ale ma za to alkohol, który też nie każdemu będzie pasował (muszą na niego uważać osoby z włosami mocno zniszczonymi, przesuszonymi lub cienkimi i delikatnymi).   Olej:   1. Olejek arganowy, Bielenda 2. Oleje Alterra      3. Olejek Babydream fur mama     4. Masło do ciała kakaowe, Isana         Znów przy zakupie kierowałabym się głównie ciekawością :D Olejek z Bielendy, który jak zobaczymy w składzie tylko z nazwy jest arganowy (na 1 miejscu mamy w nim olej sojowy, a tytułowy argan dopiero na 3) to nowość, której nie miałam jeszcze okazji wypróbować. Wybierając racjonalnie czyli kierując się stosunkiem ceny do jakości wybrałabym zdecydowanie Babydream fur mama. Co prawda nie przepadam za jego zapachem, ale działa idealnie ;) Dla tych co nie lubią olejowania włosów jest jeszcze krem z Isany o pięknym kakaowym zapachu.   Wcierka:     1. Woda brzozowa, Isana      2. Mgiełka Radical i Odżywka wzmacniająco-regenerująca, Radical Niestety w Rossmannie mamy bardzo słaby wybór wcierek :( Zarówno te z Radicala, jak i woda brzozowa mają w składzie duże ilości alkoholu. Oczywiście we wcierkach jest to nawet pożądane (pomagają wnikać substancjom aktywnym wgłąb skóry), ale nie każdy skalp go lubi. Na dłuższą metę może nam przesuszyć skórę. Jeśli musiałabym zdecydować się na zakup to wzięłabym odżywkę Radical - tę w szklanej butelce, bez atomizera.   W Rossmannie niestety nie znalazłam nic ciekawego do zabezpieczania końcówek. Wszystkie sera, które tam są były strasznie drogie, więc chyba warto jak już poczekać na jakąś promocję ;) Zapomniałam też zrobić zdjęcie suchym szamponom, ale z tych dostępnych w Rossmannie wybrałabym zdecydowanie Frotte od Swiss o Par tak zachwalany przez Anonimową Kosmetoholiczkę (zobaczcie jej wpisy TU lub TU).  Zdecydowanie polecam też zajrzeć w Rossmanie na półeczkę ze zdrową żywnością :) Znajdziecie tam między innymi moje ulubione pestki dyni i różne ciekawe mieszanki orzechów: Pozdrawiam Was serdecznie, 