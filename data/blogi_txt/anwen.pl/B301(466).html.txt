Zdjęcie pohodzi z tej strony: http://www.kiosgrosir.com/0/hair- skin-message-oil/dabur-amla-gold-hair-oil-300-ml-2.htmlO tradycyjnym oleju Amla (tym z firmy Dabur) już kiedyś Wam pisałam (TUTAJ). Te z Was, które miały okazję go wypróbować, nie będą się dziwiły dlaczego, pomimo zachwytu nad efektem jaki daje on na moich włosach, od dłuższego czasu szukałam zamiennika. Na pierwszy ogień poszła Amla GOLD, która wg producenta jest nową, ulepszona wersją tradycyjnej Amli. Czytałam też masę pozytywnych opinii o tym oleju, więc jak trafiła mi się korzystna oferta na allegro bez zastanowienia kliknęłam.  Jeśli chodzi o zapach to rzeczywiście zdecydowanie go ulepszyli. Mówiąc wprost wersja Gold nie śmierdzi ;) Niestety poprawiony skład nie przełożył się w moim przypadku na lepszy efekt. Włosy na pewno są bardziej miękkie, nawilżone i wygładzone jak zwykle po użyciu olejku, ale nie błyszczą tak mocno jak po zwykłej Amli :( Nie wiem jak miałoby się porównanie właściwości odżywczych i wzmacniających tych dwóch olei, bo teraz moje włosy już są w bardzo dobrym stanie i nie muszę ich intensywnie regenerować.  Czym właściwie różnią się od siebie te dwa oleje? Oba są na bazie parafiny i w obu występuje tytułowa Amla (czyli agrest indyjski), ale w wersji Gold mamy dodatkowo trzy oleje: ze słodkich migdałów, palmowy i rzepakowy oraz ekstrakt z henny i olejek rozmarynowy. Czytałam, że sporo osób narzeka na elektryzowanie się włosów po użyciu zwykłej Amli. U mnie nic takiego się nie dzieje przy użyciu żadnego z tych olei.  Według producenta Amla Gold jest przeznaczona dla włosów od jasnego do ciemnego blondu i raczej nie powinna być stosowana na czarne włosy. Zwykła Amla zaś nie powinna być używana w przypadku bardzo jasnych włosów, bo może je nieznacznie przyciemnić. Ja używając obydwu wersji nie zauważyłam żadnej zmiany w kolorze, ale przy moich farbowanych na czarno włosach byłoby to raczej niemożliwe ;)  Olej Amla Gold zmywa się u mnie całkiem nieźle (wystarczało jedno mycie szamponem Pharmaceris), ale niestety delikatnie obciąża mi włosy. Podsumowując ja więcej go nie kupię, ale tylko dlatego, że nadal wolę zwykłą Amlę i o ile nie znajdę nic co działa tak jak ona, a przy tym nie ma lepszego zapachu, to po prostu pozostanę przy moim „śmierdziuchu” ;)  Skład: Mineral oil - Parafina, Canola oil - olej rzepakowy, Elaeis guineensis oil - olej palmowy, Phyllanthus emblica   Lawsonia inermis Extract - ekstrakty z Amli i Henny, Perfume - zapach, Prunus amygdalus dulcis oil - olej ze słodkich migdałów, Phenyl Trimethicone - sylikon, Butyl Methoxydibenzoylmethane - filtr przeciwsłoneczny, Rosmarinus officinalis oil - olej rozmarynowy, Tertiary Butyl Hydroquinone - antyoksydant, D C Green No.11 (CI 47000), D C Green No.6 (CI 61565), D C Red No.17 (CI 26100) - barwniki 