W taką piękną, słoneczną sobotę jak dzisiaj pewnie niechętnie spędzacie czas przed komputerami ;) Mam jednak nadzieję, że nie przegapicie dzisiejszego wpisu i kolejnej, dziewięćdziesiątej siódmej już odsłony Moich włosowych historii. Dzisiejsza bohaterka ma naprawdę trudne włosy: puszące się, wysokoporowate i suche, więc tym bardziej należą jej się brawa za to do jakiego stanu je doprowadziła :))     Odziedziczyłam, po stronie mamy, bardzo suche, wysokoporowate  włosy. To prawdziwa zmora mojej rodziny. Przez wiele lat nienawidziłam  moich włosów za to, jak wyglądają, ale też nic z nimi nie robiłam. Moje  kudły były jednym wielkim puchem - żal, rozpacz i ruina. Najbardziej denerwowały mnie moje baby hair - każdy sterczał w inną stronę, jak  antenki.              Miałam dość tego siana na głowie, więc... zaczęłam je prostować.  Oczywiście z marnym skutkiem. Podpatrzyłam, że koleżanka używała  jedwabiu Biosilk, więc też sobie kupiłam, ale to był wtedy dla mnie  szczyt możliwości pielęgnacyjnych.              Wtedy jakimś cudownym zbiegiem okoliczności trafiłam na bloga Anwen  i zaczęło się czytanie, a chwilę po tym testowanie. Zaczęłam od  olejowania (tym, co było pod ręką). Zaczęłam dostrzegać pewną subtelną  różnicę. Próbowałam Amli i oleju kokosowego, nakładałam je przez długi czas,  ale efekty były mało widoczne. Włosy dalej chętnie się puszyły,  zwłaszcza wierzchnia warstwa, ale przynajmniej zaczęłam coś robić, no i  postanowiłam rozstać się z prostownicą.              Próbowałam wielu metod stylizacji, jednak, niestety, jak się  okazuje, moje włosy są wyjątkowo odporne i na stylizację, i na głębszą  pielęgnację. Olejowałam dalej, mimo wszystko, i zaplatałam wilgotne  włosy w warkocz. (6)             Byłam zła na moje włosy, ponieważ przez półtora roku pielęgnacji  udało mi się uzyskać zaledwie w połowie tak dobry efekt, jaki mnóstwo  innych dziewczyn uzyskało w parę miesięcy. Ale nie miałam zamiaru się  poddać i dalej olejowałam. Na początku roku 2013 dowiedziałam się o hennie Khadi. Od dziecka  chciałam być prawdziwie ruda, ale wiedziałam, że zwykłe farby tylko  zniszczą mi włosy jeszcze bardziej, więc gdy dowiedziałam się o hennie,  nie czekałam długo. (9) Moje odporne włosy nie chciały zostać usatysfakcjonowane żadnymi kosmetykami ani zabiegami. Próbowałam żelu lnianego, laminowania i paru  innych hitów - bez dobrych skutków. Nie znalazłam absolutnie nic, co  zdziałałoby cuda na moich włosach, żadnego "efektu wow". Ale kupiłam  sobie Seboradin z żeń-szeniem, przestawiłam się na mycie szamponem Baby  Dream i odstawienie silikonów - zgodnie z metodą CG. Sytuacja się  polepszała. (10) Były też i gorsze dni. A moje włosy pozostały niezdecydowane, i zazwyczaj kręcą się z wierzchu, a od spodu są proste niemalże jak druty.           Spróbowałam olejowania olejem sezamowym, i efekty po nim były znacznie lepsze niż po poprzednich olejach, których używałam.              Przez około 3 lata moje włosy stały w miejscu, ale wreszcie, w  ostatnich miesiącach, zauważyłam, że ruszyły z kopyta i zaczęły rosnąć.  Myślę, że pomógł przy tym Seboradin wcierany w skórę głowy. Generalnie baby hair się uspokoiły i pozbyłam się puchowej aureoli. :) Zaopatrzyłam się w cudowne maski Babci Agafii, a także odkryłam, że  oliwkowe masło do ciała Ziaji świetnie radzi sobie z wierzchnią,  puszącą się warstwą włosów. Nie zaprzestałam też hennowania, ale  przestawiłam się na hennę z Amlą i janthropią. Obecnie moje włosy wyglądają tak:            Wciąż nie są idealne (i pogodziłam się z tym, że nigdy nie będą), i wciąż lubią się  puszyć na dworze, ale jest o niebo lepiej, niż było trzy lata temu. Są  bardziej nawilżone i o niebo gładsze (widać to zwłaszcza na skalpie). Na  pewno nie zaprzestanę testowania i dalszej pielęgnacji. :)     Moja pielęgnacja:        Szampon: Baby Dream (raz na miesiąc coś z SLS)  Maski/odżywki: Garnier masło karite, maski Babci Agafii (łopianowa/jajeczna), Seboradin balsam z żeń-szeniem, Seri maska miodowa  Do wygładzenia: Oliwkowe masło Ziaja, jedwab Green Pharmacy     Odżywki b/s: Joanna Naturia  Oleje: na temat moment żadne, ale skuszę się wkrótce na Baby Dreama fur mama :)  (  + Czeszę włosy tylko na mokro, po nałożeniu maski. Mieszankę masek  trzymam zawsze na 5-60 minut pod czepkiem, nie używam ręczników frotte,  tylko bawełnianych bluzek. Kupuję gumki bez metalowych łączeń. Chowam włosy przed deszczem/śniegiem. Nie używam żadnych urządzeń elektrycznych  do stylizacji włosów, daję im schnąć naturalnie w warkoczu lub koczku.)        Jeżeli któraś z czytelniczek ma podobne włosy, to chętnie skorzystam z sugestii i rekomendacji! :) 