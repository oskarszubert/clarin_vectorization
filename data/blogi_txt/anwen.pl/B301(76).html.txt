Moim włosowym odkryciem jest... mieszanka odżywki z olejem. Tak wiem, też mi odkrycie... Mieszanka oleju i odżywki, ale w jakiej formie! Mam włosy kręcone, stąd też dosyć suche, szorstkie i puszące się. Stosuję kurację bez silikonów i olejowanie przed myciem, ale jakoś nie widziałam spektakularnych efektów. Wyczytałam na forum wizaz.pl, że można mieszać szampon z olejkiem rycynowym w celu złagodzenia efektu wysuszenia włosów przez detergenty zawarte w szamponie. Niestety nie podziałało to zbyt dobrze na włosy - były bardzo sztywne. Dodanie do odżywki tez nie wprawiło mnie w zachwyt... ale coś mnie tknęło i po umyciu włosów i nałożeniu odżywki roztarłam 3 krople olejku rycynowego w moje kędziory. To było odkrycie na miarę włosoNOBLA :D Spłukałam te mazidła po wszystkim i już rozczesując włosy czułam, że to był dobry pomysł. Grzebień sunął po kędziorach jak po maśle a włosy po wyschnięciu były zwarte, gładkie, nawilżone i tak bardzo błyszczące, że nie mogłam się ich namacać. Serdecznie polecam również stosowanie keratyny do włosów w celach ochronnych zamiast jedwabiu, u mnie nadaje włosom blask i scala je:) I jeszcze mała ciekawostka... u mnie do modelowania włosów sprawdza się kropelka Emulsji Gloria- TAK TEJ DO SPŁUKIWANIA! Rewelacyjne efekty! I ostatnia myśl przewodnia tego posta... Dziewczyny nie bójcie się eksperymentów i próbujcie, próbujcie i jeszcze raz próbujcie! To, że coś w wersji solo nie działa nie oznacza, że w połączeniu z czymś innym nie zdziała cudów.      Sylwia 