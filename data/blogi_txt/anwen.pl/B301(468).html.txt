Tak jak Wam już nie raz wspominałam moją największą zmorą jest wypadanie włosów. Kiedy tylko wydaje mi się, że już się z tym uporałam włosy znów zaczynają lecieć :( Co prawda domyślam się co jest główną tego przyczyną (farbowanie), ale nie potrafię z tego zrezygnować. Ostatnio mam coraz mniej czasu na pielęgnację włosów, więc wszystkie wcierki poszły w odstawkę, a ja postanowiłam wypróbować szampon, który miałby zapobiec wypadaniu.  Na pierwszy ogień poszedł Pharmaceris (na półeczce na swoją kolej czekają jeszcze Dermena i Seboradin), który trafił do mnie z programu lojalnościowego na DOZ.PL. Nawiasem mówiąc nie wiem czy lubicie tego typu programy, ale ja dosyć łatwo się na to łapię ;) Na DOZ.PL podobnie jak przy innych takich systemach zbiera się punkty, które potem zamieniamy na nagrody. Dokładnie za każde wydane 5zł dostajemy 1 punkt, a raz na jakiś czas mamy do wykorzystania dodatkowe kupony na punkty. Co do samego szamponu to ja jestem z niego bardzo zadowolona. Jest wydajny, bardzo przyjemny w użyciu, bo świetnie się pieni, tworząc taką gęstą przyjemną pianę (wystarczy naprawdę tylko odrobina, żeby dokładnie umyć włosy) i mnie na szczęście nie podrażnia. Szampon też bardzo przyjemnie pachnie i ma ładny czerwony kolor (pewnie tylko ja zwracam uwagę na takie rzeczy ;) ). To co mi się w nim jeszcze spodobało to to, że zupełnie nie plącze włosów, podejrzewam, że nawet gdybym nie użyła po nim odżywki spokojnie bym rozczesała włosy po myciu. Jedynym minusem, który przychodzi mi do głowy to obciążanie. Pharmaceris niestety delikatnie obciąża włosy i muszę je myć praktycznie codziennie (zwłaszcza przy tej pogodzie). Włosy po nim ładnie się błyszczą, są miękkie i gładkie.  Jeśli chodzi o wypadanie to w sumie to do tej pory nigdy nie wierzyłam w to, że szampon może zrobić cokolwiek poza umyciem włosów. W końcu jest na głowie zbyt krótko, żeby mógł coś pomóc. Dlatego też do tego szamponu podeszłam na początku bardzo sceptycznie, ale stwierdziłam, że skoro mam go za darmo to przynajmniej wypróbuję ;) Bardzo przykładałam się do zaleceń producenta – trzymałam szampon na głowie przynajmniej 2 minuty (a raczej sporo dłużej) wykonując przy tym bardzo dokładny masaż głowy. Wystarczyło jedno taki mycie, żeby dokładnie oczyścić skórę głowy i włosy nawet z olei. Po mniej więcej tygodniu zauważyłam, że włosy trochę mniej mi wypadają. Nie mogę powiedzieć, że zupełnie przestały mi wypadać (mimo, że używam go już 3 tygodnie), ale na pewno jest poprawa. Mam też wrażenie, że przyspieszył mi minimalnie porost, ale nie mierzyłam włosów ostatnio, więc na 100% nie wiem.  Na KWC możemy znaleźć opinie dziewczyn, którym ten szampon nie tylko zmniejszył wypadanie, przyspieszył porost, ale też wyrosły im nowe włosy (tzw. baby hair). Wy miałyście już może okazje go przetestować? Jak Wam się podobał? A może macie inne skuteczne szampony na wypadanie włosów, które mogłybyście mi polecić? Skład: Aqua, Sodium Laureth Sulfate, Cocamidopropyl Betaine, Glycerin, Betaine, Propylene Glycol, PEG-7 Glyceryl Cocoate, Coco-Glucoside, Panthenol, Polyquaternium-10, Camellia Sinensis Leaf Extract, Dicaprylyl Ether, PEG-18 Glyceryl Oleate / Cocoate, Lauryl Alcohol, Butylene Glycol, Vitis Vinifera (Grape) Leaf Extract, Citric Acid, Disodium EDTA, Zingiber Officinale (Ginger) Root Extract, Polysorbate 20, Benzyl Alcohol, Methylchloroisothiazolinone, Methylisothiazolinone, Parfum, CI 16035, CI 19140, CI 60730 