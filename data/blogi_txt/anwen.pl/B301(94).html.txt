Depilacja i depilatory to coś, czego przez całe życie unikałam jak ognia. Pamiętam swój "pierwszy raz". Było to jeszcze w podstawówce, gdy razem z koleżankami podkradłyśmy depilator starszej siostry. Bolało! Tak strasznie mnie bolało, że przez wiele lat nie chciałam nawet słyszeć o depilatorze. Następny raz sięgnęłam po niego już będąc na studiach, ale niestety znów skończyło się to porażką. Potem już nawet nie próbowałam, uznałam po prostu, że ta metoda widocznie nie jest dla mnie i wybierałam maszynki albo tak jak ostatnio IPL. I tak pewnie byłoby do dzisiaj...     ... gdyby nie odezwała się do mnie Paulina z Brauna. Długo wahałam się czy przyjąć zaproszenie do akcji, ale w końcu uznałam, że to jedyny sposób bym się przełamała. Spodobało mi się też ich hasło: "Depilacja to nowa czerń" i to co dostałam w informacji od marki Braun: „Dla wielu kobiet depilacja to kwestia sezonowa. W lecie dbamy o to, aby mieć gładkie, jędrne ciało. Zimą zapominamy o depilacji i zakrywamy nasze fantastyczne nogi spodniami! Marka Braun chce pokazać, że o gładkie nogi powinniśmy dbać cały rok, tak, aby nie ograniczać naszych modowych wyborów nawet zimą. Depilacja to dziś nowa czerń, a mała czarna pasuje przecież na każdą okazję!” Niestety, ale takie podejście było bliskie również mi. O ile latem dbałam o to, by moje nogi były gładkie każdego dnia, tak zimą moja motywacja spadała. Szczególnie wtedy jak mojego męża nie było w domu ;)        Kilka dni temu odwiedził mnie kurier i przyniósł mi mój pierwszy w życiu depilator. Nie znam się zupełnie na modelach, ani tych wszystkich bajerach, ale ufam, że Braun wybrał mi taki, który będzie na tyle delikatny, że pozwoli mi się przełamać. Ten mój: Silk-épil 7 SkinSpa został wyposażony w obrotową głowicę masującą, szczotkę peelingującą (która ma zapobiegać wrastaniu włosków) i podświetlającą lampkę (o dziwo bardzo przydatną ;) ). Najbardziej jednak cieszy mnie możliwość używania go pod wodą. Czytałam, że ten sposób jest zdecydowanie mniej bolesny i muszę Wam przyznać, że rzeczywiście tak jest :)) Mimo wszystko depilacja to wciąż dla mnie trauma, więc będę Wam bardzo wdzięczna za wszystkie rady i  patenty, które pomogą mi się z nią oswoić. Jeśli używacie depilatorów koniecznie zdradźcie jak radziłyście sobie z bólem na początku, bo wiem, że z czasem jest co raz lepiej. Napiszcie też jakich Wy używacie? Może istnieją takie mniej bolesne? ;) A może tak jak ja nigdy nie używałyście depilatorów? :) Bałyście się bólu czy powstrzymywało Was przed nimi może coś jeszcze?  Jutro wybieram się do Warszawy na spotkanie z innymi blogerkami (biorącymi udział w akcji) zorganizowane przez Braun. Będę miała tam okazję porozmawiać między innymi z dermatologiem, więc jeśli macie jakiekolwiek pytania związane z tematem depilacji możecie mi je napisać w komentarzach :) Po powrocie postaram się na nie wszystko odpowiedzieć i będę miała jeszcze miłą niespodziankę dla Was :))   Pozdrawiam Was serdecznie, 