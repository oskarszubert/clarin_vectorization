Czasami jak czytam Wasze maile i komentarze (oczywiście niektóre) to mam wrażenie, że „nieco” mnie przeceniacie ;) Owszem jestem włosomaniaczką, kocham piękne włosy (u siebie i innych), ale prowadzę zupełnie normalne życie... Mam pracę, dom, rodzinę i jeszcze inne „poza włosowe” zainteresowania :)) Niektórym z Was się wydaje, że to co robię z włosami zajmuje mi strasznie dużo czasu, wymaga nie wiadomo jakich poświęceń albo wiedzy. A przecież wcale tak nie jest! :D Dziś chciałabym Wam przybliżyć ile tak naprawdę zajmuje mi pielęgnacja włosów: zwykłe mycie (+ nałożenie odżywki):      ok. 5 minut mycie metodą OMO: ok. 6 minut przygotowanie i nałożenie maski z półproduktami: ok. 3 minuty nałożenie oleju na włosy (+spryskanie      ich wcześniej mgiełką): ok. 3 minuty płukanka: ok. 2 minuty przygotowanie płukanki z cysteiną      (albo np. octowej): ok. 2 minuty olejowanie w misce: ok. 3 minuty nałożenie wcierki + masaż: ok. 5 minut ugotowanie żelu lnianego: ok. 10 minut nałożenie żelu: ok. 2 minuty  Oczywiście podaję Wam czas orientacyjnie :P Nie robiłam tego ze stoperem w ręku ;) Nie wliczam też czasu np. po nałożeniu oleju czy maski, bo możemy wtedy normalnie funkcjonować: czytać, gotować, oglądać filmy, przeglądać Internet czy cokolwiek tylko chcecie (no może poza wychodzeniem z domu, chyba, że do własnego ogródka ;) ). Porównajcie to teraz z tym ile np. spędza się na prostowaniu włosów czy innym ich stylizowaniu... dlatego nie przyjmuję więcej argumentu „nie mam na to czasu” ;) Mam nadzieję, że dzięki temu wpisowi skusicie się na zadbanie o swoje włosy, bo jak „widać na załączonym obrazku” to wcale nie jest tak wymagające! :))) Pozdrawiam Was serdecznie, 