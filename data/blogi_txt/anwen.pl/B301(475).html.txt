Ostatnio jedna z Was przypomniała mi w mailu, że jeszcze nic Wam nie napisałam o kosmetykach Bingo, które kupiłam przy okazji ich walentynkowej promocji :) Dziś mam zamiar nadrobić zaległości. W moim zamówieniu znalazły się dwie maski tej firmy, ale jak na razie używałam tylko tej z 40 składnikami, a druga (mleczna) dopiero czeka w szafie na swoją kolej.  Maski używałam regularnie przez cały marzec i teraz w kwietniu też, więc myślę, że mogę już Wam o niej co nieco opowiedzieć. Opakowanie Duży (500ml) wygodny słoik to zdecydowanie jak dla mnie najlepsze rozwiązanie w przypadku masek. Łatwo je wydobyć i nic się nie marnuje :) Zapach Największy minus tego produktu. Podobnie jak i TA maska z algami, którą kiedyś używałam jak dla mnie pachnie okropnie. Do tego ten dziwny, sztuczny zapaszek utrzymuje mi się na włosach bardzo długo. Wiem, że zapach nie jest najważniejszy w przypadku kosmetyków do włosów (i nie tylko) i o ile jestem w stanie wybaczyć go cysteinie czy Amli tak w maskach tego nie toleruję. Znam świetne maski do włosów, które pachną baaaardzo przyjemnie, więc nie widzę sensu męczyć się chociażby z tą Bingo. Działanie Jak najbardziej na plus chociaż nie zachwyciło mnie w jakiś szczególny sposób. Maska dobrze nawilża włosy, nieco je wygładza i na pewno ich nigdy nie obciąża. Używałam jej na kilka sposobów – mocno stuningowaną olejami i innymi półproduktami przed myciem (zostawiałam ją na godzinę) albo solo po myciu na ok. pół godziny pod folią i ręcznikiem. W obu przypadkach jej działanie było satysfakcjonujące. Producent zaleca nakładać maskę również na skórę głowy, ale radziłabym z tym uważać zwłaszcza posiadaczkom wrażliwych skalpów. U mnie maska nie powodowała żadnego podrażnienia, a skóra głowy po jej użyciu była przyjemnie nawilżona.  Wydajność Maska ma niestety niezwykle rzadką, wodnistą konsystencję – dokładnie taką jakiej nie znoszę w tego typu kosmetykach :( Stuningowana robi się jeszcze bardziej płynna i ciężko ją wtedy nałożyć na włosy. Przy moich, jakby nie było długich włosach maska jest bardzo niewydajna. Musiałam jej nałożyć dosyć sporo by pokryć nią całe włosy. W tej chwili zostało mi ok. 1/3 opakowania. Cena/dostępność Maskę na pewno możemy kupić bezpośrednio na stronie producenta. Warto zaczekać na jakąś promocję, bo Bingo dosyć często je organizuje. Ja zapłaciłam za nią 8zł, a standardowo kosztuje 16zł. Jak na maskę za 8zł to jest całkiem niezła. Podsumowanie Ja tej maski więcej już nie kupię. Z dwóch powodów – konsystencji i zapachu. Gdyby jej działanie rekompensowało mi te 2 niedogodności to na pewno bym do niej jeszcze wróciła. Niestety tak nie jest – znam o wiele lepsze maski w podobnej cenie, których używanie jest dla mnie po prostu przyjemniejsze ;) Pozdrawiam Was serdecznie, 