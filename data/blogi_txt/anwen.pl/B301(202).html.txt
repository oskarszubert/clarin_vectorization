Nie wiem jak Wy, ale ja mam dziś tak okropny humor, że najchetniej cały dzień spędziłabym w łóżku z książką i gorącą herbatą :( Pogoda jest naprawdę dołująca, czuję się jakby był listopad... Na pocieszenie dla siebie i dla Was mam kolejną włosową historię w słonecznym kolorze blond :D Zapraszam serdecznie :))    Jako mała dziewczynka miałam urocze, blond loczki. Moja mama zmęczona myciem długich włosów ścięła mi je, do ramion. I od tamtej pory aż do teraz , nosiłam włosy do ramion.  Miałam przygodę z grzywką (która była straszna) a ponieważ miałam ich dużo to fryzjerki nagminnie mi je cieniowały. Jakoś w szóstej klasie podstawówki włosy były dłuższe niż za ramiona. Od czasu do czasu prostowałam włosy już w podstawówce. Raczej im to nie szkodziło. Pielęgnacja? Zwykły szampon, najczęściej jakiś reklamowany. Zdarzało mi się używać nawet jedwabiu.  Poszłam do gimnazjum... i zaczęło się. Bardzo spodobały mi się włosy Alexz Johnson, chciałam mieć taką samą fryzurę. Skończyło się fatalnie i tu zaczyna się cała przygoda. Nie mogłam poradzić sobie w włosami. Były krzywo obcięte, fatalnie wycieniowane. Zaczęłam używać prostownicy i lokówki. Ów lokówka miała jakieś 20 lat. Nie potrafiłam jej używać. Trwało to jakiś czas. Pamiętam jaka byłam zrozpaczona, kiedy włosy odrosły a ja ponownie wybrałam się do fryzjera i moja fryzura była jeszcze gorsza. Za jakiś czas przyszła pora na najstraszniejszy krok. Rozjaśnienie włosów. Teoretycznie farba miała zmyć się  po 24 myciach. Nie zmyła się. Kolor zrobił się po prostu rudawy a ja nie miałam pojęcia jak o niego dbać. Ku przestrodze     Pojawiły się odrosty, byłam zrozpaczona. Kiedy były już bardzo widoczne znajoma fryzjerka zaproponowała mi powrót do naturalnego koloru. Odbyło sie kolejne farbowanie. Kolor szybko zszedł, ale fryzura nie wyglądała tak fatalnie, cierpliwie czekałam.  Dalej jakoś szczególnie nie dbałam o nie. Były suche i pozbawione blasku, acz powoli wracały do siebie. (po farbowaniu na mój kolor)    Zastanawiam się jak to możliwe, że mimo tego co przeszły, jakoś sobie radziły. W pierwszej klasie liceum postanowiłam zapuścić włosy za wszelką cenę. Pielęgnacja wciąż się nie zmieniała, ale zaczęły bardzo wypadać. Wtedy zakupiłam szampon Joanna, Z Apteczki Babuni, do włosów cienkich, delikatnych, ze skłonnością do wypadania. Towarzyszy mi do dzisiaj. Dopiero po drugim półroczu rozpoczęłam regularne używanie odżywki.  Po feriach zaczęłam ponownie używać prostownicy. Acz nie do prostowania, tylko do kręcenia. Bardzo podobały mi się te loki. W  wakacje między 1 a 2 klasą liceum kupiłam sobie lokówkę... W ten sposób włosy, które odzyskały dawny blask zrobiły się kruche, sianowate a końcówki rozdwojone. W listopadzie 2011 trafiłam na bloga Anwen i od grudnia rozpoczęłam oficjalnie włocomaniactwo.  Muszę dodać, że po wszystkich przygodach z fryzjerami trafiłam wreszcie na osobę, której całkowicie zaufałam. Uwierzcie mi, nie każdy fryzjer jest zły.   Po farbowaniu, prostowaniu, kręceniu i braku pielęgnacji moje włosy wyglądały w grudniu tak a już po trzech miesiącach cała kuracja dała taki efekt jak to widać na zdjęciu z 18 marca. Moja pielęgnacja:   *Włosy myję codziennie. Przez jakiś miesiąc używałam szamponu Babydream, ale moje włosy już wieczorem były po prostu tłuste, więc zamieniłam go na Alterrę Papaya   Bambus. Raz w tygodniu wykonuję peeling i używam do niego szamponu z Ziaji do włosów przetłuszczających się. Jeżeli nie olejuję włosów myję je metodą OMO.  *Moimi ulubionymi odżywkami są również te z Alterry. Obecnie mam z morelą i pszenicą, wcześniej używałam z granatem. Używam odżywki oczywiście po każdym myciu. *Maseczki. Zakochałam się w Sleek Line, to zdecydowanie moja ulubiona. Ma piękny zapach, który utrzymuje się długo i świetnie działa. Ponieważ teraz jej nie mam, używam maseczek z Loton, które nadają niesamowitego blasku włosom. Oczywiście mam również przygody z Biovaxem, ale nie znalazłam wśród nich tak fajnych jak te powyższe.  *Olejuję włosy przynajmniej dwa razy w tygodniu na całą noc i dwa razy na kilka godzin. Od jakiegoś czasu używam Amli, ale nie odważę się jej położyć na noc bo boję się, że nie zasnę przez zapach. Moim uluionym olejkiem jest Babydream. Chyba nic tak nie działa na moje włosy. Pięknie nawilża, nadaje blask.  *W sklap wcieram wodę brzozową, głównie przeciw wypadaniu i naprawdę mi to pomaga. Codziennie piję herbatkę ze skrzypu i pokrzywy, oprócz tego łykam tabletki drożdżowe na porost i tran.  *Zabezpieczam je serum z Biovax albo odżywką Biovax. Jeżeli chcę zakręcić włosy i popsikam je przed związaniem odżywką Biovax to pięknie się skręcają i się nie puszą.  *Do czesania używam szczotki TT, z której jestem niezmiernie zadowolona i nie zamieniłabym jej na żadną inną. Moje włosy nie są jeszcze w idealnym stanie. Ciągle walczę o długość i zdrowe, nierozdwojone końcówki, ale myślę, że efekt jest zadowalający. Moje włosy pokazują, że nawet w krótkim okresie czasu można je bardzo poprawić, nawet po tych wszystkich przejściach. Na koniec chciałam podziękować Anwen za świetne rady. Jestem oddaną czytelniczką i czekam na każdy post. Kiedy włosy urosną i będą już w świetnej kondycji na pewno znowu je pokażę :) DZIĘKUJĘ!    Aurelia 