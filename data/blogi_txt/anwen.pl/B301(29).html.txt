to nie jest zdjęcie przed i po ;) one były robione w odstępie kilkunastu sekund :P    Tak jak zapowiadałam w poprzedniej aktualizacji w październiku nieco podcięłam włosy. Nie pamiętam już nawet ile dokładnie centymetrów mi ubyło, ale pewnie standardowe trzy może cztery. W tej chwili znów już chodzi za mną podcięcie, a raczej wycieniowanie włosów i ta nieszczęsna grzywka, o której piszę Wam praktycznie co miesiąc ;) Pisząc grzywka mam na myśli coś takiego jak u Oli - bohaterki jednej z MWH.      Wewnętrznie kontynuowałam rozpoczętą we wrześniu kurację skrzypokrzywą przy czym dołożyłam do niej olej z wiesiołka i kwasy omega-3. Moja cera w przerwie od wiesiołka znów zaczęła wariować, ale teraz po miesiącu regularnego przyjmowania już się na szczęście uspokoiła. Omega - 3 dołożyłam z dwóch powodów - po pierwsze by trochę wzmocnić odporność (co roku o tej porze wracam do przyjmowania tranu), a po drugie w mojej diecie wciąż jest za mało ryb i muszę braki uzupełniać suplementami ;)    Włosy (a dokładnie same odrosty) standardowo zafarbowałam Color Soin i postanowiłam jak na razie nic nie kombinować z kolorem. Czerń znam już tak dobrze i jest "łatwa w obsłudze", bo nie wypłukuje się, nie blaknie i mogę farbować same odrosty, więc dopóki mogę (w sensie dopóki dobrze w niej wyglądam) to przy niej pozostanę ;)    Jeśli chodzi o stylizację to w październiku podobnie jak we wrześniu ograniczyłam ją do zera i zostawiałam włosy do naturalnego wyschnięcia (w nocy), nie susząc ich chyba nawet ani razu suszarką. Z tego też względu odstawiłam wszystkie sera silikonowe, bo tak wspominałam we wczorajszym wpisie - nie były mi do niczego potrzebne :) Kosmetycznie nie było zbyt ciekawie w październiku, bo i niewiele nowości się u mnie pojawiło:       Szampony: Szampon Volume, Yves Rocher - używany na zmianę z mydłem, przy czym po to drugie sięgałam jednak częściej.       "Czarne mydło" Babuszki Agafii - wciąż absolutny ulubieniec, ale zachwycałam się nim już TU, więc nie będę się powtarzać ;) Odżywki/maski:     Maska do włosów farbowanych, Ziaja - o której pisałam Wam już TUTAJ i to całkiem niedawno, więc odsyłam do recenzji.      Odżywka Long repair, Nivea - jak już wiecie stała się moim ULUBIEŃCEM i w październiku nie miałam nawet ochoty używać niczego innego (mimo, że w kolejce czekają już nowe produkty ;) ).     Inne:           Suchy szampon , Batiste - na szczęście w październiku udało mi się go wykończyć, bo ta wersja zapachowa była dla mnie wyjątkowo męcząca. Wracam do ulubionej - Tropicalnej, bo po Waszych komentarzach stwierdziłam, że jednak tej XXL Volume nie kupię.       Zioła indyjskie - w końcu udało mi się je przetestować, ale na razie jednak jeszcze za wcześnie by o tym pisać. Myślę, że do końca tego miesiąca powinnam się uporać z testami ;)     Kolagen z elastyną -  w październiku robiłam mały i bardzo udany eksperyment z tym półproduktem za namową Ewy, która ma bardzo podobne włosy do moich. Kaminomoto - jak na razie tylko raz wypróbowałam (chciałam sprawdzić czy nie podrażnia), a z dokładnym przetestowaniem czekam by najpierw zrobić zdjęcia do recenzji ampułek Placenty (może w weekend mi się w końcu uda, bo do tego muszę mieć naturalne światło).    Tak jak mówiłam w październiku włosów nie olejowałam, bo po akcji wrześniowej moje włosy były nimi wręcz za bardzo nasycone ;) Pod koniec miesiąca zaczęły mi się już nieco puszyć i lekko się od ziół przesuszyły, więc w listopadzie znów wracam do nieco intensywniejszej pielęgnacji.   Pozdrawiam Was serdecznie, 