Dziewczyny jest gorzej niż myślałam i dlatego też po prostu muszę napisać jeszcze kilka słów na temat tej farby. W pierwszej chwili miałam zamiar po prostu edytować tamtą recenzję, ale obawiam się, że wiele z Was nie zauważyłoby dopisku.  Co się właściwie stało? Oprócz tego, że farba dodatkowo zafarbowała mi poduszkę :/ kiedy położyłam się spać z mokrymi włosami na trzy mycia po farbowaniu (nigdy wcześniej mi się to nie zdarzyło :/ ). Dodatkowo do tej pory przy myciu włosów spływa mi farba, więc oczywiście załatwiłam sobie już 2 kolejne ręczniki. Ale co najgorsze to włosy zaczęły mi okropnie wypadać! O wiele bardziej niż po jakiejkolwiek innej farbie ;( Za każdym razem jak przeciągnę ręką po włosach zostaje mi ich w dłoni co najmniej kilkanaście. Nie mówiąc już o włosach, które wypadają podczas mycia czy czesania... Cały czas stosuję olejek Khadi, więc efekt ten powoli mija, ale wierzcie mi czegoś takiego jeszcze nie miałam :(  Najdziwniejsze jest to, że farb z Wellatonu używam już od dawna i nigdy nic takiego się nie działo. Nie czułam też żadnego pieczenia czy swędzenia podczas farbowania, które mogłoby wskazywać na alergię, a niestety muszę się przyznać, że nie zrobiłam sobie próby uczuleniowej przed farbowaniem :( Więcej tak ryzykować nie będę. Zresztą co raz bardziej skłaniam się ku temu, żeby przejść na bardziej naturalne metody farbowania... Kuszą mnie te farby: http://www.biokap.pl/biokap- nutricolor-seria-zielona-delicato/ i chyba w najbliższym czasie w końcu się na nie zdecyduję. Jeśli macie może jakieś doświadczenia z nimi napiszcie proszę w komentarzach :) Interesuje mnie przede wszystkim trwałość – czy kolor nie wypłucze mi się po kilku tygodniach? 