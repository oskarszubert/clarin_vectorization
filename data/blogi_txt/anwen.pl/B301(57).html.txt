http://www.kameaczapki.pl/    Jadąc rano do pracy autobusem naszła mnie pewna refleksja i postanowiłam się nią z Wami podzielić ;) O tym, że zimą należy nosić czapki już Wam pisałam tutaj. I wierzę, że większość z Was czapki nosi ;) Zastanawia mnie jednak co robicie po wejściu do auta czy autobusu – zdejmujecie je?  Zawsze dziwi mnie widok ludzi w mocno podgrzewanym autobusie w czapkach. Już dawno temu odkryłam, że trochę inaczej odczuwam temperaturę niż większość ludzi, ale przecież nie aż tak…  Pomijając jednak dyskomfort takie przegrzewanie głowy jest bardzo niezdrowe. Po pierwsze skóra wytwarza więcej łoju (przez co włosy szybciej nam się przetłuszczają) co może prowadzić do rozwoju bakterii. Skóra zacznie nas swędzieć, mogą wystąpić podrażnienia, łupież, a nawet wzmożone wypadanie.  Oczywiście możecie mnie zapytać czym różni się takie przegrzewanie głowy w autobusie od głębokiego odżywiania czyli trzymania włosów z nałożoną na nich maseczką pod folią i ręcznikiem. Różnica jest zasadnicza! Po odżywianiu myjemy włosy i bakterie nie mają czasu się rozwinąć.  Mam nadzieję, że ten mini wpis Wam się przyda, a przy okazji podzielę się Wami linkiem do bloga o „sztuce ozdabiania głowy”, który odkryłam przy okazji pisania tej notki: http://ododatku.blogspot.com/ Pozdrawiam Was serdecznie, 