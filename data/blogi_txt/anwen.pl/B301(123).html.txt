Wczoraj dojechały do mnie już ostatnie zamówione półprodukty niezbędne do wykonania mgiełki z filtrami UV do włosów. W najbliższych dniach postaram się coś ukręcić i oczywiście zdać Wam relację. Niestety w tak krótkim czasie nie będę w stanie ocenić jej skuteczności. W sumie to w ogóle nie będę w stanie tego zrobić, bo ja notorycznie unikam słońca :D a na egzotyczne wakacje w tym roku nie mam co liczyć... Czeka mnie jedynie kilkudniowy wyjazd do deszczowej Irlandii :) i weekend nad polskim morzem, czyli mała szansa na słońce ;-)  Oprócz półproduktów do mgiełki zamówiłam jeszcze kilka innych rzeczy, bo mam w planach między innymi próbę wymieszania własnej bananowej odżywki do włosów (taka domowa wersja tej z TBS) i wcierki na przetłuszczającą się skórę głowy. Całe moje zamówienie możecie zobaczyć tu:  Z ZSK zamówiłam: 1. Ekstrakt z soku z banana – do odżywki, pachnie i smakuje bananowo :D 2. Ekstrakt ze skórki granatu – brunatny proszek o niezbyt przyjemnym zapachu, do mgiełki z filtrami UV 3. Biosiarkę – jeszcze nie otwierałam - boję się zapachu ;) mam zamiar użyć do mikstury na przetłuszczanie może uda mi się je choć trochę zminimalizować... 5. FEOG – konserwant 4. Butelki i łyżeczki – tych nigdy za wiele ;)  Z e-naturalne: 1. Olej z nasion malin – tutaj był tańszy niż na ZSK, niestety jego zapach mnie zawiódł :(( w sumie nie wiem czemu liczyłam, że będzie pachniał malinami :D w każdym razie sam olej bardzo przyjemny – na razie testowałam na twarzy i tu sprawdza się świetnie! Szybko się wchłania i nie zostawia tłustej powłoczki. 2. Hydrolat różany – przepięknie pachnie!!! Mam zamiar zrobić z niego letnią mgiełkę do odświeżania twarzy, podobną do tej, którą pokazywałam ostatnio. Znów cenowo wychodzi nam lepiej niż na ZSK :) Dodatkowo w ramach współpracy dostałam od nich do przetestowania trzy odżywki w sprayu: kondycjonująco      – regenerującą regenerująco      - nawilżającą do włosów normalnych i suchych regenerująco      - nawilżającą do włosów mieszanych (tłustych u nasady i suchych na      końcach) i przetłuszczających się Takie odżywki to dobra alternatywa dla tych z Was, które nie czują się na siłach samodzielnie „mieszać”. Tutaj (podobnie jak na Biochemii Urody) dostajemy wszystko odmierzone i wystarczy połączyć składniki w załączonej buteleczce z atomizerem. Naprawdę nic trudnego :) Najlepsze jest to, że już wczoraj zaczęłam sobie spisywać półprodukty na kolejne zamówienie :D To naprawdę wciąga! Jak tak dalej pójdzie to będę musiała pomyśleć o szafce przeznaczonej tylko na półprodukty ;) Pozdrawiam Was serdecznie, PS i jeszcze mała ciekawostka: http://naturalnezapus zczanie.blogspot.com/2012/05/alverde-w-rossmannie.html Co Wy na to? ;-) 