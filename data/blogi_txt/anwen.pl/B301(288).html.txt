Dlaczego wg Anwen? Ponieważ nie jestem zagorzałą „filtromaniaczką” i mam dosyć racjonalne podejście do tego tematu. Znam wszystkie argumenty i wiem w jaki sposób powinnam prawidłowo zabezpieczać skórę przed promieniami, a mimo wszystko uważam, że nie ma co przesadzać :)) Podobnie „racjonalne” podejście mam do filtrów na włosy i o tym właśnie chciałabym dziś Wam napisać. Po pierwsze musimy wziąć pod uwagę to jak dużo czasu spędzimy na słońcu i jak silne jest jego natężenie.  Ja na co dzień raczej nie mam okazji być mocno nasłoneczniona - zwykle spędzam na słońcu maksymalnie kilkanaście minut. W takie dni nawet przy baaaardzo słonecznej pogodzie zwykle daruję sobie filtry.  Jeśli wiem, że na słońcu spędzę maksymalnie godzinę lub gdy słońce nie jest zbyt intensywne to stawiam na lekką mgiełkę z niewielką ilością oleju z pestek malin (wszystkie przepisy podam poniżej) lub na rozpylony na włosach Jantar (mam na myśli TEN, a nie ich mgiełkę z filtrami UV, bo ona ma w składzie alkohol), który również ma filtry. W poprzednich latach namiętnie używałam TEJ mgiełki z l’biotica, która była przeznaczona właśnie do ochrony przeciw promieniom UV, co prawda tej wersji nie znajdziemy już w sklepach, ale bardzo podobny skład i takie same filtry posiada TA mgiełka do włosów ciemnych. Wtedy, gdy mam zamiar spędzić na dworze więcej czasu lub gdy słońce praży naprawdę mocno, ale nie wybieram się na plażę to zwykle staram się zabrać ze sobą jedną z wyżej wymienionych mgiełek i mniej więcej po godzinie znów pryskam nią włosy. Inaczej postępuję, gdy wybieram się na plażę i wiem, że po pierwsze mogę sobie pozwolić na taką „plażową fryzurę”, a po drugie włosy będą narażone na naprawdę silne słońce, wodę (np. słoną lub chlorowaną) i wiatr. Wtedy najpierw spryskuję włosy mgiełką z filtrem (przepis poniżej) a potem na takie włosy nakładam olej (np. kokosowy, masło shea, z pestek malin, z rokitnika czy jaki tam macie – może to też być taki olejek specjalnie do opalania np. TEN - ważne by miał dobry skład). W zeszłym roku nakładałam sam olej i też było ok. Takie naolejowane włosy upinam na czubku głowy, wtedy dodatkowo nie przeszkadzają mi przy pływaniu, a wyglądają po prostu na mokre. Jeśli nie macie zamiaru pływać – można postawić na nakrycie głowy. Wszelkie kapelusze czy chusty jeszcze lepiej ochronią nam włosy.  Co z szamponami i odżywkami d/s lub maskami?Nie kupuję „specjalnych” produktów na lato. Filtry w produktach, które i tak z włosów spłuczemy moim zdaniem są trochę bez sensu ;) O tym jakie produkty wybieram na lato i jak mniej więcej pielęgnuję wtedy włosy pisałam już TUTAJ.  Co z silikonami?Również mogą być przydatne :) Silikony także nieźle chronią przed promieniami UV, więc jeśli tylko nie stosujecie pielęgnacji CG warto przed wyjściem na słońce spryskać włosy mgiełką, która je posiada.   I na koniec jeszcze kilka przepisów: I pomysł:Najprostszym przepisem, z którym na pewno każda z Was sobie poradzi jest zakup gotowej odżywki np. z e-naturalne  i dodanie do niej oleju z pestek malin. Ja tak właśnie zrobiłam z jedną z tych, które dostałam od nich do testów :) Miałam ją ze sobą nad morzem i sprawdzała się idealnie. Do 100g odżywki dolałam ok. 3g oleju z pestek malin (można dolać nawet i więcej, trzeba tylko uważać by mgiełka za bardzo nie przetłuszczała włosów). Taka ulepszona odżywka nie obciąża mi włosów i jest banalnie prosta w przygotowaniu. Jest to idealne rozwiązanie dla tych z Was, które nie lubią bawić się półproduktami lub nie chcą kupować na raz zbyt wielu składników.  II pomysł:Druga propozycja to mgiełka „od podstaw” przygotowana przez nas. Ja ulepszyłam po prostu swój poprzedni przepis na aloesową mgiełkę: ·  5ml aloes zatężony 10 krotnie ·  10 kropli oleju z pestek malin·  5 kropli panthenolu ·  10 kropli keratyny ·  5 kropli żelu hialuronowego · dopełniłam wodą demineralizowaną do 50ml (można użyć hydrolatu np. aloesowego lub lawendowego)·  dolałam kroplę SLP aby olej połączył się z wodą, ale jeśli nie macie to wystarczy mgiełką dobrze wstrząsnąć przed użyciem ·  można dodać również konserwant (ja dałam FEOG) wtedy mgiełka będzie miała dłuższy okres wazności. Bez konserwantu trzeba ją zużyć w ciągu 2 tygodni i przechowywać w lodówce!  Taka mgiełka również jest dosyć lekka i nadaje się do używania na co dzień.  III pomysł:Ostatnia propozycja to wersja „hard” ;) Taka, która w moim przypadku sprawdzi się jedynie na plażę. Na co dzień za bardzo obciąża mi włosy. Jest to zmodyfikowana wersja mgiełki Siempre: ·  5ml aloes zatężony 10 krotnie ·  5ml oleju z pestek malin·  jedna kapsułka witaminy E (z apteki)·  10 kropli kwasu hialuronowego ·  2g ekstraktu ze skórki granatu ·  10 kropli kwasu hialuronowego ·  10 kropli kolagenu z elastyną z ZSK · dopełniłam wodą demineralizoną do 100ml (można użyć hydrolatu np. aloesowego lub lawendowego)·  znów dolałam kroplę SLP · można dodać również konserwant (ja dałam  FEOG) wtedy mgiełka będzie miała dłuższy okres wazności. Bez konserwantu  trzeba ją zużyć w ciągu 2 tygodni i przechowywać w lodówce! Przydatne linki:http://wizaz.pl/forum/blog.php?b=6481 lista gotowych produktów b/s z filtrami UVhttp://wizaz.pl/forum/blog.php?b=5851 lista innych produktów z filtrami UVhttp://wizaz.pl/forum/showthread.php?t=440431 – wątek o letniej pielęgnacji włosów Mam nadzieję, że wpis Wam się przyda :) Jeśli macie jakieś swoje ciekawe sposoby na ochronę włosów przed słońcem – piszcie w komentarzach. Pozdrawiam Was serdecznie,  PS i na koniec mała fotorelacja z ostatniego weekendu:    Pierwszy wieczór na plaży :) Miałam zamiar ułożyć dla Was wiadomość z muszelek na piasku, ale zabrakło mi cierpliwości ;)   zdążyliśmy za to na zachód słońca!   W niedzielę wybraliśmy się najpierw do Sopotu i oczywiście na molo :D   Za to w Gdańsku wszędzie towarzyszyli nam hiszpańscy kibice!   .... w drodze na Stadion oczywiście też ;-)   Tu już na stadionie (przepraszam za głupią minę :P)   fotka dla fanek piłki nożnej...   ... i Torresa :D (właśnie przygotowywał się do wejścia na boisko). 