W ostatnim czasie udało mi się upolować kilka ciekawych włosowych produktów. Przez długi czas omijałam wszelkie drogerie szerokim łukiem i nie otwierałam żadnych stron sklepów on-line z kosmetykami, ale w końcu pękłam ;) Wszystko oczywiście przez Alinę, która najpierw zachwalała mi balsam z wyciągiem z pijawek, a potem jeszcze mydełko Sesa. Przy okazji tych zakupów kliknęłam jeszcze kilka innych rzeczy, a jakich dokładnie przekonacie się poniżej ;)       O mydełku Sesa czytałam już na kilku blogach. Przyznam szczerze, że nie miałam do niego przekonania, bo ani ono nie nadaje się do samodzielnego mycia, ani do odżywiania. Ot taki zbędny gadżet. Alina przekonała mnie jednym zdaniem: unosi włosy u nasady :D Tak, to jest to, czego ja zawsze szukam i na takim efekcie najbardziej mi zależy. Moje włosy nie są cienkie, ale jak już wiecie są rzadkie i przy głowie zawsze jest mi ich za mało. Jestem bardzo ciekawa jak poradzi sobie ono u mnie :))      O masce drożdżowej chyba nawet pisać nie muszę, miała ją już połowa blogosfery :D Większość z testujących była nią zachwycona, a ja długo nie mogłam się zdecydować na zakup po tym jak nie sprawdziła mi się jej jajeczna siostra. Pisałyście mi, że ta jest o wiele lepsza, więc w końcu się skusiłam. Jak na razie mogę tylko przyznać rację tym, którzy zachwycali się jej zapachem. Jest cudowny, bardzo apetyczny, słodki, ciasteczkowy... mniam :D         Przy okazji zakupu mydełka natknęłam się na ciekawą odżywkę :) Skusiła mnie przede wszystkim wizja nawilżonych i nie obciążonych włosów. Odżywka podobno jest bardzo lekka (wręcz za lekka dla zniszczonych włosów) i ma w składzie: Disodium EDTA czyli substancję chelatującą, która niweluje skutki mycia włosów w twardej wodzie :) Włosy po takim chelatowaniu odzyskują miękkość. Czy tak będzie i po tej odżywce? Zobaczymy :)) Szukając polecanego przez Alinę balsamu do włosów z enzymem z pijawek, który niestety wciąż jest niedostępny natknęłam się na masę innych produktów z tym składnikiem. Ten balsam, który widzicie powyżej zachwycił mnie swoim składem i uznałam, że będzie idealny jako wcierka przed myciem. Liczę na przyspieszanie porostu, wzmocnienie włosów, baby hair i oczywiście brak problemów z wypadaniem. Produkt jest co prawda przeznaczony do ciała i włosy po myciu mógłby nadmiernie przetłuszczać, ale aplikowany przed powinien się sprawdzić. Dam Wam o tym znać oczywiście za jakiś czas :)      W składzie poza wyciągiem z gruczołów pijawki lekarskiej (15%), znajdziemy wosk pszczeli, olej kukurydziany, oliwę z oliwek,  wyciąg z kasztanowca, wyciąg z łopianu, wyciąg z morszczynu, wyciąg ze skrzypu polnego, d-pantenol i olejek miętowy, który przyjemnie chłodzi skórę głowy.       Niedługo zacznie się sezon na mgiełki :)) Zarówno te do włosów jak i do twarzy uwielbiam przygotowywać na bazie pachnących hydrolatów. Przy okazji zakupów kliknęłam więc w różaną wodę Dabur. Za 250ml zapłaciłam tylko 11zł, o wiele mniej niż zwykle za hydrolaty. Woda pachnie przepięknie, naturalną różą i już nie mogę się doczekać by ją wykorzystać! Jak ją wącham od razu przypomina mi się Praga i ten cudowny ogród różany na wzgórzu Petrin, dokładnie tak tam pachniało: Ostatni zakup to nowy suplement na włosy. Tym razem postawiłam na 'piekielną' siarkę :) Pisałam Wam o tym jak ważna jest dla naszego zdrowia i urody kilka dni temu przy okazji TEGO posta. Jak tak wczytałam się dokładnie w jej właściwości nabrałam ochoty na kurację wewnętrzną z jej udziałem. O efektach napiszę Wam za miesiąc :)       To już prawie wszystkie moje zakupy. Niby nie jest tego dużo, ale moja zakupomania została w pełni zaspokojona :D       Coś Was z tych produktów szczególnie zaciekawiło? Może o czymś chciałybyście przeczytać w pierwszej kolejności? :))   Pozdrawiam Was serdecznie, 