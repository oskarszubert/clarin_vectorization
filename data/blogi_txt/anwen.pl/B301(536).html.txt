Przez ostatnie dwa tygodnie starałam się odreagować wszystkie stresy i wynagrodzić sobie intensywne miesiące. Najchętniej wyjechałabym gdzieś daleko na dłuższy urlop, ale niestety w pracy dostanę wolne dopiero pod koniec września a może nawet w październiku. Musiałam więc zadowolić się weekendami, które na szczęście udało mi się spędzić naprawdę miło :))    W ten poprzedni pojechałam do moich teściów (teraz mogę już oficjalnie tak napisać ;) ), gdzie miałam okazję po prawie roku przerwy w końcu usiąść za kółkiem ;) Co prawda jazda samochodem podobnie jak i rowerem to coś czego niby się nie zapomina, ale stresowałam się prawie tak jak przed pierwszą jazdą na kursie. Nikogo na szczęście nie przejechałam :P samochód też nie ucierpiał, a my chociaż wolno to w końcu dotarliśmy do celu. Obiecałam sobie, że znów zacznę regularnie jeździć, ale w Krakowie jakoś ciężko mi się przełamać :(       Na zdjęciu powyżej próbowałam złapać jeszcze Dinga - psa mojego Krzyśka, ale niestety nie jest łatwym obiektem do fotografowania ;) o wiele przyjemniej uwieczniało mi się kwiaty...      Ostatnio znów kupiłam dwie sukienki ;) W te upały to jedyny rodzaj stroju, który jestem w stanie nosić, a w sumie i bez upałów najchętniej ubierałabym się tylko w nie. Nie trzeba kombinować czy góra pasuje do dołu i wybranie się rano do pracy zajmuje mi minimum czasu :)) Pewnie na tych dwóch nie skończę i poszukam w sklepach następnych dopóki jeszcze moja szafa się domyka :D Poniżej aktualnie moja ulubiona - panterkowa sukienka z C A. Kosztowała chyba 69zł i chociaż na zdjęciu być może tego nie widać to naprawdę  ładnie leży :))      Na zdjęciu powyżej jeszcze prezent od Eternal*Voyageur, z którą w końcu udało mi się spotkać na żywo :)) Mailowo znamy się już od dawna, niestety na co dzień dzieli nas wieeeele kilometrów. Spędziłyśmy razem bardzo przyjemne sobotnie popołudnie o czym przekonacie się jeszcze na instagramowych zdjęciach poniżej:  ternal*Voyageur, ternal*Voyageurz którą w końcu mogłam spotkać się na żywo! 1. deszczowa podróż autobusem, przez chwilę poczułam, że już nadchodzi jesień :(( całe szczęście, że wróciły upały i moja jesienna depresja minęła ;)  2. o tym jak bardzo lubię patrzeć chmury, a jeszcze bardziej je fotografować przypomniała mi ostatnio Olga, możecie być pewni, że to nie ostatnie takie zdjęcie w TwZ ;)  3. od jakiegoś czasu zakochałam się w dużych naszyjnikach - ten różowy jest akurat z Kathrine i niestety na żywo nieco mniej mi się podoba niż na stronie, ale moja kolekcja sukcesywnie się powiększa :D  4. w końcu wybrałam się na małe, tekstylne zakupy do Ikei - odkąd się przeprowadziliśmy muszę przejechać całe miasto by tam dotrzeć :(  5. przecudna Orchidea od mojej koleżanki Moniki. Mam nadzieję, że tym razem uda mi się jej nie 'zabić' tak jak wszystkich poprzednich, bo chyba bym tego nie przeżyła. Moja teściowa zdradziła mi nowy patent ze styropianem, więc wierzę, że będzie dobrze :)))  6. kolejny naszyjnik z Kathrine...  7. nowe wzorzyste leginsy, znów kupione na krakowskiej Tandecie. Już szukam następnych :D  8. odkrycie ostatnich dni - Nutella w jednorazowych mini opakowaniach :))) Od lat jej nie jadłam bo wiedziałam, że jak kupię cały słoik to zjem... cały słoik ;)   9. przepyszne wino od znajomych :) pewnie nie wiecie, ale ja zdecydowanie wolę wina od piw :P 1. ulubiony kubek do herbaty :) bo ja mam dwa ulubione - ten drugi jest do picia kawy, aaa i jeszcze szklanka do wody :P  2. znajomy kot z naszego piwnego sklepu  3. przedziwny produkt - balsam do ciała d/s - dostałam go od Pauliny i już nie mogę się doczekać by go przetestować :D chociaż podejrzewam, że bardzo podobnie zadziałałaby zwykła odżywka do włosów...   4. o foremce do lodów marzyłam od dawna, w końcu znalazłam tą w Empiku za niecałe 6zł :D  5. spacer po kładce z kłódkami zakochanych z Eternal*Voyageur - zaczęłyśmy oczywiście od lodów na Starowiślnej a skończyłyśmy na...  6. drinkach w Novej ;) tym razem piłam ananasowe mohito, nieco gorsze od truskawkowego, ale też pyszne :))  7, 8, 9. cały wczorajszy dzień przeleżałam na plaży nad jeziorem w Dobczycach. Uwielbiam tak spędzać czas (oczywiście nie tylko leżąc, ale i pływając :P) i żałuję, że nie mam już dwumiesięcznych wakacji :(   Na koniec jeszcze zdjęcia z mojej próby samodzielnego zdjęcia lakieru hybrydowego :/ Jak na razie nie udało mi się jeszcze tego zrobić w 100% i paznokcie wyglądają tragicznie! Szkoda, bo przez te 2,5 tygodnia dłonie wyglądały idealnie i miałam nawet ochotę znów sobie zrobić taki manicure, a tak się pewnie nie zdecyduję :((      I ostatnie już zdjęcie ślubne ;) Więcej Was tym tematem zamęczać nie będę - obiecuję :D      Na dziś to już wszystko :)   Pozdrawiam Was serdecznie, 