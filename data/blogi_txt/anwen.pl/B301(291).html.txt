... które się szykują ;)   Te z Was, które śledzą mojego bloga regularnie i czytają wszystkie włosowe aktualizacje wiedzą, że od dawna mam ochotę 'zrobić coś z włosami'. To 'coś' przybierało różne formy. Myślałam o porządnym skróceniu włosów do wysokości mniej więcej stanika, myślałam o zmianie koloru, flamboyage, grzywce, dłuższej amerykańskiej grzywce, a nawet o ombre ;) Doszłam już do takiego momentu z moimi włosami, że nie mogę się rozwijać - właściwie to co mogłam zrobić sama (zapuścić i doprowadzić do idealnego stanu) już osiągnęłam i zaczęłam się zwyczajnie nimi nudzić. Niestety to 'coś', co za mną chodziło, zmieniało się jak w kalejdoskopie i ja ciągle nie byłam pewna czego tak naprawdę chcę. Aż do dzisiaj! :)     Dzisiaj w końcu odwiedziłam fryzjera i to nie byle jakiego, bo kogoś kto uczył samą Viru. Na pierwszy raz umówiłam się jedynie na konsultację (bezpłatną), bo nie chciałam oddawać włosów w ręce człowieka, którego nie znam. I chociaż spędziłam z nim może 15-20 minut na rozmowie, to wiem, że w poniedziałek bez obaw znów do niego pójdę.    A co takiego planuję zmienić?    1. R. potwierdził, że długość jaką mam obecnie jest dla mnie dobra, ale włosy nie mogą być już dłuższe, bo będą za długie w stosunku do całej sylwetki, więc prawdopodobnie prawie nie będziemy ich skracać.    2. Zgodził się również z tym, że włosy są w takim stanie, że końcówki właściwie nie potrzebują podcięcia.    3. Poruszyliśmy kwestię koloru i to będzie największa zmiana jaka się szykuje. Niestety jeszcze nie w poniedziałek, bo R. zaproponował najpierw próbę na jednym pasemku. I tym właśnie mnie 'kupił' :) bo jako pierwszy ze wszystkich fryzjerów, z którymi rozmawiałam uznał, że przy moim typie włosów kolor jaki chcę może po prostu nie wyjść, a podejmowanie ryzyka i rozjaśnianie od razu całości byłoby głupotą :)) Co do koloru to ma on nadać blasku i życia moim włosom, ale wciąż ma być chłodny i ciemny, a nawet bardzo ciemny ;) Trzymajcie kciuki, żeby się udało!    4. Potwierdził też moje przypuszczenia, że grzywka taka jak chciałam nie będzie mi pasowała i że lepiej będzie iść w stronę 'romantic look' ;) czyli fal, łagodnych linii, miękkich cięć itd. Jaka dokładnie jest jego wizja opowiem Wam już po wizycie. Włosy na pewno zostaną mocniej wycieniowane, również przy twarzy, a obecna grzywka złagodzona.      Wiem, że dla osób, które zmieniają kolor z platyny na czerń i z powrotem to nie będą może wielkie zmiany, ale ja nie mogę się ich już doczekać :)) W końcu nabrałam nadziei na to, że będę miała takie włosy o jakich od jakiegoś czasu marzę!  Pozdrawiam Was serdecznie, 