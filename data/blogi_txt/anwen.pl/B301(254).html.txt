Ostatnio w MWH miałyśmy okazję czytać przede wszystkim o włosach falowanych lub kręconych. To nie jest tak, że ja specjalnie wybieram właśnie takie historie, tylko po pierwsze takie od Was dostaję, a po drugie zwykle przemiana jest bardziej spektakularna w przypadku włosów o takiej strukturze. Dzisiejsza MWH w końcu dotyczy prostowłosej. Zapraszam :))        Od szóstego roku życia wiedziałam, że chcę być ruda. Jak wtedy rezolutnie stwierdziłam, rude włosy pasują do czarnych ubrań :D Naturalnie mam ciemny brąz - czasem za nim tęsknię, miałam wtedy piękne, błyszczące, zdrowe włosy do pasa. na tym zdjęciu mam 15 lat.            Używałam obojętnie jakiego szamponu i obojętnie jakiej odżywki, ale że nie prostowałam, nie farbowałam i ogólnie nie robiłam im złych rzeczy, trzymały się świetnie.      Potem zachciało mi się kombinować... na początku były wiśnie i czerwienie.            Natomiast koło 17stki zamarzyła mi się marchewka, bardzo jasna oczywiście i zaczęłam zabawę z rozjaśnianiem. Na zmianę rozjaśniałam, farbowałam na ciemny rudy, znowu rozjaśniałam, farbowałam na ciemne brązy i znowu rozjaśniałam.               W trzeciej klasie liceum włosy z długich do talii ścięłam do ramion. Efekt – suche siano, czasem pobłyskujące na... zielono. później, co widać poniżej, przyszła era na truskawkowy blond, a raczej spalony truskawkowy blond :) Udało mi się je jakoś doprowadzić do ładu, położyłam moją ukochaną, niestety już niedostępną Delię – Morelowy Blond i w wieku lat 18stu wyglądałam tak:                  Od tego czasu skończyłam z rozjaśnianiem i zaczęłam zapuszczać, zrobiłam też dwie długie kuracje WAXem. Tak wyglądały dwa lata później: Rok temu zaczęłam interesować się składem szamponów i przede wszystkim zrezygnowałam z farb, zakochując się z wzajemnością w hennie :) bardzo nie lubiłam ścinać końcówek ze względu na uparte zapuszczanie, co widać tutaj...              Wreszcie przyszedł czas na pielęgnację naturalną (bez sls, silikonów itd) i oto efekt z początku lutego (tu akurat zakręcone, ale myślę że ich stan jest widoczny :)). Końce cały czas są lekko przesuszone, ale od dawna nie widziałam żadnego rozdwojenia, albo jak to czasem bywało – rozczworzenia :D Aktualna długość to 65cm, a zapuszczam tak do 90cm, czyli chyba okolicy bioder :D Moja aktualna pielęgnacja:      - myję codziennie szamponem Piervoje Reshenie – Syberyjski szampon na kwiatowym propolisie - codziennie nakładam Piervoje Reshenie – Syberyjski balsam na kwiatowym propolisie    - nie wycieram, czeszę na mokro drewnianym grzebieniem (moje włosy bardzo nie lubią rozczesywania na sucho)    - raz w tygodniu robię naturalną maseczkę – przykładowo 2 żółtka, sok z cytryny i... majonez (; - piję pokrzywę i drożdże, zdrowo się odżywiam    - odrosty farbuję farbami chemicznymi (niestety henna nie pokryłaby moich ciemnych włosów) a na długości raz na dwa miesiące henną ELD w kombinacjach przeróżnych (;    - w niedalekiej przyszłości zamierzam wreszcie zacząć olejowanie 