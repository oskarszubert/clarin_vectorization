Bardzo szybki wpis na życzenie jednej z Was, ale pomyślałam, że może przydać się też innym osobom, które właśnie wybierają się na wakacje (ależ Wam zazdroszczę ;) ). Oczywiście to co Wam zaproponuję nie koniecznie sprawdzi się na każdych włosach – musicie to odpowiednio do siebie dopasować... Kilka wskazówek co wziąć pod uwagę przy pakowaniu kosmetyków do włosów: gdzie jedziemy i przede wszystkim jak będziemy      spędzać czas (na plaży czy na zwiedzaniu) ile mamy miejsca w walizce  ile będziemy mieć czasu dla naszych włosów i czy      będą warunki do jakiś dłuższych zabiegów jak obecnie wygląda nasza pielęgnacja i co naszym      włosom najbardziej służy   Jak już to wszystko przemyślimy to możemy zacząć się pakować... W mojej walizce znalazłoby się: coś do mycia  – w tym wypadku postawiłabym na żel Facelle do higieny intymnej z Rossmanna. Można nim umyć włosy, twarz, ciało i zgodnie z pierwotnym przeznaczeniem - strefę intymną ;) Jest bardzo delikatny dla włosów, a przy tym ich nie obciąża. coś do odżywienia  – tutaj wygrywa moja wieloletnia już ulubienica – odżywka Isana wygładzająca. Wy wybierzcie po prostu odżywkę (czy maskę), która sprawdza się u Was najlepiej w codziennej, szybkiej pielęgnacji. Jeżeli jedziecie na dłużej to odpowiednio stuningowaną (olejem i co tam jeszcze znajdziecie np. w kuchni) będziecie mogli użyć do głębszego odżywienia (jeśli oczywiście będziecie mieć na to czas ;) ). Odzywka na wyjeździe z powodzeniem zastąpi nam też piankę do golenia :D olej   – ja wybieram Alterrę – sprawdzi się do olejowania włosów, zabezpieczeniu końcówek, do ciała, a nawet na twarz (niektóre dziewczyny używają ich do OCM czy do olejowania twarzy) – czyli znów kosmetyk wielofunkcyjny ;) Dodana do odżywki i nałożona przed myciem głęboko odżywi włosy (ewentualnie jeśli macie bardzo suche można dać kilka kropel do odżywki i nałożyć ją po myciu). coś do ochrony UV   – chyba, że jedziecie się w miejsce, gdzie mocne słońce na pewno nie będzie Wam doskwierać. Ja wybieram własnoręcznie robioną mgiełkę z półproduktów z olejem z pestek malin. Ewentualnie jakbym miała spędzić cały dzień na plaży to dodatkowo naolejowałabym włosy. Przepis na mgiełkę podawałam TU. suchy szampon - to propozycja dla dziewczyn o przetłuszczającej się skórze głowy. Będzie idealny pod namiot lub gdy macie zamiar dużo zwiedzać i aktywnie spędzać czas (ale nie na plaży). Ja wybieram oczywiście tropikalny Batiste  -  dla mnie jest on wybawieniem nie tylko na wyjazdach ;) żel aloesowy (dopisany przez Wiedźmę) - dla kręconowłosych (i nie tylko), sprawdzi się jako stylizator, ukoi skórę po opalaniu i posłuży nam również jako wcierka. Jak już wspomniała w swoim wpisie Wiedźma - można nim również rozcieńczyć szampon czy posmarować zmęczone intensywnym zwiedzaniem stopy (cudownie chłodzi).   I tyle ;) Czy to dużo? Moim zdaniem nie, ale jeśli mamy naprawdę ograniczone miejsce w walizce to zawsze możemy kosmetyki przelać do mniejszych buteleczek. Takie podróżne pojemniki znajdziemy chociażby w Rossmannie – ja zostawiam sobie zawsze opakowania różnych mini produktów właśnie w tym celu :)  A tak w ogóle to jak spędzacie wakacje? Byłyście już gdzieś czy dopiero się wybieracie? :))) Pozdrawiam Was serdecznie, 