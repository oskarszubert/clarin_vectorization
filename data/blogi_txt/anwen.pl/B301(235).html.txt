Nareszcie!! Dzięki sile przekonywania Czarnej Orchidei :)) w końcu doczekałyśmy się męskiej MWH :D Z wielką przyjemnością zapraszam Was do przeczytania i obejrzenia historii włosów Mateusza :)))  Włoski Mateusza rosły spokojnie i powoli, bez żadnych wymyślonych zabiegów, do czasu, kiedy spotkał mnie. Na początku kompletnie mnie nie obchodziły jego włosy, były, a to fajne, bo jednak mężczyzna z długimi włosami budzi we mnie zwierza :)  Z racji mojego rozwoju fryzjerskiego (klasa fryzjerska technikum) posiadając na Lubym takie piórka, mogłam spokojnie eksperymentować i tworzyć.  wrzesień 2011 Nie było sprzeciwów, bo jednak czego się nie robi dla Kochanej :) Jakość tego zdjęcia nie będzie powalająca, jednak długości można się doszukać. 1 listopad 2011 13 listopad 2011 Później Agatka stwierdziła, że skoro ma pod nosem takie włosy, to przydałoby się i w nie zacząć ingerować. Moich ściętych było mi wiecznie za mało, tak więc sprezentowałam Lubemu maskę mleczną i odżywkę z Alterry, która mi nie podpasowała. Zanim zaczął tego wszystkiego używać, włosy wyglądały tak:  3 luty 2012  3 luty 2012 Dodatkowo włosy leciały okropnie, podsunęłam mu najpierw skrzyp, później dorzuciłam pokrzywę. Szampon, jakiego wtedy używał to Pharmaceris H Purin, odżywka Alterra Morela i Pszenica. Maska jakaś najprostsza. Włosy myte codzienne z powodu przetłuszczania się u nasady.   14 kwietnia 2012 Pielęgnacja w sumie nie zmienna. Odlałam Lubemu Maskę Bingo Spa masło 'szea'. Nakładał kiedy chciał, trzymał ile chciał :)  3 maja 2012 3 maja 2012 Nadal pity skrzyp, masowa poprawa wyglądu, zdecydowane wygładzenie, MIĘKKOŚĆ, której zazdrościłam jak szalona. Podcięte końcówki, zmiana szamponu na Sulphur Zdrój.  4 czerwca 2012 Po płukance aloesowo- glicerynowej. Dzięki Czarna Orchideo :)  Nie jest to może historia na poziomie dziewczyn, które przedstawiały się wcześniej, jednak chciałam pokazać, że i mężczyźni mogą troszkę zadbać i osiągnąć coś fajnego. Pomiędzy poszczególnymi etapami włosy były kilka razy podcinane, nie wspominałam o tym, bo kompletnie wypadło mi z głowy. Czesane szczotką drewnianą, wiązane gumkami bez metalowych elementów, pod koniec maja wcierana woda brzozowa.  Włoski mają się dobrze i Was pozdrawiają, podobnie jak ja.  Pozdrawiam :)  pisała Agata z http://kosmetycz-niepowaznie.blogspot.com/ 