Przerwa od blogowania (w sumie wcale nie taka długa) z jednej strony dała mi niesamowity dystans i pozwoliła mi na to popatrzeć bardziej obiektywnie, ale z drugiej muszę przyznać, że nieco mnie wybiła. Mam nadzieję, że szybko uda mi się znów w to wciągnąć by móc pisać dla Was jak najczęściej, a przede wszystkim tak by mój blog był dla Was jak najbardziej przydatny :)) Dziś wpis z serii podsumowań miesiąca, który nie jest może niczym odkrywczym, ale jak co miesiąc pozwoli Wam się zorientować co robiłam z włosami w ostatnim czasie. Miesiąc maj stał przede wszystkim pod znakiem wyjazdów. Drugą połowę miesiąca pochłonęły mi przygotowania do wyjazdu na komunię mojej chrześnicy w Irlandii. Niestety jechałam jedynie z bagażem podręcznym, więc ilość kosmetyków do zabrania miałam baaaardzo ograniczoną ;) Z pomocą przyszedł mi szampon w kostce New z Lusha, który idealnie sprawdza się w takich sytuacjach. Oprócz tego poleciały ze mną tylko odżywka z Isany (oczywiście wygładzająca z babassu) i odlewka oleju Alterra (którego nawet nie użyłam, bo nie miałam kiedy!). Moje włosy były bardzo zadowolone z takiego minimalizmu i jak na warunki wyjazdowe zachowywały się całkiem nieźle ;) Na pewno miała w tym spory udział pogoda jaka zaskoczyła nas w Irlandii – wyobraźcie sobie ani razu nie padało! Codziennie słońce i jedynie lekki wiatr! Niesamowite :D Ja oczywiście zabrałam ze sobą wyłącznie długie spodnie i swetry, więc po prostu „musiałam” wybrać się tam na mini zakupy ubraniowe ;) Jakbyście były ciekawe co kupiłam mogę kiedyś spróbować zrobić im kilka zdjęć (jak tylko pogoda się poprawi).  Wracając do włosów, przed samym wyjazdem (dosłownie dzień przed odlotem) zafarbowałam je po raz kolejny farbą Color Soin. Tym razem jednak nie miałam czasu nakładać oleju pod farbę i mile zaskoczyłam się tym, że włosy po farbowaniu nie wypadały! Pominę milczeniem to, że w samolocie straszyłam zafarbowaną skórą wokół włosów ;) zawsze się przy tym niesamowicie „zapaćkam”.  Przez cały maj narzekałam na brak objętości, ale teraz mam wrażenie, że jest lepiej – jak tylko dojadą moje szampony Batiste (żałujcie, że nie widziałyście miny ekspedientki jak wyłożyłam je wszystkie na ladę :D) powinno być idealnie ;)  Od wewnątrz w tym miesiącu postawiłam na naturę – do 10 maja piłam drożdże, a potem praktycznie codziennie koktajl jabłkowo-pieruszkowy (niestety w Irlandii miałam przerwę, ale teraz znów do niego wracam). Oprócz tego jak zwykle olej z wiesiołka (2 kapsułki) i pokrzywa (tym razem bez skrzypu).  Tak moje włosy wyglądały w dniu komunii mojej chrześnicy 27 maja: Były wysuszone naturalnie i dosłownie na chwilę zawinięte na papiloty. Niestety skręt nie utrzymał się za długo, bo było baaaardzo gorąco (chyba ze 30 stopni!)  Poniżej jak zwykle spis wszystkich kosmetyków i półproduktów jakich użyłam w maju:  1. Szampony·         Anti–Age,  Organique – nadal ulubiony, używałam go zanim kupiłam Babydream, a później po dokładnym przetestowaniu balsamu obu na zmianę·         Balsam do kąpieli Babydream fur Mama – stosowany zdecydowanie najczęściej w tym miesiącu·         Pharmaceris, Skoncentrowany szampon wzmacniający – do peelingu cukrowego i w ramach akcji denko (udało się – wykończyłam go :D)·         Lush, New Bar – szampon w kostce stosowałam do oczyszczania, a później do codziennego mycia w Irlandii  2.       Odżywki i maski·         Joanna Naturia, Zielona Herbata i Pokrzywa – wciąż ulubiona odzywka b/s która chyba nigdy mi się nie skończy! Lubiłam nakładać tylko ją po Balsamie Babydream, wtedy włosy nie były obciążone.· Odżywka Alverde zmieszana z końcówką maski aloesowej Alterry – obydwie już mi się kończyły, więc wpadłam na pomysł by je pomieszać :) Taki mix sprawdził się u mnie świetnie, a może nawet lepiej niż każda z nich solo…·         Anti-Age, Organique – absolutnie ukochana :))) aż strach pomyśleć, że wkrótce może mi się skończyć :( używam jej baaardzo oszczędnie…· Isana, Odżywka wygładzająca – niezawodna!·         Pilomax, Maska Kamille – nadal mnie zaskakuje, że coś o tak przeciętnym składzie może działać tak cudownie :))) Prędko się z nią nie rozstanę!·         Odżywki z e-naturalne – stosowałam je głównie po myciu, ale i przed olejowaniem, powoli szykuję się do recenzji… 3.       Inne·         Joanna Naturia, Masło do ciała waniliowe – stosowałam przed myciem zamiast oleju, na pewno jeszcze na blogu o nim napiszę :)·         Wcierka z Biosiarką – jak na razie zastosowałam ją dopiero kilka razy, więc o efektach jeszcze nic nie napiszę. Jeśli podziała to na pewno jeszcze o niej usłyszycie ;)·         Mgiełka z półproduktów do twarzy i włosów – przepis podawałam TUTAJ Sprawdziła się idealnie zarówno na włosach jak i na twarzy, więc na pewno będę do niej jeszcze nie raz wracać :) 4.       Półprodukty i oleje·         Olej kokosowy – użyłam może ze 2-3 razy, muszę go powoli kończyć, żeby się nie przeterminował ;)·         Olej Alverde – używany najczęściej·         Olej śliwkowy – na końcówki (studnia bez dna…)·         Nieudana odżywka bananowa z półproduktów – nawet nie piszę co w niej było, bo okazała się totalnym niewypałem ;)· L-cysteina – do płukanki·         Aloes zatężony 10krotnie – do płukanki  .      Pantenol – do płukanki Na koniec jeszcze moje czerwcowe, włosowe plany: Znów podciąć włosy i może mocniej je tym razem      wycieniować Napisać dla Was w końcu co nieco o ochronie włosów      przed słońcem Przetestować i opisać nowe wcierki i mgiełki, które stoją już      gotowe w łazience Zorganizować konkurs z okazji II rocznicy bloga!!!      (jak to szybko minęło :)) ) Skończyć pracę nad bazą kosmetyków (na razie bardzo      opornie mi to idzie – ciągle brakuje mi czasu :( ) Wykończyć jeszcze kilka produktów z "akcji denko" Nadal regularnie pić pietruszkowy soczek (+ inne      owocowe, w końcu zaczął się sezon na truskawki, muszę sprawdzić jak z nimi komponuje się pietruszka :D) Przetestować coś nowego! Już dawno nie robiłam      włosowych zakupów – pora to nadrobić ;)  A jak Wam minął maj (najpiękniejszy miesiąc w roku)? Pozdrawiam Was serdecznie, 