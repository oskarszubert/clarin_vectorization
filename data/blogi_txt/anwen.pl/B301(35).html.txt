Dzisiejszy post Wiedźmy przypomniał mi, że nie podzieliłam się z Wami jeszcze pewnym ciekawym artykułem znalezionym jakiś czas temu w sieci :) Myślę, że warto by przeczytała go każda włosomaniaczka! Poniżej jak zawsze znajdziecie jedynie fragmenty i link prowadzący do całego artykułu. "WŁOSY ŁAKNĄ BIAŁKA Z…SIARKĄ!  [...] Włosy zawdzięczają swą długość i sprężystość siarce?   Podstawowym budulcem włosa - jest złożona struktura aminokwasów tworząca tzw. białko keratynowe. Białko to ma unikalną wytrzymałość na zginanie. Zawdzięcza to zawartości siarki, która ma tę właściwość, że jak nity mostu - spaja sąsiednie elementy struktury tego białka w długie, sprężyste włosy. Ściślej – siłę spajającą przylegających elementów keratynowej struktury tego białka mają specyficzne  wiązania chemiczne – tzw. „mostki dwusiarczkowe”.     Wiązania siarkowe spajające włosy są bardzo silne   Wiązania siarkowe łączą keratynę w trwały łańcuch są tak silne, że zapewniający sprężystą i niełamliwą konstrukcję włosa. Dzięki tym wiązaniom, które u każdego z nas są usytuowane inaczej - struktura keratyny staje się nie tylko silna, ale i niepowtarzalna. Indywidualny układ „mostków dwusiarczkowych”” decyduje o oryginalnym wyglądzie włosów, np. o tym, czy są proste, czy skręcone, czy cienkie, czy grube.    Jakie substancje biologiczne dostarczają włosom „wiązań dwusiarczkowych”?  Siarka jest organizmowi dostarczana głównie w postaci przyswajalnych białek. Najbardziej wartościowe są białka, zawierające w swym składzie dwa niezbędne człowiekowi aminokwasy siarkowe – cystynę i metioninę. Podstawą konstrukcji włosa jest cystyna – stanowiąca zwykle 17% składu włosa i metionina (0,5% składu włosa). Dzięki tym aminokwasom możliwe jest powstanie „wiązań dwusiarczkowych”, które są włączane w keratynową konstrukcję włosa i pełnią w niej rolę wzmocnień oraz nadają prawidłową przestrzenną budowę. Stąd dla ich codziennego wzrostu niezbędne są aminokwasy zawierające siarkę    Jak organizm zapewnia sobie aminokwasy siarkowe? Metionina należy do aminokwasów egzogennych, tzn. niezbędnych, które muszą być dostarczone z pokarmem i zostają z niego uwalniane w procesie trawienia białek (zwłaszcza białek mięsa i mlecznych). Organizm może też częściowo wytwarzać niektóre aminokwasy, (tzw. aminokwasy endogenne). Tak jest w przypadku cystyny stanowiącej podstawowy budulec włosa. Jednak ilości, jakie sami wytwarzamy są czasami zbyt małe.    Jakie pokarmy są zasobne w cystynę i metionię?   Umiarkowane ilości oba aminokwasów można znaleźć w pokarmach zawierających dużo białka – np. w mięsie i jego przetworach, jajach, rybach. Znaczące ilości cystyny można znaleźć w produktach zbożowych i roślinach strączkowych, takich jak: zarodki pszenne, soja, płatki owsiane, otręby pszenne, itp. Niestety nie są to (poza płatkami owsianymi) popularne potrawy.    Czy aminokwasy muszą być dostarczane organizmowi regularnie?   Tak, gdyż ze względu na swą rolę budulcową aminokwasy siarkowe nie mogą być zastąpione żadnymi innymi związkami. Trzeba też wiedzieć, że nie mogą być magazynowane „na zapas” i z tego względu muszą być regularnie dostarczane z pożywieniem przez całe życie człowieka. [...]  Na koniec przypomnijmy:   Obok białka - na kondycję i wygląd włosów wpływają liczne witaminy: A, E witaminy z gupy B oraz biopierwiastki: żelazo, cynk, miedź, jod. Trzeba jednak wiedzieć, że niedobór tych ostatnich składników (z wyjątkiem żelaza) odbija się na kondycji i zdrowiu włosów dopiero po dłuższym czasie. [...]    OPRAC. Edward Ozga Michalski Konsultacja Katarzyna Prystupa dr n. med. DermatologCały artykuł znajdziecie tu: http://www.pfm.com.pl/new/str4.php5?id1=61 id2= id3= id4=713  A może Wam udało się znaleźć ostatnio coś ciekawego na temat włosów do poczytania? Jeśli macie coś takiego - podeślijcie :)) O włosach mogłabym czytać godzinami :D Pozdrawiam Was serdecznie, 