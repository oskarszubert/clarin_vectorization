Minął już ponad miesiąc testowania, więc pora na recenzję. Niestety nie udało mi się nakładać tego oleju tak często jak planowałam :( Miałam zamiar stosować go przed każdym myciem, a kilka(naście) aplikacji niestety odpuściłam. W sumie przez ten miesiąc nałożyłam go na skórę głowy 11 razy. Biorąc pod uwagę to, że obecnie nie myję już włosów codziennie, a jakieś 4-5 razy w tygodniu wynik nie jest najgorszy (średnio stosowałam go co 2 mycie), ale pewnie efekty byłyby lepsze, gdybym była bardziej regularna.    Działanie na skórę głowy     a Przez ten miesiąc moje włosy urosły o dokładnie 1,3cm czyli tylko nieco lepiej niż przeciętnie :( Nie piłam w tym czasie skrzypokrzywy, ani nic innego co mogłoby mi przyspieszyć porost, więc te dodatkowe kilka mm przypisuję właśnie działaniu oleju (normalnie moje włosy rosną niecały cm miesięcznie).     To co ewidentnie zauważyłam to masa baby-hair. Jest ich tak dużo, że pierwszy raz zaczęły mi one wręcz przeszkadzać :) Teraz jak zapuszczałam grzywkę bardzo często nosiłam ją upiętą do góry, a na czole powstała mi mini grzyweczka z bejbików ;) Mam nadzieję, że za jakiś czas zauważę dzięki nim zwiększoną objętość włosów i nieco grubszy kucyk :)))    Kolejna rzecz to wypadanie włosów. Tak jak wspominałam już w podsumowaniu miesiąca moje włosy jak na razie są odporne na jesienne wypadanie. Po farbowaniu również nie odnotowałam zwiększonego wypadania (kładłam farbę właśnie na ten olej). Oczywiście nie mam 100% pewności, ale wydaje mi się, że brak problemów z wypadaniem to również wpływ oleju Oilmedica nakładanego na skórę głowy.     Zapach i opakowanie     a Sam olej jest przyjemny w stosowaniu. Jego zapach w porównaniu z typowymi indyjskimi olejami wypada bardzo dobrze. Pachnie świeżo i czuć w nim wyraźnie trawę cytrynową. Po rozpuszczeniu bardzo łatwo jest go zaaplikować na włosy. Ja swój po pierwszym tygodniu przelałam do słoika, bo codzienne podgrzewanie całego oleju w butelce wydawało mi się po pierwsze zbyt czasochłonne a po drugie być może nieco dla niego samego szkodliwe ;) Teraz po prostu wydłubuje łyżeczką potrzebną mi porcję oleju i tylko ją rozpuszczam.     Działanie na włosy     a Olej nakładałam również na włosy, ale nie zawsze. Miałam wrażenie, że trochę mi je jednak obciąża, więc wolałam nakładać go przede wszystkim na skalp. Włosy po nim są na pewno mocno wygładzone (uwaga! przy wysokiej porowatości kokos może puszyć!), elastyczne i jakby mocniejsze. Dodatkowo bardzo ładnie błyszczą.    Skład   Co do samego składu oleju to pisałam Wam o nim TU, więc nie będę się już powtarzać :) Podam tylko skład INCI: Cocos Nucifera (Coconut)  Oil, Heliananthus Annus Seed Oil, Ricinus Communis (Castor) Seed Oil, Emblica Officianalis, Avena Sativa Kernel Extract, Lawsonia Intermis Extract, Centella Asiatica Extract, Rosmarinus Officianalis Leaf Extract, Cymbopogon Schoenanthus Oil, Citrus Medica Limonum (Lemon) Peel Oil, Ascorbyl Palmitate, Citral, Citronellol, Eugenol, Geraniol, D-limonene, Linallol. Podsumowanie     a Podsumowując Oilmedica to na pewno bardzo dobry olej, który moim włosom (i nosowi) pasował o wiele bardziej niż Vatika kokosowa czy Heenara. Czy jest lepszy lub porównywalny do Khadi? Mam wrażenie, że jednak nie. Khadi chyba trochę lepiej się u mnie sprawdzał w kwestii przyspieszenia porostu i dzięki płynnej konsystencji był po prostu wygodniejszy w użyciu.     Komu zatem mogę polecić ten olej? Na pewno tym z Was, które lubią się z kokosem. Jeśli taki olej się u Was sprawdza to Oilmedica powinna działać jeszcze lepiej. Dziewczynom o włosach wysoko porowatych ten olej raczej się nie spodoba.     Mam nadzieję, że za jakiś czas Oilmedica będzie łatwiej dostępna, najlepiej stacjonarnie, bo wtedy i ja z chęcią do niej jeszcze wrócę. O tym gdzie obecnie i za ile możemy ją kupić również już pisałam TUTAJ.       Pozdrawiam Was serdecznie, 