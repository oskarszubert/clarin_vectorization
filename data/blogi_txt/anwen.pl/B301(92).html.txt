Nie jestem pierwszą bloggerką, która napisze o innowacyjnej pomadce we flamastrze firmy Astor, która lada dzień pojawi się w sklepach i dlatego nie chcąc się powtarzać postanowiłam zrobić dla was recenzję porównawczą.Zapewne już doskonale wiecie jak wyglądają oraz jak się sprawują te flamastrowe pomadki. Niemniej jednak i ja napiszę Wam o nich kilka słów :)Na początku muszę Wam tylko napisać, że ogólnie bardzo rzadko noszę cokolwiek na ustach, bo są one bardzo trudne. Najczęściej moje usta są mocno wysuszone, z masą suchych odstających skórek, a do tego praktycznie każda pomadka (nawet zwykła bezbarwna, ochronna) po jakimś czasie tworzy mi na ustach taką nieestetyczną, białą kreskę (mam nadzieję, że wiecie, o czym mówię). Próbowałam już chyba wszystkich możliwych sposobów i nic nie pomaga mi na dłużej :( Jeśli więc macie jakiś innowacyjny sposób na bardzo mocno przesuszone usta napiszcie mi proszę w komentarzu :)) Będę bardzo wdzięczna!Dlaczego porównuję Lip Tint z pomadką L’oreal? Bo po pierwsze jest to jedyny tego typu produkt, który miałam okazję używać. Po drugie obie posiadają dwie końcówki – jedną barwiącą i drugą z balsamem nawilżającym i po trzecie obydwie mają nam zapewnić efekt na kilka godzin.1. OpakowanieW tej kategorii zdecydowanie zwycięża pomadka L’oreal. Od początku jak tylko ją zobaczyłam stwierdziłam, że jest to świetny gadżet, idealny na imprezę. Opakowanie jest w kolorze srebrnym, wygląda jak zapalniczka i z powodzeniem może nam zastąpić małe lusterko. Jest na tyle małe, że spokojnie zmieści nam się nawet w kieszeni spodni czy do niewielkiej torebki. To, co nie spodobało mi się w pomadkach Astora to balsam, który nie wykręca się i jest narażony na złamanie czy uszkodzenie za każdym razem, gdy go używamy. Poza tą jedną kwestią właściwie nie mam się, do czego przyczepić. Może jedynie kolory opakowań powinny być lepiej dopasowane do efektu, jaki osiągamy daną pomadką na ustach, ale to już taki mało ważny drobiazg :)2. KolorMiałam okazję przetestować trzy kolory pomadek Lip Tint (nr 103 Rosewood Blush – mocny róż, nr 200 Grenadine – ceglasta czerwień, nr 300 Nude Sweetness – beżowo – różowa czerwień) i niestety żaden z tych kolorów nie jest „moim kolorem”. Jak pojawią się już w sklepach bardzo chętnie obejrzę inne odcienie. Pomimo, że wszystkie trzy są bardzo ładne i bardzo mi się podobają mam wrażenie, że nie do końca do mnie pasują. Wszystkie kolory są bardzo nasycone i mocno kryjące. Dla fanek mocnego podkreślania ust będą idealne! Z L’oreala wybrałam kolor nr 304 Stay Nude – piękny delikatny różowo - brzoskwiniowy kolor bardzo zbliżony do mojego naturalnego. Nie wiem jak wyglądają pozostałe odcienie, bo swoją pomadkę kupowałam na allegro.3. AplikacjaTutaj niestety obydwa produkty nie spełniają moich oczekiwań i obydwa uważam za dosyć upierdliwe ;) Astor wygląda i działa jak normalny flamaster. Ma dosyć ostrą, twardą końcówkę (mnie ona na szczęście w żaden sposób nie podrażniła, ale moje usta są przyzwyczajone do naprawdę ostrych peelingów) i jest jak dla mnie aż za bardzo precyzyjny. Dla osób z ręką wprawioną w malowaniu konturówką ust będzie idealny, dla takich z dwoma lewymi rękami jak ja, będzie jednak nie lada wyzwaniem. Muszę przyznać, że jak już się przemęczyłam i poświęciłam kilka minut efekt był naprawdę bardzo dobry. L’oreal natomiast należy nałożyć na usta i poczekać nie ruszając ustami około minuty (czy nawet dwóch) aż dobrze zaschnie. Usta robią nam się natychmiast bardzo nieprzyjemnie suche i ściągnięte. Zawsze w tym momencie marzę, żeby jak najszybciej nałożyć balsam, który minimalizuje to wrażenie. Co do balsamów to w obu produktach działają podobnie. Oba są mało wydajne i szczerze mówiąc wolę zamiast nich nakładać Tisane w sztyfcie. Jedyna przewaga balsamu L’oreala nad Astorem to to, że normalnie się on wykręca z opakowania. 4. EfektTo chyba najważniejsza kategoria. I w niej jak dla mnie zdecydowanym zwycięzcą jest Astor. Co prawda pomadka L’oreala naprawdę pięknie wygląda na ustach i dosyć długo się na nich trzyma (spokojnie kilka godzin), ale po jakimś czasie u mnie odchodzi płatami jak farba olejna ze starej ściany :(((( Wygląda to naprawdę okropnie i mnie skutecznie zniechęciło do używania jej. Poza tym, co chwilę trzeba smarować usta balsamem, bo inaczej uczucie przesuszenie jest nie do wytrzymania. Być może jest to wina moich ust i na innych by się tak nie działo, ale w moim przypadku niestety się ona nie sprawdza.Pomadki Astor natomiast ja zupełnie na ustach nie czuję. Nie muszę też, co chwilę nakładać na usta balsamu, bo nie są one tak wysuszone jak po L’oreal. Efekt utrzymuje się krócej niż w przypadku pomadki Infallible, ale i tak zdecydowanie dłużej niż wszystkie inne mazidła na moich ustach. Co najważniejsze Lip Tint nie robi mi „białej kreski”, nie rozmazuje się, ani nie ściera tylko stopniowo, równomiernie znika z ust. Gdybym trafiła na „swój” kolor zapewne byłby to mój KWC (pomimo uciążliwej aplikacji).5. CenaNa razie jeszcze nie znam ceny pomadek Astora, ale jak już pojawią się w sklepach postaram się edytować ten wpis. L’oreal kosztuje ok. 50zł (na allegro oczywiście zdecydowanie taniej – ja zapłaciłam ok. 25zł z przesyłką). Podsumowując – pomadkę Lip Tint mogę przede wszystkim polecić dziewczynom, które lubią nowości, wyraziście podkreślone intensywnym kolorem usta oraz potrafią bardzo precyzyjnie obrysowywać kontur ust.  PS. Wiem, że ostatnio mocno Was zaniedbałam, ale wraz z wiosną przybyło mi obowiązków i mam o wiele mniej czasu na blogowanie :( Mimo to, postaram się pisać częściej :) 