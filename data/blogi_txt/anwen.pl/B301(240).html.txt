Święta niestety dobiegają już końca, ale mój urlop na szczęście potrwa jeszcze kilka dni :D Oczywiście jak zawsze wtedy, gdy mam czas na pisanie to zupełnie nie mam weny... Nie wiem dlaczego akurat w tym wypadku musi zachodzić proporcja odwrotna? ;) Najlepiej oczywiście pisze mi się wtedy, jak kompletnie nie mam na to czasu - Wy też tak macie? :)  Mam nadzieję, że ten spadek formy szybko mi minie, a na razie mam dla Was wpis gościnny czyli nową włosową historię. Dziś o sobie, a właściwie o swoich włosach opowie nam Nika. Chyba wszystkie zgodzicie się ze mną, że zwłaszcza w przypadku takich włosów jak jej, prostownica to prawdziwe ZŁO :D     Witam :) Z tej strony Nika i chciałabym podzielić się historią moich  zmagań o piękne, zdrowe włosy. Mam nadzieję, że nie zanudzę ;-)     Zacznijmy od początku :) Jako mała dziewczynka miałam włosy koloru  ciemnego blondu. Mama zawsze obcinała mi włosy na krotko, bo były słabe i  łatwo wypadały. Są naturalnie kręcone, ale nie było tego wtedy tak bardzo widać. Nosiłam więc krótkie aż do 3 klasy podstawówki. Potem  zbuntowałam się i stwierdziłam, że chcę je zapuszczać. I tak rosły sobie  spokojnie przez 3 kolejne lata. Niewiele wtedy wiedziałam o  pielęgnacji, odżywkach, olejach itp. więc moja działalność na rzecz  moich włosów ograniczała się do mycia szamponem i stosowania odzywki.  Wtedy wyglądały mniej więcej tak:          Były suche, nieodżywione i generalnie zapuszczone. Gdy poszłam do  gimnazjum dla moich włosów zaczął się koszmar. Chciałam koniecznie coś  zmienić i to w sposób radykalny. I w ten oto sposób z moich włosów do  mniej więcej połowy pleców została zrobiona krótka fryzurka i zyskały  nowy kolor w różnych odcieniach rudości, a później nawet (!)  przemalowałam je na czarno. Oczywiście na porządku dziennym było  traktowanie ich prostownicą, bez żadnych zabezpieczeń. Jak się to  skończyło nietrudno się domyślić.   W międzyczasie kolor czarny mi się znudził i znów wróciłam do rudości.  Włosy były strasznie zniszczone i przesuszone. Oczywiście nie miałam  bladego pojęcia, że włosów kręconych nie powinno się czesać na sucho i to tylko potęgowało mój puch na głowie. A jedynym na to ratunkiem (jak mi się wydawało) była prostownica. Wyglądały wtedy bardzo nieciekawie i wypadały tak bardzo, aż byłam  przekonana, że niedługo zostanę całkiem łysa :( Na zdjęciu widać jak  bardzo są słabe i cienkie. Gdy poszłam do liceum zapragnęłam to zmienić. Farby zamieniłam na hennę, ale nie przestałam ich prostować.            W drugiej liceum znowu je ścięłam i znowu zaczęłam prostować. W  pielęgnacji nic się nie zmieniło – szampon + odżywka, alleluja i do  przodu! :) W trzeciej liceum całkowicie zrezygnowałam z prostowania włosów. Trochę  czasu mi zajęło dojście do takiego wniosku i podjęcie decyzji, ale  lepiej późno niż wcale. Od tamtej pory nie ścinałam włosów, nie licząc  wizyt u fryzjera i podcięcia „0.5cm”. Włosy rosły sobie spokojnie i we  własnym rytmie. Po zdaniu matury i rozpoczęciu najdłuższych wakacji w  życiu, trochę (no może więcej niż trochę) z nudów przeglądałam internet w  poszukiwaniu ratunku dla moich kłaków. I znalazłam! Blog Anwen był dla  mnie jak odkrycie stulecia i  Ziemia Obiecana :D Z początku byłam trochę  nieufna (mycie włosów odżywką?!), ale gdy przekonałam się, że rady są  bezcenne zaczęłam je stosować. Nie prostuję włosów, czeszę je tylko na  morko, i nikomu nie pozwalam ich tknąć :D Fryzjerom nie ufam, chociaż  ostatnio korci mnie żeby wyrównać włosy do jednego poziomu (były cieniowane jakiś czas temu) . Włosy rosną i cieszą moje oczy coraz  lepszym stanem :D Teraz kilka bardziej aktualnych zdjęć. Jeśli chodzi o pielęgnację to moimi ulubieńcami są:  -szampon Johson’s baby z ekstraktem z lawendy  -balsam Mrs, Potters Idealna Równowaga  -balsam Joanna ekstrakt z miodu i proteiny mleczne  Maska Pilomax Henna Wax  -olej rycynowy  -kuracja naprawcza do włosów zniszczonych AVON Advance Techniques Włosy myję co 2 dni odżywką, co 2 tygodnie stosuję szampon. Olej nakładam kiedy mogę, niestety ostatnio rzadko, bo zaczął się rok akademicki. Maskę stosuję dosyć często i jest naprawdę rewelacyjna :)  Mimo to moje włosy ciągle są suche i cały czas walczę by takie nie były.  Marzą mi się długie włosy i nie poddaję się ;) Życzę powodzenia  wszystkim włosomaniaczkom :) Pozdrawiam cieplutko :D  Nika 