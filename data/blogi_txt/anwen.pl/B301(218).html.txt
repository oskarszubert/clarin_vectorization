Ostatnie dni przekonały mnie, że wiosna chyba zagościła już u nas na dobre. W końcu możemy się cieszyć słońcem, ciepłym, świeżym powietrzem i dłuższymi dniami. Niedługo przyroda zacznie rozkwitać, a z nią nasze włosy! Wraz z nadejściem wiosny zaobserwowałam większą Waszą chęć chwalenia się włosami... i bardzo dobrze! :))) To już druga MWH w tym tygodniu. Dziś będziecie miały okazję zobaczyć i przeczytać historię włosów Agi autorki bloga: irreplaceableeee.blogspot.com Serdecznie zapraszam!     Swoją historię zacznę od czasów, kiedy to nie interesowałam się włosami. Mój naturalny kolor to jasny brąz. Włosy ze zdjęcia to włosy naturalne, traktowane jedynie szamponem, najlepiej reklamowanym. Suszone, często prostowane (pomimo z natury prostych) i po każdym myciu traktowane na całej długości moim ówczesnym ulubieńcem- jedwabiem (swoją drogą poleconym przez fryzjerkę). Moje włosy nie miały blasku, były suche i matowe.  Następnie przyszła pora na farbowanie. Przeszłam przez czekoladę, miodowy blond, kasztan aż doszłam do brązów. Moje włosy po farbowaniach były cienkie jak piórka, słabe i wypadały garściami.  Nietrafiony kasztan odcisnął piętno na moich włosach w postaci rudoczerwonych refleksów. Swoją przygodę z brązami zaczęłam od farby Garniera- brąz i ciemny brąz. Od następnego farbowania chcę wypróbować hennę.  Swoją przygodę z włosomaniactwem zaczęłam w wakacje 2011 roku. Mój aktualny plan pielęgnacji wygląda następująco: Mycie:Włosy myję co dwa dni. Do ich mycia używam głównie szampony Babydream fur Mama, a raz w tygodniu szampon z SLS, np. Barwa tataro- chmielowa, której używam aktualnie. Regularnie, średnio co dwa tygodnie wykonuję peeling skóry głowy wykorzystując brązowy cukier lub sodę oczyszczoną. W sytuacjach awaryjnych mogę liczyć na suchy szampon Batiste, w moim przypadku ten dla włosów ciemnych.  Odżywianie:Moją ulubioną odżywką jest Seboradin- balsam regenerujący. Lubię także odżywkę Isana z olejkiem Babassu. Często do odżywki dodaję glicerynę, by dodatkowo nawilżyć. Po nałożeniu odżywki przeczesuję włosy grzebieniem z szeroko rozstawionymi zębami, by równomiernie ją rozprowadzić. Wcierki:Stosowałam wodę brzozową, kurację wzmacniającą Joanny, a aktualnie używam wcierki Jantar. Maski:Moją ulubioną maską jest Biowax do włosów ciemnych w połączeniu z półproduktami i gliceryną. Stosuję też znaną maskę z żółtek i oleju rycynowego. Czesanie:Od wakacji do czesania włosów używam Tangle Teezera, który znacznie ułatwia mi rozczesywanie, a mycie jej jest czystą przyjemnością. Olejowanie:Do olejowania używam oleju kokosowego Vatika i olejku pielęgnacyjnego Babydream fur Mama. Olejuję kilka godzin przed myciem lub zostawiam go na całą noc. Do zmycia oleju zazwyczaj wystarczy dwukrotne umycie głowy szamponem bez SLS. Suplementacja:Jako suplementu używałam Calcium Panthetonicum i byłam zadowolona. Aktualnie przyjmuję Mega Krzem. Wewnętrznie wspomagam moje włosy skrzypokrzywą i drożdżami.  Płukanki:Używam płukanek ziołowych przyciemniających. Dwa razy stosowałam płukankę z L-cysteiną (ze strony Zrób Sobie Krem). Zdarza mi się używać nafty kosmetycznej, by nabłyszczyć włosy (wiem, że to nie jest płukanka, ale gdzieś chciałam o tym napisać:) ). Pielęgnacja końcówek:Do końcówek używam zwykłych kremów, które mają dobry, odżywczy skład. Czasem stosuję krem do końcówek Joanny Rzepa. Do olejowania końcówek używam kremu do pielęgnacji brodawek sutkowych Babydream fur Mama, masła babassu lub oleju z pestek śliwki.    Po ponad pół roku dbania o włosy, prezentują się następująco: 