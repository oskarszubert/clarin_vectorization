Chociaż już dawno wyleczyłam się z włosowego zakupoholizmu i nie wydaję na kosmetyki do włosów tyle co dawniej to w ostatnim czasie pozwoliłam sobie na kilka nowości i jednego starego ulubieńca. Kilka kosmetyków przywędrowało też do mnie z okazji Świąt, więc dziś chciałabym Wam pokazać co nowego pojawiło się u mnie w łazience...      1. Z promocji "Cena na do widzenia" w Rossmannie:      Co prawda blond włosów nie mam, ale mojej czarnej farby nie ruszy nic, więc nie obawiam się jej użyć :) Wzięłam ją przede wszystkim dlatego, że kosztowała 2,29zł i ma przyjemny zapach. Cudów się po niej nie spodziewam, ale jako taka odżywka na co dzień powinna się nieźle sprawdzić :) Tym bardziej, że opinie w KWC jak zobaczycie TU ma naprawdę dobre! Produkt, na który normalnie pewnie nawet nie zwróciłabym uwagi, ale ostatnio za namową Ewy, mojej włosowej siostry :)) miałam okazję testować inną odżywkę Pantene (zobaczycie ją poniżej) i spodobała mi się na tyle, że jak zobaczyłam tę maskę w promocyjnej cenie (5,29zł z prawie 18zł!) to bez wahania wrzuciłam do koszyka! Ta też ma bardzo dobre opinie w KWC, więc ciekawa jestem jak sprawdzi się na moich włosach....   2. Zamówione z Triny.pl       Na początku grudnia zamówiłam sobie 3 włosowe produkty, które chodziły za mną już od dawna :) Impulsem do zakupów była maska, o której napiszę poniżej, ale przy okazji kliknęłam też w TO cudo. Skusił mnie oczywiście żeń-szeń, który tak bardzo odpowiadał moim włosach w innych produktach (jak chociażby w TYM balsamie), więc mam nadzieję, że i na masce się nie zawiodę! Zwłaszcza, że kosztowała prawie 50zł za 370ml. Spray witaminowy widziałam już chyba na milionie blogów ;) Opinie były podzielone, ale jak typowa sroka nie mogłam przejść obojętnie obok tych błyszczących drobinek. Niestety spray jak na razie zupełnie się u mnie nie sprawdza :( Ani na włosach, ani na twarzy nie widzę żadnych efektów... może Wy macie pomysł jak go wykorzystać? :) bo trochę szkoda mi tych wydanych 28zł (125ml)...           Mój zeszłoroczny ulubieniec, za którym strasznie tęskniłam. To właśnie przez tę maskę zdecydowałam się na zakupy :) Kto nie pamięta dlaczego się nią zachwycałam, niech zerknie TU. W sklepie triny.pl zapłaciłam za nią 25zł za 500ml. 3. Od Świętego Mikołaja ;)      Który chyba z milion razy widział jak brałam do ręki tę odżywkę i po chwili zastanowienia odstawiałam na półkę ;) Poleciła mi ją Ewa, o której wspominałam wyżej i muszę przyznać, że kolejny raz sprawdziła mi się teoria o Ewie jako mojej włosowej siostrze :D Odżywka rzeczywiście bardzo dobrze u mnie działa, ale o szczegółach napiszę może już w recenzji. Nie wiem ile dokładnie kosztowała, ale wiem, że na pewno warto polować na nią w promocjach, bo standardowa cena (jakieś 20zł) nieco odstrasza ;)   4. I jeszcze od innego Mikołaja czyli od Pani Marioli z Triny.pl      która w grudniu odezwała się z pytaniem czy może wysłać mi kartkę na Święta :) Oczywiście nie miałam nic przeciwko, ale nie spodziewałam się, że "kartka" będzie miała taką formę ;)      W paczuszce znalazłam trzy bardzo ciekawe produkty. Pierwszy z nich, na zdjęciach powyżej to olejek do włosów z ziołami. Co ciekawe zioła są umieszczone w takim pojemniczku po środku, przez który przelewa się olej (nie wiem czy dobrze to widać na zdjęciu). Z tego co widziałam na stronie sklepu jest to nowość występująca w 3 wariantach. Ja dostałam TEN przyspieszający porost włosów. Ciekawa jestem czy pobije Khadi!         Kolejna nowość, którą będę miała możliwość wypróbować to 20-minutowa maska do włosów, z bardzo ciekawym składem. Znajdziemy w niej olej z łopianu i ekstrakty z pokrzywy, szyszek chmielu czy tataraku czyli najbardziej włosowych ziół.  W tej chwili w promocji kosztuje 30zł za 300ml - jestem bardzo ciekawa czy jest warta swojej ceny!        Ostatnią niespodzianką jaką znalazłam w paczce było przepięknie pachnące amarantowe masło do ciała, w którym zakochałam się od pierwszego użycia :)) ale o nim napiszę Wam na moim drugim blogu :))    A co tam ciekawego Wy ostatnio kupiłyście bądź dostałyście? Pochwalcie się :)   Pozdrawiam Was serdecznie, 