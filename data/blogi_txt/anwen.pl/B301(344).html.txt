Ciekawa jestem jak wiele z Was podobnie jak i ja postanowiło sobie schudnąć w tym roku ;) podejrzewam, że jest to jedno z najpopularniejszych noworocznych postanowień wśród kobiet. Dlatego dziś kilka słów na temat wpływu diety odchudzającej na nasze włosy.     http://www.pinspire.pl/pin/show/10070124 Pamiętam jak jeszcze rok czy dwa lata temu dostawałam mnóstwo maili od zrozpaczonych dziewczyn, którym włosy wypadały garściami. Wiele z nich było na modnej wówczas diecie Dukana. Wiem, że może i jest ona bardzo skuteczna (sama znam sporo osób, które dzięki niej szybko schudło), ale jest też bardzo niezdrowa, a co za tym idzie ma również okropny wpływ na włosy. Niestety wiele tego typu diet zadziała podobnie.   Jak zatem się odchudzać by nie ucierpiały przy tym włosy?   Przede wszystkim zdrowo! Nigdy nie zrozumiem ludzi liczących kalorii, a nie patrzących skąd one tak naprawdę pochodzą. Jedz mniej - ileż razy to słyszałam ;) a przecież nie o ilość chodzi, ale o jakość tego co zjadamy. Można, a nawet trzeba jeść często (mniej więcej co trzy godziny), można też jeść sporo, a mimo wszystko chudnąć. Ja nie jestem dietetykiem, a i moja wiedza na temat odchudzania jest raczej przeciętna ;) ale mogę pokrótce opisać Wam w jaki sposób sama się obecnie odchudzam (póki co skutecznie :D). Po pierwsze poza patrzeniem na kalorie zwracam uwagę na indeks glikemiczny tego co jem (przykładowe tabele znajdziecie np. TUTAJ). Po drugie zaczęłam od spisania wszystkich produktów, które lubię z podziałem na kategorie: białkowe, owoce, warzywa, węglowodanowe. Wybrałam z nich te o niskim lub średnim indeksie glikemicznym i ułożyłam sobie orientacyjny jadłospis na cały tydzień. Dzięki temu ograniczyłam mój wieczny problem "nie wiem co bym zjadła" i mogę lepiej zaplanować zakupy :)   Jak to wygląda w praktyce? Codziennie jem trzy główne posiłki: śniadanie, obiad i kolację i dwie tak zwane przekąski. W każdym z głównych posiłków jest produkt białkowy + najczęściej duuuużo świeżych warzyw. Ostatnio dzięki poradzie jednej z Was (Lucy dziękuję za maila :*) dołożyłam też te kiszone (ogórki, kapustę). Z warzyw ograniczam jedynie ziemniaki (czasami jak mam wielką ochotę jem pieczone) i kukurydzę, którą niestety uwielbiam. Na przekąski jem głównie owoce i orzechy, a na śniadanie zwykle owsiankę :)   Zamiast zwykłego chleba jem ten chrupki, lekki (z biedronki ;) ), który być może najbardziej wartościowy nie jest, ale przynajmniej mi smakuje i pozwala się najeść, a ma przy tym bardzo mało kalorii ;) Wiem, że zaraz pojawią się głosy, że w 100g może mieć nawet więcej niż zwykły chleb, ale mi spokojnie wystarczają 2-3 kromki z dużą ilością dodatków warzywnych i białkowych :) Oczywiście cały czas szukam smacznego, prawdziwie żytniego, razowego, pełnoziarnistego pieczywa i jeśli takie w końcu znajdę to na pewno odstawię to chrupkie.   Jem też jak najmniej produktów przetworzonych, nawet wędlinę robię sobie sama (z piersi kurczaka - mam świetny przepis ;) ) i tak jak sobie postanowiłam przynajmniej raz w tygodniu jem rybę. Pamiętam też o zdrowych tłuszczach czyli olejach nierafinowanych (oliwa z oliwek, olej z pestek dyni czy winogron itp), orzechach czy tłustych rybach morskich. Ostatnio też bardzo polubiłam koktajle z avocado, szpinaku, natki pietruszki i banana.  Wiem, że ta moja "dieta" to nic odkrywczego i pewnie większość z Was wie na ten temat więcej niż ja (wszystkim dziewczynom, które mi pomagały na facebooku bardzo dziękuję :))) ), ale może choć jednej z Was uświadomię, że można chudnąć zdrowo, smacznie i z korzyścią dla włosów ;)    Dajcie znać w komentarzach czy też się teraz odchudzacie i koniecznie zdradźcie swoje patenty na zdrową dietę :))     Pozdrawiam Was serdecznie, 