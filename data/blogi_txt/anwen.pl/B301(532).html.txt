Tradycyjnie już jak to w niedzielę mam dla Was kolejny wpis z serii Tydzień w zdjęciach :)     W zeszłą sobotę razem z Krzyśkiem i naszymi znajomymi świętowaliśmy w Omercie pierwsze urodziny naszego ulubionego sklepu z regionalnymi piwami :D Tort oczywiście był w kształcie piwa, ale na szczęście o smaku truskawkowym ;)           W zeszłym tygodniu wybraliśmy się też na podobno najlepsze naleśniki w Wieliczce do Creperie. Ja zjadłam wersję na słodko z jabłkami i cynamonem, a Krzysiek wersję obiadową z kurczakiem, szpinakiem i serem. Oba naleśniki były wprost olbrzymie i gdyby nie to, że byliśmy naaaprawdę głodni to na bank nie dalibyśmy im rady ;) W smaku zdecydowanie lepsza była wersja obiadowa, jabłka w moim naleśniku pozostawiały wiele do życzenia, ale za to bita śmietana była prawdziwa ;) W każdym razie na pewno odwiedzimy to miejsce jeszcze nie raz :))      Z racji upałów nie odmówiłam sobie przyjemności zjedzenia porcyjki lodów na Starowiślnej ;) W sumie to nie wyobrażam sobie tygodnia bez nich :D Nawet jeśli muszę stać tak jak ostatnio ponad pół godziny w kolejce....    W naszym piwnym sklepiku pojawiły się nowe smakowe cydry, więc spodziewajcie się ich i w kolejnych TwZ ;) Ten jagodowy był średni, ale jestem bardzo ciekawa innych wersji. Słoneczną niedzielę spędziliśmy tak jak najbardziej lubię czyli na rowerku wodnym :)      Próbowałam 'upolować' kaczkę (a właściwie perkozy jak uświadomiłyście mi w komentarzach) ;) Fotograficznie rzecz jasna :D Niestety one chyba nie przepadają za pozowaniem, a mój obiektyw jest za słaby na duże odległości :(        Za to o wiele wdzięczniejszym obiektem do fotografowania okazali się amatorzy sportów wodnych:       Na koniec jeszcze dwa zdjęcia 'kulinarne':     Sezon na arbuzy uważam za otwarty :D a na najbliższy obiad zaplanowałam pesto - moje ulubione z Lidla ;)      i to już niestety wszystko :) Dajcie znać w komentarzach jak Wy spędziłyście ten tydzień :)) Pewnie większość z Was ma już wakacje, których przyznam szczerze bardzo Wam zazdroszczę :D   Pozdrawiam Was serdecznie, 