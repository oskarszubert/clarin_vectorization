Jak mówi pewne znane wszystkim przysłowie: „cudze chwalicie, a swego nie znacie” jestem bardzo ciekawa czy tak będzie i w tym przypadku :) Dziś (oczywiście za sprawą wizażu) znalazłam coś co sprawiło, że autentycznie zaświeciły mi się oczy ;) Dlatego też pędzę podzielić się z Wami odkryciem. Sama mam zamiar dopiero zrobić zamówienie z ich strony i oczywiście jak najszybciej podzielić się z Wami wrażeniami jak tylko gruntownie wszystko przetestuję. Mydlarnia TULI (http://mydlarnia-tuli.pl/) specjalizuje się w produkcji różnego rodzaju naturalnych mydeł. Jest w czym wybierać! Ja na początek skuszę się na pewno na co najmniej trzy: kokosowe, z zieloną glinką i szałwiowe. Mam zamiar używać ich przede wszystkim do włosów, chociaż kokos i zieloną glinkę być może będę używać również do ciała i twarzy. Oprócz sklepu na ich stronie możemy przeczytać bardzo wiele ciekawych artykułów dotyczących naturalnych kosmetyków i sposobów pielęgnacji (nie tylko włosów). Poniżej zamieszczam Wam fragmenty jednego z nich (oczywiście o włosach) i polecam przeczytanie go w całości (link na dole).  „Psychologiczno – socjologiczne znaczenie włosów” "Dla ludzi w każdej kulturze, w przeszłości i współcześnie włosy  to szczególna część ciała.  Ma dla nas zupełnie niezwykłe znaczenie biorąc pod uwagę, że obiektywnie są tylko martwym, anatomicznie nieistotnym, wytworem naskórka,  pozostałością po ewolucyjnych przodkach. Utrata włosów nie czyni z nas chorych (choć może być skutkiem choroby), siwienie włosów w efekcie fizjologicznego starzenia się organizmu nie powoduje żadnych zmian w metabolizmie. [...] Także i w dzisiejszym świecie, zadbane włosy są oznaka zdrowia i statusu społecznego. Świadczą o tym,  że ich właściciel dba o siebie, jest zdrowy i dobrze odżywiony. Słabe czy przerzedzone włosy są  oznaką choroby, starości, lub niedożywienia.  Często tak właśnie oceniamy,  nie zdając sobie sprawy, że jest to atawizm. To cecha, która łączy nas z innymi Naczelnymi, a wynika z naszych wspólnych, pierwotnych zachowań stadnych.Jedną z podstawowych czynności społecznych wśród małp jest wzajemne iskanie się z pasożytów. To kto, kogo iska i w jakiej kolejności, stanowi wyraźny wyznacznik hierarchii grupy. Na szczycie jest wódz, do którego ustawiają się kolejki chcących mu usłużyć. On zdecyduje kogo od siebie dopuścić i komu, w akcie łaskawości, odwzajemnić się tym samym, dając wyraz specjalnych względów. Ktoś posiadający zaniedbane futro jest zapewne na samym dole społecznej drabiny małp. Przy braku innego owłosienia, włosy na głowie prawdopodobnie miały kluczowe znaczenie dla podtrzymania więzi społecznej naszych przodków sprzed 240 tys. lat.  Ewolucja zrobiła swoje, odsiewając gdzieś po drodze zbyt łysych i zbyt owłosionych. Gdy wreszcie nauczyliśmy się mówić i formułować złożone komunikaty, miejsce iskania zajęły rozmowy.Włosy służą nam także do autoprezentacji wobec otoczenia. Nie bez przyczyny gest przeczesywania włosów ręką jest odruchową reakcją wielu kobiet na pojawienie się przystojnego mężczyzny. I vice versa. Prezentacja tej „ozdoby” to element tańca godowego starszy niż gatunek ludzki, a więc włosy spełniały ważną funkcję w dobieraniu się par, stanowiąc ludzki ekwiwalent pawich piór, czy okazałych rogów. Jakość i bogactwo grzywy, to jeden z najszybszych sposobów oceny „potencjału”  do rozmnażania partnera. Organizm chory czy osłabiony ogranicza „zbędne wydatki”,  włosy stają się cienkie i rzadkie, a nawet zaczynają wypadać. Wie to każdy, kto przesadził z odchudzaniem, lub przeszedł ciężką chorobę. [...] Ludzkie włosy nigdy nie przestają rosnąć: czy są to brwi, włosy łonowe czy włosy na głowie. Szybkość również jest stała, około 1,5 cm miesięcznie. Czemu więc nie można zapleść sobie warkoczyków pod pachami? Ponieważ ludzkie włosy nie przechodzą w stan „spoczynku”, ale wypadają po określonym czasie. Większość włosów na naszej skórze wzrasta od kilku tygodni do kilku miesięcy. Najdłużej rosną włosy na głowie. Ludzki włos pozostaje na skórze średnio 6-8 lat. Są też ekstremalne wyjątki, jak Chinka Xie Qiuping, która dorobiła się włosów długości 5,627 metra, co jak łatwo obliczyć zajęło ponad 31 lat.Na naszym ciele jest około 5-6 milionów mieszków włosowych (tak samo jak u innych Naczelnych). Mieszki włosowe rozwijają się w okresie życia płodowego, a ich rozmieszczenie jest uwarunkowane genetycznie. Po urodzeniu nowych już nie przybywa.  Wnętrza dłoni i podeszwy stóp to jedyne miejsca gdzie nie występują mieszki włosowe, inne pozornie pozbawione owłosienia powierzchnie ciała są w rzeczywistości pokryte krótkimi, cienkimi włosami meszkowymi. [...] Przerzedzenie włosów wywoduje nie zanik mieszków włosowych, ale spadek ich aktywności. W najczęściej spotykanych postaciach łysienia mieszki włosowe nie obumierają. W klasycznym łysieniu męskim i kobiecym (androgenowym) mieszki ulegają miniaturyzacji, a czas ich aktywności skróceniu. Wytwarzają więc bardzo krótkie, cienkie włosy - nawet całkiem łysi mężczyźni mają małe włoski na szczycie głowy. W rzadziej spotykanym łysieniu plackowatym (występuje u prawie 2% populacji) faza wzrostu włosa  zostaje przedwcześnie zakończona  wskutek ataku komórek układu odpornościowego  na mieszek włosowy. Powoduje to miejscowe lub w skrajnej postaci obejmujące całe ciało, wypadanie włosów. Niemniej i w tym wypadku mieszki pozostają żywe.Leczenie łysienia plackowatego opiera się zazwyczaj na uspokojeniu nadmiernej aktywności układu odpornościowego, natomiast leczenie łysienia androgenowego ma na celu powiększenie zminiaturyzowanych mieszków i wydłużenie okresu wzrostu włosa. Często dokonuje się tego poprzez poprawienie ukrwienia mieszków włosowych – ułatwia to dostęp substancji odżywczych.” Link do artykułu:  http://mydlarnia-tuli.pl/index.p hp?option=com_content view=article id=116 Itemid=90 