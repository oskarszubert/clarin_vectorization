Witaj Anwen,  wiem, że Ciebie ten problem nie dotyczył, ale szukając  informacji na ten temat natknęłam się na komentarze wielu dziewczyn,  także na Twoim blogu, nie mogących pić drożdży z powodu problemów  żołądkowych. U mnie było tak samo- miałam 3 nieudane podejścia do  kuracji- mam słaby żołądek z powodu wieloletniego brania leków i każda  próba kończyła się straszliwymi bólami, skurczami żołądka.     Ostatnio postanowiłam spróbować jeszcze raz i zalałam minimalną ilość drożdży  standardową ilością wody, czyli ok. pół kubka i mój żołądek nawet nie  mruknął    Wtedy wpadłam na jeszcze lepszy patent- zalałam większą ilość drożdży  całym kubkiem wrzątku, przykryłam i ... tez nic się nie stało!    Doszłam już do wypijania ok 1/4 paczki jednorazowo, ale wtedy trzeba to  zalać ok 1/2 litra wrzątku no i oczywiście przykryć na jakiś czas. Nie dodaję też już nic, ani mleka, ani soków. Nie wiem czy ma to jakieś  znaczenie, ale na wszelki wypadek nie dodaję. Na początku było trochę  obrzydliwie bez tych dodatków, ale drożdże przy takiej ilości wody są na  tyle rozcieńczone, że na prawdę da się je wypić.  Wśród moich  znajomych i rodziny nie ma osoby z tak wrażliwym żołądkiem jak mój, więc  skoro działa to w tak beznadziejnym przypadku jak mój, to może u innych  dziewczyn też się sprawdzi .   W sumie nie jest to żaden tajemny patent, ale najważniejsze, że działa. Widać czasem najprostsze metody są najlepsze.   Pozdrawiam serdecznie Ciebie i wszystkie inne Włosomaniaczki, Asia 