Znów dwa dni spędziłam bez dostępu do internetu (nie licząc tego w komórce), więc nawet nie miałam jak napisać czegokolwiek na bloga :( Mogę Wam jedynie zdradzić, że byłam ostatnio w Hebe na małych zakupach, więc w przyszłym tygodniu pojawi się kolejny wpis z serii "na zakupy z Anwen" :)) Dziś za to tradycyjnie jak to w sobotę mam dla Was nową MWH. Trochę nietypową jak się przekonacie, ale jak sama autorka przyznała jest już dumna ze swoich włosów, więc to dobry moment by pochwalić się nimi innym Włosomaniaczkom :)       W sumie to włosy miałam zawsze liche. Od około 13 lat  farbowałam je Garnierem Granatową Czernią i jedyne co z nimi robiłam to  "jakiś" szampon i gigantyczne ilości "jakichś" odżywek, bo wciąż miałam  przesusz po comiesięcznym farbowaniu. Więc pakowałam na włosy wszystko  co podleci bez większego zastanowienia. Przez większość życia miałam  włosy krótkie - niestety zdjęć nie mam. ale na głowie się działo - od 2  mm po jakieś dziwne punkowe irokezy, przez dready, znów 2mm i ciecie na  krótko.           Pewnego  dnia wymyśliłam sobie, że chce mieć brązowe włosy - poszłam do fryzjera,  żeby zdjąć kolor. I trzeba było od razu ogolić głowę na zero - byłoby  łatwiej i taniej. Po 6 godzinach tortur u fryzjera wyszłam powiedzmy że z  "czymś". Coś było szorstkie, suche, włosy się ciągnęły jak guma. Zajęło  mi kilka miesięcy zanim włosy odrosły - w tym czasie ich nie farbowałam  dbając dalej byle jak. Kiedy podrosły - natychmiast je ścięłam.   I nastał dzień - miałam włosy w naturalnym kolorze. Po cięciu zobaczyłam pogrom - włosy cienkie, przerzedzone, słabe, nijakie. Bardziej przypominały włosy dziecka - były takie liche.      I moment kiedy były w tym stanie był  pierwszym krokiem do zmian. Wypadały na potęgę, więc odstawiłam szampony  - sięgnęłam po żywe mydło. Może nie pomogło spektakularnie, ale  pierwszy mały krok został wykonany,.  Te zdjęcia były robione w kwietniu 2012 roku.  Kilka  miesięcy później - zrobiłam następne zdjęcia - bo to był moment kiedy  wpadłam na włosomaniaczki, zaczęłam olejowanie i zyskałam  świadomość.  W wakacje 2012 roku wyglądały tak:         Widać ze przeszło 3 miesiące nie urosły zbytnio - w sumie to szybciej mi włosy rosną na nogach niż na głowie - niestety :/  Tu jeszcze naturalny kolor, i tak naprawdę pierwsza świadoma pielęgnacja.    Sięgnęłam  po Khadi na porost, myłam je żywym mydłem, używałam bezsilikonowych  odżywek. Okazało się ze po niecałych dwóch miesiącach (47 dni) na Khadim zobaczyłam pierwsze efekty, które były dla mnie jak nowa nadzieja, że  jednak coś się da wykrzesać z moich włosów. I tak to trwało - bardzo monotematycznie - Khadi, żywe mydło, Granier z Avokado.  Niestety  nie mogłam patrzeć na kolor - jednak naście lat w czarnych włosach było  silnym przyzwyczajeniem. I znów zapragnęłam czerni. Jednak przysięgłam sobie, że po farbę nie sięgnę. Sięgnęłam zatem po Khadi Indygo. Pomimo  wymęczenia się (straszna aplikacja, straszny przesusz) kolor mnie  zadowolił. Po pierwszym farbowaniu były co prawda lekko zielone, a  później miały kolor gorzkiej czekolady - ale byłam już bliżej niż dalej.    Zaczęłam pić drożdże, sięgnęłam po olej Bhringraj, dalej używałam Khadi.         Tu zrobię duży skrót, bo dużo by opowiadać i dużo zdjęć - jarałam się każdym milimetrem - dosłownie.  Pod koniec 2012 roku wyglądały tak: Uf :)   na  początek 2013 roku miałam ślub, swój własny zresztą, dokładnie  23.12.2012 mój jeszcze nie teść miał podciąć mi końcówki. Podciął....          I  znów zaczęłam zapuszczać, oczywiście do ślubu nie było szansy, żeby  odzyskać nawet kilka centymetrów, bo było za mało czasu, no ale....  I monotematycznie : Khadi, żywe mydło, Garnier....  Sięgałam również po Organicum - różową maskę, Thin to Thic, ale ogólnie pielęgnacja nie zmieniła się do teraz.    W  kwietniu 2013 zaszłam w ciążę - i klops wypadło mi 1/3 włosów.  Szalejące hormony poczyniły straszny pogrom, ale nie zrezygnowałam. Tu bardzo dużo pomogło mi olejowanie.  Teraz jestem przed rozwiązaniem, włosy w ciąży niestety przestały rosnąć w tempie, które mnie tak cieszyło, ale mają się dobrze.  Po roku, w grudniu 2013 roku :         Pielęgnacja :    Żywe mydło opcjonalnie : Barwa, szampon pokrzywowy,  Khadi olej - 2x w tygodniu  Odżywka - alverde wygładzająca  Maska- Vatika z oliwek Silikonów unikam. 