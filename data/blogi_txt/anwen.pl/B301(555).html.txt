Takie mydło chodziło za mną od dawna. Pewnie Wy również czytałyście już zachwyty nad czarnymi mydłami na niejednym blogu. Co prawda wiem, że to moje nie jest prawdziwym, tradycyjnym czarnym mydłem, a jedynie taki ma kolor ;) ale okazało się hitem ostatnich tygodni w mojej włosowej pielęgnacji.      Na początku zamówiłam je z myślą o myciu nim twarzy i tak też je właśnie stosowałam. Przy pomocy dołączonej do niego genialnej, czarnej gąbeczki, robiłam idealny wręcz peeling, który świetnie oczyszczał skórę i był przy tym wystarczająco delikatny. Pewnie w ten sposób zużyłabym całe, niemałe opakowanie (i trwałoby to pewnie w nieskończoność) gdyby nie Ewa i jej gościnny wpis o pielęgnacji cienkich włosów. Co prawda ona zachwalała tam inne mydło, ale skoro to i tak stało u mnie na półce to nie byłabym sobą gdybym go na włosach nie wypróbowała! ;)      Zacznę może od tych mniej ważnych rzeczy. Mydło dostajemy zapakowane w kartonowe pudełku (wyglądające bardzo ekskluzywnie ;) ) i solidny, plastikowy słoik o pojemności 120g. Biorąc po uwagę jego świetną wydajność jest to naprawdę spora ilość, która podejrzewam wystarczyłaby mi na kilka miesięcy, gdybym stosowała mydło wyłącznie na twarz. Na włosy również nakładam go bardzo niewiele, żeby skutecznie je oczyścić, więc liczę na to, że prędko się nie rozstaniemy. Konsystencję ma mówiąc w skrócie dziwną ;) Gęsta pasta, nieco śliska, nieco ciągnąca się (jak plastelina) i wcale nie najprostsza w aplikacji. Gdy próbowałam ją nakładać na twarz przy pomocy gąbki to więcej zostawało na niej niż na skórze ;) Lepiej już posłużyć się palcami, a gąbką zmyć mydło z twarzy (do tego jest idealna). Na włosy nakładam tak, że próbuję najpierw mydło rozprowadzić na dłoniach, a dopiero potem przenieść na włosy. Chwilę masuję, polewam wodą i znów masuję - dopiero w ten sposób powstaje nam minimalna piana.       Jeśli chodzi o zapach to jest on przyjemny, ale na tyle neutralny i delikatny, że w tej chwili nawet nie potrafię go sobie przypomnieć i opisać :) Na włosach jest on zupełnie niewyczuwalny.  W składzie mydła oprócz podstawowego składnika - węgla aktywnego znajdziemy: Olej rokitnika zmiękcza, odżywia i poprawia elastyczność i koloryt skóry.  Ekstrakt Cytryńca -  skuteczny tonik, jest aktywnie zaangażowany w pobudzanie procesów  metabolicznych, zapewnia ochronę skóry przed wpływem środowiska.  Olej cedrowy syberyjski  zawiera witaminę E i witaminę P, które przyczyniają się do zmiękczania,  nawilżania i wzmocnienia skóry. Reguluje odnowę komórek skóry.  Olej z nasion lnu ma działanie przeciwzapalne i antyseptyczne. Zawierał witaminy F leczy stany zapalne skóry.  Ekstrakt z brzozy karłowatej  nawilża skórę, wspomaga jej regenerację i ma tonizujący efekt, wygładza  i odmładza skórę i przywraca jej naturalny kolor i jędrność, czyniąc ją  miękką i delikatną.  Ekstrakt z maliny moroszki zawiera witaminę C, wielonienasycone kwasy tłuszczowe Omega-3 i omega-6  oraz antyoksydanty. Skutecznie odbudowuje skórę i chroni przed wpływem  czynników zewnętrznych.  Ekstrakt z borówki  pobudza metabolizm komórek skóry, poprawia jej koloryt i elastyczność, a  także ma działanie przeciwzapalne i wspomaga gojenie ran.  Olej z nasion maliny Sachalin ma działanie przeciwzapalne i bakteriobójcze.  (źródło: http://triny.pl/pl/p /Natura-Siberica-Mydlo-Detoks-Polnocne-do-mycia-twarzy-120g/133) Skład: Hippophae Rhamnoides Altaica  Seed Oil, Pinus Sibirica Seed Oil, Shizandra Chinensis Fruit Extract,  Organic Linum Usitatissimum Seed Extract, Betula Pendula Charcoal, Butyrospermum parkii, Betula Nana Bud Extract, Rubus Chamaemorus Fruit  Extract, Aqua, Vaccuinium Vitis-Idaea Leaf Extract, Rubus Sachalinensis  Seed Oil, Potassium Hydroxide   Najważniejsze jest oczywiście działanie, bo to z jego powodu dziś Wam o nim piszę :) Co takiego robi to mydło, że zasłużyło sobie na miano mojego aktualnego ulubieńca? To, co jak już doskonale wiecie najbardziej cenię w kosmetykach myjących. Przede wszystkim doskonale oczyszcza skórę i włosy i pozostawia je świeże dłużej niż inne produkty. Nie podrażnia przy tym skóry, ani nie wysusza moich włosów. Zostawia je za to odbite od nasady, uniesione, sypkie i lekkie. Mydło w wyraźny sposób reguluje wydzielanie sebum, skóra głowy przetłuszcza mi się zdecydowanie wolniej i mogę myć włosy co 2 dni! Bardzo podoba mi się też to, że mydło nie zostawia takiego typowego osadu, zmywa się bardzo dobrze i nie matowi włosów. Wręcz odwrotnie - ładnie się po nim błyszczą. Nie plącze też włosów i nie potrzebuję nakładać po nim odżywki. Zwykle robiłam tak, że przed myciem nakładałam na włosy balsam na łopianowym propolisie, a po umyciu w razie potrzeby spryskiwałam włosy wodą ułatwiającą rozczesywanie z Yves Rocher. Mydło ma też działanie łagodzące, wszelkie ranki szybciej się po nim goją, podrażnienia mijają, a skóra (również głowy) jest ukojona. Po takim głębokim oczyszczaniu poprawia się również wchłanianie innych składników odżywczych jakie zaaplikujemy (w formie serum na twarz czy wcierki na skalp) na skórę.    Minusem tego mydła może być oczywiście cena - w sklepie triny.pl zapłacimy za nie 48zł. Nie wiem na jak długo mi ono wystarczy, ale jesli będzie tak wydajne jak mi się w tej chwili wydaje to cena nie będzie aż taka straszna :) Mimo wszystko następnym razem zechcę wypróbować jakieś tańsze czarne mydło by sprawdzić czy przypadkiem nie będzie ono równie skuteczne.    Dajcie znać czy używałyście już czarnych mydeł i czy jest może jakieś jedno konkretne najlepsze Waszym zdaniem :) Będę miała na uwadze przy następnym zamówieniu, jak już to mi się skończy ;)   Pozdrawiam Was serdecznie, 