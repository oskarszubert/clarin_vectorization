źródło: http://dziecko.onet.pl/71071,5,7,farbowanie_wlosow_w_cia zy,artykul.html  Pewnie zdążyłyście już zauważyć sondę jaka kilka dni temu pojawiła się na moim blogu :) Chciałam się zorientować jak wiele z Was farbuje włosy. Pytania o farbowanie występują w Waszych mailach niezwykle często – niestety na wiele z nich nie jestem w stanie Wam odpowiedzieć. Ja nie jestem fryzjerką i o farbowaniu wiem tylko tyle co sama przeczytałam i na sobie przetestowałam. Ale chciałam dziś mimo wszystko poruszyć tę kwestię – czy w ogóle warto farbować włosy? Jak wiecie ja swoje farbuję regularnie (co 3-4 tygodnie) już od wielu lat, więc hipokryzją byłoby twierdzenie, że jestem przeciwniczką farb ;) Czy jestem zwolenniczką? Chyba też nie. Doskonale zdaję sobie sprawę z tego, że farbowane włosy nigdy nie będą tak zdrowe jak te naturalne. Struktura się zmienia i włos układa się wtedy zupełnie inaczej. Pamiętam jak wiele lat temu uświadomił mi to pewien fryzjer i naprawdę na chwile mnie zamurowało ;) Farbowane włosy wymagają też o wiele intensywniejszej opieki, a już zwłaszcza te rozjaśniane.  Co daje nam farbowanie?No właśnie... nie każdy może sobie pozwolić na noszenie naturalnego koloru. Podstawowy powód siwienie – zwłaszcza w młodym wieku jest dość oczywisty. Są też takie przypadki (jak ja), które po prostu lepiej wyglądają i czują się w innym odcieniu włosów. Osobiście nie wierzę w teorię, że naturalny kolor najbardziej nam pasuje, w niektórych przypadkach dobrze dobrana farba potrafi naprawdę wiele zdziałać! Odmłodzić nas czy podkreślić naszą urodę. Farbowane włosy są też zwykle bardziej błyszczące i intensywniejsze.  Co zatem wybrać?Przede wszystkim zanim w ogóle zaczniecie farbować włosy zastanówcie się czy na pewno tego chcecie. Być może Wasz kolor włosów, który wydaje Wam się nijaki, w słońcu ma piękne refleksy albo podkreśla tęczówkę czy odcień skóry :)) Pamiętajcie, że jeśli raz zaczniecie farbować to bardzo ciężko będzie Wam później wrócić do naturalnego koloru! Jeśli jednak jesteście pewne, że nigdy się z nim nie polubicie to najlepiej chyba zacząć od naturalnych metod. Do wybory mamy płukanki, maseczki czy np. naturalne maceraty. O kilku takich sposobach pisałam TU, TU i TU.  HennaJeśli to nie pomoże to następna w kolejności (w szeregu najmniej szkodliwych sposobów farbowania) jest henna. Na pewno nie zniszczy nam włosów. Wbrew temu co możemy czasem przeczytać w Internecie henna nie obkleja włosa warstwą nieprzepuszczającą składniki odżywcze! O takim farbowaniu możecie poczytać TU i w wątku o hennie na wizażu TUTAJ. SzamponetkiJeżeli jednak z jakiś powodów nie chcecie farbować henną (np. nie ma takiego odcienia jaki chciałybyście uzyskać) to przygodę z chemią najlepiej zacząć od tak zwanych szamponetek. Niestety nie spodziewajmy się, że z blondynki staniemy się czarnowłose czy odwrotnie ;) Szamponetka może jedynie pogłębić nam nasz kolor włosów, zmienić go o 2-3 stopnie, nadać im trochę inny np. rudawy odcień. Ich zaletą jest niewątpliwie to, że się wypłukują (prawie) zawsze do naszego naturalnego koloru. Zwykle po kilku myciach. Po szczegółowe informacje na ten temat odsyłam Was do Mysi :) Szampony koloryzująceJa tak właśnie zrobiłam na samym początku mojej przygody z farbowaniem – użyłam ciemno brązowej szamponetki i byłam tak zachwycona efektem, że niedługo później kupiłam swój pierwszy szampon koloryzujący. Czym różni się szampon od szamponetki? Przede wszystkim trwałością (zwykle kolor utrzymuje się ok. 24 myć), ale i ingerencją w nasze włosy :( Nie jest on już tak bezpieczny i może niestety włosy nam nieco przesuszyć czy zniszczyć. Poza tym większość z nich nie wypłukuje się w 100% i możemy skończyć z odrostami, jeśli w pewnym momencie zechcemy wrócić do naturalnego koloru. Jest jednak mimo wszystko zwykle delikatniejszy dla włosów od trwałych farb.  Kiedy sięgamy po trwałą farbę?Najlepiej dopiero wtedy, gdy mamy problem z siwymi włosami lub gdy tak jak ja jesteście w 100% pewne, że przez dłuuugi czas będziecie chciały mieć na głowie taki kolor i zależy Wam na trwałości. Oczywiście wybierając ją po pierwsze kierujemy się kolorem, a po drugie jej składem. Można znaleźć na rynku takie, które przynajmniej trochę mniej zniszczą nam włosy (jak np. TE). Farbować w domu czy u fryzjera?Przede wszystkim zależy to od tego co chcecie osiągnąć. Nigdy w życiu nie podjęłabym się samodzielnie rozjaśniać włosy, robić na nich ombre, pasemka czy balejaże. To wymaga nie lada wprawy i umiejętności zastosowania odpowiedniej techniki czy produktu. Jeśli jednak chcecie zmienić jedynie nieznacznie kolor włosów to moim zdaniem szkoda przepłacać :) Ja na początku prosiłam o pomoc siostrę czy koleżankę (nawet kilka razy TŻta), a w tej chwili zwykle z farbowaniem radzę sobie sama. Kolejny raz w tym miejscu polecę Wam blog Mysi i jej wpis o samodzielnym farbowaniu. Swoją drogą ja uwielbiam jej bloga nie tylko za niesamowitą, fryzjerską wiedzę jaką posiada, ale i za niezwykle przyjemny styl pisania :)) Świetnie się ją czyta! Miałam jeszcze z milion rzeczy o których chciałam Wam dziś napisać, ale oczywiście już nic nie pamiętam (starość nie radość :P). Temat farbowania na pewno jeszcze nie raz się na moim blogu pojawi :)) ale raczej w formie opisywania moich doświadczeń czy przemyśleń niż konkretnych zaleceń czy ogólnych zasad, bo naprawdę specjalistką w tym temacie nie jestem :)  Pozdrawiam Was serdecznie, 