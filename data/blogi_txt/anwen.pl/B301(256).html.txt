Część z Was już wie, że właśnie dziś wylatuję na wakacje :) Nareszcie! W tym momencie taki odpoczynek przyda mi się zdecydowanie bardziej niż myślałam, gdy planowałam urlop. Mam nadzieję, że uda mi się nieco wyciszyć, poukładać myśli i nabrać sił i energii, której tak bardzo mi teraz brakuje. Mam też nadzieję, że w Turcji będę miała Internet i że znajdę czas by coś na blogu napisać :) Na razie zostawiam dla Was nową włosową historię :)) Zapraszam!       Witaj, Anwen! :)    Chciałabym przedstawić zarówno Tobie, jak i drogim czytelniczkom, historię mojego włosomaniactwa. Dokładnie 19 września minie rok, odkąd na poważnie zajęłam się tym tematem ;) Na początku mojej drogi zupełnie nie wierzyłam w to, że uda mi się dbać o włosy dłużej niż miesiąc, może 2 (niestety często występuje u mnie „słomiany zapał”, w rezultacie czego wielu rzeczy nie udało mi się doprowadzić do końca. Niezbyt chwalebna to cecha, ale walczę z nią, walczę stale i uparcie! :D Mam nadzieję, że w końcu z dobrym skutkiem :P). Fakt, że moje dbanie o włosy trwa już niemalże rok, cieszy mnie niezmiernie. Nie tylko, kiedy widzę swoje włosy w lepszym stanie, ale kiedy wiem, że odrobiną wysiłku, zawzięcia, poświęcenia, małymi kroczkami można osiągnąć zamierzone cele, marzenia. Mogę z całą pewnością powiedzieć, że włosomaniactwo wpłynęło nie tylko na moje włosy, ale także na samoocenę i wiarę w to, że jeśli człowiek naprawdę czegoś chce i do czegoś dąży, jest w stanie to osiągnąć! Jednak może przejdę już do rzeczy ;)  Od dziecka byłam posiadaczką gęstych blond włosów. Jeśli chodzi o ich postać, to bywało z nią różnie. Czasem bliżej im było do spiralek, czasem do ładnych fal, rzadziej do włosów samoistnie się prostujących. Jednakże jedyną cechą, która się nigdy nie zmieniała, było to, że zawsze miałam ich mnóstwo! Oj tak, włosy mam gęste, często słyszałam od koleżanek, znajomych rodziców, fryzjerek „ile by to one oddały za takie włosy!”. Szczerze? Ja nie widziałam w nich nic szczególnego. Myślałam „tak, fajnie, że gęste, że dużo? Jaaasne, same problemy tylko z rozczesywaniem, myciem. Czym tu się zachwycać?” :P Wiadomo, jako dziecko nie robiłam z nimi nic szczególnego poza myciem szamponem, podcinaniem u fryzjera. Od pierwszych klas podstawówki rodzice zaprowadzali mnie do fryzjera, skąd często wracałam z włosami ściętymi do ramion, a nawet i krótszych. Zawsze twierdzili, że tak będzie wygodniej, praktyczniej, lepiej, itp., itd. No cóż, nie dyskutowałam, zgadzałam się na to, bo i na długości włosów jakoś nie szczególnie mi zależało ;) W tamtym okresie wyglądałam mniej więcej tak :     tu jeszcze przed regularnym ścinaniem ;) i tu już po ;)    Inaczej sprawy się miały, gdy poszłam do gimnazjum. Włosy trochę podrosły, czasem zamieniały się w trudną do ujarzmienia szopę, co próbowałam zmienić za pomocą zaplatania ich w warkocze, tworzenia kucyków czy koków. Kiedy widzę swoje zdjęcia z tego czasu, z trudem powstrzymuję histeryczny śmiech :D Aż się dziwię, że z takim artystycznym nieładem, czasem nawet porównywanym do gniazda na głowie, potrafiłam wyjść z domu :P Ale muszę przyznać, że czasem bywały i dni, kiedy całkiem ładnie się układały ;)     tutaj jeden z tych lepszych dni :)     No i liceum! Ooo, tutaj zaczęłam bardziej eksperymentować (pod słowem „eksperymentować” mam na myśli zakup pierwszej odżywki drogeryjnej oraz oczywiście – częstsze prostowanie, a co tam! „Przecież aż tak włosom nie zaszkodzę, nie ma szans”. Taaaak, rzeczywiście nie ma :P). Włosy sobie rosły, rosły, rosły, nawet nie podcinałam końcówek (no bo w sumie i po co?). Mniej więcej od drugiej klasy zaczął się stopniowy proces pogarszania stanu moich włosów. Notoryczne puszenie się, niemożność jakiegokolwiek przyzwoitego ułożenia ich. Jeden wielki dramat. Z dnia na dzień było coraz gorzej. Przyszła klasa maturalna, więc jak mogłam obciąć włosy? :P I na wakacjach rok temu nastał kryzys. Kryzys tak poważny, że włosy łamały mi się w palcach. Końcówki porozdwajane, w niektórych miejscach wręcz popalone.         być może na zdjęciach aż tak tego nie widać, jednak uwierzcie na słowo – takie długie i przede wszystkim w tak złym stanie jak w tamtym czasie moje włosy nigdy nie były      Siedziałam i miałam łzy w oczach oglądając swoje zdjęcia sprzed lat. Powiedziałam sobie : dość! Coś muszę zrobić! Zaczęłam szperać po Internecie. Tak trafiłam na forum na wizaż.pl, stamtąd na bloga Anwen :) I się zaczęło.   Poszłam do fryzjerki, włosy ścięłam do ramion. Zakupiłam pierwszy olej, odżywki, nowy szampon. Moje włosy już po pierwszym olejowaniu zaczęły się okropnie kręcić! Do tego stopnia, że jak wstałam następnego dnia miałam (jak to stwierdził mój brat – „baranka Shon’a” na głowie :D). Naprawdę, takiego efektu się nie spodziewałam. Baran! Istny baran na głowie! :D Ale wiedziałam, że muszę iść tą drogą, żeby włosy w końcu były w dobrej kondycji. I poszło :) Olejowanie, szampony, odżywki, maski, płukanki, itp. I tak jest do dziś :)  Jak wygląda moja pielęgnacja w skrócie? Przede wszystkim przynajmniej raz w tygodniu staram się nałożyć olej przed myciem na kilka godzin. Włosy myję łagodnym szamponem 2 razy w tygodniu. Później nakładam na włosy maskę albo zamiennie odżywkę, zależy ile mam czasu. Końcówki zabezpieczam olejem bądź jedwabiem. Rzadko prostuję włosy, do tej pory prostowałam je 2 razy. Jeśli chcę, żeby kręciły się głównie przy końcówkach – po umyciu robię koczka-ślimaczka na czubku głowy i tak kładę się spać. Jeśli chcę loczki – nakładam stylizator i pozostawiam do wyschnięcia. To tak naprawdę w skrócie ;)      włosy na drugi dzień po wyprostowaniu     włosiska pokręcone :)     A jakich produktów używam?    Szampony: Joanna – Szampon z miodem i cytryną, Joanna – Aloes morskie, Babydream (jak na razie najlepszy) Odżywki d/s: Isana – najpierw z olejkiem z babassu, Isana – niebieska, Garnier – Awokado i masło karite, Garnier Goodbye Damage (hit! A do tego ten zapach..) Odżywki b/s: właściwie to używam tych d/s, jednak w zdecydowanie mniejszej ilości, Joanna - Z apteczki babuni, balsam nawilżająco- regenerujący Maski: Alterra – Aloes i granat – wspaniała! Oleje: Alterra – Mango i papaja, Alterra – Brzoza i pomarańcza Końcówki: jedwab albo któryś z olei Stylizacja: żel lniany (jednak niestety muszę powiedzieć, że u mnie się nie sprawdził L Loczki średnio się utrzymywały, skręt był słaby, tak jakby żel całkowicie obciążył mi włosy), czasem wystarczy nałożenie niewielkiej ilości odżywki, żeby pojawiły się sprężynki. A ostatnio zaczęłam używać Nivea – Flexible Curls  Jakie zmiany zauważyłam?  Niewątpliwie moje włosy zaczęły się bardziej kręcić. Zaczęły się też ładnie błyszczeć, są miękkie w dotyku, co jest dla mnie niesamowitą odmianą w stosunku do suchego siana, które towarzyszyło mi przez długi czas. Stały się również mocniejsze. Do ideału jeszcze daleko, gdyż nadal borykam się z problemem puszenia. Próbowałam różnych sposobów, jednak żaden nie jest dobry przynajmniej w 70-80%. Ale nie mam zamiaru się poddawać :) Dodatkowo chcę dalej dążyć do jak najlepszego nawilżania włosów oraz w miarę możliwości do wyrównywania długości. Chciałabym też zmienić trochę swój kolor włosów, jednak boję się użycia farby i wizji już koniecznego farbowania co jakiś czas. A jeśli już farbowanie, to na jaki kolor. Moja bardzo jasna, momentami wręcz blada cera z zielonymi oczami nie ułatwia mi zadania w doborze ciekawego koloru ;)   Trochę się rozpisałam, właściwie nawet „trochę bardzo” :D Mam jednak nadzieję, że ktoś dotrwał do końca moich wywodów :)   Pozdrawiam serdecznie,   Zołzowata ;) 