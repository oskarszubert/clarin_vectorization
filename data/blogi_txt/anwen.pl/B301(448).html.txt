Dziś postanowiłam trochę pomóc osobom, które dopiero teraz trafiły na mojego bloga, a przeraża je ilość wpisów ;) Wiem, że nie każdy ma czas albo ochotę by przeczytać całego bloga, ale ja też nie zawsze mam czas by odpisać na każdego Waszego maila z prośbą o pomoc w dobraniu kosmetyków specjalnie dla Waszych włosów.  Chciałabym, żebyście dobrze to zrozumiały. To co podam poniżej to nie jest jedyny i najlepszy sposób na dbanie o włosy. Jest to jedynie zarys schematu, który może być przydatny początkującym włosomaniaczkom, które gubią się w tych wszystkich składach, olejach i innych produktach.  A zatem zaczynamy! Mycie ·         Myj włosy tak często jak tego potrzebują (nawet codziennie). ·         Rób to delikatnie (łagodny szampon, mycie odżywką albo metoda OMO). ·         Raz na 1-2 tygodnie mocniej oczyszczaj włosy (peeling skóry głowy, prosty szampon z SLES). · Pamiętaj, że to jakiego produktu użyjesz nie ma większego znaczenia, najlepiej wybierz taki o prostym składzie i bez silikonów (przykłady). Odżywianie ·         Odżywiaj włosy po każdym myciu (odżywką b/s, odżywką d/s lub maską). · Przynajmniej raz w tygodniu nałóż na włosy maskę o bogatym składzie na minimum pół godziny pod czepek i ręcznik, całość możesz dodatkowo podgrzać suszarką, potem spłucz włosy. · Przynajmniej raz w tygodniu nakładaj na włosy olej przed myciem (o olejowaniu: TU i TU). ·         Zabezpieczaj końce włosów przed mechanicznymi urazami (odżywką b/s, olejem albo serum silikonowym). ·         Wybieraj produkty, które mają dobry skład, a nie tylko silikony (TU przeczytasz o tym jak czytać składy). Stylizacja ·         Nigdy nie czesz mokrych włosów (chyba, że masz kręcone, wtedy czesz je tylko podczas nakładania na nie odżywki po myciu, najlepiej palcami albo grzebykiem o szeroko rozstawionych zębach, nigdy na sucho) - TUTAJ znajdziesz co nieco na temat czesania włosów. ·         Na co dzień zrezygnuj z prostownicy i lokówki. ·         Susz włosy jedynie letnim nawiewem, a najlepiej pozwól im naturalnie wyschnąć. · Nigdy nie trzyj włosów ręcznikiem. ·         Czesz włosy delikatnie, nie szarp ich, a wszelkie supełki rozplątuj palcami. ·         Wybieraj produkty do stylizacji bez alkoholu w składzie, a jeśli już musisz to postaraj się ograniczyć – nie używaj ich codziennie. O tym jak dobrać konkretne produkty do pielęgnacji możecie przeczytać TU.Pod wszystkimi słowami w kolorze fioletowym  znajdziecie linki do innych wpisów na blogu, w których możecie dowiedzieć się więcej na dany temat. Jestem pewna, że o czymś jeszcze zapomniałam ;-) Jeśli Wam się coś przypomni co warto byłoby dodać to piszcie w komentarzach. Pozdrawiam Was serdecznie,  PS. Dziś już dopadła mnie totalna jesienna deprecha :( Nie wiem jak Wy, ale ja co roku się z tym męczę i szczerze mówiąc to naprawdę jest spory problem. Ciągle jestem niewyspana, smutna, zmęczona, apatyczna i nic mi się nie chce... poza spaniem oczywiście. Dlatego też dzielę się z Wami swoimi sposobami i liczę na Wasze propozycje :D Plan walki z jesienną depresją Czekolada      do picia z marcepanem LaFesta Czekoladowa      kąpiel relaksacyjna (żel Kamil – czekolada i mięta) Pozytywne      książki (obecnie Izabela Sowa) Blog! Świeczki      zapachowe (Ikea – ciasteczkowa i czerwone owoce) Sauna      infrared   A na koniec mały wniosek: jak widać nie bez przyczyny jestem specjalistą ds. planowania :D 