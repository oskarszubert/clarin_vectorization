Do końca naszej akcji: Miesiąc Zdrowej Diety został już tylko tydzień :) Mam nadzieję, że jak na razie udaje Wam się trzymać zasad i że powoli przyzwyczajacie się do tych zdrowszych nawyków żywieniowych. Dziś mam dla Was przepis (chociaż w tym przypadku to zdecydowanie za duże słowo) na najzdrowsze (mrożenie nie 'zabija' witamin), najprostsze i przy tym niesamowicie pyszne lody. Idealne na taką pogodę!    Co potrzebujemy?    Właściwie tylko i wyłącznie owoce. Takie jakie najbardziej lubicie. U mnie były to truskawki i maliny w równych proporcjach, a poprzednim razem banan z cynamonem. Jeśli lubicie słodsze smaki wystarczy dodać do tego dojrzałego banana, słodkie jabłko (idealne z truskawkami :) ), odrobinę miodu, ksylitolu (to taki cukier z brzozy), syropu klonowego czy ewentualnie cukru (brązowego najlepiej ;) ), chociaż tego ostatniego nie polecam.    Jak je zrobić?   Wystarczy zmiksować owoce (ja nie dodaję żadnej wody, mleka, śmietany, kefiru ani nic takiego, ale jeśli lubicie to oczywiście można) i włożyć je do zamrażarki. Mniej więcej co 30-40 minut trzeba je przemieszać widelcem, żeby się równo mroziły. Po około 3 godzinach są gotowe do zjedzenia.     Jak zrobić je jeszcze prościej?    Wersja dla leniwych ;) Owoce najpierw mrozimy w całości (nie trzeba ich mieszać :P) i dopiero wtedy miksujemy. Do tego niestety potrzebny jest porządny sprzęt, bo nie każdy radzi sobie z miksowaniem lodu. Deser jest gotowy od razu do spożycia :D     I to już wszystko :) mam nadzieję, że się skusicie, bo to naprawdę banalnie proste! Pozdrawiam Was serdecznie, 