Dzisiejszy temat pewnie dla niektórych osób wyda się zbyt banalny. No, bo niby o czym tu pisać? Włosy wypadają albo nie ;) Niestety nie jest to takie proste i jak już się wielokrotnie przekonałam czytając maile od Was określenie tego sprawia nie mały problem wielu osobom.     O tym, że włosy wypadają nam codziennie już na pewno wiecie. Nie ma w tym nic dziwnego ani niepokojącego. Przeciętnie wypada nam około 100 włosów każdego dnia. No właśnie – przeciętnie, czyli dla każdego z nas ta liczba może być inna. U jednej osoby normą będzie 50 włosów, a u innej nawet 150... ale co jeśli nie wiemy jaka jest nasza norma? Czym się martwić nie musimy?    Jeżeli nie myjemy włosów codziennie to przy myciu      może wypaść nam więcej włosów niż normalnie (będą to skumulowane włosy z      kilku dni).  Przy włosach kręconych, których nie rozczesujemy,      przy myciu może wypaść nam na raz 100 włosów, a nawet i więcej jeśli nie myjemy ich codziennie.  Jeśli przez cały dzień nosimy upięte włosy to po      ich rozpuszczeniu i rozczesaniu również może wypaść nam więcej włosów.      Wszystkie te rzeczy są zupełnie normalne i nie należy się nimi w żaden sposób niepokoić. Są one związane z tym o czym pisałam w poprzednim wpisie o wypadaniu. Każdy włos, który wypada nie musi od razu spaść nam na przysłowiową podłogę. Zwykle jeszcze przez jakiś czas wisi pomiędzy innymi włosami dopóki nie pomożemy mu się z nich wyplątać - dokładnie rozczesując lub myjąc włosy.     Co w takim razie powinno być sygnałem, że mamy problem z nadmiernym wypadaniem?    Przy prostych włosach na pewno to, że przy każdym czesaniu      na szczotce zostaje nam dużo włosów (więcej niż 20) nawet jeśli między      jednym, a drugim rozczesywaniem minęło mało czasu (np. godzina).  Jeżeli przy codziennym myciu włosów wypada nam      znaczna ich ilość (np. więcej niż kilkadziesiąt). Jeśli zauważymy, że ilość włosów, która wypada nam      podczas mycia czy czesania jest znacznie większa niż była zwykle.  Gdy przy każdym przeczesaniu włosów dłonią zostaje nam na niej spora ilość włosów (więcej niż 10).  Jeżeli zauważymy, że włosy są wyraźnie przerzedzone.     Oczywiście to wszystko nie jest takie jednoznaczne i te liczby, które podałam są raczej orientacyjne (tak właśnie było u mnie jak miałam problem z wypadaniem). Na pewno nie powinnyśmy się przejmować tym, że „widzimy nasze włosy wszędzie” (w sensie na podłodze czy ubraniach), bo często jest tak, że wraz z włosomaniactwem zaczynamy dopiero zauważać takie rzeczy, a być może już wcześniej sytuacja była podobna. Pamiętam jak na którymś ze szkoleń trenerka mówiła nam o tzw. filtrach. Ilość informacji, która dociera do naszego mózgu jest tak duża, że gdyby chciał je wszystkie przetrawić to moglibyśmy dosłownie zwariować ;) aby tego uniknąć mózg tworzy sobie właśnie takie filtry i wyłapuje tylko te informacje, które są dla niego ważne. Stąd też po zapadnięciu na „włosomaniactwo” zaczynamy zwykle zauważać rzeczy, o których do tej pory nie mieliśmy pojęcia ;)    Druga rzecz to to, że często wizualnie wydaje się, że wypadło nam dużo włosów (cały kłąb) a dopiero po policzeniu ich okazuje się, że nie było ich wcale zbyt wiele. Wiem, że liczenie włosów to dla niektórych lekka przesada i zajęcie niezwykle mozolne, ale jeśli podejrzewacie u siebie taki problem to warto się przemęczyć. Najlepiej byłoby policzyć wszystkie włosy, które wypadły nam pomiędzy jednym, a drugim myciem (jeśli nie robicie tego codziennie to podzielcie tę liczbę na ilość dni), wliczając w to oczywiście te, które wypadły podczas jednego z myć.    Jeśli macie jakieś sugestie o czym jeszcze powinnam napisać w tym poście koniecznie dajcie znać w komentarzach :) Będę bardzo wdzięczna, bo chciałabym, żeby ten wpis był jak najbardziej przydatny, zwłaszcza dla początkujących włosomaniaczek. Pozdrawiam Was serdecznie,      PS Jedna z czytelniczek poprosiła mnie o zamieszczenie informacji o pewnej akcji charytatywnej. Zerknijcie proszę: http://aanneke.blogspot.com/2012/10/akcja-charytatywna-pomoc- dla-antosi.html 