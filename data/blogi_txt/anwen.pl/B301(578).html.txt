Trafiłam ostatnio na niezwykle ciekawy sposób przedstawienia pielęgnacji włosów wymyślony przez    Imprevisivel z bloga: http://www.uroda-kosmetyki-opinie.blogspot.com/2013/03/moja- pielegnacja-wosow-w-piramidzie.html  Spodobał mi się tak bardzo, że od razu zabrałam się za stworzenie swojej własnej piramidy ;) Podobnie jak w znanej wszystkim piramidzie żywności mamy pogrupowane zabiegi (lub produkty), po które sięgamy z określoną częstotliwością. Polecam zwłaszcza początkującym włosomaniaczkom przygotowanie sobie takiej własnej piramidy, bo na pewno pomoże Wam ona uschematyzować całą swoją pielęgnację.     Od czego zacząć?    Wypisz sobie wszystkie zabiegi i produkty, które chcesz stosować. Następnie zastanów się jak często po każdy z nich powinnaś sięgać i odpowiednio je pogrupuj.     W zależności od tego jak często myjesz włosy inaczej ułoży się Twoja piramida. W kategorii "codziennie" mogą pojawić się jeszcze np. płukanki, upinanie włosów, stylizacja czy używanie żelu lnianego. Przy bardziej zniszczonych niż moje włosach możemy częściej korzystać z masek i olejowania. Niektóre wcierki mogą być stosowane jedynie przed myciem, wtedy w zależności od tego jak często to robicie do takiej grupy je wrzucicie.     Masaż skalpu może być stosowany codziennie niezależnie od mycia włosów. Muszą na niego uważać jedynie dziewczyny, których włosy lubią się przetłuszczać. Masaż niestety przyspiesza ten proces. Oprócz własnych rąk możemy do niego użyć specjalnego masażera (ja niestety nadal się takiego nie dorobiłam ;) nie chce go zamawiać na allegro, a stacjonarnie wciąż nie mogę na nie trafić) albo szczotki. Idealnie nadaje się do tego Tangle Teezer.     Oprócz suplementów i ziół w kategorii "codziennie" powinny się znaleźć również inne kuracje wewnętrzne takie jak picie siemienia lnianego, koktajli, olei czy drożdży. Kusi mnie by wypróbować teraz jeszcze jeden ciekawy sposób, ale nie wiem czy uda mi się go zrealizować :)     Proteiny czyli wszelkie mocno proteinowe kuracje, o których pisałam TUTAJ na moich włosach najlepiej sprawdzają się stosowane jedynie raz w miesiącu. Oczywiście Wy możecie robić to częściej, a nawet nie robić wcale. Zdarzają się dziewczyny o włosach nietolerujących protein nawet tak rzadko.    Pod hasłem detoks, kryje się mocne oczyszczenie włosów szamponem z SLES, po którym nie nakładam na nie żadnej odżywki. Lubię w ten sposób 'zresetować' swoją pielęgnację po pierwsze by zobaczyć w jakim stanie są włosy i ocenić czego mogą obecnie potrzebować. Dzięki temu też trudniej je obciążyć i mniej mi się strączkują.    Pisząc o nietypowych sposobach mam na myśli wszystkie te metody, o których piszę Wam na blogu. Czy będą to półprodukty, glinki, zioła czy tak jak ostatnio sól Epsom to już zależy od tego co aktualnie przeczytam i zdecyduję się wypróbować ;) Niektóre z nich trafiają do mojego 'stałego repertuaru' po inne sięgam wtedy, gdy sobie o nich przypomnę.    Wszelkie niszczące włosy zabiegi powinny znajdować się w ostatnich dwóch grupach. Pamiętajcie, że nawet najlepsza pielęgnacja nic nie zdziała jeśli nadal będziecie włosy codziennie prostować :( Bardzo często dostaję właśnie takie maile, że dbacie o włosy, olejujecie je, używacie masek, a one nadal źle wyglądają. Często okazuje się, że równocześnie codziennie (lub prawie codziennie) sięgacie po prostownicę. Niestety tak się nie da. Podobnie nie możecie liczyć, że włosy, które były prostowane regularnie przez kilka lat da się 'naprawić' pielęgnacją. Zniszczonego doszczętnie włosa nic nie odbuduje, bo on jest martwy i nie regeneruje się tak jak nasza skóra. Zerwane łuski nam już nie odrosną i najczęściej najlepszym wyjściem jest po prostu stopniowe (lub jednorazowe, jeśli nie boicie się drastycznych cięć) pozbycie się zniszczonych partii.     Dajcie znać w komentarzach czy podoba Wam się taki sposób przedstawienia pielęgnacji i czy spróbujecie zrobić własne piramidy :)   Pozdrawiam Was serdecznie, 