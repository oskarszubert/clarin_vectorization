Praktycznie od samego początku odkąd prowadzę tego bloga chciałam napisać o wypadaniu włosów. Podchodziłam do tego posta kilkakrotnie, ale zawsze stwierdzałam, że ciągle za mało wiem na ten temat by móc Wam o tym pisać. Dziś moja wiedza nadal jest znikoma, ale wiem, że problem ten dotyka bardzo wiele osób i wiele z Was mnie o to pyta, więc postaram się w miarę możliwość Wam pomóc.   Po pierwsze musimy sobie zdawać sprawę, że włosy wypadają każdemu z nas. Jest to naturalny proces i nie mamy się, czym przejmować pod warunkiem, że nie wypada nam więcej niż około 100 włosów w ciągu dnia. Oczywiście ciężko by było przez cały dzień pilnować wypadających włosów i na koniec dnia liczyć ile dokładnie nam ich wypadło. Poza tym liczba 100 jest raczej orientacyjna, bo dla wielu osób nawet 50 włosów w ciągu dnia mogłoby być objawem wzmożonego wypadania. Jak więc to ocenić? Po prostu, jeśli zauważymy, że włosów wypada nam więcej niż normalnie możemy zacząć się zastanawiać i szukać przyczyny. Chciałabym Wam tylko powiedzieć jedno – bardzo często dziewczyny, które wcześniej nie zajmowały się jakoś specjalnie włosami, wpadając we włosomaniactwo nagle zauważają, że wypada im dużo włosów. Może być tak, że i wcześniej wypadało im tyle samo tylko nie zdawały sobie z tego sprawy. Dlatego też nie panikujcie :) Poobserwujcie się przez dłuższy czas i postarajcie się na spokojnie ocenić czy rzeczywiście macie do czynienia z wzmożonym wypadaniem włosów.    Po drugie postarajcie się znaleźć przyczynę waszego wypadania. Przyczyn może być bardzo wiele i nie wszystkie jesteśmy w stanie wyłapać samodzielnie. Dlatego też, jeśli pomimo dłuższej walki włosy wciąż Wam wypadają nie czekajcie, tylko idźcie do lekarza. Wypadanie i osłabienie włosów może być jednym z pierwszych objawów różnych chorób, więc lepiej tego nie bagatelizować, ale spróbujcie wcześniej wyeliminować pozostałe przyczyny.    Jakie mogą być przyczyny wypadania włosów:   Stres –      to bardzo częsta przyczyna wypadania włosów, zresztą powoduje tez o wiele poważniejsze schorzenia, a niestety jest bagatelizowany przez większość      ludzi. U mnie właśnie przez stres swego czasu włosy mocno mi się      przerzedziły i do tej pory walczę o ich gęstość. Najgorsze jest to, że      oprócz wyeliminowania czynnika stesogennego niewiele możemy zrobić. To, co poradził mi lekarz to dieta bogata w magnez (mi zalecił jedzenie czekolady, cytrusów i zmianę pracy ;) ).   Niewłaściwa dieta – jeżeli nie dostarczamy organizmowi wszystkich niezbędnych      witamin, minerałów i aminokwasów (o których napiszę Wam w oddzielnej      notce) będzie on niestety mścił się na naszych włosach. O zdrowej diecie      nie podejmuję się Wam pisać – lepiej poszukajcie bardziej wiarygodnego      źródła :) o suplementach pisałam już TU.   Farbowanie      – zwłaszcza na ciemne kolory (czerń, ciemny brąz) może spowodować wypadanie włosów. Wszystko przez PPD (para-phenylenediamine) składnik, który może mocno uczulić.      Dlatego też, jeśli możecie nie farbować włosów to lepiej tego nie róbcie.      O wiele lepszym rozwiązaniem dla dziewczyn, które chcą tylko delikatnie      zmienić odcień włosów czy pogłębić kolor, będzie henna – po niej włosy na      pewno nie będą Wam wypadać. Palenie      tytoniu – zarówno dym wydobywający się z papierosa działając od      zewnątrz jak również substancje, które wdychamy i przedostają się do      wewnątrz organizmu mogą spowodować wypadanie. Ja nigdy nie paliłam, więc      nie wiem, w jakim stopniu to działa, ale niewątpliwie jest to jeszcze jeden argument za tym, żeby palenie rzucić!    Fryzury – mocno ściśnięte w koku bądź kucyku włosy też mogą zacząć nam wypadać.      Takie fryzury osłabiają cebulki włosa, więc pamiętajcie by w miarę      możliwości upinać włosy luźno. Pora roku      – jesienią i wiosną włosy bardzo często nam wypadają. Nie pytajcie mnie,      dlaczego tak jest, bo sama nie wiem ;) Zauważyłam jednak, że u mnie ta      zasada się niestety sprawdza. W tym roku zaopatrzyłam się już      zapobiegawczo w ampułki Radical i jeśli tylko zauważę wzmożone wypadanie – biorę się za wcieranie.   Hormony      – jednym z powodów poważnego wypadania włosów mogą być zaburzenia hormonalne. Bardzo często kobietom, które urodziły dziecko włosy mocno wypadają.      Dzieje się tak, gdyż podczas ciąży nie wypadają im prawie wcale, a później      włosy to nadrabiają i wypadają wszystkie te, które normalnie by w tym      czasie wypadły. Podobnie może się zdarzyć przy braniu lub zaprzestaniu przyjmowania tabletek antykoncepcyjnych. Ten problem może dotyczyć również      kobiet po menopauzie. Warto wybrać się na badania hormonów.    Choroby      – zarówno choroby tarczycy, silne zatrucia, wszelkiego rodzaju infekcje jak i zwykła gorączka mogą      przyczynić się do wzmożonego wypadania włosów. Także różnego rodzaju      choroby skóry i anemia mogą spowodować wypadanie. Dlatego też nie      bagatelizujcie długotrwałego wypadania włosów tylko idźcie do lekarza.   Zanim jednak wybierzecie się do lekarza możecie spróbować na własną rękę zwalczyć problem wypadających włosów. W aptekach i drogeriach mamy wiele preparatów, które mogą nam w tym pomóc: Wcierki      – np. ampułki Radical, ampułki Seboradin, kuracja wzmacniająca Joanna      Rzepa, ampułki Joanna, ampułki Vichy Dercos, odżywki Farmony (Radical,      Jantar, Seboravit).Oleje ziołowe – np. indyjskie oleje np. Sesa, Heenara, Bhringraj oraz olejek z korzenia łopianu.Szampony      – np. Dermena, Pharmaceris, Farmona, Dermedic, Vichy.Suplementy – np. Merz Special, Vitapil, Inneov,      Ha-Pantoten, Belissa.   Nie napiszę Wam niestety, który z tych środków jest najlepszy, bo na każdego działa co innego. U mnie bardzo dobrze sprawdzały się zarówno ampułki Radical, kuracja Joanny jak i Merz Special. 