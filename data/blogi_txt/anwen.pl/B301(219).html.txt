Wiem, że jest już późno, ale na dzisiejszą historię na pewno warto było poczekać :) Iza ma jedne z gęstszych włosów jakie ostatnio widziałam i zachwyciła nimi również mojego męża, a wierzcie mi on pod tym względem jest nawet bardziej wybredny niż ja :D Nie jest to może historia na jaką wiele z Was czeka (czyli z niesamowitą przemianą od cienkich piórek do pięknych, gęstych włosów), ale moim zdaniem jest na pewno warta uwagi :))     Moje włosy miały raczej łatwe życie ze mną. Nie farbowane ( raz zaszalałam  szamponetką), nie rozjaśniane. Na zdjęciach widać mój naturalny kolor.  Który zmieniał się zależnie od pory roku (latem jaśniejsze). Pielęgnacja  przez całe życie zaczynała się i kończyła na tanim mocnym szamponie.   Długość włosów przerabiałam już każdą z możliwych :) W dniu  komunii oczywiście włosy miałam prawie po kolana:) Długie, gęste,  związane wiecznie w warkocz - czesanie ich tragedia. Mama trzymała je mocno ręką zaraz nad karkiem(żeby nie bolało) i szczotką, szarpiąc mocno  od góry do dołu rozczesywała i tak z 10min każdego dnia.             Dlatego  po jakimś czasie po komunii ścięłam do ramion. Ulga dla mnie, dla mamy i  dla włosów;) W gimnazjum głupota nie zna granic i ścięłam włosy na chłopaka! ( w 2001 roku chyba). Okropnie wyglądałam  Na szczęście nie mam zdjęć przy sobie!      Od tamtej pory zapuszczałam włosy na siłę,  prostowałam, suszyłam mocnym nawiewem. U fryzjera pokazałam się dopiero  jak włosy sięgały lekko za łopatki. Zafundowałam sobie wtedy mocne cieniowanie. Przez co wyglądały jakby ich nie było... rok 2005:              Pielęgnacja dalej ograniczała się do szamponu. Tym razem tego "cuda" head shoulders. I  tak włosy sobie rosły, ja je podcinałam średnio raz na rok jak nie  rzadziej.      W końcu urosły i mogłam się pozbyć mocnego  cieniowania. Od razu wyglądały na gęściejsze! Prostowałam już tylko na  imprezy i to starą, badziewną prostownicą. Na szczęście wygrywała moja  leniwość i nie chciało mi się włosów prostować do szkoły czy na  uczelnie. Czasem same końcówki przejechałam na szybko, bo się wywijały, oczywiście na zwilżone włosy... Stara prostownica paliła mi włosy strasznie, smród był okropny...        Ogólnie włosy były znośnie, wyglądały na gęste. Tylko te popalone, połamane, rozdwojone końcówki na całej długości wyglądały koszmarnie! (2007 lub 2008r):               Oj nie, nie robiłam sobie ombre;) to tylko wysuszone końcówki:               Oczywiście chodziłam  cały rok tylko w rozpuszczonych włosach czy to żar 30st czy mróz -20st.  Głowa bez czapki, włosy zamrożone w lodowe słupki (niestety przez noc  mi włosy nie wysychały, czasem czasu nie miałam na suszenie).  Pielęgnacja dalej ta sama - szampon h s.   Na stan włosów spory wpływ miała moja dieta. W  gimnazjum śmieciowe jedzenie na przemian z głodówkami i jabłkami na śniadanie i kolacje. A na studiach trzymałam dietę do 1000kcal... Włosy zaczęły wypadać i łamać się strasznie - długo nie mogłam sobie z tym poradzić...    I  tak włosy, wolno ale urosły w końcu po talię ja szczęśliwa mam długie  włosy! Teraz jak patrze na zdjęcia widzę jak wyglądały okropnie:/ Posklejane, połamane na całej długości... smutne, bez połysku! I ja z  tym czymś chodziłam cały czas w rozpuszczonych... Teraz już wiem czemu  mnie namawiali wszyscy na ścięcie... Włosomaniactwem zaczęłam się interesować po tym jak wypadały i łamały się tragicznie. Nie potrafiłam nad tym zapanować. Zaczęłam się bać, że zostanę łysa. Było to w kwietniu 2012 roku. Trafiłam na bloga Anwen, później na inne blogi i wątki na wizaz. Zmieniłam pielęgnację:    - kupiłam lekki szampon,   -  oleje: z pestek winogron,  alterrę brzoza i pomarańcza, olej kokosowy, olej z migdałów, olej lniany. Oleje nakładałam co 2-3 dzień. Nie nakładam olejów na skalp niestety wypadają mi wtedy:(  - codziennie po myciu nakładałam maskę/odżywkę.   - wcierałam Jantara, później własną wcierkę na bazie z ekstraktu z karnityną, argininą i kofeiną.   - kupiłam półprodukty i zaczęłam wzbogacać maski. Moje włosy uwielbiają maski na bogato:)- podcinałam włosy co 2-3 tygodnie! tak mi się rozdwajały:(- śpię w suchych włosach, związanych w koka na czubku głowy - delikatnie rozczesuje - mam szczotkę z naturalnego włosia i grzebień- jak jest zimno, wieje wiatr chodzę w koku i np. w pracy rozpuszczam włosy, kapelusz w zimie obowiązkowo. - najważniejsze: zmieniłam diametralnie dietę! Dopiero dzięki temu doprowadziłam włosy do ładu jeśli chodzi o łamanie i wypadanie. Żaden olej, maska i zabezpieczanie nie dawały żadnych rezultatów...  Teraz pielęgnacja jest "spokojniejsza"  Czytam składy, kupuję bogatsze składowo produkty, stawiam głównie na nawilżanie. Proteiny od czasu do czasu. Bawiłam się w wydobycie skrętu niestety nieumiejętnie. Obecnie włosy wyglądają tak:doprowadzone do ładu końcówki Próby wydobycia skrętu:            Moja ulubiona fryzura na "suck band". Nawijam lekko zwilżone włosy z kapką siemienia na całą noc. Efekty wychodzą różne;)               A tak wyglądają na co dzień, jak nic z nimi nie robię tylko śpię w koku ślimaczku lub w warkoczu.                 Obecnie używam produktów:    - szampon: babydream, Baikal Herbals(ten różowy), Alterra morelowa, ziołowy Fitomed, odżywka bino spa ze spiruliną -  odżywki: Receptury Babuszki Agafii Balsam na cedrowym propolisie,  Baikal herbals (ten niebieski), Planeta Organica Balsam fiński - do  włosów osłabionych i wrażliwej skóry głowy - maski: własne mixy na bogato na bazie bingo spa ze spiruliną, NaturVital z aloesem, Isana kakaowa, marokańska z Planeta Organica  -  oleje: olej z pestek winogron, sesa, z nasion truskawki, z nasion  bawełny, rycynowy, Heenara i ostatnie dwa hity: ryżowy i sezamowy.       - półprodukty: spirulina, miód, siemię lniane, witaminę B3 i  D-panthenol, korzeń rzewienia, banan (czekają mnie zakupy, większość  półproduktów już jakiś czas temu wykończyłam)  - zabezpieczanie: serum biowax, olej z nasion bawełny, maść na sutki Bella B Nipple Nurture Butter. - suplementy: Vitapil i olej z nasion wiesiołka w kapsułkach, skrzypopokrzywa, tran.   Moje cele?      - poprawić kondycję włosów   - zagęścić czuprynkę! o ile się da;) (obecnie mam nowy spory wysyp BH!)   - nauczyć się wydobyć ich słabe fale i ograniczyć puszenie!- kusi mnie zapuszczanie... 