O to jak dbać o włosy dzieci pytałyście mnie wielokrotnie zarówno w komentarzach jak i w mailach. Oczywiście sama nie mam jeszcze zbyt dużego doświadczenia (własnych dzieci jak wiecie nie posiadam, ale mam za to małą, długowłosą chrześnicę - Olę), ale mogę napisać Wam kilka zasad, które według mnie mogą być przydatne. Zanim jednak napiszę Wam co o takiej pielęgnacji sądzę - mam dla Was fragment książki "Wszystko o włosach" Marii Kędry dotyczący właśnie dziecięcych włosków:          Jak dbać o włosy dziecka w kilku punktach:  Dziecięce włosy nie przetłuszczają się tak szybko jak nasze, więc wbrew temu co pisze autorka książki nie ma potrzeby myć ich zbyt często. Oczywiście jest to sprawa indywidualna - na pewno trzeba to robić minimum raz na tydzień, ale nie częściej niż co 2-3 dzień. Zbyt częste mycie będzie niepotrzebnie przesuszało zarówno skórę jak i włosy dziecka. Do mycia wybieramy bardzo łagodne szampony. Nie mogą mieć w składzie SLS, SLES, ALS, ALES ani innych anionowych detergentów. Najlepiej oczywiście wybierać te przeznaczone specjalnie dla dzieci np. Babydream, Hipp, Nivea Baby, Weleda Baby, Perfecta Baby itp.  Dziecięce włosy nie wymagają stosowania odżywek, wyjątkiem oczywiście są włosy bardzo długie, skłonne do plątania. Wtedy odżywka powinna być lekka, najlepiej bez spłukiwania, taka która pozwoli włosy bez trudu rozczesać. Nie polecę niestety nic konkretnego - wśród sklepowych specyfików przeznaczonych typowo dla dzieci nie znalazłam jeszcze nic godnego uwagi. Można by jednak spróbować np. rozwodnić dobrą składowo, lekką odżywkę (np. Joanna Naturia) i przelać do opakowania ze spryskiwaczem. W takiej formie na pewno będzie łatwiej nam ją stosować. Przed myciem włosy dokładnie rozczesujemy (chyba, że są mocno kręcone to wtedy oczywiście robimy to dopiero po nałożeniu na nie odżywki grzebieniem o szeroko rozstawionych zębach). Dzięki temu podczas mycia nie splączą się tak mocno.  Do rozczesywania dziecięcych włosów polecam przede wszystkim Tangle Teezer. Kupiło ją dla swoich córek już kilka moich znajomych (w tym moja siostra dla Oli- mojej chrześnicy) i wszystkie są naprawdę ogromnie zadowolone. Dzięki tej szczotce skończyły się ich problemy z czesaniem. Do mycia włosów dzieci dobrze jest stosować metodę kubeczkową. Nierozcieńczony szampon może być zbyt mocny, a samo mycie będzie dzięki temu trwało krócej. Jeśli chodzi o oleje (bo i o nie często pytacie) to moim zdaniem nie ma potrzeby olejowania dziecięcych włosów. Jedyne co wydaje mi się być przydatne to zabezpieczanie końcówek bardzo długich włosów odrobinką oleju.   Dziecięcych włosów nie suszymy suszarką. W wyjątkowych sytuacjach starajmy się to robić delikatnym, ciepłym (ale nie gorącym) nawiewem. Jeśli chodzi o fryzury to oczywiście najwygodniejsze są dla dziecka włosy rozpuszczone. Pod warunkiem oczywiście, że nie są bardzo długie. Takie najlepiej zaplatać w warkocz lub warkocze (pamiętajmy by włosów przy tym nie naciągać i nie zaplatać zbyt ciasno). Oczywiście nie zapominajcie też o tym by gumki, którymi związujecie włosy były miękkie i pozbawione metalowych elementów. Dobrze sprawdzają się też małe spineczki żabki do podpinania włosów lecących dziecku na twarz :)     zdjęcie włosów mojej chrześnicy - Oli :)   O pielęgnacji kręconych włosów u dzieci możecie poczytać TUTAJ. O tym jak dbać o włosy niemowlaków nie podejmuję się Wam pisać :) Można jednak znaleźć na ten temat bardzo wiele artykułów w sieci i książkach przeznaczonych dla młodych matek.    Wiem, że nie wszyscy z Was lubią czytać te zamieszczane przeze mnie co niedzielę fragmenty książek, więc mam dla Was mały bonus - mój tydzień w zdjęciach: 1. wiśnia w czekoladzie  2. już nie marznę  3. nowa miłość - WIBO Eliksir (kolory 01 i 08)  4. kapcie (po zamojsku ciapy ;) ) 5. w nowej czapce  6. czapka w pełnej krasie   7. powrót do pływania  8. kolacja   Pozdrawiam Was serdecznie,    PS Dajcie znać co myślicie o takim zdjęciowym podsumowaniu tygodnia :) Czy jest sens je robić? 