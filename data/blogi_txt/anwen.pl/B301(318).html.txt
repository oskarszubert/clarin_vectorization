Zastanawiałyście się może jak pogodzić treningi i pielęgnację włosów? :) Ja tak! Zwłaszcza teraz, gdy w końcu udało mi się opanować przetłuszczanie włosów i mogę je myć co drugi dzień nie chciałam z tego rezygnować... Bardzo podobny sposób do tego pokazanego na filmiku udało mi się "opracować" samodzielnie, ale muszę przyznać, że jej wersja jest jeszcze skuteczniejsza ;) Polecam w takim razie obejrzeć:    W skrócie wygląda to tak: Przed treningiem dokładnie upinam włosy (koczek-ślimak na czubku, przypięty kilkoma spinkami-żabkami) i nakładam opaskę tak by nie leciały mi na twarz Po treningu i prysznicu rozpuszczam włosy i dokładnie je rozczesuję (kręconowłose oczywiście tego nie robią) Spryskuję włosy u nasady suchym szamponem   Wmasowuję go dokładnie i ewentualnie znów przeczesuje włosy (przy kręconych włosach można użyć jedynie palców) Podsuszam je delikatnie chwilkę  suszarką (oczywiście letnim nawiewem)   Dzięki temu wszystkiemu włosy nadal są świeże i nie wymagają mycia :) W dni kiedy miałam zamiar je umyć zdarzało mi się nakładać odrobinę olejku na spryskane wcześniej mgiełką (np. aloesową) włosy przed treningiem - pamiętajcie tylko by nie dawać go za dużo, bo będziecie się czuły niekomfortowo podczas ćwiczeń. A jak Wy sobie z tym radzicie? Macie jakiś swój ulubiony patent? :) Pozdrawiam Was serdecznie, PS O kanale tej dziewczyny chyba jeszcze na blogu nie wspominałam. Polecam przede wszystkim tym dziewczynom, które ciągle proszą mnie bym pokazała na blogu jakieś propozycje fryzur ;) Znajdziecie TAM mnóstwo świetnych, a nie raz bardzo prostych upięć. Poza tym ona jest niesamowicie pozytywna i zawsze uśmiechnięta - uwielbiam ją :)) 