Historia Kamili trafiła do mnie nieco okrężną drogą, bo dostałam ją od Rouliny ;) Przede wszystkim zachwycił mnie efekt po laminowaniu jaki uzyskała autorka dzisiejszej MWH. Co do samych włosów to bardzo przypominają mi te mojej mamy - prawie niezniszczalne ;) Po tym co Kamila im zafundowała zmieniając kolor na blond wyglądają (przynajmniej na zdjęciu) naprawdę dobrze! Kolejny raz mamy dowód na to, że dobre geny+odpowiednia pielęgnacja tworzą przepiękny efekt jaki zobaczycie na ostatniej, najbardziej aktualnej fotce. Zapraszam! :)) Jako mała dziewczynka od początku miałam dużo włosków. Piękny kolor, który został odziedziczony przez moje dzieci. Włoski proste jak druciki, lejące się i pięknie błyszczące… Później jednak okazało się, że są tak gęste, że miałam problemy /to znaczy mama – a ja w tym czasie ryczałam jak głupia/ z rozczesywaniem.. Więc moja kochana mamusia wpadła razem z moją kochaną ciocią fryzjerką na pomysł, aby mi te włoski obciąć… Tak… Zrobiły mi fryzurę na „płetwę” czyli jeżyk u góry a z tyły wiszące kosmyki… Do tej pory im tę fryzurę wypominam…   Długo, długo nic, włosy zapuszczane i podcinane przez ciocię, jednak nigdy nie dłuższe niż  do łopatek – wiadomo zapuszczanie na komunię! I tu pojawia się kolejny genialny pomysł „starszych pań”. Jako że moje włosy gęste, grube, ciężkie to zróbmy na komunię trwałą! TAK! Dobrze „słyszycie” trwałą u dziewczynki w 2giej klasie szkoły podstawowej! Ja się cieszyłam, że będę miała loczki!!!!! Ok… później było siano…. Ale żeby tego było mało po ścięciu do uszu znów przyszła trwała bo „wyglądałam dziwnie”… Włosy ni to kręcone, ni proste nagle zaczęły się robić… Więc walniemy trwałą i po kłopocie!   Oczywiście do samego końca szkoły podstawowej nigdy długich włosów nie miałam.. Uroki posiadania cioci fryzjerki…        W liceum włoski rosły, oczywiście pielęgnacja obejmowała mycie, testowanie szamponów, bo dojrzewanie, bo głowa się tłuści, różnego rodzaju grzywki itp… Aż wpadłam na pomysł aby zafarbować się na blond… Na szczęście nie mam tutaj zdjęć z tego okresu / potem jeszcze parę razy w ten sposób się krzywdziłam…  Przyszły studia… Zaczęłam włoski zapuszczać i jakoś zapragnęłam być ruda…          Rudość nie bardzo wyszła, kłóciła się z kolorem cery i wyglądała nienaturalnie, ale brnęłam w swoje! Następnie włosy wycieniowałam dość ostro, aby zgubić na objętości.. i nie farbowałam już na taką konkretną rudość, bardziej jechałam „ciemnym blondem” Kolejnym etapem w moim życiu była ciąża… Włosy przyciemniłam, a że mnie wkurzały obcięłam na „boba”.. Dalej farbowanie farbami chemicznymi, teraz już na szczęście ciemnymi!          Po ciąży jednak stwierdziłam, że ta fryzura taka nijaka i zafundowałam sobie wypad do fryzjera mówiąc – rób Pani co chcesz! Wyszłam tak…          Oczywiście na zdjęciu fryz ułożony, żelik, lakier bo przecież grzywa sterczała na wszystkie strony.. Oczywiście prostownica.. A najgorsze było to, że ta fryzura była nie do powtórzenia… Po kolejnej wizycie u fryzjerki wyglądałam tak: Jako że musiałam codziennie włosy układać postanowiłam je zapuścić, jednak wtedy też nie obywało się bez prostownicy i tych wszystkich innych paskudztw, bo wyglądałam jak własna teściowa…        Jak patrzę na to zdjęcie, to aż nie wierzę jak mogłam tak wyglądać :D Śmiech ciśnie się na usta… Żeby tego było mało, znów wpadłam na genialny pomysł i miałam dość ciemnych włosów… Więc zabrałam się za rozjaśnianie.. Oczywiście nie poszlam do fryzjerki, bo i po co? Sama w domu schodziłam od soczystej pomarańczy, po kaczkowatą żółć /to wszystko w ciągu trzech dni! Farba po farbie, rozjaśniacz po rozjaśniaczu! Czasem nawet dwa w ciągu dnia!/ aż w końcu uzyskałam to:        Byłam blondynką i to był mój cel! Ale odrosty zaczęły mnie szybko irytować… Nie było ważne, że wyglądałam obrzydliwie… Te odrosty! Miesiąc wytrzymałam jako blond i zaczęłam schodzić… Oczywiście farba się wypłukiwała, miałam na głowie różne odcienie rudości poprzez zieleń… Ale przeżyłam! Zapuszczałam, zapuszczałam  dwa lata aby w końcu dojść do takiego mniej więcej stanu: Stan powyżej to stan włosów na wakacje zeszłego roku… Ostatnie farbowanie moich włosów odbyło się we wrześniu 2012, po czym zobaczyłam wzmożone wypadanie włosów.. Zainteresowałam się pielęgnacją.. Na początek poszła maska Biovax do włosów wypadających,  następnie odstawienie SLSów i rozpoczęcie olejowania, później laminowanie żelatyną po którym osiągnęłam taki efekt:        Widać tutaj na pierwszym zdjęciu robionym w styczniu 2013 odrost od października.. Końcówki podcięte przed Świętami w grudniu i niedługo mam zamiar znów to zrobić, ale tym razem obciąć tak 3-4cm, bo są strasznie porozdwajane…    Na dzień dzisiejszy moje włosy po wysuszeniu suszarką, bez stylizacji wyglądają tak:          Moja pielęgnacja:   - Szampon Biovax – proteiny mleczne /myje włosy co 3ci dzień/  - maska Biovax - proteiny mleczne/raz w tygodniu/, maska Alterra z granatem/na przemian z Kallos/, maska Kallos Latte /stosowana jako odżywka/  - odżywka b/s Joanna  miód i cytryna  - jedwab Biovax na końcówki  - przed każdym myciem Vatika kokosowa na noc Niestety włoski muszę suszyć suszarką, gdyż strasznie schną… Po 3godzinach mam ciągle mokre… mam zamiar jednak zmienić to latem! Teraz wiem jakie moje włosy potrafią być piękne… Ile im krzywd sprawiłam, a one nigdy nie wyglądały strasznie tragicznie… teraz się im będę odwdzięczać! Na razie rosną… Do wymarzonej długości brakuje im 15cm, po czym chcę zrobić z nich dwa poziomy… Ale, kto wie co mi po drodze wpadnie do głowy! 