Ten tydzień stał pod znakiem upałów ;) Nie wiem jak Wy, ale ja uwielbiam taką pogodę i najchętniej żyłabym w kraju w którym na co dzień temperatura wynosi 30 stopni! :D Nigdy nie narzekam, chociaż muszę przyznać, że poruszanie się komunikacją miejską w tym tygodniu do najprzyjemniejszych nie należało ;) Ale są przecież sposoby by się ochłodzić, a najlepszym z nich są oczywiście lody! te ze Starowiślnej rzecz jasna :))) W zeszły wtorek udało mi się na nie zabrać Czarownicującą, z którą w końcu udało mi się spotkać na żywo! Świetnie nam się gadało (i to nie tylko o włosach), więc jestem pewna, że to nie nasze ostatnie spotkanie :)        Z racji upałów i odsłaniania większych powierzchni ciała wyciągnęłam z pudełka nieco zapomniany suchy olejek Nuxe z drobinkami. Trzeba mu przyznać, że na opalonej skórze, zwłaszcza w słońcu wygląda cudownie ;) Ale mimo wszystko jak za taką cenę to jest to dla mnie zbędny gadżet i więcej go nie kupię. Może za to skuszę się na wersję DIY, którą pokazywała u siebie (TUTAJ) Alinka ;)   Tak jak pisałam Wam na facebooku wczoraj zupełnie przypadkiem upolowałam kilka fajnych ciuszków :) Wybraliśmy się z moim Krzyśkiem po jego ślubną koszulę do Factory i przy okazji wstąpiłam do tamtejszego House. Nie wiem czemu przez tyle lat omijałam ten sklep... teraz jak już pewnie zauważyłyście kupuję głównie w nim :D Tym razem wybrałam czerwony trencz, którego szukałam całą zeszłą wiosnę i jesień i pomimo przymierzenia setek modeli nic na mnie dobrze nie leżało. Ten leży idealnie, a do tego kosztował raptem 69zł ;) Oprócz tego kupiłam dwukolorowy strój kąpielowy (19zł), czarną, koronkową spódniczkę (29zł) i chabrową, plisowaną sukienkę (39zł), z której cieszę się chyba najbardziej :))     Oprócz ubrań znalazłam też ciekawe szpilki - jak pewnie łatwo się domyślicie urzekły mnie te fioletowe obcasy i różowa podeszwa.     W tym tygodniu jadłam głównie truskawki, w każdej możliwej postaci ;) Ostatnio zainspirowana TYM przepisem Pauli z Just my delicious ugotowałam z nich nawet kompot. Z dodatkiem goździków, miodu i kardamonu smakuje naprawdę wyjątkowo :)    Na zdjęciach poniżej znajdziecie jeszcze greckie, oliwkowe mydło z jaśminem, które dostałam od Ani - siostry mojego Krzyśka. Pachnie naprawdę wyjątkowo, a wygląda podobnie do mydła Alepp. Muszę dokładnie o nim poczytać, bo na etykiecie niestety większość jest napisana po grecku ;) I ostatnie dwa zdjęcia to pamiątki z Blog Experts, o którym napiszę Wam za chwilę ;) Cukierki Verbeny (dostaliśmy po jednej paczce spersonalizowanej wersji - dojrzycie ją na samym dole) o smaku zielonej herbaty smakowały dokładnie tak jak pachnie jeden z moich ukochanych kosmetyków. Długo nie mogłam sobie przypomnieć co to za zapach, na szczęście Ani udało się rozwiązań zagadkę ;) Jest to zapach serii Trawa cytrynowa i Kokos z Pat Rub.       Wracając do Blog Experts to niestety nie było ani Radka z Polimaty.tv ani Kuby z Matura to bzdura :( Na szczęście Paulina i Michał z Kotlet.tv nie zawiedli :)) Miałam okazję pogadać sobie z nimi już po całym evencie i jest szansa, że niedługo zobaczycie mnie na ich kanale :D Musiałabym tylko zwalczyć swoją tremę...    Poza prezentacjami, które dotyczyły głównie współprac z firmami mieliśmy okazję zobaczyć pokaz mody przygotowany przez krakowskie blogerki modowe:      Absolutną furorę zrobiła wysoka-bloggerka, która prezentowała się na wybiegu jak rasowa modelka ;) Na zdjęciu w środku dziewczyna, której włosy podziwiali absolutnie wszyscy! Jak na mój gust może nieco za długie, ale za to niesamowicie zdrowe, błyszczące i w idealnej kondycji aż po same końce!    Na wybiegu nie zabrakło też Panów ;) Brawo za odwagę! zwłaszcza dla Pana po środku, który chyba nie planował swojego występu... :D      Na koniec mieliśmy panel dyskusyjny dotyczący oczywiście współprac :) Jestem ciekawa czy rozpoznacie wszystkich tych panów:      Ja zostałam wzięta za blogerkę modową :) W sumie ze związanymi włosami (okropny upał, z którym nawet klimatyzacja sobie nie radziła) nie byłam najlepszą reklamą swojego bloga ;) ale co zrobić, jeśli włosy po całym takim dniu nie wyglądają już niestety najlepiej :( a nie miałam już w torebce miejsca na suchy szampon, który mógłby mnie w tym momencie poratować... I to by było na tyle :) Mam nadzieję, że kolejny mój tydzień będzie równie udany! Chociaż patrząc na prognozy pogody nie spodziewam się zbyt wiele...      A jak Wam minął ten tydzień? Pozdrawiam Was serdecznie,   PS Jeszcze kilka zdjęć od Agnieszki: 