Witam, mam na imię Monika i od 4 lat toczę nieustanną walkę z łysieniem androgenowym. Osobiście nie spotkałam się z nikim, kto miałby podobny problem. Lekarze rozkładają ręce, a kobiety wstydzą się rozmawiać na ten temat.    Jak przebiega łysienie androgenowe?     U kobiet łysienie tego typu objawia się wypadaniem i przerzedzeniem włosów z przodu głowy. Pierwsze co można zauważyć to powiększające się zakola i prześwity .Towarzyszy temu niekiedy  łojotok , łupież i świąd. Owłosienie z tyłu głowy jest natomiast gęste i nie przerzedza się . Włosy, które wypadły, bardzo ciężko  jest pobudzić do ponownego odrostu. I nie zawsze jest to możliwe, zależy czy mieszek został zachowany czy zanikł. W zaawansowanej fazie gołym okiem można zauważyć miniaturyzację mieszka, włosy stają się coraz cieńsze i słabsze ,w końcu wypadają.    Jakie mogą być przyczyny? Według lekarzy jedną z głównych przyczyn są uwarunkowania genetyczne, ale na podstawie własnego przypadku  mogę stwierdzić, że nie zawsze teoria ta się sprawdza. Moja babcia, mama i inne kobiety w rodzinie mają gęste i mocne włosy, tylko ja  jestem wybitnym okazem. Kolejną bardzo istotną sprawą, od której powinnyśmy  zacząć  jest wykluczenie zaburzeń hormonalnych. Mam na myśli tutaj nadmiar androgenów- męskich hormonów płciowych. Jest możliwe, że po uregulowaniu gospodarki hormonalnej łysienie może, ale nie musi się cofnąć. W niektórych przypadkach, kiedy nic złego nie dzieje się w naszym organizmie, mieszki mogą być po prostu  przewrażliwione na działanie DHT- dihydroksytestosteronu – jest to  związek chemiczny będący pochodną męskiego hormonu testosteronu.    Jak leczyć? Leczenie jest mozolne i nie zawsze przynosi efekty. W tym celu stosuje się  zewnętrznie preparaty z zawartością minoxidylu, który ma rozszerzać naczynia krwionośne i dostarczać więcej substancji odżywczych do włosa: Loxon 2% bez recepty, 5% na receptę, wiem, że dostępne są wyższe stężenia 10% i 15%, można zamówić w sklepach internetowych (tylko), Rogaine popularny lek w Stanach, u nas dostępny w e-sklepach i na Ebayu, Alpicort E na receptę, który zawiera estrogeny, ma swoją czarną stronę ze względu na to, że jest to lek sterydowy, ewentualnie można próbować z różnego rodzaju wcierkami na bazie alkoholu (rozszerzenie naczyń krwionośnych).    Leczenie wewnętrzne to tabletki antykoncepcyjne przy zaburzeniach hormonalnych, osobiście używałam Yasmine,Yaz i Daylette, wszystkie trzy nieskuteczne (tabletki stosowałam w celach antykoncepcyjnych, miałam nadzieję, że mogą w jakimś stopniu poprawić wygląd czupryny), Diane 35, dość kontrowersyjny lek ostatnimi czasami, Syndi 35, Androcur, Cyprest, typowo antyandrogenne tabletki. Podobno istnieje naturalny bloker receptorów androgenowych, mowa tutaj o palmie sabałowej, ale nie radziłabym jej stosować bez konsultacji z lekarzem, ponieważ roślina ta może pogorszyć i tak naruszona gospodarkę hormonalną. Bardzo popularna pokrzywka, w postaci wcierki, testowana również przeze mnie , ale efekty znikome. Pomocne może okazać się przyjmowanie suplementów, kiedy mamy niedobory witamin, w innym przypadku nie spowoduje to zatrzymania łysienia ani wzmocnienia włosów.    Jakie badania należy wykonać?    W pierwszej kolejności warto wykonać szereg badań hormonalnych: androstendion, kortyzol,  testosteron wolny, DHEA-SO4, prolaktyna, progesteron, estradiol, aldosteron, 17hydroksyprogesteron,  FSH, LH, TSH, FT3, FT4, DHT. Niestety badania nie są refundowane  I trochę kosztowne, jedynie badania hormonów tarczycy można zrobić bezpłatnie.    Należałoby również udać się do endokrynologa- ginekologa w celu wykluczenia np. zespołu policystycznych  jajników, chorób nadnerczy i przysadki mózgowej, od których to w głównej mierze zależy wygląd naszych włosów.    Warto skorzystać z usług trychologa, który w powiększeniu oceni w jakiej fazie wzrostu  znajdują się włosy, badanie może ułatwić diagnozę.    W  większości dostępnych źródeł medycznych napisane jest, że łysienie androgenowe dotyka kobiety po 20 roku życia, muszę obalić tę teorię. Moje wypadanie zaczęło się w wieku 15 lat, obecnie mam 21.Wszystkie z powyższych metod w moim przypadku są mało skuteczne. Być może dlatego, że za późno się o nim dowiedziałam, bowiem  Loxon  itp. działają do 5 lat po utracie włosów w danym miejscu. Przepraszam za brak jakichkolwiek zdjęć ale ciężko jest uchwycić w jakim kiepskim są stanie.    Pozdrawiam M. 