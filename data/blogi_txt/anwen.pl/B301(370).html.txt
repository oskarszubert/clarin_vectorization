U mnie Święta jeszcze trwają w najlepsze :) Jak co roku zrobiłam sobie dłuższy urlop od pracy i bloga i ostatnie dni spędziłam z najbliższymi. Mogę się jedynie domyślić, że i Wy nie miałyście ani czasu ani ochoty by przesiadywać na blogach, ale od dziś ruszam z powrotem z regularnymi wpisami (jutro powinna się normalnie pojawić MWH).     Taka fryzura pojawiła się już kiedyś na blogu albo na profilu Włosomaniaczek i obiecywałam Wam (a właściwie sobie) wtedy, że kiedyś spróbuję zrobić ją na włosach swojej młodszej siostry. Korzystałam z poniższego schematu, który choć może wydawać się skomplikowany w gruncie rzeczy jest banalnie prosty :)) Myślę, że osobom z nieco większą wprawą niż moja fryzura wyjdzie jeszcze lepiej.         Warkocz plecie się dosłownie chwilę i jedyną trudnością dla mnie było to jak go zakończyć ;) Na rudych włosach Eowiny wyglądał naprawdę pięknie! :))      Dodatkowo zakręciła sobie włosy grubą lokówką i ostatecznie wigilijna fryzura prezentowała się tak jak na zdjęciu po lewej:      Ja standardowo wystąpiłam z rozpuszczonymi włosami (wiem, nuda :P), zakręconymi jedynie na końcach na tej samej lokówce:     Na zdjęciach jestem jeszcze w stroju roboczym, do Wigilii oczywiście ubrałam się bardziej odświętnie ;)    A co Wy miałyście na głowach podczas Świąt? :) Koniecznie pochwalcie się w komentarzach!   Jeśli zrobiłyście zdjęcia to nie zapomnijcie wysłać ich na mój konkurs :)) Pozostały jeszcze 4 dni, więc macie jeszcze trochę czasu by wziąć w nim udział.   Pozdrawiam Was serdecznie, 