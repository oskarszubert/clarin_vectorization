Minęły już 4 tygodnie od mojego farbowania, więc pora napisać Wam kilka słów o tej farbie. Nie jest to moja pierwsza profesjonalna farba, ale wielkiego porównania niestety nie mam. Bardzo się zniechęciłam do profesjonalnych farb po uzyciu Majirel z L’oreala, który wypłukał mi się po niecałych dwóch tygodniach :( i stwierdziłam, że w takim razie szkoda przepłacać skoro lepsze efekty dają mi zwykłe farby drogeryjne. Tym razem zdecydowałam się na zakup, bo trafiłam na te farby w wyjątkowo atrakcyjnej cenie na allegro.    Użyłam koloru 2.0 – Czerń i 3% oksydantu z firmy ProSalon. Muszę przyznać, że na poczatku byłam bardzo zadowolona z efektu. Farba ma dobrą konsystencję dzięki czemu bardzo łatwo jest nałożyć ją nawet samodzielnie. Jest bardzo wydajna- wystarczyła mi połowa na bardzo dokładne pokrycie odrostów. No i najwazniejsze – kolor wyszedł piekny, bardzo intensywny, kruczoczarny! Włosy bardzo błyszczały i nie wypadło ich jakoś strasznie dużo. Farba absolutnie nie przesuszyła mi włosów ani nie podrażniła skóry głowy. Przez pierwsze dwa tygodnie kolor był idealny. Niestety później zaczął się powoli wypłukiwać i jest teraz bardzo ciemnym, ale ciepłym brązem. A mi niestety ciepłe odcienie kompletnie nie pasują. Podsumowując nie jestem pewna czy jeszcze kiedys się na nią zdecyduję, bo mam świadomość, że mogę kupić o wiele tańszą i równie dobrą farbę. Może gdybym chciała osiągnąć jakiś bardziej wyrafinowany kolor niż czerń (jak chociazby chłodny odcień brązu) skusiłabym się na profesjonalne farby, bo one mają bogatsze palety kolorów. 