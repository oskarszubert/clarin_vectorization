http://polmarkus.com.pl/494,325,Dro%C5%BCd%C5%BCe_Babuni_. Tonący brzytwy się chwyta, a ja chwyciłam się drożdży :)) W walce z przetłuszczającym się skalpem sięgnęłam już chyba po każdą możliwą broń – łagodne szampony jak i te mocno oczyszczające, zioła, wcierki, mycie odżywką, oleje, a nawet za dawnych czasów słynne „przetrzymanie” włosów (w które tak naprawdę nie wierze). Niestety ciągle nic! Na dłuższą metę żadna metoda nie była u mnie skuteczna :( Drożdży używam co prawda dopiero od niecałych 2 tygodni, ale już widzę minimalną różnicę, więc postanowiłam czym prędzej Wam o nich napisać, bo może pomogą też którejś z Was :) Po pierwsze: jak to zrobić? Moja ulubiona wersja (bo możliwości jest oczywiście bardzo dużo) to ¼ kostki drożdży, zalana gorącą wodą (odrobiną – tylko tyle by drożdże rozpuścić) i po przestygnięciu wymieszana z 2 łyżkami maski Kallos Latte – wybrałam ją ze względu na zapach. Razem pachną jak drożdżówka z budyniem ;) a przynajmniej tak sobie próbuję wmówić by jakoś oswoić się z tym zapachem. Taką miksturę nakładam przede wszystkim na skórę głowy (starając się to zrobić możliwie najdokładniej) i całe włosy, przykrywam foliowym czepkiem i zostawiam na około pół godziny. Następnie spłukuję wodą, myję włosy szamponem i na tym kończę lub ewentualnie nakładam odrobinę lekkiej odżywki na same końce.  Po drugie: czego możemy się spodziewać? Przede wszystkim zmniejszonego przetłuszczania! To na tym najbardziej mi zależało i właściwie już po tygodniu zauważyłam, że jest lepiej! Oczywiście nadal nie jest idealnie, ale jak na możliwości mojej niezwykle tłustej głowy różnica jest widoczna gołym okiem! Zwykle muszę myć włosy codziennie, ewentualnie drugiego dnia po użyciu suchego szamponu byłam w stanie pokazać się ludziom. W tej chwili moje włosy nadal nie straszą nawet na drugi dzień po myciu. Co prawda jeszcze nie odważyłam się pokazać ich wtedy w wersji rozpuszczonej, ale upięte prezentują się całkiem nieźle ;)  Co do samych włosów to obawiałam się przesuszenia, ale wersja z maską Kallos Latte sprawia, że włosy są odpowiednio nawilżone, odżywione i wygładzone. Poza tym są baaaardzo miękkie i ładnie uniesione u nasady. Wydaje mi się nawet, że dzięki tej maseczce włosy bardziej błyszczą ;) Przy dłuższym, regularnym stosowaniu możemy liczyć również na wzmocnienie, a nawet przyspieszenie wzrostu włosów! Czy tak będzie? Mam nadzieję, że tak i że będą mogła się tym Wam po chwalić za jakiś czas :) Po trzecie: jak często ją stosować? Ja stosuję ją jak na razie przed każdym myciem. Myślę, że jeszcze ze 2 tygodnie tak wytrzymam, a później spróbuję ograniczyć to do 1-2 użyć na tydzień.   Używałyście może kiedyś drożdży w pielęgnacji włosów od zewnątrz? A może znacie inne nietypowe sposoby na ograniczenie przetłuszczania? :)  Pozdrawiam Was serdecznie, 