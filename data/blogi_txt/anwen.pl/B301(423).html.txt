Hallo Anwen!   Dziś piszę do Ciebie z powodu bardzo dokuczającego problemu :( Maluję włosy na czerwony kolor, farbą z rozjaśniaczem (chemiczną). Włosy oczywiście zaczęły się łamać i rozdwajać, ale tego byłam świadoma. Zaczęłam bardzo intensywną pielęgnację i podcięłam włosy. Po jakimś czasie zrobiły się znów mocne, zadbane i piękne. Teraz są już długie - około 40cm. Zrobiłam przerwę od farbowania na pół rok i mam już spore odrosty. Problem z łamiącymi się końcówkami zniknął, ale pojawił się nowy, o wiele gorszy.     Moje włosy rozdwajają się i bardzo plączą na karku :/ Często siadam wieczorem i próbuję podciąć te na karku w najgorszych miejscach, ale nie jestem w stanie pozbyć się tego problemu całkowicie, a nie chciałabym obcinać całości ponieważ reszta włosów jest zdrowa.    Plączące się miejsca to zaledwie dwa średnio grube pasma i nic poza tym. Obecnie mieszkam w Niemczech i nie mam dostępu do polskich produktów. Używam Alterry, Balea i Alverde oraz produktów naturalnych. Moje włosy są mocno kręcone, gęste i grube. Nie mam pojęcia jak pozbyć się problemu.    Karolina       Moja rada:    Najczęściej tego      typu plątanie jest spowodowane      szalikami, golfami lub biżuterią, którą nosimy na szyi. Najprostszym      sposobem jest upinanie włosów      wysoko na ten czas, gdy mamy je na sobie. Moje włosy też mają do tego tendencję i niestety żaden kosmetyk nie zlikwidował problemu w 100% - upinanie włosów tak :)      Tak jak już nieraz wspominałam na blogu – po dotarciu na miejsce (np. do      pracy czy na spotkanie) włosy rozpuszczam i upinam z powrotem dopiero jak      znów mam nałożyć szalik.       Można spróbować też      włosy na karku zabezpieczać kroplą      silikonowego serum. Dzięki temu powinny się nieco mniej plątać, ale przynajmniej u mnie ta metoda nie jest tak skuteczna jak upinanie.     Im zdrowsze i mniej porowate włosy tym ten problem jest mniejszy. U mnie bardzo pomogło      regularne olejowanie włosów. Karolinie polecam oczywiście olejki Alverde lub Alterra, do których w Niemczech ma łatwy dostęp.      Akurat z tym problem zgłaszacie się do mnie regularnie, dlatego postanowiłam go opublikować w pierwszej kolejności :) Czy coś jeszcze mogłybyście doradzić Karolinie? Pozdrawiam Was serdecznie, 