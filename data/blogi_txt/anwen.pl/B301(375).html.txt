Szukając inspiracji na dzisiejszy wpis piątkowy zdałam sobie sprawę z tego, że nie pokazywałam Wam jeszcze co konkretnie chciałabym mieć na swojej głowie w dniu ślubu ;) Wiem, że ten temat nie wszystkie z Was dotyczy i większość z Was z dzisiejszych inspiracji nie skorzysta, ale wiem też, że wśród moich czytelniczek jest też kilka tegorocznych Panien Młodych :)))     O fryzurze ślubnej tak naprawdę myślałam od kilku lat. Kiedyś skłaniałam się ku częściowo upiętym asymetrycznie włosom. W tej chwili marzą mi się całkowicie rozpuszczone, pokręcone i jedynie uniesione ładnie u nasady. Myślałam też o grzywce na bok (takiej długiej) by trochę przykryć czoło.      Zastanawiam się czy czerni moich włosów nie przełamać trochę jakąś białą, wpiętą w nie ozdobą... niestety w sklepach nie znalazłam jeszcze nic co by mi się w 100% podobało :(      Na pewno nie będę miała welonu :) Myślę, że przy moich włosach to już by było za dużo ;) Bardzo podobają mi się takie luźne, niewyczesane loki ;) Takie bardzo naturalne i lekkie...        Od jakiegoś czasu zachwycam się też wiankami we włosach Panien Młodych :)) Taki romantyczny, delikatny klimat to zdecydowanie coś co mi się podoba! Niestety ani moja uroda, ani suknia ślubna zupełnie do tego nie pasują :( Fotograf: Agnieszka CudakProdukcja sesji: abcslubu.pl    I na koniec fryzura, którą zapisałam sobie jako "tak chce wyglądać" :D Fryzjerka już oczywiście wybrana (nikogo chyba nie zaskoczę tym, że zdecydowałam się na Viru), nie umówiłam się co prawda jeszcze na próbną, ale myślę, że w najbliższym czasie uda nam się spotkać ;)         A jakie fryzury ślubne Wam się podobają? :)   Pozdrawiam Was serdecznie, 