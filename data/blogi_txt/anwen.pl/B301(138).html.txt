Dzisiaj bardzo krótki wpis dla początkujących. Dostaję mnóstwo maili z pytaniem jakim cudem wystarcza mi 1 łyżka oleju na całe moje włosy. Nie jest to nic skomplikowanego i zapewne wiele z Was też tak robi, ale żeby uniknąć kolejnych pytań o to samo zamieszczę instrukcję w punktach: Nalej olej do głębokiego talerza (1-2 łyżki stołowe      w zależności od długości i gęstości włosów) Maczaj w nim palce, a potem olej rozprowadź na dłoniach (wewnątrz) Takimi naolejowanymi rękami głaskaj włosy pasemko      po pasemku Jeśli chcesz możesz też nałożyć go na skórę głowy      robiąc przy tym delikatny masaż okrężnymi ruchami (UWAGA! U niektórych      osób oleje kładzione na skalp mogą powodować wypadanie!)  W ten sposób rozprowadzicie olej równomiernie w dokładnie takiej ilości jak włosy potrzebują. Będzie Wam go łatwiej zmyć, a olej zadziała tak samo dobrze. Chodzi o to by włosy były posmarowane olejem, a nie żeby on z nich spływał. Dodatkowym plusem jest to, że olej będzie bardziej wydajny i dłużej będziecie mogły się nim cieszyć :) a butelka (np. szklana Alterry) nie będzie Wam się wyślizgiwała ;) Pozdrawiam Was serdecznie,   Ps. A jakie Wy macie sposoby na olejowanie? :) 