Ponieważ jak już pewnie zauważyłyście jestem osobą, która uwielbia wszelkiego rodzaju listy, analizy i podsumowania, więc nie odmówię sobie przyjemności stworzenia jeszcze jednej ;) Dziś chciałabym rozliczyć rok 2011 ze strony włosowo – blogowej: 1. Moje włosy znów urosły (o ok. 15 cm) ;) Czego dowodem jest TO zdjęcie.  2.    Przetestowałam 11 nowych szamponów, 9 odżywek, 13 olei, 8 masek i 4 suche szampony. 3.    Obcięłam ok. 8 cm włosów. 4.    Zafarbowałam włosy 11 razy (w tym 3 razy henną) 5. W celu przyspieszenia porostu stosowałam: daktarin, drożdże, skrzypokrzywę i olej Khadi. 6.    Zamieściłam 153 wpisy na blogu 7.    A Wy skomentowałyście je prawie 5000 razy! :)))  8.    W tym roku mój blog został wyświetlony aż 902 002 razy 9.    i zyskał prawie 900 obserwatorów (nie miałam dostępu do Internetu, więc nie wiem ile dokładnie Was było 1 stycznia :(  10. Najczęściej czytanym przez Was wpisem był TEN o Encanto i cała seria MWH 11.    Zaś najwięcej komentarzy pojawiło się pod wpisem o drożdżach  12.    Najczęściej wyszukiwanym słowem, dzięki któremu tu trafiałyście było po prostu anwena (albo anwen). Chciałam Wam też wypisać co śmieszniejsze frazy po jakich zostałam wyszukana, ale niestety nie zanotowałam ich sobie nigdzie :( a nie mam teraz czasu na przejrzenie ponad 30 tys różnych słów kluczy...  13.    Zorganizowałam na blogu 5 konkursów lub losowań I to by było na tyle ;) Mam nadzieję, że rok 2012 będzie równie ciekawy, że nadal będziecie chętnie do mnie zaglądać, a ja wciąż będę miała czas i pomysły na pisanie :)))   Bardzo Wam dziękuję za cały ten rok! Za wszystkie przemiłe komentarze, maile, za wszystkie ciepłe słowa. Gdyby nie Wy na pewno nie byłoby tego bloga!   Pozdrawiam Was bardzo serdecznie,  Ps. Prawie zapomniałam, że miałam Wam napisać o jeszcze jednej bardzo ważnej rzeczy. Dwa tygodnie temu na moim blogu mogłyście poznać NOMKA. Od dziś do niedzieli (8 stycznia) możecie wylicytować jeszcze jedną maskotkę (poprzednia aukcja trwała do wczoraj): http://aukcje.wosp.org.pl/show_item.php?item=582551 Oczywiście cała wylicytowana kwota trafi na konto Wielkiej Orkiestry Świątecznej Pomocy! :) 