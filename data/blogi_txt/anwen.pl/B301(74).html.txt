Cześć dziewczyny.  W zeszłym miesiącu odkryłam cudowne działanie siemienia lnianego na  włosy. To jak wspaniale je odżywia, dyscyplinuje, ale przede wszystkim  dodaje blasku! Takiego blasku jak po siemieniu nie mam po niczym innym –  przynajmniej na dzień dzisiejszy. Wiem jednak, że nie każda z Was bez problemu wypłukuje połamane ziarenka. Dlatego, aby Wam moje drogie  ułatwić życie i pomóc osiągnąć wymarzony efekt, wymyśliłam cudowne w  swej prostocie rozwiązanie .  Do stworzenia maski potrzebne nam będzie:        Siemię lniane – pół szklanki  1 cytryna  2 łyżki miodu  Siemię zalewamy gorącą wodą i czekamy aż zacznie puszczać „żel”. Po  czym blendujemy, czyli postępujemy identycznie jak w ostatnim przypadku tu są szczegóły.       Czary zaczynają się w tym miejscu . Będziemy potrzebowały pończochę albo podkolanówkę, ewentualnie jest to moment,aby pozbyć się „skarpetek niegwałtek” .      Nakładamy pończoszkę na wysokie naczynie i ładujemy w nią zblendowane siemię – widzę widzę jak to brzmi , ale no tak to trzeba zrobić .      Teraz zaczyna się etap ekstremalny... Trzeba to, co załadowałyśmy  przecisnąć. Sam proces idzie bardzo łatwo ale...Nie wiem czy  oglądałyście „obcego”... Jeśli tak, to na tym etapie, takiego „obcego”  trzyma się w rękach...      Kiedy pokonacie tą przeszkodę, droga jest już bardzo prosta. W naczyniu oto macie to, co z siemienia lnianego najlepsze na włosy – nie  tylko żel, który się wytwarza w procesie ślimaczenia siemienia, ale i to  co jest w środku, czyli wartość odżywcza takiej maski jest naprawdę  wysoka.         Dodajemy resztę składników, choć możecie poprzestać na samym  siemieniu. Ja dodałam cytrynę, która zamyka łuski włosa oraz miód,  który nawilża.      Gotowe .  Nakładamy na umyte włosy, zawijamy w folię, podgrzewamy chwilę suszarką  i zakładamy czapkę, albo robimy turban z ręcznika. Trzymamy maskę na  głowie min 30min. Im dłużej tym lepiej dla włosów, mnie dziś się udało  wyjątkowo 3 godziny .          Efekty trudno przekazać idealnie za pomocą aparatu, ale zapewniam Was, że mnie się on bardzo podoba Wbrew pozorom końcówki są zdrowiutkie , sterczą tak przez górne światło  - miałam wewnętrzną potrzebę wyjaśnienia.    Gorąco polecam i pozdrawiam  Roulina z bloga: czeszesie.pl 