Po tym jak pokazałam Wam na blogu wstępne wyniki czerwcowej ankiety olejowej zaczęłam robić analizy dla poszczególnych olei. Niestety jak zobaczycie poniżej okazało się, że dane, które posiadam nie są wystarczające by zrobić to dobrze. Na szczęście nabrałam już wprawy w analizowaniu i na wyniki nowej ankiety, zamieszczonej poniżej, nie będziecie musiały już tak długo czekać :) A mam nadzieję, że tym razem wyniki będą po pierwsze łatwiejsze do przeanalizowania, a po drugie bardziej wiarygodne. Mimo wszystko zanim się pojawią chciałabym Wam pokazać jak wygląda sprawa z olejem lnianym na podstawie poprzednich ankiet. Jak zobaczycie poniżej, w pierwszej mini tabelce, łącznie używało go 26% ze wszystkich osób, które wypełniły ankietę (zakładając, że nikt nie zapomniał go uwzględnić przy jej wypełnianiu i nie biorąc pod uwagę tego, że olej może być neutralny - co oczywiście jest założeniem błędnym). Sprawdził się aż u 73% z nich, co należy uznać za naprawdę niezły wynik. Dla porównania najbardziej popularny olej czyli kokosowy sprawdził się jedynie u 46% ankietowanych, którzy go używali. W drugiej tabeli chciałam sprawdzić czy typ naszych włosów ma wpływ na to czy olej lniany się u nas sprawdza. Jak zobaczycie poniżej wyniki są mało czytelne, bo między innymi brakuje nam informacji ile osób w ogóle go przetestowało (w tabeli dla uproszczenia w kolumnie D założyłam, że jest to suma osób u których się sprawdził i tych u których się nie sprawdził). Zastanawiałam się, która z kolumn z procentami z tabeli poniżej jest najbardziej wiarygodna w analizie i uznałam (jeśli się mylę to mnie poprawcie), że właśnie ta ostatnia. Stąd też wziął się pomysł na nową ankietę z nieco innymi pytaniami. Wypełnienie jej zajmie Wam tylko chwilkę, a ja mam nadzieję bardzo szybko uporam się z analizą i odpowiednim wpisem na bloga :)  Wg mnie olej lniany powinien najlepiej sprawdzić się na włosach kręconych, farbowanych, o wysokiej porowatości, cienkich o normalnej gęstości i zniszczonych jedynie na końcach. I to by się chyba nawet zgadzało, bo olej lniany jest ulubionym olejem Aliny, która ma dokładnie takie włosy :))                 Ostatnią rzeczą, którą chciałam "wyciągnąć" z ankiet jest informacja jakie jeszcze inne oleje sprawdziły się u osób, które polubiły się z olejem lnianym:       Odczytujemy to w ten sposób, że np. oliwa z oliwek sprawdziła się u 36% osób, które wskazały olej lniany jako ten, który pasuje ich włosom.     Tabela poniżej może przydać się osobom, które wiedzą, że ich włosy nie lubią oleju lnianego. Prawdopodobnie nie polubią się też z tymi wymienionymi poniżej. Dla przykładu olej kokosowy nie sprawdził sie u 34% osób, które wskazały olej lniany jako jeden z tych, który im nie służy.      Poniżej jeszcze ankieta, o której wspominałam. Wypełnienie jej zajmuje dosłownie minutę, więc mam nadzieję, że zechcecie ją wypełnić :)  Ładowanie...   Pozdrawiam Was serdecznie, 