Nie byłabym sobą gdybym i ja nie wypróbowała TEGO sposobu zakręcenia włosów ;) Loki to coś o czym marzę od dziecka i gdyby nie to, że nie chcę niszczyć włosów to pewnie wciąż robiłabym na nich trwałą.    Zazwyczaj jeśli chcę pokręcić włosy używam do tego TAKICH piankowych papilotów. Nie są one niestety zbyt wygodne i absolutnie nie da się w nich spać, ale są za to bardzo łatwe i szybkie w użyciu.    Loki na chusteczkach robi się nieco trudniej, ale za to mogę je zawinąć wieczorem:        a rano obudzić się z czymś takim:      Po roztrzepaniu włosów palcami wyglądały już nieco lepiej:      ale jeden z chusteczkowych papilotów niestety źle mi się zakręcił i zamiast loka uzyskałam lekko pofalowany kołtun :(           Następnym razem postaram się zakręcić je nieco dokładniej i zdecydowanie wyżej, bo teraz jak widzicie skręt mam właściwie na samych końcach, a włosy powyżej ramion są proste ;) Nie wygląda to moim zdaniem najlepiej:        Przepraszam za dziwne kolory zdjęć... Moje włosy na żywo nie są ani siwe ani niebieskie :D Światło wczoraj wyjątkowo nie chciało ze mną współpracować, a ustawienia WB w Canonie 500D są moim zdaniem naprawdę lipne :P albo ja jestem taka niezdolna :D  Wracając do samego sposobu polecam Wam wybrać chusteczki, które nie są bardzo wilgotne ani nie mają dużej ilości olejków w składzie. U Pani Marty włosy po zakręceniu zrobiły się tłustawe :( U mnie na szczęście takiego efektu nie było, a ja też użyłam tych z Rossmanna - Babydream Extrasensitive tylko moje chusteczki leżały już kilka miesięcy w szufladzie i nieco wyschły ;) Nie pamiętam już jakie były zaraz po zakupie, ale zawsze można wyjąć kilka chusteczek z opakowania na jakiś czas przed zawinięciem  by nieco podeschły. Oczywiście chusteczki możemy używać wielokrotnie, przed następnym zakręceniem wystarczy je tylko delikatnie zwilżyć :) Duży plus tego sposobu to na pewno to, że loki są bardzo trwałe i to bez użycia jakiegokolwiek stylizatora. Ja swoje zakręcałam w sobotę na noc, a dziś wciąż mam loki :))) Fajne jest też to (choć może nie widać tego na zdjęciach), że loki są mięciutkie i nawilżone. Ja na pewno będę często wykorzystywać ten sposób tylko muszę jeszcze popracować nad techniką ;)    Pozdrawiam Was serdecznie, PS Wiecie za co jeszcze kocham loki? Za to, że tak łatwo wyczarować z nich wszelkie "messy bun" :)) 