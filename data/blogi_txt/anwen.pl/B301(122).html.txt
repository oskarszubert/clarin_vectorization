Wyjątkowo leniwa, słoneczna niedziela spędzona przede wszystkim nad wodą, więc wybaczcie mi kolejny mało ambitny wpis ;) W przyszłym tygodniu obiecuję poprawę! Dziś mam dla Was tylko kilka moich ostatnich zakupów. Pojawiły się w mojej kolekcji nowości, ale i udało mi się zdobyć produkty za którymi baaardzo tęskniłam :) Zobaczcie same:  1.       Szampon aloesowy, Mypa – udało mi się go dorwać w lubelskiej Naturze. Niestety była to już ostatnia sztuka, przeceniona na ok. 10zł. Szampon ten jak wiecie uwielbiam i bardzo się cieszę, że nie muszę z nim jeszcze żegnać. Swoją drogą to już któryś z kolei kosmetyk, który zostaje wycofany po tym jak ja zaczynam go szczerze kochać… czyżby jakaś zmowa producentów? :P TU możecie przeczytać moje zdanie o nim. 2.       Suche szampony Batiste – jak widzicie zrobiłam sobie zapas ;) W sumie żałuję, że nie wzięłam ich jeszcze więcej :D ale niestety bagaże w samolotach są ograniczone… Oczywiście możemy je kupić na allegro – za dwukrotnie wyższą cenę :/ Mój ulubiony to Tropical, który pięknie pachnie kokosem. Jeśli jesteście ciekawe mojej opinii o nim, to TUTAJ znajdziecie recenzję.  3.       Suchy olejek z drobinkami, NUXE – „chodził” za mną już co najmniej od roku. Ostatnio trafiłam na allegro na miniaturki, więc stwierdziłam, że za tę cenę warto wypróbować :))) Pierwsze wrażenia? Rzeczywiście pięknie się prezentuje, trochę dziwnie pachnie, ale nie jest to na pewno coś co muszę mieć… Podejrzewam, że na opalonej skórze wyglądałby jeszcze ładniej. Co do nakładania go na włosy (producent przewidział i to) to jeszcze nie sprawdzałam, ale jakoś nie mam przekonania… 4.       Kallos Latte – bardzo tęskniłam za tą maską, ale obiecałam sobie nie kupować żadnej dopóki nie zużyję tych co mam. Oczywiście nie wytrzymałam i trafił do koszyka jak natknęłam się na niego w drogerii Firlit ;) TUTAJ znajdziecie mój poprzedni wpis na jej temat. 5.       Olejek łopianowy z czerwoną papryką, Green Pharmacy – absolutna nowość, którą w końcu udało mi się dorwać! Ten drugi jest dla Was, ale o tym przeczytacie już jutro ;) Ma wzmacniać cebulki i stymulować wzrost włosów dzięki pobudzonemu przez paprykę krążeniu. Czy rzeczywiście zadziała? Zobaczymy :))) 6.       Jedwab do włosów, CHI – ostatnio udało mi się wykończyć mój jedwab i serum z Biovaxa, więc przyszła pora na nowy silikonowy ochraniacz końcówek. O CHI słyszał już chyba każdy, ja w końcu będę miała okazję przekonać się jak działa. Druga buteleczka oczywiście dla jednej z Was :))) To by było na tyle. Mam nadzieję, że również korzystacie z tej pięknej pogody zamiast siedzieć przy komputerach ;) Pozdrawiam Was serdecznie, 