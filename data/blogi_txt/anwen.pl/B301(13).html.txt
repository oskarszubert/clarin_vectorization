Kilka dni temu zaprosiłam Was do kolejnej, blogowej, wspólnej akcji. W tym momencie zgłosiło się do niej już ponad 500 osób, ale jeśli macie ochotę możecie do nas jeszcze dołączyć - wystarczy, że wypełnicie formularz w TYM poście. Macie na to czas jeszcze do końca tygodnia.      Sporo osób pytało czy może wziąć udział w akcji jeśli stosuje też inne metody (wcierki, suplementy), które mogłyby zaburzyć nieco wyniki. Zastanawiałam się nad tym i myślę, że tak. Po prostu analizując efekty wezmę to pod uwagę i podzielę nas na dwie grupy.  Pojawiły się też pytania o to kiedy można pić siemię i czy koniecznie trzeba to robić rano, na czczo. Nie jest to oczywiście wymagane, ale w ten sposób działa korzystnie również na układ pokarmowy. Musimy jednak uważać by bezpośrednio po tym nie przyjmować żadnych tabletek (zwłaszcza antykoncepcyjnych), bo siemię osłabia ich wchłanianie.    Dziś piszę jednak do Was z pewną propozycją. Przy poprzednich akcjach często narzekałyście, że brakuje Wam miejsca, w który mogłybyście się dzielić wrażeniami, wzajemnie motywować i podpowiadać sobie ciekawe sposoby jak np. radzić sobie ze smakiem drożdży. W związku z tym postanowiłam dzisiaj za namową Asmeny stworzyć takie miejsce na Forum Włosomaniaczek. Powstał osobny dział: Wspólne akcje, a w nim wątek dla uczestniczek akcji: Siemię lniane czy drożdże? Znajdziecie go pod tym linkiem: http://forum.anwen.pl/viewtopic.php?f=61 t=1279 Mam nadzieję, że się przyda zarówno teraz jak i w przyszłości - podczas następnych wspólnych akcji.  Pozdrawiam Was serdecznie, 