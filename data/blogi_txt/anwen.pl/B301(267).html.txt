źródło   Dawno już nie byłyśmy razem na zakupach, a obiecałam Wam przecież serię takich wpisów :)) Planowałam zabrać Was w pierwszej kolejności do Hebe, które w końcu otworzyli i w Krakowie, ale niestety jak na razie wciąż kłębią się tam tłumy, a wiele interesujących, włosowych produktów jest po prostu wykupiona :/ Zanim więc sytuacja się tam unormuje zabieram Was w podróż pomiędzy auchanowskie półki ;)      Gdybym wczoraj robiła zakupy włosowe w tym sklepie w moim koszyku znalazłyby się: Szampon oczyszczający:    1. Barwa np. z czarną rzepą       2. Malwa np. brzozowa       3. Joanna Naturia np. z pokrzywą i zieloną herbatą       Miałam wszystkie z tych trzech szamponów i szczerze mówiąc większej różnicy między nimi nie widziałam, więc w wyborze przede wszystkim kierowałabym się ceną i/lub zapachem. Pamiętajcie, że szampon oczyszczający jak sama nazwa wskazuje ma jedynie dobrze oczyścić nam włosy, więc im prostszy skład tym lepszy i na pewno nie warto za niego przepłacać. W tej chwili w moim koszyku najprawdopodobniej wylądowałaby Joanna, ale głównie dlatego, że stęskniłam się już za jej zielonoherbacianym zapachem ;)    Szampon łagodny/do częstego mycia:    1. Łagodny płyn do mycia ciała i włosów 3w1, Johnson's baby       2. Delikatny szampon nadający połysk, Nivea baby       Z tych dwóch mój wybór zdecydowanie padłby na Johnson's baby, który na moich skłonnych do obciążania włosach sprawdzał się lepiej. Po nivei włosy nieco szybciej traciły świeżość, a tego jak wiecie nie lubię. Poza tym w JB podoba mi się wygodna w użyciu pompka ;) Odżywka:    1. Emulsja Gloria       2. Balsam aloesowy, Mrs Potters       3. Odżywka do włosów farbowanych, Ziaja       4. Odżywka Long Repair, Nivea        Oprócz tych, które pokazałam Wam powyżej w Auchan mamy naprawdę spory wybór odżywek do włosów i myślę, że każdy jest tam w stanie wybrać coś dla siebie. Do mojego koszyka wrzuciłabym Glorię, ale z tego względu, że jest ona dostępna tylko w Auchan, a np. Nivea można kupić taniej w Biedronce. Wracając do Glorii to będzie ona świetna, ale dla osób z mniej wymagającymi włosami. Przy tych bardziej zniszczonych/przesuszonych może okazać się za lekka - w takim wypadku weźcie Nivea lub Ziaję.     Mgiełka:     1. Gliss kur 2. Mrs Potters       3. Argan oil, Joanna       Sama ich szczerze mówiąc nie używam (jeśli już to robię własne lub tak jak ostatnio sięgam po mgiełkę z YR), więc ciężko mi wskazać, która z nich będzie najbardziej godna polecenia. Jeśli jednak popatrzymy na opinie (chociażby w KWC) to zdecydowanie najlepsze mają mgiełki z Gliss Kura, więc pewnie wybrałabym, którąś z nich.    Maska:    1. Maska Gloria       2. Maski Bingo       3. Maska Romantic     (przepraszam za 'artystycznie' rozmazane zdjęcie, ale dopiero w domu zobaczyłam jak wyszło :/ )    4. Maski Ziaja       5. Maski Lorys       Również jeśli chodzi o maski w Auchan mamy tak duży wybór, że naprawdę ciężko zdecydować się jedynie na jedną :) Ja mimo wszystko polecałabym pewnie spróbować najpierw Glorii, która tak jak i Emulsja również jest dostępna jedynie w Auchan. Ciekawi mnie bardzo maska z Romantic, której nie miałam, a sporo o niej czytałam, ale jej skład jest raczej mało zachwycający ;) O maskach z Ziai pisałam ostatnio TU, więc nie będę się powtarzać. Bingaczy ja osobiście nie lubię (ale wiem, że mają rzeszę zwolenniczek), a Lorysy mają parafinę (która moje włosy świetnie wygładza i nieco rozprostowuje), którą nie wszyscy akceptują. Tak czy inaczej na pewno coś dla siebie w Auchan wybierzecie :))    Wcierka:    1. Woda brzozowa Gloria       Poza wodą znajdziemy jeszcze mgiełki Radicala, ale w tym przypadku ja wybrałabym zdecydowanie Glorię, która ma bardzo dobre opinie w KWC (zerknijcie TU).   Inne: 1. Jedwab Joanna       2. Jedwabisty eliksir Argan Oil, Joanna 3. Jedwabna kuracja, Natura Silk       4. Lakier do włosów, Elnett       Tym razem zupełnie zapomniałam o oleju do włosów, bo akurat w przypadku Auchan należy ich szukać na półkach spożywczych. Wybór z tego co pamiętam jest duuuży, znajdziemy tam i oliwę z oliwek i oleje z pestek winogron, orzechowe, arachidowe, palmowe, ryżowe i wiele innych.  Wybrałam za to aż trzy preparaty do zabezpieczania końcówek. Klasyczną Joannę używałam już dawno temu, ale pamiętam, że sprawdzała się bardzo dobrze i była niesamowicie wydajna - końcówkę oddałam już siostrze, bo chciałam wypróbować coś nowego ;) Z tych trzech powyżej najchętniej sięgałabym chyba po arganową Joannę, bo widziałam, że ma bardzo dobre opinie, a poza tym wiecie jak ja lubię nowości :))    Ostatnia rzecz, którą kupuję w Auchan (chociaż kupuję to za duże słowo, bo taka butelka wystarcza mi średnio na 2 lata ;) ) to lakiery Elnett. W tej chwili są akurat w standardowej cenie, ale bardzo często mają na nie promocje. O tym, że to wg mnie najlepszy i zdecydowanie mój ulubiony lakier do włosów pisałam już kiedyś TUTAJ.       i to już koniec zakupów - pora podejść do kasy... ;)   Pozdrawiam Was serdecznie,   PS Zapraszam Was na mojego drugiego bloga do udziału w TAGu ;) 