Od ostatniej włosowej historii minęło już trochę czasu, więc dziś pora na kolejną :) Paula - znów posiadaczka kręconych włosów, która w dosyć krótkim czasie doprowadziła je do naprawdę idealnego stanu. A jej włosy jak się przekonacie sporo już przeszły. Teraz jej loki są niesamowicie błyszczące, mięsiste, nawilżone i mają piękny naturalny kolor. Ja jej ich szczerze zazdroszczę :)))   Jako dziecko miałam długie naturalne loki. Wielokrotnie Panie w przedszkolu wzdychały nad moimi kręciołkami :)  Tu jako ośmiolatka:       Niestety w wieku 11 lat uznałam, że dużo lepiej mi w prostych. Jednak  prostowałam je naprawdę bardzo rzadko. Oczywiście jak większość  dziewczynek po komunii ścięłam włosy i nie widziałam w tym nic złego. :(         W 5 klasie pod nieobecność moich rodziców w domu postanowiłam zrobić pasemka. Niestety wyszło tak, że pomalowałam je praktycznie całe.  Skończyło się awanturą i łzami, gdy rozumiałam, że nie da się zmyć tego  paskudztwa. Zdjęcie robione kilka miesięcy po nieszczęśliwej koloryzacji:      Na szczęście włosy szybko mi odrosły i idąc do gimnazjum pozostały mi  już tylko na końcach (miałam obre dużo wcześniej niż wszyscy ;D). Chcąc  wyglądać dobrze w nowej szkole prostowałam je tak, aby nikt nie  dowiedział się, że naprawdę mają tendencję do kręcenia. Tak prostowałam  aż do 2 klasy szkoły średniej. Włosy często obcinałam tłumacząc  to tym, że wtedy szybciej się je prostuje. Często sięgałam też po  szampony koloryzujące na 24 mycia zawsze w ciemniejszych kolorach niż  mój, aby postarzyć moją pucułowatą twarz.  Nigdy nie używałam żadnych odżywek jedynie byle jakiego szamponu napakowanego sylikonami i innymi świństwami.  Mając 15 lat:        Mając 16 lat:      I tak właśnie moje włosy żyły sobie do kwietnia 2012 - wtedy wówczas zapragnęłam swojego naturalnego koloru. Udałam się wtedy do fryzjerki,  by ścięła mi włosy tak, aby jak najbardziej pozbyć się dolnych pasm,  które były pomalowane na czarno. Niestety "fryzjerka" wykonała mi takie  cieniowanie (najkrótsze pasma miały ok. 8cm) z którego będę schodzić  jeszcze miesiącami. Nie mam zdjęcia z tego okresu - może i dobrze.  2  miesiące później zmęczona codziennym prostowaniem, tracąc ogromne  ilości włosów podjęłam decyzję o odstawieniu tego szatańskiego  urządzenia. Trudne początki (18 lat):      Podglądając godzinami rozmowy dziewczyn na Wizażu moja wiedza na temat  pielęgnacji kręconych włosów rosła. Już po ok. miesiącu włosy miały się o  wiele lepiej:      Z biegiem czasu stały się bardziej nawilżone, błyszczące, miękkie w  dotyku i praktycznie udało mi się zejść już z cieniowania. W listopadzie  prezentowały się tak:      I ostatnie zdjęcia to ich aktualny stan. Proste włosy okazjonalnie pojawiły się u mnie na wigilię klasową.      PIELĘGNACJA: Długo by wymieniać, lubię różnorodność ;) Zazwyczaj: *mycie: metodą OMO, O: Isana, M: Facelle, O: np. Garnier z AiK. 1-2 razy w miesiącu szampon Alterry lub Barwa pokrzywowa. *oleje: przeważnie winogronowy lub Babydream fur Mama. *włosów nie suszę i nie farbuję. Kolor jest już całkowicie naturalny.  Moim celem są zadbane loki do talii! :) Pozdrawiam,  Paula z bloga minthairr.blogspot.com 