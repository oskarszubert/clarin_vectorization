Długo czekałam na ten TAG. Bardzo chciałam na niego odpowiedzieć :) bo czytanie to druga zaraz po blogu i włosach moja największa pasja. W końcu zostałam oTAGowana przez moją siostrę - Eowinę, której serdecznie za to dziękuję :* O jakiej porze dnia czytasz najchętniej? Właściwie to o każdej :)) Lubię czytać w autobusie jadąc czy wracając z pracy, wieczorem przed zaśnięciem czy w pracy podczas przerwy. Właściwie ciągle coś czytam, nawet jak czekam w kuchni aż mi się woda w czajniku zagotuje czytam to co akurat wpadnie mi w rękę. Gdzie czytasz? W sumie to odpowiedź jest już wyżej – WSZĘDZIE :)))) Najbardziej jednak lubię czytać w łóżku lub w wannie. W jakiej pozycji najchętniej czytasz? Najwygodniej mi na leżąco albo półleżąc. Czytam długo, więc zwykle kilkakrotnie zmieniam pozycję.  Jaki rodzaj książek czytasz najchętniej? Praktycznie wszystkie prócz romansideł (ale takich typowych harlequinów i mdłych, bo np. Jane Austen uwielbiam) i książek historycznych. Najbardziej lubię takie wciągające, z wartką akcją, od których nie sposób się oderwać i już od pierwszej strony żyję życiem moich bohaterów.  Jaką książkę ostatnio kupiłaś/dostałaś? Dostałam na gwiazdkę „Krętkę bladą” Chmielewskiej.  Co czytałaś ostatnio? Trylogię Suzanne Collins: „Igrzyska śmierci”, „W pierścieniu ognia” i „Kosogłos”. Pochłonęłam je w tydzień i jestem pewna, że jeszcze kiedyś do tych książek wrócę. Niesamowicie dobrze napisane – już od pierwszej strony nie można się oderwać. Potem przeczytałam „Serenadę” Małgorzaty Gutowskiej – Adamczyk, ale była słaba :( Co czytasz obecnie? Kończę „Dziewczynkę w zielonym sweterku” Krystyny Chiger. Książka zrobiła na mnie niesamowite wrażenie, ale filmu Agnieszki Holand na jej podstawie raczej nie obejrzę. Używasz zakładek czy zaginasz ośle rogi?  Tylko zakładek! Nie wyobrażam sobie zaginać kartek i naprawdę nie rozumiem ludzi, którzy tak robią... jak nie mam pod ręką typowej zakładki wybieram bilet, paragon, cokolwiek... albo po prostu zapamiętuję numer strony.  Audiobook czy książka?  Zdecydowanie książka, a ostatnio co raz częściej e-book. Zaczęłam w ten sposób czytać „Igrzyska śmierci” na komórce i przekonałam się jakie to wygodne :) Komórkę mam przecież zawsze ze sobą i nie zajmuje tyle miejsca co zwykła książka. Audiobooków używam wtedy, gdy mam problemy z zasypianiem, nic mnie lepiej nie uspokaja niż Fronczewski czytający Harry’ego Pottera :D Jaka jest Twoja ulubiona książka z dzieciństwa? Zdecydowanie „Ania z Zielonego Wzgórza” :))) Przez nią chciałam być ruda. Drugą książką, do której równie często wracałam była „Mała księżniczka”. Którą z postaci literackich cenisz najbardziej? Ciężko mi wybrać kogoś takiego... Chyba łatwiej byłoby mi wskazać te ulubione, ale było ich zdecydowanie za dużo.  Ulubione książki To się zmienia w czasie :)) w dzieciństwie na pewno to była „Ania z Zielonego Wzgórza” (cała seria) i Mała Księżniczka, później Musierowicz i cała Jeżycjada, potem zaczytywałam się w fantasy i s-f i chyba Władca Pierścieni był wtedy moim ulubieńcem, potem namiętnie czytałam Kunderę, Kinga, sensacyjnego Crichtona i przerażającego Mastertona... Miałam też czas Jane Austin, Chmielewskiej, a teraz nie mogłam się oderwać od „Igrzysk Śmierci”. Zachwycał mnie Mały Książe i Oskar i Pani Róża. Zapewne zapomniałam o milionie innych "ulubionych" ale to naprawdę niełatwe wyłowić je teraz z pamięci :)) Ponieważ TAG już chyba trafił do wszystkich blogerek nie będę go nikomu przekazywać. Mam za to dla Was małą propozycję – napiszcie mi w proszę komentarzu jaka jest Wasz ulubiona książka (lub książki) – będę miała gotową listę do czytania na najbliższe tygodnie :D Pozdrawiam Was serdecznie, 