Od dzisiaj chciałabym Wam zaproponować udział w małej zabawie na moim blogu. Pomysł na taki cykl podrzuciła mi Czarna Orchidea – moja bardzo dobra znajoma z forum wizaz.pl. Na początku nie byłam do niego przekonana (chociaż bardzo mi się spodobał), bo nie byłam pewna czy znajdzie się, choć jedna chętna osoba by opowiedzieć o sobie i pochwalić się na moim blogu swoimi włosami. Oczywiście najlepsze byłyby zdjęcia „przed i po” rozpoczęciem dbania o włosy, ale wiadomo, że nie każdy takie ma :) Jeśli byłybyście chętne do pokazania innym, jakie macie włosy i w jaki sposób o nie dbacie – napiszcie do mnie na maila (mojawlosowahistoria@gmail.com). Jestem pewna, że podobnie jak dla mnie czytanie i oglądanie takich historii jest dla Was nie tylko ciekawe, ale i bardzo motywujące :D   Na początek moje włosy: po niecałym miesiącu dbania o nie, jakość zdjęcia jest dosyć słaba, ale myślę, że i tak zauważycie jak bardzo się od tamtego czasu zmieniły ;)   tutaj poszczególne etapy zapuszczania :) na zdjęciach widać moje fale, za którymi już tęsknię ;) najbardziej aktualne zdjęcie moich włosów możecie obejrzeć po prawej stronie w blogrollu  I krótka historia: Moja przygoda z włosomaniactwem zaczęła się od mojej młodszej siostry (której makijaże możecie zobaczyć na tym blogu: http://eowinymakijaze.blogspot.com), która całe życia miała przepiękne, gęste blond włosy. Oczywiście strasznie jej ich zazdrościłam ;) ale sama nigdy nie nosiłam naprawdę długich włosów, bo jak już kiedyś wspominałam wszyscy mówili mi, że są one na to za cienkie i za rzadkie.To od niej po raz pierwszy usłyszałam o piciu pokrzywy (co wtedy wydawało mi się zbyt wielkim jak na moje możliwości poświęceniem), ale pewnie do tej pory nie byłabym włosomaniaczką, gdyby nie to, że przez bardzo stresującą pracę straciłam prawie połowę włosów :( Byłam naprawdę przerażona, gdy codziennie zdejmowałam ze szczątki kłąb włosów i drugi taki sam wyjmowałam z odpływu w wannie. Wtedy za sprawą mojej siostry trafiłam na dział o włosach na forum wizaz.pl i totalnie wpadłam. Postanowiłam sobie, że nie tylko odzyskam dawną kondycję włosów, ale zapuszczę je do wymarzonej długości.I tak w grudniu 2009 wszystko się zaczęło :) Zaczęłam maniakalnie wręcz wyszukiwać wszystkie możliwe informacje na temat pielęgnacji włosów. Przeczytałam wszystkie ciekawsze wątki na forum i powoli zaczęłam testować różne sposoby na sobie. Zakupiłam też masę kosmetyków, bo wszystko, o czym przeczytałam chciałam natychmiast wypróbować na swoich włosach. Od tego czasu prowadzę dziennik, w którym zapisuję, co danego dnia robiłam z włosami i czasami dopisuję, jakie to dało efekty.Oczywiście po pewnym czasie samo czytanie przestało mi wystarczać i zaczęłam zadręczać tymi informacjami wszystkich znajomych i rodzinę. Jak łatwo możecie się domyślić nie minęło wiele czasu, kiedy nikt nie chciał mnie już słuchać ;) wtedy też powstał pomysł pisania bloga :D  Jak wygląda mój tygodniowy plan dbania o włosy: myję włosy codziennie (praktycznie każdego dnia      używam innego zestawu, ale uprzedzam, że nie u każdego sprawdzi się takie żonglowanie kosmetykami) codziennie po umyciu nakładam na włosy odżywkę  co najmniej dwa razy w tygodniu nakładam na włosy olej przed myciem co najmniej dwa razy w tygodniu funduje włosom głębokie odżywianie (maska + czepek + ręcznik na min. 30 minut) zawsze po myciu zabezpieczam końcówki włosów olejem      i jedwabiem, czasami też odżywką b/s (ale to raczej w zimie) codziennie odżywiam włosy od wewnątrz (suplementy +      staram się poprawić swoją dietę) praktycznie codziennie suszę włosy suszarką i      prawie nigdy nie używam lokówki ani prostownicy (nie używam specjalnych      kosmetyków termoochronnych, poza jedwabiem) Czyli wcale nie tak dużo :) Jeszcze pół roku temu ten plan byłby dłuższy o co najmniej kolejne 7 punktów. W tej chwili inne sprawy zabierają mi czas i niestety nie mogę sobie pozwolić na więcej.    Aktualne zdjęcia:    23 kwietnia 2011    15 sierpnia 2011     23 września 2011    24 grudnia 2011   27 stycznia 2012   29 luty 2012     29 marca 2012 