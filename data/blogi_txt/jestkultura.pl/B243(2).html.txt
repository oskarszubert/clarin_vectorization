Nie znałem osobiście Steve’a Jobsa. Jak podejrzewam, nie znała go również w ten sposób większość (wszyscy?) spośród znanych mi ludzi. Ale był on osobą na tyle charyzmatyczną, inteligentną i inspirującą, że odciskał piętno na każdym, kto miał z nim styczność. Choćby i czysto medialną. Dlatego też spędziłem ostatnie kilka godzin zastanawiając się, jakie piętno odcisnął on na mnie. A odpowiedzią chcę podzielić się z Tobą. Głównie dlatego, że istnieje w formie pytania. 