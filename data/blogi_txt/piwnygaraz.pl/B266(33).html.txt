Discworld Ales 2    At 21 listopada 2013  In Piwo / Wiadomości piwo, z amebami na patyku. O, patrzcie! Niektóre z nich machają! Najzabawniejsza i najciekawsza informacja z tego tygodnia – wypuszczono na angielski rynek cztery piwa sygnowane Światem Dysku. Jeżeli czytaliście – właśnie rzuciliście się do kart kredytowych/paypala. Jeżeli nie – czemu marnujecie czas czytając blogi zamiast najlepsze książki na świecie? Piwa warzone są przez The Boathouse Brewery. Studenci Niewidocznego Uniwersytetu odkryli, że dekret Nadrektora zakazujący warzenia piwa na terenie NU nie dotyczy starej barki zacumowanej na Ankh. A jednocześnie będącej własnością Uniwersytetu. Dla nas kruczki prawne są szczególnie bliskie sercu, więc jak najbardziej rozumiem tok myślenia. Cóż to za precjoza zostały zapowiedziane? Modo’s Midden 4,5% – krasnoludzkie Golden Ale. Ponoć wyrastają od niego włosy na klacie. Każdej płci.  Bledlow’s Silence 5,5% – India Pale Ale. Chmielone Chinookiem i Simcoe. Amerykańskie chmiele ze świata podróżującego przez Wszechświat na grzbiecie czterech słoni, będących z kolei na grzbiecie wielkiego żółwia? A raczej żółwicy?  Bugadrup Blonde 4% – piwo kolaboracyjne uwarzone przy udziale nadrektora Billa Rincewinda. No worries mate.  Hix’s Darkside 7% – oatmeal stout. Uwarzony przy absolutnie zerowym udziale nekromancji. Absolutnie.  Może jestem frajerem, ale kupili mnie całą otoczką. Z przyjemnością wydam ciężko zarobione pieniądze, żeby sprawdzić co tam wykombinowano. Dla pragmatyków – realnym browarem warzącym piwa na licencji jest Brentwood Brewery z Essex. Nie zdarzyło mi się spróbować ich piw, ale w portfolio mieli takie cymesy jak AIPA, Black IPA, belgijski Saison z limetką i truskawkami czy czerwone żytnie z czarną porzeczką . Jak na standardy z Albionu – zajebiście odważnie. Tak przy okazji. Skoro już były piwa na licencji Gry o Tron, są teraz ze Świata Dysku. Kiedy doczekamy się piw z Wiedźmina? I czy uwarzy je browar polski czy zagraniczny? CD Projekt RED – gdybyście chcieli opracować kiedyś receptury na taką rozrywkę, możecie się do mnie śmiało uśmiechnąć   Podziel się:FacebookEmailTwitterGoogle 