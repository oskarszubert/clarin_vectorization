Eksperymentu ciąg dalszy 1    At 15 października 2013  In Piwo / Wiadomości     Polskie IPA w natarciu W zasadzie mogłem po prostu wrzucić wiadomość na fanpejdża i na tym poprzestać. Jednak nius jest o tyle ciekawy, że warto się nad nim na chwilę pochylić. A mianowicie – Browar Kormoran wypuszcza PIPA chmielone Sybillą. Na dodatek z własnej uprawy. To już jest dobry knyf, browar regionalny postarał się o własny chmielnik. Świetna sprawa. Szczególnie, jeżeli chodzi o polskie odmiany. Dlaczego? Wyobraźcie sobie, że ze statystyk wynika iż w Polsce sprzedaje się zdecydowanie więcej Lubelskiego niż wynika z areału upraw. Co oznacza, że część producentów jest „wybitnie” uczciwa i kupażuje odmiany. W końcu Lubelski jest droższy. O ile w przypadku piw nisko chmielonych nie ma to szczególnego znaczenia, w zasadzie co się wrzuci to się wrzuci. Natomiast jeżeli zaczynamy robić piwa single hop lub mocniej chmielone – o, tutaj napotykamy problem. Kolejna sprawa – nie tak dawno była premiera Poliż Alę z Artezana. Czyli piwa podobnego do nowego pomysłu Kormorana, bo również chmielonego mokrą Sybillą. Jestem autentycznie ciekaw co z tego wyjdzie. Głównie dlatego, że nie przekonuje mnie pomysł mocnego chmielenia aktualnie istniejącymi polskimi odmianami. Rynek jak na razie też mało entuzjastycznie podchodzi do tych pomysłów. Co nie oznacza, że nie będę się cieszył, jeżeli w końcu jakiś browar udowodni, że da się zrobić kapitalne piwo na tych odmianach. Aczkolwiek prędzej to będzie lager czy pils niż IPA. Podsumowując krótką notkę – jestem ciekaw co z tego wyjdzie i jak tylko pojawi się w sklepach/knajpach na pewno od razu spróbuję. Szczególnie, że Kormoran jest browarem, który lubię i cenię. PS. Kapitalna nazwa i etykieta. Postarali się.  Podziel się:FacebookEmailTwitterGoogle 