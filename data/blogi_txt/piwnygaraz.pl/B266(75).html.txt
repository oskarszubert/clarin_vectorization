Kolejny skandal na piwnym rynku 4    At 16 maja 2013  In Piwo / Publicystyka     Łomża śmiała mieć ciekawą kampanię Serio, nie wiem jak mogą być tacy bezczelni. Kto to widział ukuć nowe słowo, które jak nic wejdzie do słownika gwary studenckiej. Jeszcze gorzej – odpowiedzialnym za daną abominację językową jest Sławomir Szczęśniak*! Ogrom skandalu jest nie do ogarnięcia – są billboardy, dedykowana strona internetowa, Świadkowie Łomżingu. Co następne? Wymalowane zeppeliny, motocykle i wybuchy? Gołe cycki? Iwo Zaniewski – hał kud ju? Dodatkowo browar wprowadził na rynek nowe piwo – Lemonowe. Nie, to już jest przesada. Są granice brawury. Łomżing i Lemonowe? Grammar Nazis właśnie padli z pianą na ustach i trzęsą się szprotem na posadzce. Gdybyśmy tylko byli w stanie ujarzmić energię tego bólu dupy Polska uzyskałaby niezależność energetyczną na co najmniej dekadę. Ale wiecie co?  Bez kitu. Mamy plażing, dziki szoping, co roku 1 listopada na fejsbuniu statusy przejmuje słowo grobing. Stawiam kule przeciwko orzechom, że grupą docelową kampanii są maturzyści i studenci. I z przyjemnością postawię piwo kiedyś przy okazji Sławkowi piwo za łomżing (oraz flaszkę za całokształt twórczości). Genialne w swojej prostocie, a w przekazie pozytywne. Jednoznaczne skojarzenie marki z czymś przyjemnym. Agencja, która pomysł przeforsowała (łącznie ze Świadkami Łomżingu) ma jaja. Plus efekt domina w internetach. Z kolei czepianie się nazwy piwa?  I co z tego, że nazwali je Lemonowe? Kurde, o ile mi wiadomo jeszcze mamy wolny rynek i producent może nazwać swój produkt tak jak mu się żywnie podoba. O ile nikogo nie obraża. Więc równie dobrze mogliby nazwać je Taboretowe, Lemonełe, Limonbirczello czy inna cholera. I w zasadzie nikomu nic do tego. Albo się sprzeda albo nie. Jak sprzeda to fajnie. Jak nie to producent będzie miał kwestię do przemyślenia. Wiecie co? Piwo to taki napój przy którym fajnie jest mieć trochę dystansu i się nie ciśnieniować. Czego wszystkim życzę. I czekam na kontynuację kampanii, bo zapowiada się ciekawie.  *Jeżeli nie wiesz kto to jest, to sprawdź w internetach. I jest mi po ludzku przykro. Podziel się:FacebookEmailTwitterGoogle 