Postanowiłam upiec bułki. Tak po prostu..chciałam spróbować czegoś nowego. Przepis niby prosty, składniki były, czas też..Niestety, zapomniałam uwzględnić parę czynników. Po pierwsze: nie lubię się z drożdżami (myślałam, że tylko ze świeżymi...teraz już wiem, że także z tymi suszonymi). Po drugie: mam piekarnik, który piecze jak mu się żywnie podoba..Tym razem piekarnik postanowił dopiec bułki od spodu (czyt. lekko je przypalić), a pozostawić je praktycznie bladymi z góry. Więc co zrobiłam, żeby nadać im trochę rumieńców? Odwróciłam je do góry nogami..Ha, wiem że tak się nie powinno robić, ale uwierzcie mi, było mi już wtedy wszystko jedno ;) Na domiar wszystkiego nieźle mi te bułki popękały z wierzchu (za mało wyrobione ciasto? efekt przewrócenia? Nie mam pojęcia.). Ech, to wszystko sprawiło, że było to ostatnie moje spotkanie z domowym pieczywem. Przynajmniej do momentu, aż dorobię się nowego piekarnika i uzbroję się w większą wiedzę z tego zakresu i cierpliwość. Przepis na bułki podaję, bo w smaku były one naprawdę smaczne. Oliwki pasowały tam fantastycznie, a zioła nadały im cudny aromat. Szkoda tylko, że urodą one nie grzeszyły...Przepis znalazłam na forum gazety.pl, a podała go sylwia1607.Składniki:- 750g mąki pszennej- jedna saszetka suszonych drożdży (7g)- 450 ml ciepłej wody- 1,5 łyżeczki soli- 120g oliwek (czarnych i zielonych; bez pestek)- 2 łyżki oliwy (+ oliwa do wysmarowania blachy i buleczek )- 4 łyżki świeżych ziół lub jedna łyżka suszonych (ja dałam 2 łyżki suszonych: bazylii, oregano i tymianku; autorka poleca jeszcze rozmaryn, którego ja niestety nie miałam)Wykonanie:Oliwki posiekać. W misce wymieszać mąkę, drożdze i sól. Dodać oliwki, zioła i wodę. Wymieszać ciasto (mikserem bądź ręcznie), chwilę zagniatać, do uzyskania gładkiego, sprężystego ciasta. Przykryć je ściereczką i odstawic w ciepłe miejsce do wyrośnięcia na godzinę. Po tym czasie ponownie je zagnieść, podzielić na części i formować z nich bułeczki.Układać na blasze wysmarowanej oliwą, w odstępach około 6 cm. Zostawić je na 15 minut, aby odpoczęły. Następnie posmarowaćje oliwą. Piec około 20-30 minut w piekarniku nagrzanym do 220 stopni. Smacznego :) 