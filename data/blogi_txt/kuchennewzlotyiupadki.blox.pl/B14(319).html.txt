Ostatnio owocowo u mnie na blogu, ale nic na to nie poradzę. Tyle pięknych owoców dookoła, że trzeba koniecznie z nich korzystać, póki jest sezon. Na czekoladowe i orzechowe ciężkie wypieki przyjdzie czas jesienią i zimą. Teraz cieszmy się lekkimi, słodkimi ciastami z owocami :) Ten placek piekłam z okazji odwiedzin brata, którego nie widziałam 7 miesięcy. Chyba smakował, bo zniknął w bardzo szybkim tempie. Przepis na niego znalazłam w jakiejś gazecie. Jest prosty do zrobienia i naprawdę smaczny. Polecam :) Przepis dodaję do akcji Olciaky "Jagodowo Nam III". Składniki:2 szklanki mąki pszennej + 2 łyżki do posypania owoców250g masła roślinnego2 łyżeczki proszku do pieczenia1 szklanka cukru + łyżka do ubicia piany1 cukier waniliowy4 jajka150 ml mlekaszczypta soliok. 500g jagód (mogą być też inne drobne owoce: robiłam już wersję z czerwonymi porzeczkami i była równie smaczna)cukier puder do posypaniaWykonanie:Masło rozpuścić w rondelku, dodać cukier i cukier waniliowy. Podgrzewać na niewielkim ogniu, aż cukier się rozpuści. Odstawić do wystudzenia. Do przestudzonego tłuszczu dodać mąkę zmieszaną z proszkiem do pieczenia, szczyptę soli i żółtka. Zmiksować, dolewając mleko. Ciasto powinno być lejące, gęściejsze niż na naleśniki. Białka ubić na sztywno z łyżką cukru i delikatnie wmieszać powstałą pianę z ciastem. Owoce opłukać, przebrać, osuszyć i posypać dwoma łyżkami mąki. Wymieszać. Formę natłuścić masłem i wysypać bułką tartą. Ciasto wlać do formy i posypać owocami. Piec w piekarniku nagrzanym do 170 stopni przez ok.40 min. Po upieczeniu posypać cukrem pudrem. Smacznego :) 