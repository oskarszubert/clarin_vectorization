Kiedy na zewnątrz jest tak gorąco jak ostatnimi dniami, zupełnie nie mam ochoty na długie gotowanie. Wtedy właśnie w ruch idą proste i szybkie sałatki. Jeśli mają pełnić rolę obiadu, muszą przede wszystkim być sycące. Jedną z takich sałatek jest niewątpliwie warstwowa sałatka pomidorowo-jajeczna, na którą przepis znalazłam na blogu Edysi79. Ona sama wyszukała go u Abbry. Tak jak Edysia, podałam ją na dwóch mniejszych talerzykach, mając w ten sposób dwie zgrabne porcje dla siebie i męża. Nie zmieniłam praktycznie nic, poza tym, że dodałam do sosu ząbek czosnku. Sałatka jest bardzo smaczna. Polecam :)Jeśli do jej przygotowania użyjemy odpowiedniego majonezu i musztardy, będzie to idealny przepis na potrawę tłuszczową, zgodną z Montignaciem.Składniki:-  2-3 duże pomidory (dałam dwa naprawdę duże)- 3-4 jajka (dałam 4)- duża cebula- 20 dag żółtego sera (dałam chyba trochę mniej)- sól, pieprz - szczypiorekSos:- 4-5 łyżek majonezu (na MM majonez kielecki)- 2 łyżki śmietany (na MM min. 18%)- 1 czubata łyżka musztardy (na MM musztarda Dijon; jest ona bardzo ostra, dlatego dałam jej niecałe pół łyżeczki)- ząbek czosnku (to już mój dodatek)Wykonanie:Jajka ugotować na twardo. Pokroić je w  plasterki i ułożyć na talerzu. Cebulę pokroić w krążki. Połową posypać jajka, resztę odłożyć. Przyprawić solą i pieprzem. Pomidory pokroić w plastry (można obrać, ale ja sobie to darowałam), ułożyć na jajkach i posypać resztą cebuli. Całość ponownie przyprawić solą i pieprzem. Na wierzch starkować żółty ser. Wymieszać składniki sosu i gotowym polać  sałatkę. Udekorować posiekanym szczypiorkiem. Smacznego :) 