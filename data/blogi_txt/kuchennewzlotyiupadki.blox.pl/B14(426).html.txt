Jadłam bardzo podobne ciasto ostatnio u kuzynki. Bardzo mi smakowało, ale niestety zapomniałam poprosić ją o przepis. Przeszukałam internet i znalazłam jeden, który najbardziej mi przypominał tamtą wersję. Po wypróbowaniu stwierdzam, że to ciasto niestety mocno różni się od tamtego, ale mimo to, też jest bardzo smaczne. Słodka masa z kajmaku i chrupiący słonecznik: bardzo niespotykane połączenie, ale wyjątkowo udane. Całe ciasto jest mocno słodkie i bardzo kaloryczne, ale myślę, że warto się skusić i je wypróbować. Jak tylko znów spotkam się z kuzynką, poproszę ją na pewno o jej przepis i sprawdzę, czym się różni od mojego. Do tego czasu zadowolę się tą wersją. Przepis znalazłam na blogu Mała Cukierenka. Trochę pozmieniałam: piekłam w blaszce prostokątnej, a nie tortownicy. Słonecznik wymieszałam bezpośrednio z kremem i nie dawałam go już tak dużo na wierzch. Przepis podaję z moimi zmianami, a po oryginał zapraszam tutaj.Składniki (blaszka 31x26 cm):Ciasto:8 jajek270 g cukru pudru1,5 szklanki mąki8 łyżek oliwy1,5 łyżeczki proszku do pieczenia3 czubate łyżki kakaoPoncz:3/4 szklanki słabej kawyMasa słonecznikowa:500-600 g pestek słonecznika3/4 szklanki cukru4 łyżki mlekakostka masłaKrem kajmakowy:1,5 puszki masy kajmakowej (w temperaturze pokojowej)200-250 g miękkiego masłaWykonanie:Ciasto: Jajka ubijać z cukrem przez kilka minut na najwyższych obrotach, aż masa będzie puszysta i biaława. Następnie dodać do niej olej i krótko wymieszać łyżką. Sypkie produkty: przesianą mąkę i kakao oraz proszek do pieczenia połączyć ze sobą i następnie wsypać je do masy jajecznej. Wymieszać dokładnie łyżką. Gotowe ciasto przełożyć do blaszki wyłożonej papierem do pieczenia. Piec w piekarniku nagrzanym do 160 stopni przez ok. 40-50 minut. Po upieczeniu wystudzić, po czym przekroić go w poziomie na dwa blaty.Masa słonecznikowa:Słonecznik uprażyć delikatnie na suchej patelni (trochę się przyrumieni i będzie ładnie pachniał). W garnku z grubym dnem zagotować masło z mlekiem i cukrem. Do gotującej się masy wsypać podprażony słonecznik, wymieszać i zdjąć z ognia. Odstawić do ostygnięcia. 1/3 masy odłożyć na bok do posypania wierzchu.Krem kajmakowy:Masło ucierać mikserem ustawionym na najwyższe obroty przez kilka minut. Następnie dodać masę kajmakową z puszki i wymieszać mikserem ustawionym na najniższe obroty, aż masa będzie gładka. Odłożyć 1/3 kremu na posmarowanie wierzchu ciasta.  Do pozostałego kremu wrzucić masę słonecznikową, dobrze wymieszać. Oba blaty ciasta nasączyć równomiernie kawą. Na dolnym blacie rozsmarować krem kajmakowy wymieszany ze słonecznikiem. Przykryć drugim blatem. Na wierzchu ciasta rozsmarować pozostałą 1/3 kremu kajmakowego i posypać 1/3 masy słonecznikowej. Odstawić na noc do lodówki. Godzinę przed podaniem, ciasto należy wyciągnąć z lodówki - będzie wtedy smaczniejsze. Smacznego :) 