W ramach "Weekendu korzennego" chciałam wypróbować te aromatyczne przyprawy w potrawach innych niż słodkości. Przeszukując internet znalazłam przepis na cynamonowego kurczaka i długo się nie wahałam, aby go użyć. Przepis pochodzi ze strony Knorra.Moje uwagi: Nie wiem doprawdy, czemu ktoś nazwał to cynamonowym kurczakiem..bo wg mnie bardziej pasuje do tego dania nazwa "Cynamonowe risotto" czy coś w stylu. Mniejsza z tym. Smak tej potrawy określę jako interesująco-intrygujący. Cynamon i rodzynki wpasowały się tu bardzo dobrze, choć początkowo miałam co do tego wątpliwości. Generalnie uważam danie za udane, aczkolwiek wymaga jeszcze małego dopracowania..Niemniej polecam.Składniki: (podaję za oryginałem; w nawiasach moje małe modyfikacje)- 2 filety z kurczaka- 6 dużych cebul (dałam tylko 3 naprawdę duże cebule..sześć dużych cebul tochę mnie przeraziło, a taka duża ilość sprawiłaby, moim zdaniem, że potrawę tą nazywano by "Cebulą z cynamonem", a nie "Cynamonowym kurczakiem")- 2 żółte papryki (dałam jedną żółtą, jedną czerwoną)- pół szklanki rodzynek- pół litra bulionu warzywnego- pół szklanki ryżu- 6 łyżek oliwy- pieprz, sól, cynamon Wykonanie:  Filety z kurczaka pokroić na drobne paseczki i podsmażyć na rozgrzanym oleju. Przełożyć do miseczki. Cebule pokroić w cienkie półplasterki, paprykę w paski. Podsmażyć cebule, dodać do niej mięso, rodzynki oraz paprykę. Całość doprawić solą, pieprzem i cynamonem. Do mięsa z warzywami wsypać ryż, smażyć razem przez 1 minutę, ciągle mieszając. Wlać bulion i dusić całość pod przykryciem na małym ogniu przez około 15 minut. Doprawić do smaku. Smacznego :) 