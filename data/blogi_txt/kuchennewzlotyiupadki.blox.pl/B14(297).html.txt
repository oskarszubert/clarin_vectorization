Ten ciekawy sposób na przyrządzenie piersi z kurczaka znalazłam a na tym blogu. Autorki przedstawiły go tam tak apetycznie, że nie czekałam zbyt długo z jego przyrządzeniem. Wyszło smacznie, a na pewno dużo zdrowiej, niż w przypadku smażonego kurczaka. Ja troszkę zmieniłam wykonanie i tak jak w przypadku kurczaka w krakersach, marynowałam mięso w jogurcie przez 3 godziny.Wyszło dzięki temu bardzo miękkie i delikatne. Zdjęcia u mnie może nie są najciekawsze, ale zapewniam: warto się skusić i wypróbować taki sposób panierowania mięsa. Składniki:2 piersi z kurczakaszklanka płatków owsianych3 łyżki otrębów owsianych3 łyżki otrębów pszenicznychjogurt naturalny bez cukrupieprz, sól, słodka paprykaWykonanie:Mięso umyć, osuszyć i przekroić wzdłuż na dwie części. Doprawić je przyprawami i  zalać jogurtem naturalnym. Zostawić na minimum godzinę w lodówce (u mnie marynowało się 3 h). Płatki owsiane wymieszać w naczyniu z otrębami. Obtoczyć w nich dokładnie zamarynowane mięso. Gotowe filety piec w piekarniku nagrzanym do 180 stopni przez ok. 25 minut (u mnie piekły się dłużej, ok. 40 minut). Smacznego :) 