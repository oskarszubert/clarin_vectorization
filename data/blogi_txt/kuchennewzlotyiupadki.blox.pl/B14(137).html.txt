Nie wiem, dlaczego nigdy wcześniej nie dodałam tego przepisu. Pozycja obowiązkowa podczas wiosennych poranków, kiedy to na bazarku można dostać piękny, młody szpinak. Można do niej dodać wszystko: pomidory, cebulkę, ser, wędlinę, śmietanę... U mnie wersja najbardziej podstawowa, którą podałam na śniadanie mojej małej córeczce. Taką wersję jadła po raz pierwszy w życiu. Na nowe jedzenie reaguje dwojako: albo głaszcze się po brzuszku, mówiąc: "Mmmm..pyyyy" (czyt. pycha ;)), albo oddaje mi coś z krzywą miną, stwierdzając: "Mama, niedo" (czyt. niedobre). Dzisiejsza jajecznica wywołała reakcję pierwszą :) Bardzo jej smakowała i w całości zniknęła z talerzyka. Może i Wam posmakuje? :)Jest to moja kolejna propozycja w ramach zabawy "Czas na szpinak 3!".Składniki:2 jajkaspora garść świeżego szpinakuząbek czosnkumasłosól, pieprzWykonanie:Szpinak dokładnie wypłukać, pokroić w szerokie paski.  Czosnek przecisnąć przez praskę. Na   patelni rozpuścić masło. Dodać do niego posiekany czosnek, a potem   szpinak.  Smażyć razem kilka minut. Przyprawić solą i pieprzem. Wbić jajka i dokładnie wszystko wymieszać. Smażyć tak długo, aż jajka będą odpowiednio ścięte. Podawać na ciepło, najlepiej z pieczywem. Smacznego:) 