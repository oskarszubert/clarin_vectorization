Piernik, sernik, makowiec...trzy tradycyjne ciasta, które większości z nas kojarzą z się Bożym Narodzeniem. Sernik z makowcem już kiedyś łączyłam - seromakowiec to jedno z moich ulubionych świątecznych ciast :) W tym roku postanowiłam wypróbować kolejny miks: połączenie sernika z piernikiem. Można? Można. A nawet trzeba, bo efekt jest wspaniały. Aromat rumowy sprawił, że ciasto nabrało całkiem innego kolorytu, no i pięknego zapachu również. Bałam się, że obecność pierniczków sprawi, że będzie mi się je źle kroiło. Niepotrzebnie: pierniczki zmiękły i ciasto kroiło się idealnie. Przepis na ten sernik znalazłam u Dorotus. Wyszedł świetnie i z pewnością znajdzie się on w tym roku na moim świątecznym stole. Polecam z czystym sumieniem :)Składniki (tortownica o śr. 22 cm):Spód:190 g ciastek digestive w czekoladzie (dałam digestive bez czekolady)60 g masła Masa serowa:80 dag sera twarogowego4 jajka1 łyżka budyniu waniliowego (dałam całe opakowanie budyniu)150 g cukru  2/3 łyżki kaszy manny75 g miękkiego masła6 g cukru waniliowegookoło 200-250 g pierniczków (u mnie pierniczki nadziewane, oblewane czekoladą)aromat rumowyDodatkowo:kilka kostek gorzkiej czekoladyWykonanie:Spód:Ciastka pokruszyć i wymieszać z   roztopionym masłem, tak aby konsystencją przypominały mokry piasek.Tak   przygotowaną masą ciasteczkową wyłożyć dno tortownicy, szczelnie owiniętej z zewnątrz folią aluminiową. Włożyć do lodówki na czas przygotowania masy serowej.Masa serowa:    Białka oddzielić od żółtek. Żółtka ubić z cukrem i cukrem waniliowym do białości. Następnie partiami dodawać ser twarogowy, dalej miksując. Dodać masło, budyń w proszku, kaszę manną i aromat rumowy. Zmiksować do gładkości. Białka ubić na sztywną pianę. Po ubiciu delikatnie wmieszać do masy serowej. Połowę masy serowej wyłożyć na spód ciasteczkowy w tortownicy. Na niej ułożyć warstwę pierniczków. Zakryć je resztą masy. Piec około 60 minut w piekarniku nagrzanym do temperatury 180 stopni (lub do tzw. suchego patyczka). Studzić w wyłączonym piekarniku, by nie opadł. Po wystudzeniu najlepiej włożyć na kilka godzin do lodówki. Przed podaniem zetrzeć na górę kilka kostek czekolady. Smacznego :)Jest to mój ostatni przedświąteczny wpis :) Wszystkim zaglądającym na mojego bloga życzę wspaniałych, smacznych i rodzinnych świąt :) 