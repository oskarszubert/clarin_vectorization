Jeśli chodzi o ciasto drożdżowe jestem zdecydowaną minimalistką i leniem patentowanym na dodatek. Do wyrabiania używam najczęściej maszyny do pieczenia chleba, a drożdże wolę suche, gdyż z tymi świeżymi za dużo zabawy i przyznaję, nie do końca się jeszcze lubimy ;) Ale czasami nachodzi mnie ochota na dłuższą zabawę z wypiekami. Tak było kiedy zobaczyłam u Kasi te cudne ślimaczki.  Z chęcią zabrałam się za rozczyn, później wyrabianie, oczekiwanie na wyrośnięcie itd. Było warto. Efekt okazał się bardzo smaczny: ciasto delikatne i puszyste, pięknie pachnące cynamonem. Dzięki dyni miało śliczny żółty kolor. Nadzienie równie smaczne, choć muszę przyznać, że było dla nas ciut za słodkie i cynamon był trochę zbyt intensywny. Zrezygnowałam z lukru i myślę, że nie jest on tu konieczny. Polecam Wam wypróbować ten przepis, bo naprawdę warto. Bułeczki idealnie nadają się na śniadanie lub podwieczorek ;)Jest to moja kolejna propozycja w ramach Tygodnia Korzennego u Ptasi. Składniki:Ciasto:450 g mąki100 g cukru180 g puree z dyni30 g świeżych drożdży80 ml mleka30 ml wody1 jajko2 łyżki olejupół łyżeczki cynamonuNadzienie:60 g stopionego masła100 g brązowego cukru2 łyżeczki cynamonuWykonanie:Rozczyn:Świeże drożdże rozpuścić w ciepłym mleku (ok. 40-45 stopni). Dodać 2 łyżki cukru i łyżkę mąki. Przykryć ściereczką i odstawić w ciepłe miejsce na około 20 minut do wyrośnięcia.Ciasto:W misce połączyć wszystkie pozostałe składniki ciasta: resztę mąki i cukru, wodę, jajko, puree z dyni, olej oraz cynamon. Dodać wyrośnięty rozczyn. Wyrabiać przez około 10 minut (ciasto ma dość kleistą konsystencję). Wyrobione ciasto przełożyć do lekko natłuszczonej miski, przykryć ściereczką i odstawiać w ciepłe miejsce na około godzinę. Wyrośnięte ciasto przełożyć na podsypaną mąką stolnicę i rozwałkować na prostokąt. Całą powierzchnię posmarować stopionym masłem, posypać cukrem i cynamonem, a następnie w miarę ciasno zwinąć w rulon.  Podzielić na 8-9 równej długości ślimaczków. Bułeczki ułożyć w wyłożonej papierem do pieczenia tortownicy i odstawić na 15 minut w ciepłe miejsce. Następnie wstawić je do piekarnika nagrzanego do 180 stopni i piec 25 minut. Przestudzone bułeczki można polukrować lub posypać cukrem pudrem. Smacznego :) 