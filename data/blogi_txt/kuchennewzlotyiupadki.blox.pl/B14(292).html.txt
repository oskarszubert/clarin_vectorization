Fantastyczny pomysł na przepyszną pastę :) Przepis znalazłam na blogu Kulinarne Spotkania. Warto z niego skorzystać, zwłaszcza teraz, gdy trwa sezon na cukinie i pomidory smakują tak jak nigdy :) Polecam :)    Przepis dodaję do akcji "Cukinia 2011" prowadzonej przez Edith. Składniki:250 g makaronu penne2 średnie cukinie2 pomidoryok. 100 g sera fetaliście bazylii (u mnie suszona bazylia i świeża natka pietruszki)2-3 łyżki oliwy z oliwek extra virginsól, pieprz, u mnie dodatkowo oreganoWykonanie: Cukinie umyć, osuszyć i pokroić na plastry grubości ok. 5 mm. Oprószyć delikatnie solą, skropić oliwą, posypać oregano i grillować z obu stron na patelni grillowej. Pomidory umyć i pokroić na mniejsze kawałki, ser feta pokruszyć lub pokroić w małą kostkę, natkę posiekać. Do gorącego makaronu dodać grillowaną cukinię, pomidory, fetę, natkę, suszoną bazylię i oliwę z oliwek.  Wszystko dokładnie wymieszać. Doprawić do smaku solą i pieprzem. Smacznego :) 