Podobne danie jadłam tydzień temu u teściowej, z tym że ona skorzystała z gotowego produktu. Ponieważ smakowało mi to co miałam na talerzu, postanowiłam przyrządzić je w domu sama. Poszperałam w necie i znalazłam na blogu Smaki Nieba przepis, który pasował idealnie. Zakupiłam składniki i po krótkim czasie raczyłam się tym pysznym łososiem (tak, tak..pysznym..mimo, że fanką łososia nie jestem) w mojej kuchni. Danie jest naprawdę smaczne, a do tego bardzo elegancko się prezentuje i z powodzeniem może być przyrządzony dla gości, na których chce się wywrzeć dobre wrażenie :)Składniki:opakowanie ciasta francuskiego (u mnie płat o wadze 275g)2 nieduże fileciki z łososia (u mnie każdy filet miał po ok. 125g)około 200 g mrożonego rozdrobnionego szpinaku 1 łyżka kwaśnej śmietanysól, pieprz, gałka muszkatołowa, czosnekgarść startego żółtego sera1 jajko﻿sok z cytrynyWykonanie:Łososia doprawić solą, pieprzem, skropić cytryną i odstawić do lodówki. W rondelku podgrzać szpinak, doprawić sola, pieprzem, gałką muszkatołową i czosnkiem. Dodać śmietanę i starty ser. Wymieszać i podgrzewać, aż do rozpuszczenia sera. Zdjąć z ognia i odstawić, żeby lekko ostygło. Z gotowego ciasta francuskiego wyciąć dwa równe kwadraty lub prostokąty. Na każdym kwadracie położyć łososia (nie na środku, tylko bliżej krawędzi), na niego łyżkę lub dwie szpinaku, następnie delikatnie przykryć go dłuższym końcem ciasta. Brzegi lekko docisnąć widelcem, alby powstał dookoła wzorek, a na górze ciasto ponacinać. Następnie zawiniątka posmarować roztrzepanym jajkiem i włożyć do piekarnika nagrzanego do 180 stopni na około 20 minut, aż ciasto się zrumieni. Smacznego :)A tak się prezentowały pakieciki przed pieczeniem: 