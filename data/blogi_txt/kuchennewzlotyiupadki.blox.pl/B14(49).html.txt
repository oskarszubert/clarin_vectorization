Ciasto marchewkowe robiłam już niejeden raz. Do wypróbowania tego przepisu skłonił mnie dopisek Dorotus, która stwierdziła, że jest to najlepszy tego typu wypiek,  jaki kiedykolwiek jadła. Sami więc rozumiecie, że musiałam sprawdzić, co takiego nadzwyczajnego w nim się znajduje ;) Po degustacji mogę stwierdzić, że ciasto faktycznie jest bardzo smaczne. Ale czy najlepsze? Kwestia dyskusyjna :) Myślę, że wypróbowane przeze mnie wcześniej ciasto marchewkowe z dodatkiem bananów czy też podstawowe ciasto, na które przepis mam od mamy, w niczym mu nie ustępują :) Dzisiejszy wypiek jest z pewnością najbardziej naładowany dodatkami: słodki i miękki ananas oraz chrupiące orzechy są ciekawym akcentem. Również dzięki przełożeniu kremem ciasto wg mnie bardzo dużo zyskuje. Nie radziłabym rezygnować z masy: idealnie tu pasuje i bez niej to ciasto nie będzie już tak smaczne. Polecam jednak ostrożnie dozować cukier do kremu. Ja robiłam z większej porcji i dodałam trochę ponad połowę sugerowanej ilości: wg mnie było to ilość wystarczająca. Wśród moich bliskich ciasto rozeszło się błyskawicznie...czy potrzeba jeszcze lepszej zachęty do jego upieczenia? :)Jest to moja pierwsza propozycja w ramach "Orzechowego Tygodnia" prowadzonego przez Atinę. Składniki (tortownica o średnicy 20 cm):Ciasto:2/3 szklanki mąki pszennejpół szklanki drobnego cukru1/3 szklanki oleju rzepakowego lub z orzechów włoskich 2 jajka 1 szklanka posiekanych orzechów włoskichpół szklanki drobno posiekanych, dokładnie odsączonych ananasów (z puszki lub świeżych)1 szklanka startej na średnich oczkach marchewki1 łyżeczka sody oczyszczonej3/4 łyżeczki proszku do pieczenia1 łyżeczka cynamonu1/4 łyżeczki zmielonych goździków1/4 łyżeczki gałki muszkatołowej1/4 łyżeczki ziela angielskiego1/4 łyżeczki soliKrem: 300 g serka kremowego np. Philadelphia6 łyżek masła, w temperaturze pokojowej1,5 szklanki cukru pudru, przesianego (sugeruję rozpocząć od połowy porcji i w razie potrzeby dodać więcej)1 łyżeczka ekstraktu lub pasty z waniliiWykonanie:Wszystkie składniki potrzebne do wykonania ciasta powinny być w temperaturze pokojowej.Ciasto:W jednym naczyniu wymieszać składniki suche: mąkę, cukier, sól, proszek, sodę, przyprawy. W drugim naczyniu roztrzepać jajka z olejem. Połączyć zawartość obu naczyń, dodać marchewkę, orzechy i ananasy, wymieszać łyżką. Gotowe ciasto przełożyć do tortownicy, wyłożonej uprzednio papierem do pieczenia. Piec w piekarniku nagrzanym do  175 stopni przez ok. 40-45 minut, do tzw. suchego patyczka. Wystudzić w formie, następnie wyjąć i wystudzić na kratce. Przekroić wzdłuż na dwie części.Krem:Wszystkie składniki umieścić w mikserze i utrzeć na gładką masę. Połową kremu przełożyć ciasto, resztę rozsmarować na górze. Można z wierzchu dodatkowo ozdobić orzechami włoskimi i delikatnie oprószyć cynamonem. Smacznego :)﻿ 