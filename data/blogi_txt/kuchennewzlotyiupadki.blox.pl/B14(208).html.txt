Uwielbiam lasagne. Robiłam już wersję klasyczną z  sosem bolońskim oraz bardzo nietypową z dynią i grillowaną cukinią. Dziś przyszedł czas na wypróbowanie tej włoskiej zapiekanki ze szpinakiem. Przepis znalazłam u Atinki. Na Jej zdjęciach wyglądała przepysznie i taka faktycznie była w rzeczywistości. Robiłam w innej blaszce, dlatego też mam mniej warstw niż w przepisie pierwotnym. Troszkę zmieniłam przepis na sos pomidorowy, ale naprawdę nieznacznie. Gorąco polecam :)Jest to moja kolejna propozycja w ramach zabawy "Czas na szpinak 3!".Składniki:makaron lasagne (ilość zależy od użytej formy; ja zużyłam 15 płatów - po 3 na każdą warstwę)ok. 100 g żółtego seraSos szpinakowy:2 pęczki świeżego szpinaku (ok. 300g)3-4 ząbki czosnku200g śmietany 18% lub 22% (dałam ciut mniej; jej ilość można regulować wg własnych upodobań smakowych) sól, pieprz, gałka muszkatołowamasło do smażeniaSos mięsny:300 g mięsa mielonego (u mnie wieprzowo-wołowe)﻿1-2 łyżki oliwy2 ząbki czosnku1 średnia cebula (dałam dwie)1 mała papryczka peperoncino (dałam trochę suszonej ostrej papryczki)200 g rozdrobnionych pomidorów z puszki (dałam puszkę krojonych pomidorów i pół szklanki przecieru pomidorowego)sól, pieprz, suszona bazylia, oregano (to mój dodatek)garść posiekanej natki pietruszki (to mój dodatek)Sos beszamelowy:3 łyżki masła250 ml mleka3 łyżki mąkisól,pieprz,  gałka muszkatołowa, pieprz cayenneWykonanie:Sos szpinakowy:Szpinak przebrać i dokładnie wypłukać, czosnek drobno posiekać. Na patelni rozpuścić masło, dodać do niego posiekany czosnek, a potem szpinak.  Całość dusić na patelni ok. 4-5 minut, aż szpinak lekko "zwiędnie". Dodać śmietanę i podsmażać jeszcze przez około 5 minut. Doprawić do smaku solą, pieprzem i gałką muszkatołową. Zestawić z ognia.Sos mięsny:Cebulę, czosnek oraz papryczkę drobno posiekać. Podsmażyć je na oliwie w głębokiej patelni. Dodać mięso mielone i usmażyć je. Następnie dodać pomidory, przecier przyprawy i dusić razem na średnim ogniu przez około 10 minut. Pod koniec dodać posiekaną natkę pietruszki.Sos beszamelowy:Masła rozpuścić w garnku o grubym dnie. Dodać do niego mąkę oraz mleko. Wszystko dokładnie wymieszać, najlepiej trzepaczką, żeby nie było grudek. Dodać przyprawy i cały czas mieszać na niewielkim ogniu, aż sos zgęstnieje.Płaty makaronowe wkładać na 1-2 minutę do osolonego wrzątku. Po tym   czasie wyjąć i osuszyć (ja rozkładam je na papierowym   ręczniku). Można ten etap pominąć i skorzystać z surowych płatów, ale już raz   zdarzyło mi się, że były ciągle lekko twardawe, chociaż teoretycznie, surowe płaty powinny wchłonąć wilgoć z sosów i w ten sposób stać się miękkie.Układanie warstw zapiekanki:Naczynie do zapiekania wysmarować masłem. Na dnie ułożyć płaty makaronu lasagne, posmarować je cienka warstwą sosu beszamelowego i sosu mięsnego. Przykryć płatami lasagne, na których rozsmarować sos szpinakowy. Powtarzać te czynności, aż do wykończenia sosów. Ostatnią warstwę płatów makaronu na  posmarować grubo sosem beszamelowym i posypać tartym żółtym serem.Zapiekać w temperaturze 200 stopni, przez około 20 minut. Smacznego :) 