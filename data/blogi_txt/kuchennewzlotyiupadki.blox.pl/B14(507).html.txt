Ciastka bez dodatku białego cukru i tłuszczu, z płatkami owsianymi i   zdrowszą mąką razową.  Z naturalnym kokosowym i migdałowym dodatkiem, z   owocami. Smaczne, choć wg męża za mała truskawkowe. Najlepsze wg mnie pierwszego dnia. Miękkie, więc bez   problemu radziła sobie z nimi moja córeczka, która jedzenie każdego   zaczynała od....prób zlizywania truskawki :) W oryginale użyto samych truskawek. Ja dodałam od siebie jeszcze małego banana, bo bardzo domagał się zjedzenia. Najlepiej formowały się, kiedy po wymieszaniu składników odstawiłam je na kilka minut. Oryginalny przepis znalazłam tutaj.Składniki:szklanka musu z truskawek (ok. 25 sztuk zblendowanych, małych owoców; u mnie były to dwie garście truskawek i mały banan)2 szklanki płatków owsianych1 szklanka mąki pszennej razowej (u mnie mąka pełnoziarnista typ 1850)1 jajko3 łyżki zmielonych migdałów4 łyżki wiórków kokosowych5 łyżek syropu klonowego lub z agawy (można zastąpić innym zamiennikiem cukru: u mnie miód)1,5 łyżeczki proszku do pieczeniakilka truskawek do dekoracjiWykonanie:W jednym naczyniu wymieszać mokre składniki: mus truskawkowy, rozbełtane jajko i syrop (miód). W drugim składniki suche: płatki owsiane, mąkę, migdały, wiórki i proszek do pieczenia. Suche składniki wsypać do mokrych. Dokładnie wymieszać. Z masy formować w rękach małe kulki (formuje się dość łatwo, chociaż jeszcze lepiej jest, kiedy odstawi się gotową masę na kilka minut). Lekko je spłaszczyć i ułożyć na blaszce wyłożonej papierem do pieczenia. Udekorować cienkimi plasterkami truskawek. Piec ok. 15 minut w piekarniku nagrzanym do 180 stopni. Smacznego :) 