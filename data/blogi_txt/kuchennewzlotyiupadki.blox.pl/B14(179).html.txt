Szybka i dość smaczna zupa, na którą przepis znalazłam w dodatku do gazety "Tina": "120 obiadów na lato". Podałam ją z groszkiem ptysiowym.Składniki:- pół główki dużego kalafiora- 1 cebula- 2 marchewki- kawałek świeżego imbiru (dałam ok. 1,5 cm)- 2 ząbki czosnku- litr bulionu drobiowego- łyżeczka curry (dałam dwie)- łyżeczka gałki muszkatołowej- 15 ml śmietany kremówki- łyżka masła- sól, pieprzWykonanie:Marchew pokroić w plasterki. Kalafiora umyć i podzielić na mniejsze różyczki. Cebulę, czosnek i i imbir drobno posiekać, podsmażyć w garnku na  maśle. Zalać bulionem. Dodać marchew i kalafiora. Gotować, aż wszystkie warzywa zmiękną. Z zupy wyjąć kilka różyczek kalafiora do dekoracji, resztę zmiksować na krem. Przyprawić curry, gałką muszkatołową, solą i pieprzem. Zabielić śmietaną. Gotową zupę rozlać do talerzy i udekorować odłożonymi różyczkami kalafiora. Można, tak jak ja, podać dodatkowo groszek ptysiowy lub grzanki. Smacznego :) 