Ponoć jedno z najsmaczniejszych i najchętniej kupowanych ciast w okresie zimowym w znanej sieci kawiarni Starbucks. Piszę "ponoć", gdyż nigdy w tej kawiarni nie byłam i nie miałam okazji go tam próbować. Tak to już jest, kiedy się nie pija kawy :) Ale jeśli faktycznie tamto ciasto smakuje jak to, które upiekłam w domu, to zdecydowanie warto się dla niego tam wybrać i skusić się na mały kawałek. A jeszcze lepiej przeczytać poniższy wpis, kupić potrzebne składniki i przygotować je samemu, bo jest szybkie, łatwe i poradzą sobie z nim nawet najwięksi kuchenni amatorzy. Samo ciasto zachwyca swoim urzekającym aromatem oraz niebywałym smakiem. Niby zwykłe ucierane ciasto, ale jest w nim coś takiego, co wywołuje uśmiech na twarzy, podczas jego próbowania. Jest zwarte, ciężkie, mocno napakowane żurawiną i białą czekoladą. Całość wieńczy krem z serka: słodki, ale z lekko cytrusową nutą i kwaskowatą żurawiną, oraz słodka polewa z białej czekolady. Idealnie wpasowuje się w panujące obecnie przedświąteczne klimaty :)Przepis znalazłam u Usagi.Składniki (tortownica o śr. 24 cm; ja piekłam w takiej o śr. 22 cm):Ciasto:200 g masła100 g brązowego cukru200 g mąki1 płaska łyżeczka proszku do pieczenia3 jajka1 łyżeczka mielonego imbiru1 łyżeczka aromatu waniliowego1 łyżeczka aromatu pomarańczowegook. 100 g suszonej żurawiny100 g białej czekoladyKrem:200 g twarożku kremowego typu Philadelphia4-5 łyżek cukru pudru4 łyżki soku z cytryny1 łyżeczka aromatu waniliowegook. 50 g suszonej żurawiny + kilkanaście sztuk do dekoracjiok. 50 g białej czekolady do polaniaWykonanie:Ciasto:Masło utrzeć z cukrem na gładką masę. Dodać jajka oraz aromaty i   wszystko dokładnie wymieszać. Mąkę przesiać z proszkiem do pieczenia   oraz mielonym imbirem i stopniowo dodawać do ciasta cały czas mieszając.   Na koniec wmieszać drobno posiekaną suszoną żurawinę i połamaną na drobne kawałki białą czekoladę. Gotowe ciasto (będzie bardzo gęste) przełożyć do tortownicy wysmarowanej masłem i wysypanej bułką tartą. Piec w piekarniku nagrzanym do 180 stopni przez ok. 30 minut (do tzw. suchego patyczka - ja piekłam dłużej, ok. 50 minut). Wystudzić.Krem:Serek kremowy utrzeć z cukrem pudrem i sokiem z cytryny. Dodać posiekaną żurawinę. Wymieszać. Gotowym kremem posmarować wierzch ciasta. Białą czekoladę rozpuścić w kąpieli wodnej i polać nią po kremie, tworząc fantazyjne wzory. Posypać żurawiną. Można schłodzić w lodówce. Smacznego :) 