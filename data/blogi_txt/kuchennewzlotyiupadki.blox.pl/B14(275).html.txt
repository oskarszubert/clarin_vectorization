Zawsze się bałam tego ciasta. Przerażała mnie ilość rzeczy do wykonania, skomplikowany i długi przepis, pracochłonność. Dlatego też, było ono na mojej liście do zrobienia przez bardzo długi czas i ciągle spadało niżej, wypierane przez łatwiejsze wypieki. W końcu jednak się zmobilizowałam. I wiecie co? Tak naprawdę to ciasto wcale nie jest takie trudne :) Wymaga jedynie trochę więcej czasu, czytania ze zrozumieniem i odpowiedniego podziału pracy. Wyszło wg mnie całkiem przyzwoicie jak na pierwszy raz. Kruche ciasto, kwaskowaty dżem, słodka beza i przepyszny migdałowy krem. Wg mnie najlepiej smakowało na 2, a nawet 3 dzień. Z tym, że wtedy trochę straciło na wyglądzie. Zastrzeżenia mam jedynie co do spodu, bo wyszedł ciut za twardy, no i bezy, która za bardzo mi opadła. Będę musiała nad tym popracować. Zrobiłam krem z 1,5 porcji, zmniejszając ilość masła o 50 g. Następnym razem jeszcze chyba ją zmniejszę o kolejne 30. Miałam obawy, co do tego, jak tak wysokie ciasto, z tyloma warstwami i dużą ilością kremu, będzie się kroiło, ale niepotrzebnie, bo kroi się je bez problemu. Przepis znalazłam u Dorotus i jest to moja kolejna propozycja w ramach akcji Wielkanocne Smaki prowadzonej przez Mirabelkę.Składniki:Kruche ciasto:500 g mąki pszennej1,5 łyżeczki proszku do pieczeniapół szklanki cukru pudru200 g masła lub margaryny6 żółtekBeza:6 białek1,5 szklanki drobnego cukru lub cukru pudru1 łyżka mąki ziemniaczanejKrem (zrobiłam z 1,5 porcji, zmniejszając ilość masła o 50g)2 szklanki mleka (500 ml)3 łyżki mąki pszennej2 łyżki mąki ziemniaczanej2 żółtka3 łyżki cukru16 g cukru migdałowego200 g masła (zmniejszyłam ilość o 50g)kilka kropel aromatu migdałowegoDodatkowo:1 słoiczek dżemu z czarnej porzeczki (450 g)120 g płatków migdałowychWykonanie:Kruche ciasto:Wszystkie składniki wyrobić. Powstałe ciasto zagnieść w kulę i podzielić na pół.Beza:Białka ubić na sztywną pianę. Następnie dodawać stopniowo (to bardzo ważne) i małymi partiami cukier. Na koniec dodać mąkę ziemniaczaną, delikatnie wymieszać. Jeśli będziemy placki piec osobno, jeden po drugim, wtedy najlepiej drugą bezę przygotować bezpośrednio przed pieczeniem (każda beza wtedy przygotowywana jest z połowy porcji czyli 3 białek i ok. 3/4 szklanki cukru).Formę o wymiarach 25 x 33 cm wyłożyć papierem do pieczenia. Jedną część kruchego  ciasta wyłożyć na spód, rozwałkować i wyrównać. Na nim posmarować połowę   dżemu z czarnej porzeczki. Następnie wyłożyć połowę masy bezowej. Na   masę bezową wysypać połowę płatków migdałowych. Piec w temperaturze   175 stopni przez około 40 minut. Identycznie postąpić z drugą częścią ciasta.   Można obydwa placki piec razem w piekarniku (w termoobiegu) lub jeden po drugim (jeśli nie mamy dwóch takich samych form). Gotowe placki ostudzić.Krem:Jedną szklankę mleka zagotować z cukrami. Drugą zmiksować z żółtkami i mąką (jak na budyń), dodać do gotującego się mleka, zagotować. Ostudzić, przykrywając folią spożywczą. Miękkie masło utrzeć na puch, stopniowo dodawać ostudzony budyń, cały czas ucierając. Dodać aromat migdałowy i zmiksować.Gotowe, ostudzone placki przełożyć kremem. Schłodzić przez minimum 3 godziny w lodówce. Smacznego :) 