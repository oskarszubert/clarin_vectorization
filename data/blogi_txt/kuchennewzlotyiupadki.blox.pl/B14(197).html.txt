Całkiem sympatyczny pomysł na przyrządzenie zwykłego, czasami nudnego kurczaka. Określenie "jerk" pochodzi z kuchni karaibskiej i dotyczy ono różnego rodzaju mięsiwa, głównie wieprzowiny, zamarynowanej przed przyrządzeniem w odpowiedniej mieszance przypraw. Głównymi składnikami tej mieszanki  są ziele angielskie oraz ostre papryczki (odmiana Scotch Bonnet). Dodatkowo stosuje się też m.in: cynamon, czosnek, gałkę muszkatołową czy tymianek.Przepis na tak przyrządzonego kurczaka znalazłam w książeczce "Kuchnie Świata - Tom 4: Meksyk, Karaiby, Ameryka Północna", będącej dodatkiem do Gazety Wyborczej. Kurczak wyszedł smaczny, ale następnym razem będę marynować go dłużej, bo był ciut za mało wyrazisty. No ale tak to bywa, jak chce się pójść na łatwiznę i uprościć sobie wszystko. W przepisie wyraźnie zaleca się marynować kurczaka całą noc. Ja dałam mu na to tylko dwie godziny ;) Polecam jako ciekawostkę. Kurczaka dodaję do akcji "Z widelcem przez kuchnię obu Ameryk" oraz "Kurczak na 1000 sposobów". Składniki:- 8 kawałków kurczakaMarynata:- 1 łyżeczka mielonego ziela angielskiego- 1 łyżeczka mielonego cynamonu- 1 łyżeczka suszonego tymianku- 1/4 łyżeczki utartej gałki muszkatołowej- 2 łyżeczki cukru demerara- 2 zmiażdżone ząbki czosnku- 1 łyżka drobno posiekanej cebuli- 1 łyżka drobno pokrojonego szczypiorku- 1 łyżka octu- 2 łyżki oliwy- 1 łyżka soku z limonki- 1 posiekana pikantna papryczka chili- sól i świeżo zmielony pieprzWykonanie:Kurczaka umyć i osuszyć. Przygotować marynatę: wszystkie jej składniki umieścić w miseczce i ugniatać widelcem, aż masa będzie miała konsystencję gęstej pasty (ja włożyłam po prostu wszystko do blendera i krótko zmiksowałam). Każdy kawałek kurczaka płytko ponacinać nożem. Natrzeć marynatą z każdej strony i powtykać w nacięcia. Tak przygotowane mięso ułożyć w naczyniu, przykryć folią i wstawić na noc do lodówki. Następnego dnia z kurczaka strząsnąć nadmiar przypraw. Każdy kawałek posmarować olejem i ułożyć na blasze do pieczenia lub na ruszcie grilla. Piec w piekarniku około 45 minut (na grillu około 30). Podawać np. z sałatą. Smacznego :) 