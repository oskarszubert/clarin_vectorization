Smaczny, zdrowy i oryginalny pasztet z orientalną nutą. Przepis na niego znalazłam u Edysi79. Wyszedł mi dość pikantny, z wyraźnie wyczuwalnym smakiem curry. Najlepiej smakuje mi na kanapce z pomidorkiem i cebulką. Myślę, że może z powodzeniem pojawić się na świątecznym stole, stanowiąc konkurencję dla typowego pasztetu z mięsa.Jest to moja pierwsza propozycja w ramach akcji  Wielkanocne Smaki prowadzonej przez Mirabelkę.Składniki (keksówka o wymiarach 25x12 cm):1 szklanka czerwonej soczewicy (ok. 200 g)4 średnie marchewki 1 cebula2 ząbki czosnku (dałam 3 duże ząbki) 3 jajka (roztrzepane)olej do smażenia (ok. 16 łyżek)Przyprawy:3 goździki1 łyżeczka soli1 liść laurowy2 ziarna ziela angielskiego1 mała ostra papryczka (dałam suszoną)1/2 łyżeczki kminu rzymskiego1/2 łyżeczki pieprzu syczuańskiego (pominęłam)1/2 łyżki łagodnego curryszczypta mielonego imbiru1/2 łyżeczki soli morskiejświeżo mielony czarny pieprzWykonanie:W garnku zagotować 2 szklanki wody. Wsypać opłukaną na sitku soczewicę, dodać goździki, liście laurowe, ziele angielskie i łyżeczkę soli. Gotować bez przykrycia od czasu do czasu mieszając, aż soczewica zacznie się rozpadać i powstanie gęsta papka (ok. 15-20 minut). Wyjąć przyprawy i przestudzić. Marchewki obrać, umyć i zetrzeć na tarce o małych oczkach. Cebulę i czosnek pokroić w drobną kostkę. Na głębokiej patelni rozgrzać 8 łyżek oleju, wsypać wymieszane w miseczce przyprawy (kmin lub kminek, pieprz syczuański, curry oraz imbir) i smażyć przez kilka sekund, aż uwolni się z nich aromat. Na patelnię wsypać cebulę z czosnkiem i drobno pokrojoną papryczką (pozbawioną nasion). Zeszklić. Dolać resztę oleju, wsypać tartą marchewkę i smażyć, mieszając, aż zmięknie (w razie potrzeby dodać jeszcze trochę oleju - marchewka powinna być wilgotna). Zdjąć z ognia i przestudzić. Na patelnię przełożyć soczewicę, wymieszać. Doprawić dość mocno solą morską i pieprzem. Dodać jajka i dobrze wymieszać. Masę przełożyć do keksówki wyłożonej papierem do pieczenia i kilkakrotnie stuknąć nią o blat, żeby pozbyć się pęcherzyków powietrza. Wstawić do piekarnika nagrzanego do 200 stopni i piec przez 50-60 minut (do momentu, kiedy wierzch pasztetu przyrumieni się na złoto, a przy potrząśnięciu foremką masa nie będzie się ruszać). Ostudzić. Przechowywać w lodówce.Smacznego :) 