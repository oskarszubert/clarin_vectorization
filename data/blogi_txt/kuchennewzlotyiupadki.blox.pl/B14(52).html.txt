Ciasto te, powstało pod wpływem chwili, gdy w lodówce znalazłam otwartą puszkę brzoskwiń. Nie wiedziałam, co z nimi zrobić, a że miałam ochotę na coś słodkiego do popołudniowej herbaty, poszperałam troszkę w necie w poszukiwaniu jakiegoś fajnego przepisu. To czego szukałam znalazłam na blogu Evenki. Bardzo zaciekawiło mnie połączenie brzoskwiń z cynamonem i imbirem. Po skosztowaniu kawałka babki, mogę stwierdzić, że smaki te całkiem do siebie pasują i razem tworzą bardzo fajną całość. Obecność tych dwóch aromatycznych przypraw sprawia, że ciasto to może być moją kolejną propozycją w ramach "Korzennego tygodnia" (aż się sama dziwię, że udało mi się przygotować aż 3 potrawy z tej okazji). Generalnie ciasto nam smakuje, choć wyszło mi być może ciutkę za suche. Nie mniej jednak, do herbatki lub kawy pasuje idealnie :)Składniki: - 3 szklanki mąki- szklanka oleju- 2 szklanki cukru (dałam 1,5 szklanki)- 4 jajka- 1/4 szklanki syropu z brzoskwiń (dałam prawie pół szklanki)- 1,5 łyżki proszku do pieczenia (dałam 1 łyżkę)- szczypta soli- 1,5 łyżeczki ekstraktu waniliowegoDodatkowo: - puszka brzoskwiń lub 3 duże brzoskwinie (użyłam 3/4 puszki brzoskwiń)- 1,5 łyżeczki cynamonu (dałam dwie)- 1/8 łyżeczki imbiruWykonanie: Przygotować owoce: Brzoskwinie z puszki dobrze odsączyć, pokroić w kostkę, posypać imbirem i cynamonem, wymieszać.Ciasto: W jednym naczyniu ubić olej z cukrem, w drugim zaś ubić jajka na puszystą kremową, masę. Do ubitych jajek dodać syrop z brzoskwiń i ekstrakt waniliowy, wymieszać i dodać całość do ubitej masy olejowej. Całość dalej razem ubijać. Dodać mąkę wymieszaną z proszkiem do pieczenia i solą. Połowę ciasta wyłożyć do blaszki wysmarowanej masłem i wysypanej mąką lub bułką tartą (u mnie forma z kominkiem). Posypać brzoskwiniami i zalać drugą połową ciasta. Piec w piekarniki nagrzanym do 160-180 stopni przez około 50-55 minut. Smacznego :) 