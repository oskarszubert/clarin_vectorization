W zeszłym roku robiłam już wersję tego ciasta z malinami. Zachwyciła nas ogromnie. Przepis znalazłam u Liski. W tym roku postanowiłam wykorzystać inne owoce. Początkowo planowałam zrobić sernikobrownie z jagodami, bo tak strasznie kusiły mnie ostatnio apetyczne zdjęcia u Majanki i Atinki. Obecna cena jagód skutecznie mnie jednak odstraszyła i mój wybór padł na wiśnie. Ciasto wyszło smaczne, ale zeszłoroczna wersja z malinami smakowała nam chyba troszkę bardziej. Niemniej jednak polecam, bo ciasto jest warte wypróbowania. Nie chciało ono tym razem za bardzo pozować mi do zdjęć, więc dodam tylko jedno i to jeszcze nienajciekawsze. Jest to moja kolejna propozycja w zabawie Mirabelki "Kwitnąca wiśnia".Składniki:- 200g gorzkiej czekolady- 200g masła- 400g cukru pudru (dałam 2 szklanki, czyli trochę mniej)- 5 jajek- 110g mąki- 400g serka kremowego (dałam 500g)- cukier waniliowy lub łyżeczka ekstraktu z wanilii- łyżka mąki ziemniaczanej (to mój dodatek, bo moja masa serowa była wg mnie zbyt rzadka)- 300 g wydrylowanych wiśniWykonanie:Masa czekoladowa:Czekoladę rozpuścić w kąpieli wodnej, ostudzić. Masło zmiksować z 250 g cukru pudru (u mnie z jedną szklanką) na gładką masę. Dodać kolejno trzy jajka, po każdym dokładnie mieszając. Wlać przestudzoną czekoladę, a następnię mąkę. Całość zmiksować. 3/4 masy czekoladowej wlać do blaszki, uprzednio posmarowanej masłem i wyłożonej papierem do pieczenia (ja wysmarowałam masłem i wysypałam mąką). 1/4 masy odłożyć na później.Masa serowa:Ser utrzeć ze 150g cukru pudru (u mnie szklanka cukru pudru), 2 jajkami i cukrem waniliowym. Ja dodałam dodatkowo łyżkę mąki ziemniaczanej. Masa serowa powinna mieć gładką konsystencję. Wyłozyć ją na masę czekoladową. Na wierzch wyłożyć ostrożnie resztę masy czekoladowej i ułożyć wiśnie.Ciasto piec w temperaturze 170 stopni około 45-60 minut (ja piekłam nieco ponad godzinę). Smacznego :) 