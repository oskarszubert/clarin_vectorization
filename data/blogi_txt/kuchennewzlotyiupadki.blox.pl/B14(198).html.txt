Bardzo smaczny pomysł na zwykły filet z kurczaka. Ciekawy cebulowy smak,  z przebijającą się gdzieniegdzie goryczką piwa. Mężowi smakowało, choć twierdził, że z niewiadomych przyczyn przypomina mu to smak wątróbki..Dziwne, no nie? Przepis zaczerpnęłam od kuchareczki58. Składniki: - 2 filety z kurczaka- zupa cebulowa w proszku - szklanka jasnego piwa - majonez - 2-3 łyżki masła- sól, pieprzWykonanie:Umyte filety przeciąć wzdłuż i następnie na pół. Natrzeć je dokładnie solą i pieprzem. Każdy kawałek posmarować cienko majonezem (przyznaję: posmarowało mi się raczej dość grubo) i obtoczyć w zupie cebulowej. (Zupa która kupiłam sproszkowana nie była, widoczne w niej były kawałki suszonych warzyw itp., dlatego też przed użyciem dodatkowo ją rozdrobniłam. Lepsze będą tu chyba moim zdaniem zupki typu gorący kubek). Tak przygotowane filety ułożyć w naczyniu żaroodpornym, wysmarowanym uprzednio łyżką masła. Piec około 45 minut w piekarniki nagrzanym do 200 stopni. Podczas pieczenia skrapiać co jakiś czas obficie piwem oraz smarować resztą stopionego masła. Smacznego :) 