Przepyszny: mocno grzybowy, kremowy i aromatyczny. Idealny na chłodne, zimowe dni. Przepis znalazłam u Gani76. Zupę podałam z groszkiem ptysiowym. Polecam. Składniki:500 g pieczarek1 cebulawłoszczyzna: marchewka, pietruszka, kawałek selera, por200 g kremowego serka o smaku naturalnymsól, pieprz, ziele angielskie, listek laurowyoliwa z oliweksos sojowyWykonanie:Z pokrojonych warzyw ugotować wywar z zielem angielskim i listkiem laurowym (po ugotowaniu usunąć por i przyprawy). Na patelni rozgrzać oliwę. Podsmażyć na niej posiekaną cebulę oraz pokrojone pieczarki. Całość dusić do momentu, aż cała woda odparuje. Warzywa z wywaru (oprócz pora) pokroić na kawałki i umieścić w blenderze. Dorzucić do nich pieczarki oraz serek topiony. Dolać wywar i zmiksować wszystko na krem (wywar dodawać stopniowo, tak, aby uzyskać odpowiednią konsystencję zupy). Gotową zupę doprawić solą, pieprzem i sosem sojowym.  Posypać posiekaną natką pietruszki. Podawać z groszkiem ptysiowym lub grzankami. Smacznego :) 