Przepyszna babka. Jedna z lepszych jaką miałam okazję jeść w życiu. Miękka, wilgotna, mocno orzechowa. Po prostu rewelacja. Koniecznie musicie spróbować :) Przepis znalazłam u Dorotus. Jest to moja propozycja w ramach zabawy "Wielkanocne smaki" zorganizowanej przez Mirabelkę. Składniki (wszystkie powinny mieć temperaturę pokojową):250 g masła lub margaryny (zmniejszyłam ilość do 200g i myślę, że tyle w zupełności wystarczy)pół szklanki wodyszklanka cukru (może być czubata)1 cukier waniliowy - 16 gszklanka mąkiszklanka zmielonych orzechów laskowych lub innych (u mnie laskowe)3 łyżeczki proszku do pieczenia4 jajka50 g posiekanych orzechów laskowych lub innych2 płaskie łyżki kakaoWykonanie:Masło, wodę, cukier i cukier waniliowy umieścić w garnuszku. Zagotować (mieszając) do rozpuszczenia się cukru. Zdjąć z palnika, przestudzić (masa może być lekko ciepła). Produkty sypkie: mąkę, zmielone orzechy, proszek do pieczenia oraz kakao przesiać i wymieszać. Białka oddzielić od żółtek. Z białek ubić sztywną pianę. Do przestudzonej masy maślanej dosypać przesiane składniki, składniki sypkie,  dodać żółtka oraz posiekane orzechy - wszystko dokładnie zmiksować. Na koniec delikatnie wmieszać pianę z białek. Ciasto przelać do formy na babkę z kominkiem, wysmarowanej masłem i wysypanej bułką tartą. Piec w temperaturze 175 stopni przez około 45 minut (do tzw. "suchego patyczka"). Ostudzić. Gotową babkę można dodatkowo posypać cukrem pudrem lub polać polewą. Smacznego :) Wszystkim odwiedzającym mojego bloga życzę zdrowych, pogodnych Świąt Wielkanocnych, pełnych wiary, nadziei i miłości, radosnego, wiosennego nastroju oraz serdecznych spotkań w gronie rodziny i wśród przyjaciół :) 