Zup w Polsce jada się dużo...przynajmniej w mojej rodzinie. Do tych typowo polskich należą z pewnością rosół, żurek, kapuśniak, krupnik czy też zupa szczawiowa. Dla mnie najbardziej polską zupą jest zupa ogórkowa i to ona jest moją kolejną propozycją w ramach akcji "Gotujemy po polsku".Zupa zdecydowanie kwaśna w smaku, pyszna, aromatyczna, jedna z moich ulubionych. Obowiązkowo z pokrojonymi w kostkę ziemniakami. Próbowałam ogórkowej z ryżem i wiem już, że u mnie taka wersja nie przejdzie. To nie ten smak.Składniki: - mięso (dwa udka z kurczaka albo skrzydełka na przykład)- włoszczyzna: marchew, pietruszka, seler (korzeń i liście), kawałek pora..- 3-4 większe ziemniaki- kostka rosołowa drobiowa- ogórki kiszone (+ ewentualnie kilka łyżek soku pozostałego z kiszenia ogórków)- przyprawy: sól, pieprz, ziele angielskie- natka pietruszki- 2-3 łyżki śmietany Wykonanie:Marchew, pietruszkę i  korzeń selera zetrzeć na tarce na dużych oczkach. Ziemniaki pokroić w kostkę. Z mięsa i włoszczyzny przygotować wywar. W trakcie gotowania dorzucić pokrojone w kostkę ziemniaki, ziele angielskie i kostkę rosołową. Po około 20 minutach, gdy ziemniaki zmiękną, dodać starte ogórki kiszone (i ewentualne sok). Gotową zupę zabielić śmietaną. Przed podaniem wyciągnać liście selera i pora. Doprawić zupę do smaku i posypać posiekaną natką. Smacznego :)Ps. Tak się właśnie przyglądam temu zdjęciu i zastanawia mnie, czemu ta zupa nie ma typowego zielonego koloru.. Hmm..czyżby lampa w aparacie aż tak zmieniła jej wygląd? Śmieszne :) 