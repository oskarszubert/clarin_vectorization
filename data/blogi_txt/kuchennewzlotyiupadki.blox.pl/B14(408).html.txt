Rozpoczęła się kolejna blogowa zabawa zorganizowana przez Olgę Smile. Tym razem motywem przewodnim jest Kuchnia Wielkanocna. Szczerze powiedziawszy, nie mam zbyt wielkiego doświadczenia w tym temacie. Co więcej, nie przepadam za typowymi potrawami wielkanocnymi. Żurku nie tknę za nic w świecie, biała kiełbasa może dla mnie nie istnieć, za chrzanem nie przepadam. Tylko jajkami w żadnej postaci nie pogardzę. Inaczej rzecz się ma jeśli chodzi o wielkanocne słodkości. Serniki, babki i mazurki, bo te właśnie ciasta kojarzą mi się z tym właśnie okresem, należą do moich ulubionych wypieków. Wspólne wielkanocne pichcenie zacznę więc na słodko. Moją pierwszą propozycją jest sernik. Mój pierwszy sernik w życiu, tak na margniesie. Robiłam już wielokrotnie serniki na zimno, nawet sernik gotowany wypróbowałam swego czasu. Nigdy jednak nie odważyłam się sernika upiec. Jest to więc mój sernikowy debiut :)  Nie wiedziałam na jaki sernik się zdecydować, gdyż tyle pysznych przepisów widziałam na Waszych blogach. Podpowiedziała mi zawartość lodówki, w której stały i czekały cierpliwie na wykorzystanie gruszki w syropie przywiezione od mojej mamy. Poszperałam troszkę w necie i tak trafiłam na przepis Dorotus na sernik mokka z gruszkami. Bardzo nam smakował, choć był wg mnie troszkę zbyt wilgotny. Może zbyt krótko piekłam lub gruszki puściły zbyt dużo soku? Sama nie wiem. W każdym bądź razie z wypieku jestem zadowolona. Przed chwilą zapytałam męża, jak w paru słowach opisałby ten sernik. Oto co powiedział: "Bardzo dobry. Mokry. Nietypowy. Długo świeży. Nie tak ciężko strawny jak serniki mojej mamy". Nic dodać, nic ująć :)Składniki:Ciasto: - 125g masła- 250g mąki- jajko- 80g cukru- łyżka kakao- 6 łyżek kawy cappuccino (proszek)- łyżeczka proszku do pieczenia- szczypta soliMasa serowa: - 500g zmielonego twarogu- 3 jajka- 100g cukru- 125g masłaDodatkowo:- kilka świeżych gruszek lub gruszek w puszce lub z kompotu, pokrojonych w grubą kostkęWykonanie: Ciasto:Stopić masło, dosypać do niego cappuccino, wymieszać. Do mąki, kakao i proszku do pieczenia dodać jajko, cukier oraz sól. Następnie dodać przestudzone masło z kawą. Zagnieść ciasto, uformować z niego dwie kule i umieścić je na dwie godziny w zamrażarce (ciasto będzie dość lepkie).Masa serowa: Miękkie masło utrzeć z cukrem. Ucierając dodawać kolejno żółtka i twaróg. Osobno ubić białka. Sztywną pianę wymieszać delikatnie z masą serową.Formę wyłożyć papierem (ja po prostu wysmarowałam ją masłem i wysypałam bułką tartą). Na dno zetrzeć jedną część ciasta, a na nią wyłożyć masę serową. Na masie serowej wyłożyć pokrojone w kostkę gruszki, zetrzeć na to drugą część ciasta. Piec w temperaturze 180 stopni około 70 minut (ja piekłam dłużej, około 90 minut). Smacznego :) 