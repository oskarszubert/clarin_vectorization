Przepis na to ciasto już kiedyś podawałam, ale myślę, że jest na tyle dobre, że mogę spokojnie przytoczyć go jeszcze raz. Poprzednia wersja była z truskawkami, dziś propozycja z wiśniami. Jest to idealny przepis na ciasto drożdżowe dla wszystkich, którzy nie mają dużo czasu i ochoty na zagniatanie ciasta i czekanie, aż wyrośnie. Jeśli macie maszynę do pieczenia chleba, zrobienia  prawdziwego drożdżowego ciasto to pikuś. Wszystko polega na wrzucenia składników do maszyny i poczekaniu ok. 1,5 godziny, aż  ciasto będzie gotowe i będzie można wstawić je do piekarnika :)Przepis znalazłam u Dorotus. Dodaję go do akcji Mirabelki "W wiśniowym sadzie". Składniki: 4 łyżeczki suchych drożdży (16 g)szklanka letniego mleka1/2 szklanki cukru3 i 1/4 szklanki mąki pszennej1/4 kostki rozpuszczonego masła1 jajko1 żółtkołyżeczka ekstraktu z wanilii lub kilka kropel aromatu waniliowegoskórka otarta z połowy cytryny (pominęłam tym razem)szczypta soliwydrylowane wiśnie (u mnie ok. 1 kg)Kruszonka:180 g mąki100 g cukru cukier waniliowy - 16 pół kostki roztopionego masła1/4 łyżeczki cynamonu (pominęłam tym razem) Wykonanie:  Wszystkie składniki umieścić w maszynie według kolejności: płynne,   sypkie, na końcu drożdże. Nastawić program do wyrabiania i wyrastania   ciasta 'dough' (w mojej maszynie jest to program 13: Ciasto rosnące;   czas trwania: około 1,5 h).  W międzyczasie przygotować kruszonkę.   Wymieszać sypkie produkty i zalać je gorącym i roztopionym   masłem. Dokładnie połączyć i wyrobić palcami na kruszonkę. Po skończeniu programu ciasto wyjąć z maszyny i krótko wyrobić. Ułożyć je w   blaszce wyłożonej papierem do pieczenia lub wysmarowanej masłem i   wysypanej bułką tartą. Na cieście ułożyć dość gęsto wiśnie, posypać   kruszonką. Odstawić na pół godziny do wyrośnięcia. Piec w temperaturze   180°C przez około 45 minut, do tzw. suchego patyczka (u mnie piekło się   około godziny). Smacznego :) 