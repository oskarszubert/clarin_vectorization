Szybki pomysł na smaczną i zdrową pastę. Przepis na nią znalazłam na fotoforum gazety.pl, a podała go tam pani.serwusowa. W oryginale stosowany był makaron linguine, ja użyłam  spaghetti. Zamieniłam też ocet winny i cukier, na ocet balsamiczny. Wyszło pysznie i co najważniejsze, zgodnie z Montignaciem. Polecam :)Makaron ten dodaję do akcji "Cukiniowy sierpień" oraz akcji "Viva la pasta". Składniki:- 1-2 cukinie, pokrojone w kostkę (dałam dwie średniej wielkości)- pomidory w puszce (400 g)- 2 ząbki czosnku, pokrojone w cienkie plasterki - 1 czerwona papryczka chili, drobno pokrojona- łyżeczka czerwonego octu winnego (pominęłam)- pół łyżeczki cukru drobnego (pominęłam)- 1-2 łyżki octu balsamicznego (to mój dodatek, zamiennik pominiętych składników)- garść świeżej posiekanej natki pietruszki- sól, pieprz, oliwa do smażenia- 200-300 g makaronuWykonanie:Na oliwie podsmażyć pokrojoną w kostkę cukinię, do momentu aż lekko się zbrązowi (kilka minut). Dodać czosnek oraz posiekaną papryczkę chili. Kolejno dolać ocet oraz pomidory w puszce. Gotować razem około 10 minut. Doprawić do smaku solą i pieprzem. W międzyczasie ugotować makaron. Gorący, wymieszać z sosem. Na talerzu posypać sporą ilością posiekanej natki. Smacznego :) 