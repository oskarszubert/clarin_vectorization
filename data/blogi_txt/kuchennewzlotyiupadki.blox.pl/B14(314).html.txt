Smaczny pomysł na węglowodanowy posiłek na diecie Montignaca. Dość wyraźny, pikantny smak sosu będzie pasował też z pewnością osobom, które nie muszą martwić się o zbędne kilogramy. Przepis znalazłam w jakiejś gazecie dawno temu, wycięłam, schowałam i dopiero teraz z niego skorzystałam po raz pierwszy. Niestety nie potrafię w związku z tym podać jego źródła. Troszkę go zmieniłam pod siebie: w oryginale były pomidorki koktajlowe oraz koncentrat, ja dałam pomidory z puszki oraz trochę przecieru.Składniki:kilka łodyg selera naciowego4-5 marchewkipół czerwonej papryki2 cebule3 ząbki czosnkupapryczka chilli (u mnie suszona)puszka pomidorówpół szklanki przecieru pomidorowegopół szklanki bulionu warzywnegooliwa do smażenia (jeśli danie będzie dla osoby na diecie MM, należy dodać naprawdę minimalną ilość oleju)sól, pieprzświeża bazylia (u mnie jej zabrakło niestety - dałam suszoną)makaron (na MM makaron 100% durum lub razowy)Wykonanie:Marchewkę, paprykę i seler umyć i pokroić w małą kostkę. Cebulę i czosnek posiekać. Chili przekroić wzdłuż, dokładnie usunąć nasionka i pokroić na małe kawałeczki. W garnku rozgrzać olej i podsmażyć na nim czosnek i cebulę. Dodać pokrojone warzywa, krótko razem poddusić. Posolić i podlać bulionem. Dodać pomidory w puszce, przecier i chili. Wymieszać. Gotować pod przykryciem przez ok. 10-15 minut. Doprawić do smaku solą i pieprzem. Dodać posiekaną bazylię. Gotowy sos wymieszać z gorącym makaronem. Smacznego :) 