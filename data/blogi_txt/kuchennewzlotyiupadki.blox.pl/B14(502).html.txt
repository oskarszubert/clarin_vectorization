Po prawie trzech latach prowadzenia bloga, postanowiłam w końcu i ja przygotować swoją pierwszą akcję kulinarną. Sama chętnie biorę w nich udział (jeśli tylko czas pozwoli), więc pomyślałam sobie, że spróbuję choć raz znaleźć się po drugiej stronie i zostanę jej organizatorem. Mam nadzieję, że zechcecie się do niej przyłączyć :)Tematem mojej kulinarnej zabawy są dania ze szpinakiem. Pewnie większość z Was ma z tym warzywem złe wspomnienia z dzieciństwa. Podawany najczęściej jako rozgotowana, zielona papka, zdecydowanie nie wyglądał apetycznie i nie zachęcał do jedzenia. Ja na szczęście jako dziecko nie miałam z nim styczności i nie mogłam się do niego zrazić. Swoją przygodę ze szpinakiem zaczęłam stosunkowo niedawno i od razu ogromnie przypadł mi do gustu. Pamiętam, że pierwszym moim daniem ze szpinakiem były roladki drobiowe, na które przepis znalazłam u Trufli. Smakowały tak dobrze, że zaczęłam dodawać go do różnych sałatek (z truskawkami, z żurawiną i melonem, czy z mozzarellą) czy makaronów. Najczęściej używam świeżego szpinaku, ale zdarza mi się korzystać również z tego zamrożonego. Warzywo to świetnie komponuje się z czosnkiem, gałką muszkatołową,  fetą czy śmietaną. Szpinak należy do warzyw niskokalorycznych: 100 g to zaledwie ok. 20 kcal. Jako warzywo bogate w przeciwutleniacze: luteinę i witaminę C, posiada właściwości antynowotworowe, przeciwmiażdżycowe, a także ogranicza wpływ procesów starzenia na oczy. Duża zawartość potasu obniża ciśnienie krwi, zaś obecny w nim magnez zmniejsza podatność na stres, poprawia funkcjonowanie układu nerwowego, a także reguluje pracę serca. Zielone liście szczególnie zalecane są kobietom w ciąży. Zawarty w nich kwas foliowy zapobiega wadom układu nerwowego płodu.Większości z nas szpinak kojarzy się jako świetne źródło łatwo przyswajalnego żelaza. Badania wykazały jednak, że nie jest do końca stwierdzenie prawdziwe. Żelazo obecne w szpinaku jest słabo przyswajalne ze względu na obecność szczawianów i fosoforanów, a także jest go dziesięciokrotnie mniej niż początkowo zakładano. Błąd ten zawdzięczemy pewnej sekretarce, która zamiast wpisać w raporcie amerykańskiego naukowca, że 100 g szpinaku zawiera 3 mg żelaza, wpisała 30 :) Jeśli jednak wierzyć Popey'owi, to zielone warzywo ma naprawdę wielką moc i dodaje mnóstwo siły :))) Myślę, że tyle tytułem wstępu w zupełności wystarczy. Moją akcję zaplanowałam na dni 1.06-12.06. W tych dniach zamieszczajcie na swoich blogach Wasze dania ze  szpinakiem wraz z banerem zabawy oraz linkiem do zaproszenia,  a po zakończeniu   akcji informację na temat tego, kto co przygotował prześlijcie na mój   adres mailowy: wedelka@gazeta.pl (najpóźniej do 15.06), podajcie w komentarzu do tego wpisu lub jeśli wolicie, dodawajcie przepisy do akcji na Durszlaku (Przyłącz się do tej akcji!).  Najlepiej byłoby gdyby szpinak występował w Waszych propozycjach w roli głównej, ale dania, w których będzie on dodatkiem do innych składników, również są mile widziane. Po zakończeniu akcji opublikuję jej podsumowanie. Dla najciekawszego przepisu (zdaniem moim i mojego męża, któremu również szpinak posmakował),   przewidziałam drobny upominek :) Serdecznie zapraszam :))(opracowane na podstawie informacji ze stron: 1, 2 i 3 )Kod do banerka:  a href="http://kuchennewzlotyiupadki.blox.pl/2011/05/Zaproszenie- do-akcji-kulinarnej-Czas-na-szpinak.html"img title="Czas na szpinak!" src="http://kuchennewzlotyiupadki.blox.pl/resource/szp inak_baner.jpg" alt="Czas na szpinak!" width="180" height="270" style="border: 1px solid #cccccc"//a/body  /html/body /html 