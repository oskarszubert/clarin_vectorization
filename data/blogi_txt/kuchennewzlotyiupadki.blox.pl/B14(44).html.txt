Moje pierwsze ciasto drożdżowe, tak prawdę powiedziawszy..Sporo jeszcze muszę w nim poprawić (jak choćby dać więcej owoców), ale generalnie debiut uważam raczej za udany...Ciasto było odrobinę za suche..może za długo je piekłam? Do porannej herbaty jednak idealne...Przepis znalazłam u Dorotus, zamieniłam tylko śliwki na truskawki. Ciasto wyrobiłam w maszynie do pieczenia chleba, więc podaję przepis i składniki, tak jak ja je używałam...Po całościowy przepis (na świeżych drożdżach z zaczynem odsyłam do Dorotki). Jest to moja pierwsza propozycja w ramach "Sezonu Truskawkowego" Olgi Smile. Składniki (robiłam z połowy porcji): - 4 łyżeczki suchych drożdży (16 g)- szklanka letniego mleka- 1/2 szklanki cukru- 3 i 1/4 szklanki mąki pszennej- 1/4 kostki rozpuszczonego masła - 1 jajko- 1 żółtko- łyżeczka ekstraktu z wanilii lub kilka kropel aromatu waniliowego - skórka otarta z połowy cytryny- szczypta soli- truskawkiKruszonka: - 180 g mąki- 100 g cukru - cukier waniliowy - 16 g - pół kostki roztopionego masła- 1/4 łyżeczki cynamonu Wykonanie: Wszystkie składniki umieścić w maszynie według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough' (w mojej maszynie jest to program 13: Ciasto rosnące; czas trwania: około 1,5 h).  W międzyczasie przygotować kruszonkę. Wymieszać sypkie produkty i zalać jegorącym i roztopionym masłem. Dokładnie połączyć i wyrobić palcami na kruszonkę. Po skończeniu programu ciasto wyjąć z maszyny i krótko wyrobić. Ułożyć je w blaszce wyłożonej papierem do pieczenia lub wysmarowanej masłem i wysypanej bułką tartą. Na cieście ułożyć dość gęsto truskawki, posypać kruszonką. Odstawić na pół godziny do wyrośnięcia. Piec w temperaturze 180°C przez około 45 minut, do tzw. suchego patyczka (u mnie piekło się około godziny). Smacznego :) 