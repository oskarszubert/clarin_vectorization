Wiśnie z czekoladą to połączenie niemalże idealne, jedne z moich ulubionych. Wiedziałam więc, że te babeczki z przepisu Nigelli Lawson, znalezione u Dorotus, będą mi smakowały. Miękkie, wilgotne, czekoladowe..z dodatkiem wiśniowego dżemu. Ja dodałam jeszcze kilkanaście pokrojonych wiśni. Miały służyć one do wykończenia całości, ale zapomniałam o tym i wrzuciłam je do środka :) W sumie na dobre wyszło, bo stanowiły fajne urozmaicenie. Wierzch przyozdobiłam za to cukrowymi serduszkami oraz wiórkami kokosowymi.Jest to moja propozycja w ramach zabawy "W wiśniowym sadzie" prowadzonej przez Mirabelkę. Składniki:125 g masła100 g gorzkiej czekolady300 g dżemu wiśniowego100 g cukru 2 duże jajka 150 g mąki pszennejpo pół łyżeczki proszku do pieczenia i sodyszczypta soliod siebie dodałam kilkanaście pokrojonych świeżych wiśniPolewa:100 g gorzkiej czekolady100 ml śmietany kremówki12 wiśni kandyzowanych (pominęłam)Wykonanie:Masło roztopić. Pod koniec roztapiania dodać połamaną czekoladę. Chwilę podgrzewać,po czym ściągnąć z palnika i wymieszać do roztopienia. Dodać dżem, cukier, szczyptę soli i rozbełtane jajka. Dokładnie połączyć. Następnie wsypać mąkę z proszkiem do pieczenia i sodą oczyszczoną oraz posiekane wiśnie. Wymieszać. Ciastem wypełniać przygotowane foremki (do 3/4 wysokości). Piec w temperaturze 180 stopni przez około 25 minut. Babeczki ozdobić czekoladową polewą (w kąpieli wodnej rozpuścić gorzką czekoladę i kremówkę, wymieszać do gładkości). Smacznego :) 