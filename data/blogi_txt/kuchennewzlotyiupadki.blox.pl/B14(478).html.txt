Bardzo smaczny letni drink. Idealny na upalne dni. Raczej dla kobiet, choć i mężczyznom powinien smakować. Daiquiri, jak większość drinków na bazie rumu, swoje korzenia ma na Kubie. Jego nazwa pochodzi od nazwy plaży znajdującej się w pobliżu Santiago. Daiquri chętnie pijali swego czasu m.in. Ernest Hemingway, prezydent John F. Kennedy czy aktorka  Katherine Hepburn. 19 lipca obchodzony jest nawet wśród części Amerykanów Narodowy Dzień Daiquiri. Oryginalne daquiri przyrządza się z rumu, soku z limonki oraz syropu cukrowego. Moja wersja jest jedną z wielu wariacji na temat tego drinka, a przepis na niego znalazłam TUTAJ. Truskawkowe daiquiri jest moją propozycją w ramach akcji "Sezon Truskawkowy" Olgi Smile oraz "Z widelcem przez kuchnię obu Ameryk" Ireny i Andrzeja. Składniki:- 8-10 truskawek, umytych i bez szypułek- 2 części soku ananasowego- 2 częsci 7up/Sprite lub innego cytrynowego gazowanego napoju (u mnie Sprite)- 2 części białego rumu- 2-3 kostki lodu- 3 łyżeczki cukru (dałam dwie; wszystko zależy od naszego smaku)Wykonanie:Wszystkie składniki umieścić w blenderze. Zmiksować. Podawać schłodzone. 