Przepis na ten piernik miałam na swojej liście "TO DO" od dawna. Znalazłam go kiedyś na blogu u Dorotus, ale widziałam,że robiły go też m.in. Majana, Atina i Cuda.wianki.   Nigdy mi jakoś nie było z nim po drodze. A to nie miałam piwa, a to nie wiedziałam, gdzie kupić melasę..a chciałam koniecznie wypróbować, jak   smakuje ciasto z jej udziałem. W końcu jednak się przemogłam..wysłałam   męża na poszukiwanie brakujących składników, a sama wieczorem zabrałam   się za pichcenie. Ciasto nie sprawiło mi żadnych trudności. Szybko się   je przygotowywało, ładnie wyrosło. Smak na początku mi nie odpowiadał..choć może nie, to złe słowo. Nie byłam przyzwyczajona do   smaku piernika na melasie. Z każdym jednak kawałkiem smakował mi coraz   bardziej. Na pewno przygotuję go na zbliżające się święta. Udekorowałam   ciasto polewą polecaną przez wyżej wspomniane babeczki, czyli zawsze   błyszczącą polewą z przepisu Cinki. Wyszła świetna: bardzo ładnie zastygła, idealnie się kroiła, miała piękny połyski i nie brudziła rąk przy jedzeniu. Polecam :)Piernik ten jest moją propozycją w ramach "VI Festiwalu Pierniczków" prowadzonego przez Majankę.Składniki (na formę kwadratową 20 do 23 cm):Ciasto:160 ml ciemnego piwa Guinness260 g mąki pszennej160 ml melasy180 ml oleju130 g cukru 2 duże jajka2 łyżki kakao1i 1/4 łyżeczki sody oczyszczonej2 i 1/4 łyżeczki imbiru 1 łyżeczka cynamonu1/4 łyżeczki białego pieprzuZawsze błyszcząca polewa kakaowa (z żelatyną):4 łyżki cukru2 łyżki kwaśnej śmietany3 łyżki kakao60 g masła1 łyżeczka żelatynyWykonanie:Ciasto:Piwo   Guinness zagotować, zdjąć z palnika.W średniej wielkości misce wymieszać mąkę, kakao, sodę, imbir, pieprz i cynamon. W większej misce   ubić jajka, cukier, melasę oraz olej do gładkości. Do większej miski   wsypywać suche składniki ze średniej miski, na zmianę z piwem, miksując   (tylko do połączenia się składników). Formę wyłożyć papierem do   pieczenia lub wysmarować masłem i wysypać bułką tartą. Przelać do niej   ciasto (będzie dość rzadkie).Piec w temperaturze 175 stopni przez ok. 50   - 60 minut do tzw. suchego patyczka. Wystudzić.Przygotować polewę:Żelatynę zalać niewielką ilością gorącej wody. Wymieszać, do   rozpuszczenia. Resztę składników zagotować. Dodać żelatynę do reszty   masy. Wymieszać dobrze i przestudzić. Jak już lekko zgęstnieje, polać   wystudzone ciasto. Smacznego :) ﻿﻿﻿    ﻿﻿﻿ 