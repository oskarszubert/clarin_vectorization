Kiedy zobaczyłam przepis na to ciasto u Cudawianek, pomyślałam sobie, że skądś je już znam. I faktycznie, po przewertowaniu zeszytu mamy z przepisami znalazłam recepturę również na ten placek.. Bardzo smaczny, korzenny, o boskim aromacie... Mąż bardzo go polubił i często namawia do jego upieczenia. Szczerze polecam :)Składniki:- 1,5 szklanki startej marchwi- 2 szklanki mąki- 1,5 szklanki cukru- 1 szklanka oliwy- 4 jajka- 1 łyżeczka sody- 1,5 łyżeczki proszku do pieczenia- przyprawa do pierników lub cynamon- aromat migdałowyWykonanie:Utrzeć oliwę z cukrem. Wbijać do tego po jednym jajku, ciągle ucierając. Następnie dosypać mąkę, proszek, sodę i przyprawę do pierników. Ciągle mieszając, dodawać po łyżce marchwi. Na koniec dodać kilka kropel aromatu. Ciasto przełożyć do blaszki wysypanej bułką tartą i piec w tempertaurze 180 stopni przez 40-60 min. Smacznego :) 