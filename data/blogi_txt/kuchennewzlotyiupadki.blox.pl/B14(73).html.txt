U Ptasi rozpoczął się niedawno Tydzień Korzenny. Uwielbiam tą zabawę, więc szybciutko dołączam się dziś z pysznymi cynamonowymi ciasteczkami. Przepis na nie znalazłam u Dorotus. Kruche, słodkie, intensywnie pachnące cynamonem. Tytułowa "cytrusowa nutka" jak dla mnie niewyczuwalna. Mi bardzo smakowały, były idealnym dodatkiem do popołudniowej herbaty, mężowi chyba ciut mniej. Córka miała największą frajdę z wałkowania swojego kawałka ciasta i wycinania foremkami: jedzenie samych ciastek już ją mniej interesowało ;)Składniki:250 g mąki pszennej1 łyżeczka proszku do pieczenia1/2 łyżeczki sody oczyszczonej1 łyżeczka cynamonu100 g miękkiego masła100 g cukru brązowego (jasnego)1 łyżka soku z cytryny1 łyżka soku z pomarańczy1 duże jajkoPosypka:2 łyżki cukru1/2 łyżeczki cynamonuWykonanie:Mąkę wymieszać z proszkiem, sodą, cynamonem i brązowym cukrem. Dodać miękkie masło w kawałeczkach i jajko (część białka zostawić do posmarowania ciastek). Wyrobić ciasto, uformować kulę. Włożyć na co najmniej godzinę do lodówki. Po tym czasie rozwałkować ciasto dość cienko, delikatnie podsypując mąką, wycinać dowolne kształty. Układać na blaszce, posmarować lekko roztrzepanym białkiem i posypywać cukrem wymieszanym z cynamonem. Piec w piekarniku nagrzanym uprzednio do  190 stopni przez około 15 minut. Studzić na kratce. Smacznego :) 