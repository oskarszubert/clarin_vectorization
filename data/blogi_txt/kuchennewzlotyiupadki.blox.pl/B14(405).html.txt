Serniki z dynią atakowały mnie każdego dnia od co najmniej miesiąca z różnych blogów. Widząc wszędzie te urocze pomarańczowe wypieki, postanowiłam i ja wypróbować to połączenie. Festiwal Dyni prowadzony jak co roku przez Beę był ku temu świetną okazją. Przepis znalazłam u Mirabelki, a Ona wyszperała go u Komarki. W przepisie zmieniłam tylko to, że do spodu zamiast herbatników użyłam ciastek speculaas. Całość wyszła smaczna. Bardzo kremowa, delikatna, pachnąca cynamonem i goździkami. Przywołująca na myśl święta. Z przepyszną polewą. Ale nie zachwyciła mnie jakoś strasznie. Z pewnością nie będzie to mój ulubiony sernik. Cieszę się jednak, że go wypróbowałam :) Składniki (robiłam z 1,5 porcji w tortownicy o średnicy 22cm):Spód:120g herbatników kakaowych (u mnie ciastka speculaas)50-60g masła1 łyżeczka przyprawy do piernikaMasa serowa:400g mielonego twarogu200ml puree dyniowego100g jasnego brązowego cukru1 opakowanie cukru wanilinowego1 czubata łyżeczka przyprawy do piernika3 duże jajka1,5 łyżki mąki pszennejszczypta soliPolewa:180g gęstej śmietany 18%30g cukru1 łyżeczka cukru wanilinowegoWykonanie:Przygotować tortownicę. Jej dno wyłożyć kółkiem z papieru do pieczenia, a od zewnątrz owinąć ją dokładnie folią aluminiową, by była szczelna.Spód:Zmielone lub dokładnie pokruszone ciastka zalać roztopionym masłem. Dodać przyprawę do piernika. Dokładnie wymieszać. Gotową masę ciasteczkową (powinna przypominać mokry piasek) wgnieść w spód tortownicy.  Schłodzić w lodówce.Masa serowa:Wszystkie składniki masy serowej krótko zmiksować ze sobą (tylko do połączenia się produktów). Gotową masę wylać na schłodzony spód.W piekarniku nagrzanym do 180 stopni, na dolnej półce umieścić naczynie z gorącą wodą, która będzie nawilżać powietrze. Wstawić sernik i piec około 30 minut. Zmniejszyć temperaturę w piecu do około 165 stopni i piec kolejne 20 minut. Śmietanę wymieszać z cukrem i cukrem waniliowym. Sernik wyjąć z   piekarnika, delikatnie rozprowadzić po nim polewę, wyrównać i piec   jeszcze 10 minut, aż polewa się zetnie. Następnie sernik wyjąć, okroić nożem brzegi, aby ciasto równo opadało i pozwolić mu wystygnąć w uchylonym piekarniku. Schłodzić w lodówce, najlepiej przez całą noc. Smacznego :) 