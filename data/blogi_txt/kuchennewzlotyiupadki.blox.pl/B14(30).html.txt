Wspólne szpinakowanie czas zacząć :) Moją pierwszą propozycją jest pyszne cannelloni czyli makaronowe rurki, nadziewane masą ze szpinaku, pieczarek i sera ricotta. Wszystko to zapieczone pod sosem pomidorowym oraz mozzarellą. Brzmi pysznie? Uwierzcie mi, takie właśnie było: wręcz nieziemsko dobre :) Nie wiem czy na drugi dzień nawet nie lepsze..Przepis znalazłam u Liski. Nie potrafiłam zrobić ładnych zdjęć tej zapiekance..rurki po upieczeniu nie prezentowały się zbyt fotogenicznie, ale zapewniam, że smaku to nie zmieniło ;) Dwa pierwsze zdjęcia przedstawiają potrawę przed zapieczeniem, dwa następne: po wyjęciu z piekarnika, gotową do zjedzenia. Polecam :) Składniki:Sos pomidorowy (zrobiłam z 1,5 porcji):puszka pomidorów (ok. 400 g)ząbek czosnku, pokrojony w plasterki1 łyżka oliwysól i pieprz do smaku1/2 łyżeczki oreganopół łyżeczki cukru (to mój dodatek)1/2 łyżeczki suszonej bazylii (to mój dodatek)Farsz:250 g pieczarek400 g młodych liści szpinaku, przebranych i umytych2 łyżki masłaząbek czosnku, pokrojony w plasterki200 g sera ricotta lub białego sera (u mnie ricotta)szczypta gałki muszkatołowejDodatkowo:ok. 300 g (ok. 12 rurek) makaronu cannelloni przygotowanego zgodnie z instrukcją na opakowaniuok. 200-300 g mozzarelli, startej na tarceWykonanie:Sos:Na rozgrzanej oliwie przez około 30 sekund podsmażać czosnek. Dodać pomidory, zagotować, zmniejszyć ogień i gotować ok. 10 minut, aż sos nieco zgęstnieje. Dodać przyprawy. Wymieszać i odstawić.Farsz:Pieczarki pokroić w plasterki i podsmażyć je na suchej patelni (ok. 10-12 minut czyli tak długo, aż wyparuje z nich woda). Następnie dodać masło, a kiedy roztopi się ono, szpinak i czosnek. Doprawić gałką muszkatołową. Po ok. 3-4 minutach, zdjąć z ognia. Odcisnąć na sicie nadmiar wody, przełożyć z powrotem na patelnię, dodać ricottę. Dokładnie wymieszać.Żaroodporną formę posmarować masłem. Na jej dno wlać połowę sosu pomidorowego. Rurki makaronu napełniać farszem. Ułożyć je w formie, polać resztą sosu, posypać startą mozzarellą. Piec w piekarniku nagrzanym do 200 stopni przez ok. 20-30 minut. Wyjmujemy, kiedy makaron będzie miękki. Smacznego :) 