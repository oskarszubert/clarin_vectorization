Zdrowie na talerzu :) Kolorowa i bardzo smaczna surówka, na którą przepis znalazłam u Dorotki. Aktualnie jedna z moich ulubionych. Gorąco polecam :)Składniki:pół główki młodej kapusty1 marchew (dałam dwie)1 kalarepapół pęczka natki pietruszki1 łyżka majonezu4-5 łyżek jogurtu naturalnego (dałam dwie łyżki gęstego jogurtu greckiego)sól, pieprzod siebie dodałam dwa ząbki czosnkuWykonanie:Kapustę drobno poszatkować, oprószyć solą i pieprzem i odstawić na kilka minut. Marchew i kalarep obrać i zetrzeć na tarce o grubych oczkach.  Natkę drobno posiekać. Wszystkie warzywa umieścić razem w misce. Jogurt połączyć z majonezem i przeciśniętym czosnkiem, doprawić do smaku. Sosem polać warzywa. Wymieszać. Smacznego :) 