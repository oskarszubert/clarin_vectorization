Smaczna i zdrowa sałatka owocowa jest moją propozycją w akcji "Różowy tydzień", którą tak jak rok temu prowadzi Szarlotek. Zabawa ta ma na celu propagowanie profilaktyki w walce z rakiem piersi. Cel bardzo ważny, dlatego też zachęcam Was do wzięcia w niej udziału. Inspirację do zrobienia tej sałatki znalazłam TUTAJ. Zmieniłam trochę proporcje, dodałam od siebie winogrona i wyszło pysznie. Polecam :) Składniki:- dwa różowe grejpfruty- dwa banany- puszka ananasa- garść różowych winogron- pół szklanki soku z grejpfruta- 2-3 łyżki brązowego cukru- sok z cytryny- wiórki kokosoweWykonanie:Grejpfruty obrać ze skórki, wyfiletować, podzielić na mniejsze kawałki. Banany pokroić na plasterki, skropić sokiem z cytryny. Ananasy pokroić w kawałki, winogrona przekroić na pół. Wszystkie owoce połączyć razem w salaterce. Sok z grejpfruta wymieszać z cukrem, polać nim owoce i delikatnie wymieszać wszystko razem. Przed podaniem posypać wiórkami kokosowymi. Smacznego :) 