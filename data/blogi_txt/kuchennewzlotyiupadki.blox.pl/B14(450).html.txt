Bardzo chciałam wziąść udział w akcji Szarlotka, która rozpoczęła się kilka dni temu.  Propaguje ona profilaktykę w walce z rakiem piersi czyli sprawę bardzo istotną dla każdej z nas. Niestety, nie miałam kompletnie żadnego pomysłu na danie w kolorze różowym. Aż do dziś, kiedy to w pobliskim sklepiku coś mi się zaróżowiło wśród warzyw. Podeszłam bliżej i voila: piękne, różowe rzodkiewki, które tylko czekały, aby je kupić. Spojrzałam na nie, pomyśłam chwilkę i już wiedziałam, co zrobię. Surówka z rzodkiewki, banalna w wykonaniu, zdrowa i smaczna. Przepis znaleziony u Atinki, która zaczerpnęła go od Margot.Składniki: - około 10 rzodkiewek- 1-2 łyżki mleczka kokosowego (można zastąpić śmietaną, ale to nie będzie już to samo)- szczypiorek- koperek- sólWykonanie:Rzodkiewki zetrzeć na tarce o grubych oczkach, posolić. Wymieszać je z mleczkiem kokosowym i posiekanym koperkiem i szczypiorkiem. Smacznego :) 