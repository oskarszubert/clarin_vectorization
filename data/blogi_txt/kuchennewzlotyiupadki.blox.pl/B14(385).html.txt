Nasze sobotnie śniadanie. Połączenia truskawek ze szpinakiem już kiedyś próbowałam i ponieważ bardzo mi podpasowało, postanowiłam spróbować go ponownie. Tym razem towarzyszy im orzeźwiający melon, słodka żurawina i chrupiące orzechy. Zestaw bardzo udany. Polecam na śniadanie lub lekki obiad.Przepis znalazłam w gazetce "Przyślij przepis", a podała go tam pani S. Burdach. Sałatkę tą dodaję do akcji "Sezon truskawkowy" prowadzonej przez Olgę Smile. Składniki (podaję ilości podane przez autorkę;  ja robiłam z połowy porcji):- 50 dag świeżego szpinaku - 20 dag truskawek - pół melona- 8 dag suszonej żurawiny- 15 dag orzechów włoskichSos (zrobiłam z połowy porcji, a i tak wyszło go bardzo dużo):- 1/4 szklanki jogurtu naturalnego- 1/2 szklanki soku z czarnej porzeczki- 2 łyżeczki cukruWykonanie:Szpinak przebrać, przepłukać i osączyć. Truskawki pokroić w plasterki, melona  w kostkę. W misce lub na talerzu umieścić szpinak i pokrojone owoce. Dodać żurawinę i orzechy. Składniki sosu połączyć ze sobą. Polać nim sałatkę tuż przed podaniem. Smacznego :) 