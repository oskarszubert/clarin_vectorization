Kolejny przepis na smaczną i rozgrzewającą zupę krem. Tym razem w roli głównej wystąpiła marchewka. Dzielnie towarzyszyły jej pory, a pikantnego akcentu dodawała ostra papryczka chilii. Przepis znalazłam na Kwestii Smaku. Zupa wyszła dobra, choć nie pokonała mojego ulubionego marchewkowego kremu, na który przepis podawałam wcześniej. Niemniej warto było spróbować i Wam też polecam taki eksperyment :) Składniki:2 łyżki masła1 cebula (dałam dwie)1 ząbek czosnku (dałam dwa)300 g białych i jasnozielonych części porów2 łyżki oliwy extra vergine1 kg marchewki1 łyżeczka cukru2-3 łyżeczki czerwonej słodkiej papryki w proszku lub 1-2 łyżeczki słodkiej i 1 łyżeczka ostrej papryki (dałam dwie łyżeczki papryki słodkiej, pół łyżeczki ostrej oraz trochę suszonej papryczki chilli)sól morska3 szklanki (750 ml) wody mineralnej lub bulionu (u mnie bulion)1 łyżka soku z cytryny1 i 1/2 szklanki (375 ml) mlekasól, pieprzdodatkowo: kremowa śmietanka, makaron (pominęłam te dodatki, zamiast nich dałam grzanki)Wykonanie:Masło roztopić, dodać posiekaną cebulę i zeszklić ją przez około 7 minut, mieszając od czasu do czasu na umiarkowanym ogniu. Dodać czosnek pokrojony na plasterki, a po minucie pory pokrojone na kawałeczki. Wlać oliwę i dusić  razem przez chwilę, aż pory nieco zmiękną. Następnie dodać obraną i pokrojoną marchewkę, cukier, czerwoną paprykę i sól. Dusić warzywa mieszając co jakiś czas przez kilka minut. Wlać wodę lub bulion, zagotować na większym ogniu. Zmniejszyć ogień do małego, przykryć garnek i gotować przez około 30-45 minut, aż marchewka będzie miękka. Gotową zupę zmiksować na gładki krem, dodając sok z cytryny i mleko. Doprawić do smaku. Podawać z kremówką i makaronem lub grzankami. Smacznego :) 