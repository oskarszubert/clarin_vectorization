Na zakończenie "Weekendu korzennego" proponuję trufelki. Małe, okraglutkie, czekoladowe i bardzo smaczne. Taka mała swoista słodka "kropka nad i".Przepis zaczerpnięty z Kuchni pachnacej bazylią. Z przepisu wychodzi około 12 trufelków wielkości orzecha włoskiego.Składniki:- 2 łyżki masła- 2 łyżki śmietany kremówki- tabliczka mlecznej czekolady, startej na tarce o grubych oczkach- pół szklanki pokruszonych herbatników- łyżeczka przyprawy do pierników (dałam dwie)- kakao do obtoczenia trufelkówWykonanie:Śmietanę podgrzać. Gdy będzie gorąca zestawić ją z ognia, dodać do niej startą czekoladę i masło. Wszystko wymieszać razem na gładką masę. Następnie dodać do masy przyprawę do pierników oraz herbatniki i wstawić ją do lodówki na godzinę do stężenia. Po wyjęciu nabierać masę łyżeczką i formować z niej kulki, które obtacza się dodatkowo w kakao. Gotowe trufelki umieścić w papierowych papilotkach. Smacznego :) 