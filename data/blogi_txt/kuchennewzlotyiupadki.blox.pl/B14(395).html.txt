Przepis na tą sałatkę dostałam od swojej teściowej. Jest w miarę szybka i bardzo smaczna. Myślę, że z powodzeniem nada się na sylwestrowe przyjęcia, które już za kilka dni nas czekają :) Zdjęcie może nieciekawe, ale była to akurat moja porcja przyszykowana w pudełku do pracy, a samo zdjęcie robione było bardzo wcześnie rano ;) Składniki:opakowanie tortellini z nadzieniem grzybowym1 brokuł3-4 marchewkikilka pieczarek3-4 łyżki majonezusól, pieprz, oliwaWykonanie:Tortellini ugotować w osolonym wrzątku (al dente). Przelać zimną wodą, ostudzić. Osobno ugotować również brokuła i marchew. (nie mogą być zbyt miękkie). Pieczarki pokroić w mniejsze kawałki, podsmażyć na łyżce oliwy, przyprawić do smaku. W misce wymieszać ostudzone pierożki, rożyczki brokuła, podsmażone pieczarki i ugotowaną marchew, pokrojoną w półplasterki. Wymieszać wszystko z majonezem. Doprawić do smaku. Najlepiej smakuje, gdy lekko się "przegryzie" w lodówce. Smacznego :) 