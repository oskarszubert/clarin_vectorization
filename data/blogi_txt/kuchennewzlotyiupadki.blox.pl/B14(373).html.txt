Ostatnio sprawiłam sobie prezent w postaci "Złotej Księgi Czekolady". Znalazłam na nią promocję i postanowiłam zaszaleć, bo zakochałam się w niej od pierwszego wejrzenia :) Na prawie siedmiuset stronach znajdują się naprawdę ciekawe i interesujące przepisy, a każdy z nich zilustrowany jest  przepięknymi, apetycznymi fotkami. Naprawdę warto się na nią skusić. Przepisów do wypróbowania znalazłam całe mnóstwo i pewnie nieźle się roztyjemy, jeśli zacznę po nie wszystkie sięgać. Na pierwszy ogień wybrałam salami czekoladowo-owocowe. Smaczne, łatwe do zrobienia.. zawiera dużo gorzkiej czekolady, migdałów i suszonych owoców. Jeśli spodziewacie się czegoś w rodzaju bloku czekoladowego, to Was niestety rozczaruję. To nie jest ten smak. Ale jest równie smaczny i warty wypróbowania :) Składniki:80g pokruszonych razowych herbatników (dałam zwykłe)50g grubo pokrojonych, opieczonych migdałów50g drobno posiekanych suszonych moreli50g grubo pokrojonych kandyzowanych wiśni (u mnie kandyzowane truskawki)70g wiórków z białej czekolady150g grubo pokrojonej gorzkiej czekolady60g masłaod siebie dodałam jeszcze garść suszonej żurawinydodatkowo: 60g grubo pokrojonej białej czekolady do dekoracji (ja pominęłam)Wykonanie:W dużej misce wymieszać pokruszone herbatniki, migdały, morele,kandyzowane wiśnie, żurawinę i wiórki z białej czekolady. Gorzką czekoladę rozpuścić razem z masłem na parze. Odstawić na 5 minut do schłodzenia. Następnie przelać ją do miski z herbatnikami oraz owocami i starannie wymieszać. Uzyskaną masę wyłożyć na folię spożywczą, uformować z niej walec długości 25 cm, owinąć folią i wstawić do lodówki na 12 godzin. Po tym czasie pokroić na 1-centymetrowe plastry i udekorować rozpuszczoną białą czekoladą. Smacznego :) 