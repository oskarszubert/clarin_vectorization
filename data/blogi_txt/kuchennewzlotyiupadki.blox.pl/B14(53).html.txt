Idealne, gdy mamy ochotę na coś słodkiego do popołudniowej herbatki. Ponoć najłatwiejsze ciasto w świecie (jeśli wierzyć starej piosence) i szybkie w wykonaniu (jeśli pominiemy drylowanie śliwek). Mojemu mężowi smakowało tak bardzo, że ledwo udało mi się uchować tych kilka marnych kawałków do zdjęcia.Przepis znaleziony u Majanki.Składniki (ja robiłam z 1,5 porcji):- 120 g masła- 8-10 łyżek cukru- 10 łyżek mąki- 3 jajka- łyżeczka proszku do pieczenia- szczypta soli- śliwkiWykonanie:Miękkie masło zmiksować razem z cukrem, po czym dodawać jajka, cały czas ucierając. Dosypać mąkę wymieszaną z proszkiem do pieczenia oraz sól. Ciasto przełożyć do blaszki wyłożonej papierem do pieczenia lub wysmarowanej masłem i wysypanej bułką tartą. Na wierzchu ułożyć wydrylowane i przecięte wzdłuż na pół śliwki. Piec w temperaturze 180 stopni około 40 - 60 minut. Smacznego :) 