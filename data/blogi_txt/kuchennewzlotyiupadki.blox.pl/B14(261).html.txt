Połączenie śliwek z czekoladą znam od dawna i bardzo lubię, dlatego kiedy znalazłam przepis na to ciasto, nie czekałam zbyt długo z jego wypróbowaniem. Zapowiadało się rewelacyjnie. Po upieczeniu i spróbowaniu stwierdziłam jednak, że szału nie ma. Ot, trochę lepszy murzynek ze śliwkami. Mocno czekoladowy i wytrawny. Na pewno kiepskim pomysłem była zamiana cukru Dark Muscovado w kruszonce na zwykły brązowy cukier. Nie popełnijcie tego samego błędu co ja - taka kruszonka wg mnie nie jest zbyt smaczna i była najsłabszym punktem tego wypieku. Sugeruję, żeby trzymać się jednak oryginału. Najbardziej smakowało mi po schłodzeniu w lodówce, na drugi dzień. Od moich bliskich słyszałam jednak pochwały na temat tego ciasta..więc może po prostu się czepiam? :) Przepis znaleziony u Liski.Składniki:Kruszonka:165 g ciemnego cukru trzcinowego Dark Muscovado (ja zamieniłam na zwykły brązowy cukier - nie polecam tego eksperymentu)30 g mąki pszennej3 łyżki masłaCiasto:250 g mąki pszennejok. 140 g masła200 g cukru pudru3 jajka180 ml mleka100 g gorzkiej czekolady3 łyżki kakao2 łyżeczki proszku do pieczenia1/4 łyżeczki soli300 g śliwekWykonanie:Kruszonka:Wszystkie składniki zmieszać ze sobą i wyrobić palcami na kruszonkę. Odstawić na bok.Ciasto:Miękkie masło utrzeć z cukrem pudrem. Dodawać po jednym jajku, cały czas miksując. W osobnym naczyniu zmieszać sypkie składniki: mąkę, kakao, proszek do pieczenia i sól . Dodawać je na zmianę z mlekiem i posiekaną czekoladą do masy maślanej, ciągle ucierając. Ciasto przelać do formy wysmarowanej uprzednio masłem i wysypanej bułką tartą.  Na wierzchu ułożyć śliwki (przecięciem do dołu). Posypać kruszonką. Piec w piekarniku nagrzanmy do 180 stopni przez około godzinę (jeśli śliwki mają dużo   soku, ciasto może się piec nawet 80 minut).  Po upieczeniu zostawić w ciepłym piekarniku, przy uchylonych drzwiczkach, by ostygło. Kroić całkiem wystudzone. Smacznego :) 