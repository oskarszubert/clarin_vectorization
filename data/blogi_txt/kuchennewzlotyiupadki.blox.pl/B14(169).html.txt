Bardzo smaczne ciasto z  dodatkiem dyni i moich ulubionych przypraw korzennych. Dodatek dyni sprawia, że babka nie jest sucha, tylko lekko wilgotna. Smaczku całości dodaje przepyszna glazura...tak pyszna, że najchętniej zjadłabym ją cąłą przy pomocy łyżeczki. Przepis pochodzi z bloga Słodka magia od kuchni, a w oryginale od Marthy Stewart. Polecam :)Jest to moja propozycja w ramach Korzennego Tygodnia 2012 prowadzonego przez Ptasię. Składniki:Ciasto:2 filiżanki mąki (w przepisie stosowana jest miara "cup" równoważna 200ml - tyle ma przeciętna filiżanka)1/2 filiżanki masła (115g)3/4 filiżanki cukru1/2 filiżanki maślanki3/4 filiżanki dobrze odsączonego dyniowego puree (wykonanego wg tego przepisu)2 małe jajka 1 cukier waniliowy2 łyżeczki proszku do pieczenia1/2 łyżeczka sody oczyszczonej1 łyżeczka cynamonu1/2 łyżeczki soli1/2 łyżeczki sproszkowanego imbiru1/2 łyżeczki startej gałki muszkatołowej1/4 łyżeczki zmielonych goździkówNa glazurę:3/4 szklanki cukru pudru1 cukier waniliowy2 łyżki masła2 łyżki dyniowego puree1 łyżka mleka1/4 łyżeczki cynamonuWykonanie: Mąkę z cukrem, proszkiem do pieczenia, sodą oraz przyprawami wymieszać w osobnej misce. Masło utrzeć z cukrem. Podczas ucierania dodać jajka. Nie przestając miksować wsypać połowę suchych składników, wlać maślankę, następnie drugą część mąki z przyprawami, na końcu dodać puree z dyni. Ciasto przełożyć do formy wysmarowanej tłuszczem i wysypanej kasza manną. Piec ok. 50-60 minut w piekarniku nagrzanym do 180 stopni (do tzw. suchego patyczka).Przygotować glazurę. Wszystkie jej składniki umieścić w rondelku i podgrzewać na wolnym ogniu,  mieszając cały czas do połączenia składników. Zagotować. Przestudzić kilka minut, a następnie posmarować glazurą ostudzone ciasto. Smacznego :) 