Mój udział w zabawie "Gotujemy po polsku" zakończę przepisem, którym Majanka tą zabawę w tym roku rozpoczęła :) Kotlet schabowy w jej wydaniu sbodobał mi się tak bardzo, że nie namyślając się długo, przygotowałam go dziś na niedzielny obiad. Był to strzał w dziesiątkę. Mięso wyszło pyszne. Lekki smak piwa, czosnek, zioła...nawet śmietana, której tak się bałam pasuje tu idealnie. Potrawa ta na pewno wejdzie do naszego stałego menu. Polecam :) Jest to moja ostatnia propozycja w ramach akcji Gotujemy po polsku!, której patronem jest serwis zPierwszegoTłoczenia.pl.Składniki: - 4 kotlety schabowe bez kości- pół szklanki jasnego piwa- pół szklanki gęstej kwaśnej śmietany (18%)- ząbek czosnku- sól, pieprz, dowolne zioła, np. estragon- jajko- bułka tarta- olej do smażenia- natka pietruszki do posypaniaWykonanie:Z piwa, czosnku, soli, pieprzu i posiekanych ziół przygotować marynatę. Zalać nią  rozbite kotlety i odstawić na 1-2 godziny do lodówki. Następnie kotlety obtaczać w roztrzepanym jajku, panierować w bułce tartej i smażyć na rozgrzanym oleju na złoty kolor. Do śmietany dodać pieprz i ulubione zioła. Polać nią usmażone kotlety i podgrzewać jeszcze chwilę na patelni, na małym ogniu, nie dopuszczając do wrzenia. Podawać np. z ugotowanymi ziemniakami, posypane posiekaną natką pietruszki.Smacznego:) 