Wiem, wiem..pomysłowością to danie nie grzeszy. Urodą też nie. Bądźmy szczerzy: taki obiad pewnie nigdy by u nikogo nie wygrał w żadnym konkursie. Chociaż nie, zaraz...w jednym jest bezkonkurencyjny: robi się go błyskawicznie szybko, a składniki każdy z nas powinien posiadać we własnym domostwie. Nie miałam dziś pomysłu na obiad, ale miałam za to makaron, twaróg i kiełbaskę. Chwilka zastanowienia i po 15 minutach posiłek był gotowy. Smakowało nam obojgu, a co najważniejsze na dłużej zapełniło nasze brzuszki. Taki makaron często jadałam w rodzinnym domu. Klasyka. Zawsze na słono, nigdy nie łączyłam makaronu z serem i słodkimi dodatkami. To nie moja bajka.Zdjęcie takie sobie, ale powiedzcie sami, jak można zrobić ładne zdjęcie zwykłym kluskom z białym serem? Składniki: (ilość wg upodobań)- makaron ( u mnie świderki)- twaróg (u mnie półtłusty, tzw. klinek; o taki)- kiełbasa- olej, sólWykonanie: Makaron ugotować w osolonej wodzie. Kiełbasę pokroić w półplasterki, podsmażyć kilka minut na oliwie. Na ugotowany makaron wyłożyć podsmażoną kiełbasę. Na wierzch pokruszyć biały ser. Smacznego :)Ps. Powiedzcie, czy może być coś prostszego? :) 