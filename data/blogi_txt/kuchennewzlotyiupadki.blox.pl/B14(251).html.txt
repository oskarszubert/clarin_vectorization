Moje pierwsze muffiny..z dedykacją dla mojej kochanej sis, dzięki której jestem posiadaczką formy do muffinek ;**Proste i szybkie...lekkie, puszyste i niezwykle pomarańczowe..Naprawdę bardzo smaczne, idealne do popołudniowej herbatki czy śniadaniowego kakao.  Przepis zaczerpnęłam z blogu Evenki. Składniki (cytuję za Evenką): - 2 szkl. mąki- 2 łyżeczki proszku do pieczenia- 1/4 łyżeczki sody- szczypta soli- 3/4 szkl. cukru- 1 łyżka startej skórki pomarańczowej (opcjonalnie aromat pomarańczowy)- 2/3 szkl. soku pomarańczowego- 1/2 szkl. stopionego masła (11 - 12 dag)- 2 jajkaWykonanie:Wymieszać dokładnie wszystkie suche składniki: mąkę, cukier, sól, sodę oraz proszek do pieczenia. Następnie dodać do nich sok pomarańczowy, jajka, stopione masło oraz skórkę pomarańczową (opcjonalnie aromat pomarańczowy). Ponownie wszystko razem krótko wymieszać za pomocą łyżki. Gotową masą napełniać foremki muffinkowe. Piec 20-25 minut w temperaturze 180 stopni. Upieczone muffinki dodatkowo polukrowałam i posypałam startą skórką pomarańczową. Smacznego. 