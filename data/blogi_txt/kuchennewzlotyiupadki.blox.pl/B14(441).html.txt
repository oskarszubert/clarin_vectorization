Chyba wszyscy znają tą pychotkę. O tym deserze myślałam długo, bo od zeszłego roku. Wtedy to kusił mnie on prawie z każdego blogu, ale nigdy nie udało mi się go zrobić. Tym razem mu nie darowałam i przyrządziłam go wczoraj jako popołudniowe "małe co nieco". Deser ten bardzo nam smakował i z pewnością będziemy do niego częściej wracać. Przepis na to cudeńko wypatrzyłam u Majanki. Jest to lekko zmodyfikowany przepis Nigelli Lawson. W oryginale autorka używa mrożonych malin, ale myślę, że z truskawkami też jest pysznie :) Składniki:- 250g truskawek świeżych lub mrożonych ( u mnie świeże)- 4 łyżeczki cukru pudru (ilość zależy od tego jak słodki mus truskawkowy chcemy uzyskać)- 500ml jogurtu naturalnego- kilka pokruszonych ciastek owsianych ( najlepiej Digestive: u mnie Digestive oblane z jednej strony czekoladą, gdyż tylko takie udało mi się dostać)Wykonanie:Truskawki zmiksować razem z cukrem pudrem na gładki mus. Do każdej szklanki ukłądać warstwami: mus truskawkowy, na to jogurt naturalny i pokruszone ciastka. Powtórzyć warstwy, tak by na górze były okruszki ( u mnie niestety warstwy trochę się zlały, ale smaku to nie zmieniło ;)). Smacznego :) 