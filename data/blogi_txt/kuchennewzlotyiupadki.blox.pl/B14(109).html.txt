Focaccia to rodzaj drożdżowego,włoskiego pieczywa, podawanego zwykle jako przekąska lub przystawka przed daniem głównym. Jej smak można dowolnie modyfikować, dodając rozmaite zioła czy warzywa. To moje pierwsze spotkanie z tym wypiekiem. Wzorowałam się na przepisie podanym na blogu Feeria Smaków. Zmieniłam w nim dodatki: u mnie są to koktajlowe pomidorki, czarne oliwki, morska sól, oregano oraz fioletowa bazylia. Oliwę w cieście zamieniłam na nowy na naszym rynku roślinny smalczyk - Smakowita Pajda, który pozytywnie zaskoczył mnie swoim smakiem i aromatem. Nigdy nie przepadałam za słynnymi pajdami chleba ze smalcem i kiszonym ogórkiem. A tu, o dziwo, taka kanapka całkiem mi posmakowała :)Focaccia wyszła przepyszna: aromatyczna, miękka i puszysta. Smakowała nam zarówno jedzona samodzielnie, jak i w postaci kanapek. Na pewno będę jeszcze nieraz do niej wracać :) Polecam :)Składniki:Ciasto:300 ml ciepłej wody450 g mąki7 g suszonych drożdży2 łyżki roztopionej Smakowitej Pajdy z ziołami1,5 łyżeczki soliłyżeczka cukruDodatkowo:kilka pomidorków koktajlowychczarne oliwkisól morskasuszone oreganosuszona fioletowa bazyliaWykonanie:Dla osób posługujących się maszyną do pieczenia chleba:Wszystkie   składniki na ciasto umieścić w formie od maszyny do chleba w   następującej kolejności: płynne (woda oraz stopiony i przestudzony smalec), sypkie (mąka, sól i cukier) i na   końcu drożdże. Umieścić formę w urządzeniu i wybrać program wyrabiania i   wyrastania   ciasta 'dough' (w mojej maszynie jest to program 13: Ciasto rosnące;   czas trwania: około 1,5 h). Po tym czasie wyciągnąć gotowe ciasto i krótko je wyrobić. Dla osób nie posiadających maszyny:Do miski wsypać mąkę, dodać drożdże, cukier, sól, wodę i stopiony, schłodzony smalczyk. Zagnieść elastyczne ciasto. Przykryć je ściereczką i odstawić na godzinę, aż podwoi swoją objętość. Po tym czasie ponownie krótko je wyrobić.Gotowe ciasto wyłożyć na blaszkę wysmarowaną oliwą (u mnie blaszka w kształcie serca o średnicy 26 cm). Palcami zrobić w nim zagłębienia i, lekko wciskając, ułożyć w nich przekrojone na pół pomidory i oliwki. Oprószyć całość solą morską, suszonym oregano i bazylią. Zostawić do ponownego wyrośnięcia na 30 minut. Piec w piekarniku nagrzanym do 200 stopni przez 20-25 minut. Smacznego :)Przepis bierze udział w zabawie kulinarnej “Smakowita Pajda to kulinarna frajda!", której sponsorem są ZT Kruszwica S.A. producent smalczyku roślinnego Smakowita Pajda. ﻿ 