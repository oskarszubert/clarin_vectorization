Dziś dla odmiany szpinak mrożony. Używam go równie często jak świeżego, choć nie do każdej potrawy się nadaje (sałatki z niego przecież nie zrobimy ;)) Do makaronu pasuje jednak idealnie i pozwala na ekspresowe przygotowanie obiadu. Obowiązkowo z dużą ilością czosnku i gałki muszkatołowej. Przepis (choć to może zbyt szumnie powiedziane) jest wersją najprostszą z możliwych. W wersjach rozbudowanych można dodać to, co akurat znajduje się pod ręką: kawałek fety, pleśniowego sera, mascarpone czy choćby smażonego kurczaka. W każdej z tych wersji będzie smacznie, zapewniam Was :)Makaron ze szpinakiem dodaję również do zabawy "Viva la pasta2". Składniki:opakowanie mrożonego szpinakukilka łyżek śmietanykilka ząbków czosnkugałka muszkatołowa, sól, pieprz do smakułyżka masłamakaronWykonanie:Na patelni rozpuszczamy masło, dodajemy szpinak i dusimy chwilę do rozmrożenia i wyparowania większości wody. Następnie dolewamy śmietanę, mieszamy. Doprawiamy czosnkiem, gałką, solą i pieprzem. Gotowy sos mieszamy z gorącym makaronem. Smacznego :) 