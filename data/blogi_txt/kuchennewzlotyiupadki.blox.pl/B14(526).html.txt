Ostatnio w mojej kuchni królują potrawy, których wykonanie jest szybkie i mało skomplikowane. Ta zupa zdecydowanie do takich należy. Przepis na nią wyszperałam na blogu Dodaj i wymieszaj. Bardzo nam ona smakowała, zdecydowanie wchodzi do mojego stałego repertuaru. Mała ilość składników, krótki czas przygotowania, niebiański smak - czego chcieć więcej? Szczerze ją polecam :) Składniki (robiłam z podwójnej porcji): - pół paczki mrożonego zielonego groszku- cebula- 500 ml bulionu- 100 ml śmietany- oliwa- sól, pieprz- ząbek czosnku (to już mój dodatek :))Wykonanie: Cebulę obrać, posiekać i poddusić w garnku na oliwie. Dodać zielony groszek (bez rozmrażania!), zalać bulionem.  Gotować chwilę (do miękkości groszku), a następnie całość zmiksować przy pomocy blendera. Dodać śmietanę i przeciśnięty ząbek czosnku, doprawić solą i  pieprzem. Podawać np. z groszkiem ptysiowym. Smacznego :) 