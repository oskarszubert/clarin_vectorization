Jakiś czas temu Ewa Chodakowska podała przepis na dietetyczny omlet, składający się wyłącznie z bananów i jajek. Ciekawiło mnie, czy bez dodatku mąki wyjdzie z tego coś lepszego niż bananowa jajecznica ;) Przepis wypróbowałam i muszę stwierdzić, że całkiem mi smakowało takie śniadanie. Moja córka też się nim zajadała. Nie odczułam w nim braku ani mąki, ani cukru - był naturalnie słodki od owoców. Polecam jako ciekawostkę.Składniki:2 jajkabanankilka ziarenek wanilliodrobina oleju do smażeniaewentualnie: jogurt naturalny i borówkiWykonanie:Banana obrać, pokroić w plasterki i umieścić w misie blendera razem z rozmąconymi jajkami i wanilią. Zmiksować. Gotową mieszkankę wylać na rozgrzaną patelnię, posmarowaną 1-2 kroplami oleju. Smażyć na średnim ogniu z obu stron na złoty kolor. Gotowy omlet można posmarować jogurtem naturalnym i posypać borówkami i  zwinąć jak naleśnik. Smacznego :) 