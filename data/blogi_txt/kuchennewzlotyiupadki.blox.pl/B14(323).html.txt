Dzisiejszy szybki obiad na słodko. Przepis na te placuszki znalazłam w jakiejś kolorowej gazecie, chyba Tinie. Są całkiem smaczne, bardzo delikatne i puszyste, pachnące cynamonem. Ale jakoś do końca mnie do siebie nie przekonały, choć nie mogę im absolutnie nic zarzucić. Może po prostu dziś nie na taki obiad miałam ochotę? Z tej ilości składników wyszło mi około 15 średnich placków.Placuszki te są moją kolejną propozycją w ramach "Korzennego Tygodnia" zorgaznizowanego przez Ptasię. Składniki:- 5 jajek- 3 łyżki cukru- łyżka gęstej kwaśnej śmietany- 4 łyżki mąki pszennej (dałam 5 łyżek)- 1/2 łyżeczki cynamonu (dałam całą łyżeczkę i nie było to moim zdaniem za dużo)- szczypta soli- olej do smażenia (3-4 łyżki) i cukier puder do posypaniaWykonanie:Białka oddzielić od żółtek. Żółtka utrzeć z cukrem na puszysty krem, połączyć ze śmietaną. Do masy przesiać mąkę i cynamon, dodać sól. Wymieszać. Z białek ubić sztywną pianę, przełożyć do ciasta i delikatnie wymieszać. Smażyć na rozgrzanym oleju, formując z ciasta małe racuszki, z obu stron na rumiano, na niezbyt silnym ogniu. Po usmażeniu oprószyć cukrem pudrem. Podawać najlepiej na ciepło. Smacznego :) 