Takie placuszki goszczą u mnie ostatnimi czasy na śniadanie dość często..W smaku oczywiście inne niż te robione ze zwykłej mąki pszennej, ale można się przyzwyczaić, a nawet tak jak ja, polubić je. Smakowały nawet mojemu mężowi, a to już wg mnie duży sukces. Gruszka z cynamonem komponuje się tu wg mnie równie dobrze jak jabłko. Takie naleśniki są bardziej sycące i po zjedzeniu dwóch sztuk najczęściej mam już dość. Podaję je z dżemem lub jogurtem. Polecam :)Podstawowy przepis na te naleśniki znalazłam na tym forum, od siebie dodałam tylko gruszki i cynamon. Jest to moja kolejna propozycja do "Śniadań majowych". Składniki (z tej ilość wyszły mi 4 większe naleśniki): - 1 szklanka maślanki- 1 i 1/4 szklanki mąki pszennej 1850 graham- łyżka fruktozy (dałam dwie)- łyżeczka sody- łyżeczka proszku do pieczenia- 1 białko- łyżeczka cynamonu (mój dodatek)- gruszka pokrojona w kostkę (mój dodatek)Wykonanie:Połączyć ze sobą wszystkie składniki oprócz białka. Białko ubić na sztywną pianę i delikatnie wymieszać z resztą składników. Smażyć z obu stron na patelni teflonowej bez dodatku oleju lub lekko nim wysmarowanej. Smacznego :) 