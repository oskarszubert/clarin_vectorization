Co raz częściej w przepisach jako jeden ze składników widnieje esktrakt z wanilii. Nigdy go nie miałam i zastępowałam tym, co było pod ręką: aromatem lub cukrem waniliowym. Sam ekstrakt wydawał mi się zawsze ciężko dostępny i zbyt drogi. Pewnego dnia znalazłam jednak przepis na ekstrakt przyrządzony samodzielnie i nie namyślając się długo postanowiłam go przygotować. Laski wanilii (10 sztuk) zamówiłam na allegro (polecam ten sposób, bo wychodzi naprawdę dużo taniej niż w normalnym sklepie), kupiłam wódkę i po kilku dniach przygotowałam swój własny ekstrakt. Przepis znalazłam na blogu "Gotuję, bo lubię", którego autorką jest kasiaaaa24.  Na efekt końcowy trzeba poczekać około 2 miesięcy, bo wtedy ekstrakt uzyska pożądany aromat.  Zapewniam Was, że naprawdę warto... :)Domowy ekstrakt waniliowy: Składniki:-500 ml wódki- 4 laski waniliiWykonanie:Przekrojone wzdłuż laski wanilli (ale nie do samego końca, końcówki powinny zostać złączone) umieścić w butelce. Zalać je wódką (całe strąki powinny być przykryte; można je przeciąć na pół, jeśli są zbyt długie).  Zakręconą butelkę odstawić w ciemne i chłodne miejsce (ale nie do lodówki). Co kilka dni energicznie wstrząsać butelką. Ekstrakt najlepszy jest po minimum 2 miesiącach. Można go bardzo długo przechowywać w chłodnym miejscu. Kiedy zużyje się już  większość, wystarczy te same strąki wanilli zalać ponownie alkoholem i odczekać trochę do wzmocnienia aromatu. Jak już wspomniałam wyżej, lasek wanilli zamówiłam 10, dodatkowo do każdej dodawane są gratisowo dwa strąki. Mając taką ich ilość, pokusiłam się też, o zrobienie domowego cukru waniliowego. W sklepach znaleźć można tylko cukier wanilinowy, który z prawdziwą wanilią niewiele ma wspólnego. Zrobiony w domowym zaciszu cukier waniliowy ma cudowny aromat, choć na pewno trzeba się do niego przyzwyczaić, gdyż pachnie trochę inaczej niż jego znany sklepowy odpowiednik. W tym wypadku jednak "inaczej" znaczy "zdecydowanie lepiej". Polecam wypróbowanie i przekonanie się o tym na własnej skórze....:)Przepis zaczerpnęłam od Dorotus. Domowy cukier waniliowySkładniki (robiłam z podwójnej porcji):- 2 szklanki drobnego cukru - 1 laska waniliiWykonanie:Cukier umieścić w szklanym, szczelnym pojemniku. Laski wanilii przeciąć wzdłuż, zeskrobać nasionka i wymieszać je z cukrem. Puste laski wanilii przeciąć na 2 - 3 części, zakopać je w cukrze. Zamknąć pojemnik, wstrząsnąć kilkakrotnie. Cukier jest gotowy do użycia po około 1 - 2 tygodniach. 