Dziś zapraszam po przepis na francuskie ciasto, które w kraju nad Sekwaną wypieka się tradycyjnie 6 stycznia z okazji święta Trzech Króli. Placek ten jest dość prosty w wykonaniu: składa się z ciasta francuskiego oraz migdałowego nadzienia. Jeśli skorzystamy z gotowego ciasta, przygotowanie go nie powinno nam zająć więcej niż 15 minut. We Francji wewnątrz ciasta ukrywa się najczęściej specjalną figurkę ("la feve") - kto trafi na kawałek z taką zawartością, zakłada ozdobną koronę, zostaje królem lub królową dnia, a przez cały rok ma zapewnioną dzięki temu pomyślność :) Moje ciasto może nie wyszło zbyt urodziwe. Do tego zbyt lekko skleiłam mu boki i podczas pieczenia wypłynęło z niego jakieś 30% nadzienia ;/ Dlatego zwracam szczególną uwagę na to, aby dokładnie te boki sklejać i uniknąć mojej wpadki :) Ale smak...smak jest rewelacyjny. Pyszne nadzienie, które myślę, że można by wykorzystać również np. do rogalików czy babeczek. Coś wartego zapamiętania :) Polecam wypróbować :)Przepis na nie znalazłam u Komarki.Składniki:400 g ciasta francuskiego100 g miękkiego masła (dałam 80g)100 g mielonych migdałów (dałam ok. 130 g)100 g drobnego cukru,1 jajko + 1 rozbełtane jajko do smarowania2 łyżki ciemnego rumuWykonanie:Z ciasta francuskiego wyciąć dwa koła o średnicy ok. 25 cm. Miękkie masło utrzeć z cukrem na białą, puszystą masę. Dodać jajko i dokładnie zmiksować. Następnie dodać mielone migdały i rum, po czym wszystko dokładnie wymieszać. Jeden krążek ciasta ułożyć na płaskiej blasze wyłożonej papierem do pieczenia. Na środku rozsmarować masę migdałową, zostawiając ok. 2 cm wolnego miejsca od brzegów. Brzegi posmarować rozmąconym jajkiem i przykryć drugim krążkiem ciasta francuskiego. Dokładnie zlepić. Wierzch ciasta ponacinać dekoracyjnie i posmarować dokładnie pozostałym jajkiem. Piec w piekarniku nagrzanym do 200 stopni przez ok. 25 minut, aż wierzch będzie złocisty. Smacznego :) 