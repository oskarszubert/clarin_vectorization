Oswajania z mlekiem ciąg dalszy. Była owsianka, teraz ryż na mleku z truskawkami. Przepis od Karmelitki. Wyszło pysznie, choć dużo bardziej smakowało mi niż mojej córce. Myślę, że dużo wniosło tu dodanie kremówki: oprócz dodatkowych kalorii, uczyniło danie bardziej aksamitnym i delikatnym.Przepraszam za nieciekawe zdjęcie. Barwy są przekłamane: całość miała ładny, różowy odcień. Nie wiem czemu zdjęcie pokazuje kolor bliżej niezidentyfikowany ;) Wymienię je na pewno, gdy tylko powtórzę tą potrawę.Składniki:szklanka ryżu2 szklanki mlekaszklanka kremówkiczubata łyżka masła1/2 szklanki cukru1/2 laski wanilii (pominęłam)500g świeżych truskawek, pokrojonych w kostkęcynamon do posypaniaWykonanie:Ryż wsypać do garnka o grubym dnie. Zalać szklanką mleka. Dodać  cukier i ziarenka wanilii. Zagotować, po czym zmniejszyć ogień i gotować do miękkości ryżu. Często mieszać, aby nie przypalić mleka. Kiedy ryż zaczyna wpijać płyn, uzupełniać jego ubytek: najpierw połową drugiej szklanki mleka, później kremówką. Jeśli płynu ciągle będzie za mało, dodać resztę mleka.  Gdy ryż wchłonie większość płynu i zmięknie odpowiednio, dodaćmasło oraz  truskawki. Wszystko wymieszać i jeszcze chwilę razem podgrzewać. Podawać na gorąco, posypane szczyptą cynamonu. Smacznego :) 