Bardzo fajna przekąska, na którą przepis znalazłam w książeczce "Podróże kulinarne: Kuchnia włoska". Moje drugie zetknięcie ze świeżymi figami i już wiem, że będę sięgać po nie częściej. Sa po prostu przepyszne. Do tego marynowana feta, w oliwie z dodatkiem czosnku, bazylii i skórki cytrynowej.. Polecam :) Zdjęcia średnie..jakoś ostatnio kiepsko mi wychodzą wszystkie fotki.Składniki:Marynowana feta:- 125 g pokrojonego w kawałki sera feta- ok. 3/4 szklanki oliwy- łyżeczka drobno startej skórki z cytryny- 1-2 rozgniecione ząbki czosnku- 2 łyżeczki świeżych liści tymianku (nie miałam..dałam świeżą bazylią)Dodatkowo:- łyżka drobno posiekanego szczypiorku- 3 średnie świeże figi- 24 cienkie tosty- świeżo zmielony pieprz Wykonanie:W szklanym słoiku wymieszać skórkę z cytryny, bazylię i czosnek. Dodać fetę. Dobrze zamknąć słoik, delikatnie wstrząsnąć, aby pokryć ser miksturą. Otworzyć naczynie i wlać oliwę, tak aby całkiem zakryła ser. Zakręcić słoik, wstawić do lodówki na całą noc. Do marynowania radzę użyć fety dobrej jakości. Ja poszłam na łatwiznę i użyłam zwykłej, taniej odmiany. Była ona jednak trochę zbyt miękka do marynowania. Smaku to nie zmieniło, ale wygląd pozostawiał jednak wiele do życzenia:Na drugi dzień ser rozgnieść widelcem i wymieszać z posiekanym szczypiorkiem. Posmarować nim tosty z jednej strony. Każdą figę pokroić na osiem trójkątnych kawałków. Położyć cząstkę figi na każdym toście. Doprawić świeżo zmielonym pieprzem. Smacznego :) 