Dyniowo u mnie ostatnio...ale co zrobić..miałam naprawdę bardzo dużą dynię :P Przepis na te placuszki znalazłam tutaj, ale sporo pozmieniałam. Zrobiłam z większej porcji, dodałam cynamon i ubite białka. Smakowały zarówno mi, jak i mojej córeczce. Opinii męża nie znam, bo nie przepada za plackami z dodatkiem jabłek :) Zdjęcie nieciekawe, ale robiłam je późnym wieczorem, a wtedy światło pozostawia wiele do życzenia.Jest to moja kolejna propozycja w ramach Festiwalu Dyni 2012.Składniki:50 dag dyni 3 jabłka mąka (dałam ok. 1,5 szklanki, ale ilość trzeba regulować samemu, patrząc, aby ciasto nie było za rzadkie, ani zbyt gęste - ciasto ma ładnie oblepić dynię i jabłka)3 jajka3 łyżki cukru szczypta soli łyżeczka cynamonutłuszcz do smażenia ew. cukier puder do posypania Wykonanie:Dynię  i jabłka umyć, obrać i zetrzeć na tarce o grubych oczkach. Dodać żółtka utarte z cukrem, szczyptę soli oraz mąkę. Na koniec wmieszać pianę ubitą z białek.  Smażyć placki na rozgrzanej patelni na złoto z obu stron.Gotowe posypać cukrem pudrem. Smacznego :) 