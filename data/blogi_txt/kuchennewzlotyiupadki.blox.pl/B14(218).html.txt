Smaczny i oryginalny pomysł na makaron.  Jest on bardzo lubiany przez mojego męża, który jest wielbicielem curry. Mi również smakuje, choć wolę chyba  jednak bardziej sosy na bazie pomidorów. Przepis na tą pastę znalazłam w gazetce "Tina poleca: 120 przepisów na lato" (2009). Na zdjęciu nie wygląda to może zachęcająco, ale zapewniam, że warto się skusić.  Jest to moja kolejna propozycja do zabawy "Viva la pasta". Składniki:- 1 czerwona papryka- 1 cebula- mały pęczek dymki- kawałek imbiru (ok. 1cm)- ząbek czosnku (daję dwa)- pół pęczka posiekanej kolendry (u mnie jej zabrakło)- 25 dag mięsa mielonego- łyżka mąki- 1-2 łyżki curry- 0,5 l bulionu (daję trochę mniej - ok.300 - 350 ml)- 5 dag orzechów nerkowca- 5 łyżek kremówki- olej- sól, pieprz, słodka papryka- 40 dag makaronuWykonanie:Paprykę pokroić w kostkę, dymki w plasterki, cebulę, imbir i czosnek drobno posiekać. Na oleju zeszklić cebulę. Dodać czosnek i imbir, chwilkę razem podsmażyć. Dodać mięso mielone i  paprykę. Mieszając, smażyć razem kilka minut. Oprószyć mąką i curry. Wymieszać. Podlać bulionem. Sos gotować kilka minut. Na oddzielnej patelni rozgrzać łyżkę oleju i uprażyć na niej orzechy. Dodać posiekaną dymkę (cebulę i szczypiorek), smażyć razem ok. 1 minuty. Do sosu dodać kremówkę. Dokładnie wymieszać. Doprawić do smaku solą, pieprzem i słodką papryką. Dodać uprażone orzechy z dymką i posiekaną kolendrę. Wymieszać. Ugotowany makaron odcedzić, rozłożyć na talerzach i polać gorącym sosem indyjskim. Smacznego :) 