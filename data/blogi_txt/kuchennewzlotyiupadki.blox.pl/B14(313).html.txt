Fenomenalna zupa. Przepis na nią znalazłam wczoraj przeglądając stare wycinki, w dodatku do gazety "Pani Domu" (11.02.2007). Długo się nie namyślając, przystąpiłam do działania, bo nie miałam za bardzo pomysłu na obiad. Zupę tą, szybko i łatwo się przygotowuje, a efekt naprawdę zadziwia. Jest bardzo sycąca i rozgrzeje każdego w najzimniejszy dzień. Polecam z czystym sercem :)Składniki:- cebula- główka czosnku- papryczka chili (ja niestety nie miałam i dałam zamiast niej paprykę w proszku: słodką i ostrą)- puszka pomidorów pelati- 10 dag ryżu (u mnie ryż brązowy)- 1,2 l bulionu warzywnego- 2 łyżki oliwy- 3 łyżki posiekanych ziół (bazylia, natka, szałwia; u mnie tylko natka)- sól, pieprz - pół łyżeczki przyprawy garam masala (to mój dodatek)Wykonanie:Cebulę obrać, pokroić w kostkę. Czosnek i oczyszczoną z pestek papryczkę posiekać. Warzywa podsmażyć na oliwie. Wsypać ryż i smażyć razem, cały czas mieszając, przez minutę. Dodać pomidory wraz z zalewą i bulion. Zupę zagotować i gotować na małym ogniu przez mniej więcej 30 minut. Po tym czasie całość zmiksować, doprawić solą, pieprzem i przyprawami. Posypać posiekanymi ziołami. Podawać z grzankami. Smacznego :)Zupę dodaję do akcji "Rozgrzewcze na zimową porę",  którą prowadzi Dziwnograj. 