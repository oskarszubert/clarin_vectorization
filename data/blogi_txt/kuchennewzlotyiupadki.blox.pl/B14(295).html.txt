Bardzo fajny pomysł na ciepłą przystawkę. W internecie znalazłam kilka przepisów na tak przyrządzone pieczarki, ale żaden mi do końca nie pasował. Zrobiłam więc swoją własną wersję, kierując się zawartością lodówki, i muszę przyznać, że wyszło całkiem smacznie :) Jedyne moje zastrzeżenie to to, że farsz był  jak na mój gust zbyt rzadki i po upieczeniu, nie dało się elegancko przekroić takiej pieczarki. Może dodać do niego trochę bułki tartej następnym razem? Zobaczymy :)Danie to nadaje się jako danie tłuszczowe dla osób będących na diecie Montignaca.Składniki (farszu wyszło mi za dużo, jak na 12 pieczarek, dlatego następnym razem zmniejszę jego ilość o 1/4):12 dużych pieczarekopakowanie mrożonego szpinaku3 ząbki czosnkucebula100 g fetykawałek żółtego serapieprz, sól, gałka muszkatołowastarty parmezanoliwaWykonanie:Pieczarki dokładnie wytrzeć ściereczką, odciąć  ich nóżki i drobno je posiekać. Łyżeczką lekko wydrążyć pieczarki. Na patelni rozgrzać oliwę. Podsmażyć na niej posiekaną cebulę i posiekane nóżki pieczarek. Zdjąć z patelni. Wrzucić na nią zamrożony szpinak. Smażyć go tak długo, aż odparuje z niego woda, Doprawić do smaku solą, pieprzem, gałką muszkatołową i czosnkiem. Dodać podsmażone nóżki pieczarek z cebulą i pokruszoną fetę. Wymieszać. Gotowym farszem wypełnić kapelusze pieczarek. Posypać je startym parmezanem i żółtym serem. Piec w temperaturze 200 stopni przez około 20 minut. Smacznego :)I przed zapieczeniem: 