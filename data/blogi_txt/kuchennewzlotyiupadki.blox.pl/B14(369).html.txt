Przepis znaleziony na broszurkach pojawiających się co tydzień w sieci Biedronka. W oryginale były to sznycle z indyka, ale jako że za indykiem nie przepadam, zmieniłam je na kurczaka. Całość smakowała, ale nie było to danie, które wywołało jakieś zachwyty z naszej strony. Ot, zwykły przyzwoity niedzielny obiad. Chyba miałam dziś większą ochotę na czerwone mięso. Ech, kobiecie czasami ciężko dogodzić ;) Roladki te są  moją propozycją w ramach  "Wielkiego Święta Żurawiny" prowadzonego przez Usagi. Składniki:- dwa filety z kurczaka- suszona żurawina (u mnie garść)- 4 plasterki żółtego sera wędzonego- 4 łyżki masła- 2 jajka- mąka- bułka tarta - sól, pieprz, olejWykonanie:Żurawinę namoczyć na minimum 30 minut w przegotowanej wodzie. Filety umyć i cienko rozbić. Każdy filet posmarować masłem, rozłożyć na nim odsączoną żurawinę, a nastepnie na śródku ułożyć plaster żółtego sera. Mięso zawinąć w roladki i oprószyć solą i pieprzem. Panierować kolejno w mące, rozmąconym jajku i bułce tartej. Smażyć na rozgrzanym oleju na złoty kolor. Smacznego :) 