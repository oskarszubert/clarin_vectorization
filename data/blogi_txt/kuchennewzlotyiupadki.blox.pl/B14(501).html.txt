Przepyszny, wiosenny, łatwy w przygotowaniu omlet. Idealny na leniwe śniadanie. Przepis znalazłam na blogu Kwestia Smaku. Od siebie dorzuciłam tylko szpinak. Jest to potrawa, która może być tłuszczowym posiłkiem dla osób na diecie Montignaca.Omlet to moja kolejna propozycja w ramach mojej akcji "Czas na szpinak 3!" oraz w ramach zabawy "Zdrowe i proste śniadanie z jajkiem" prowadzonej przez Canette.Składniki:6 szparagów (dałam więcej, może z 8 lub 9)4 jajka2 łyżki śmietanki kremowej 30% lub 18% (u mnie 18%)1 łyżka tartego sera (parmezan, grana padano, gruyere, cheddar - u mnie parmezan)1 łyżka posiekanych ziół i natki pietruszki (może być bazylia, tymianek)sól i pieprzmasłoopcjonalnie: 3 plasterki szynkiu mnie dodatkowo duża garść świeżego, młodego szpinakuWykonanie: Szparagi opłukać, odłamać i odrzucić zdrewniałe twarde końce. Pokroić na około 3-4 cm kawałki. Zblanszować. Szpinak przebrać, dokładnie wypłukać. Wrzucić na 1-2 min do wrzątku. Szynkę pokroić na kawałki. Nieduże i niewysokie naczynie żaroodporne posmarować masłem. Na dnie naczynia ułożyć szparagi, kawałki szynki, szpinak. Jajka rozbić i wymieszać dokładnie (mikserem lub rózgą) ze śmietaną, serem i ziołami. Doprawić solą i pieprzem.  Masę jajeczną wylać na szparagi. Na wierzchu położyć wiórki z masła  (około 1 łyżki). Wstawić do piekarnika nagrzanego do 170 stopni i piec przez około 15-17 minut lub do ścięcia się masy. Smacznego :) 