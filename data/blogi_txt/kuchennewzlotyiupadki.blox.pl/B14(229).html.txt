Bardzo smaczne ciasto, na które przepis znalazłam na blogu Zielenina. Piekłam je w mniejszej blaszce niż zalecana i dlatego musiałam wydłużyć czas pieczenia o prawie 20 minut. Lekko mi się z tego powodu ciasto z wierzchu spiekło, no ale w smaku to niczemu nie przeszkadzało. Gruszki z marcepanem tworzą bardzo fajne połączenie..naprawdę warto wypróbować, zwłaszcza teraz, kiedy wciąż mamy sezon na te owoce.Składniki (forma o średnicy ok. 26cm, ja piekłam w takiej o średnicy 23):pół kilograma gruszek (ale mogą być też jabłka lub śliwki)sok z 1/2 cytryny100 g masy marcepanowej125 g miękkiego masła125 g  (dałam pół na pół zwykły z brązowym) 1 paczka cukru waniliowegokilka kropli aromatu migdałowego3 średnie jajka150 g mąki1 łyżeczka proszku do pieczeniaszczypta soliPosypka:2 łyżki cukru (u mnie brązowy)duża szczypta cynamonu (u mnie pół łyżeczki)ewentualnie cukier puder do posypania (pominęłam)Wykonanie:Gruszki obrać, przekroić na pół i pozbawić gniazd nasiennych Ponacinać je na głębokość 1 cm (lub po prostu w plasterki) i ułożyć w misce z sokiem z cytryny (sokiem dokładnie obtoczyć owoce, gdyż zapobiegnie to ich ściemnieniu). Marcepan zetrzeć na tarce o grubych oczkach i utrzeć na jednolitą masę z miękkim masłem. Kontynuując ucieranie, dodawać cukier,  cukier waniliowy, aromat oraz po jednym jajku. Na koniec wsypać mąkę wymieszaną z proszkiem do pieczenia  oraz solą. Gotowe ciasto przełożyć do formy wysmarowanej masłem i wysypanej bułką tartą. Na wierzchu ułożyć gruszki, lekko je dociskając. Posypać  dwoma łyżkami cukru wymieszanymi z cynamonem. Piec  ok. 30 minut w piekarniki nagrzanym do 200 stopni (u mnie piekło się ok. 50 minut, ze względu na użytą mniejszą blaszkę). Smacznego :) 