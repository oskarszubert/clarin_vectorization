Rewelacyjne w każdym calu. Zrobiłam je na minione święta, nie obiecywałam sobie po nich dużo, ale ich smak totalnie mnie zaskoczył. Masło orzechowe, kokos i mleko w proszku. Trochę przypominają w smaku jedne z moich ulubionych cukierków. Bardzo, bardzo polecam. Przepis znaleziony u Dorotus :)Składniki (15-20 kulek):2/3 szklanki wiórków kokosowych125 g masła1 duża łyżka masła orzechowego1 szklanka mleka w proszku (można dać trochę więcej)1/3 szklanki cukru pudru kilka kropel aromatu waniliowegoWykonanie:Połowę masła roztopić na patelni. Dodać wiórki i zezłocić. Odstawić do całkowitego ostygnięcia. Pozostałe masło utrzeć z cukrem pudrem, masłem orzechowym i aromatem waniliowym. Ucierając, dodawać wystudzone wiórki kokosowe oraz dosypywać mleko w proszku. Z gotowej masy odrywać małe kawałki i formować z nich kuleczki (jeśli kulka klei się do rąk dodać więcej mleka w proszku, jeśli się kruszy, dodać więcej masła). Wstawić na godzinę do lodówki. Przed podaniem otoczyć w cukrze pudrze. Smacznego :) 