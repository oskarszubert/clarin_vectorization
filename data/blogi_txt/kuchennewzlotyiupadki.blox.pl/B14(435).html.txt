Z tradycją podawania sosu grzybowego podczas Wigilii spotkałam się dopiero po wyjściu za mąż. W mojej rodzinie raczej się go nie podawało. Ten pomysł bardzo mi się spodobał i nie wyobrażam sobie już wigilijnych pierogów bez dużej ilości sosu mojej teściowej :) Przepis, który Wam dziś podaję znalazłam na blogu Uwielbiam gotować. Sos wyszedł bardzo smaczny. Trochę zmieniłam jego wykonanie dodając podsmażoną cebulę oraz doprawiają sosem sojowym, bo jakoś bardzo mi on pasuje do grzybów. Gotowy sos nadaje się zarówno do podania z pierogami, różnego rodzaju plackami np. z kaszy gryczanej czy też do wymieszania z ugotowanym makaronem. W tej ostatniej wersji koniecznie z dużą ilością posiekanej natki pietruszki :) A czy u Was podaje się w ten magiczny wieczór taki sos? Składniki:30-35 g suszonych grzybów1 średnia cebula (dałam dwie cebule)2-3 szklanki zimnej wody50 g mąki pszennej50 g masła1-2 łyżki śmietany 18%ew. przyprawa do zup w płyniepieprz, sólu mnie dodatkowo sos sojowy do smakumasło do smażeniaWykonanie:Suszone grzyby zalać zimną wodą. Odstawić na noc.  Następnego dnia ugotować je  do miękkości w tej samej wodzie, w której się moczyły. Osączyć i pokroić na mniejsze kawałki (wywaru nie wylewamy!). Cebule drobno posiekać i zeszklić na maśle. Dodać posiekane grzyby i chwilkę razem podsmażać. Z mąki oraz masła zrobić zasmażkę. Rozprowadzić ją zimnym wywarem z grzybów. Dodać podsmażone grzyby z cebulą. Zabielić śmietaną. Całość  doprawić do smaku solą, pieprzem, sosem sojowym i ew. przyprawą do zup w płynie. Dokładnie wymieszać. Smacznego :) 