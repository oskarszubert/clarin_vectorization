Smaczne czekoladowe ciasto, z nutką korzenną i chrupiącymi orzechami. Smakowało nam, zwłaszcza z kubkiem gorącej herbaty. Jedyne zastrzeżenia jakie do niego mam, to takie, że wyszło bardzo sypkie. Dodałam trochę więcej mleka i dwa jajka zamiast jednego, piekłam zalecane 20 minut, a mimo to wyszło jak dla mnie trochę za suche. Ale to nic...z herbatką smakuje pysznie :) Przepis znalazłam TUTAJ. Jest to moja kolejna propozycja w ramach akcji "Z widelcem przez kuchnie obu Ameryk" oraz w ramach zabawy "Korzenny tydzień" Składniki:150g gorzkiej czekolady1 laska wanilii (zamieniłam na 2 łyżeczki ekstraktu z wanilii)100g miękkiej margaryny100g cukru pudru (dałam 80g)1 jajko (dałam dwa)pół łyżeczki cynamonu (dałam całą łyżeczkę)150g mąki pszennejpół łyżeczki proszku do pieczenia50g posiekanych orzechów włoskich4 łyżeczki mleka (dałam więcej, ale nie wiem dokładnie ile)Wykonanie:100g czekolady ropuścić w kąpieli wodnej. Ostudzić. Pozostałe 50g posiekać i odłożyć na bok. Margarynę zmiksować z cukrem i jajkiem. Dodać mąkę wymieszaną z proszkiem do pieczenia, mleko, posiekane orzechy włoskie, cynamon i ekstrakt z wanilii (lub ziarenka wanilii wyskrobane z laski). Na koniec dodać roztopioną czekoladę oraz czekoladę drobno posiekaną na kawałki. Wymieszać. Gotowe ciasto przełożyć do blaszki wyłożonej papierem do pieczenia lub wysmarowanej masłem i wysypanej bułką tartą. Piec 18-20 minut w temperaturze 180 stopni. Smacznego :) 