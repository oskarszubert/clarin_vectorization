Pozostańmy w temacie past kanapkowych. Prosta i zapewne dobrze znana wielu z Was pasta jajeczna, jest moją kolejną propozycją w ramach zabawy "Majowe śniadanie". Gdy byłam młodsza, często jadałam ją u mamy. Kremowa, żółciutka, obowiązkowo z dużą ilością zielonego szczypiorku lub natki. Po prostu pyszna...Zdjęcie niezbyt fotogeniczne, ale umówmy się: pasty nie da sie ładnie sfotografować :) Przynajmniej ja tego wciąż nie potrafię (choć staram się jak mogę;)) Składniki:- 6 jaj, ugotowanych na twardo- 2-3 łyżki majonezu- łyżeczka musztardy- sól, pieprz- szczypiorek lub natka pietruszkiWykonanie:Szczypiorek oraz ugotowane jajka posiekać. Połączyć razem. Dodać do nich majonez oraz musztardę. Doprawić do smaku solą i pieprzem. I już :) Można zajadać się ze smakiem :) Prawda, że banalne? :) 