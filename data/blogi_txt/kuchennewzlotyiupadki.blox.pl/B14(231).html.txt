Ostatni z moich świątecznych przepisów. Tym razem na słodki,jak to przystało na tego typu ciasta, orzechowo-chałwowy mazurek. Przepis wyszukany u Dorotus. Wyszedł smacznie, chociaż nie zapadnie mi chyba w jakiś szczególny sposób w pamięć. Zdjęcia nieciekawe, bo robione na ostatnią chwilę u mamy. Dekoracja też taka sobie, ale niestety nie jestem specjalistką w tej dziedzinie :) Piekłam z 1,5 porcji w prostokątnej blaszce.Jest to  moja ostatnia propozycja w ramach akcji  Wielkanocne Smaki prowadzonej przez Mirabelkę.Składniki:Kruche ciasto:120 g zimnego masła1 łyżeczka ekstraktu z wanilii80 g cukru pudru150 g mąki pszennej40 g mąki ziemniaczanejMasa chałwowo-orzechowa:200 g chałwy orzechowejpół szklanki śmietany kremówki 30%100 g dowolnych orzechów (u mnie laskowe)3 łyżki cukru pudruDodatkowo:80 g gorzkiej czekolady, roztopionej w kąpieli wodnej (dałam mniej)garść posiekanych orzechów, do dekoracji (u mnie dodatkowo inne bakalie)Wykonanie:Kruche ciasto:Wszystkie składniki umieścić w malakserze i zmiksować na jednolitą masę (ja zagniotłam wszystkie składniki ręcznie). Gotowe, rozwałkowane ciasto umieścić w kwadratowej formie o boku 24 cm, uprzednio wyłożonej papierem do pieczenia. Można ponakłuwać je widelcem. Piec w temperaturze 160 stopni przez około 30 minut, do zarumienienia. Wyjąć, wystudzić.Masa chałwowo- orzechowa:Wszystkie składniki umieścić w malakserze i zmiksować na jednolitą, gładką masę (ja z braku malaksera starłam chałwę na tarce o bardzo drobnych oczkach i użyłam tartych orzechów laskowych, po czym wymieszałam wszystko z kremówką i cukrem). Wymieszane składniki umieścić w garnuszki i zagotować je, mieszając od czasu do czasu. Pogotować około 3 minut, do lekkiego zgęstnienia. Powstałą masę wylać na wystudzony spód, wyrównać. Całość ozdobić czekoladą i bakaliami. Smacznego :) 