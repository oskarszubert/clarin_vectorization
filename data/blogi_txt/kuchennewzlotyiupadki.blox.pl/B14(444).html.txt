Do dzisiejszego obiadu przygotowałam surówkę, która jest jedną propozycji w "Barze sałatkowym" Peli. Strasznie nie chciało mi się wszystkiego kroić ręcznie (w taką leniwą niedzielę jak dziś jakoś odstraszało mnie siekanie kapusty), dlatego też przepis troszkę zmieniłam i kolejne składniki wędrowały po kolei w moim blenderze. Wychodziły stamtąd drobniutko posiekane już po kilku sekundach i w ten sposób zrobienie całej sałatki zajęło mi raptem około 15 minut. Surówkę zrobiłam w dwóch wersjach: dla mnie i męża.  Do mojej wersji nie dodałam jabłka, a jogurt naturalny zamieniłam na śmietanę 18% (modyfikacje związane z Montignaciem). Obie wersje wyszły bardzo smaczne i myślę, że będę jeszcze do tego przepisu jeszcze wracać.Poniżej wersja przed wymieszaniem z sosem:Składniki: - pół główki czerwonej kapusty- 2 marchewki- 2 jabłka (w wersji MM pominęłam)- czerwona cebula- 10 dkg żółtego sera typu cheddar- łyżka soku z cytryny (w wersji MM pominęłam)Sos (zrobiłam z połowy porcji):- 3 łyżki majonezu (na MM tylko Kielecki)- 3 łyżki jogurtu naturalnego (w wersji MM zamieniłam na śmietanę 18%)- ząbek czosnku- sól, pieprz, papryka, chilii, pieprz cayenne (dwie ostatnie pominęłam)Wykonanie:Z kapusty usunąć głąb i zewnętrzne liście, drobno posiekać. Obrane marchewki zetrzeć na grubej tarce, jabłka wraz ze skórką pokroić w paski, wymieszać je z sokiem z cytryny (jak pisałam wyżej, w wersji MM  jabłka pominęłam). Cebulę drobno posiekać, źółty ser zetrzeć na tarce. Wszystkie składniki wymieszać razem (ja po prostu wszystkie składniki drobno posiekałam w blenderze). Z podanych składników przygotować sos, połączyć do z warzywami, dokładnie wymieszać. Przed podaniem schłodzić w lodówce przez godzinę. Smacznego :)Po wymieszaniu z sosem sałatka prezentowała się tak: 