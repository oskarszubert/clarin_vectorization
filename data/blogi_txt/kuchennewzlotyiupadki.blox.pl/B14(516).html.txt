Pyszna zupa. Jest w niej coś takiego, co sprawia, że zajada się ją z uśmiechem na twarzy. Podejrzewam, że będzie smakowała nawet tym, którzy nie przepadają za brukselką :) Przepis znalazłam u Liski, a autorką jego jest Sophie Grigson. Autorka radzi zupę zmiksować, Liska zostawić w wersji niemiksowanej. Ja posłuchałam się obu pań i zmiksowałam 1/3 zupy, resztę zostawiając nietkniętą. Ładnie mi się dzięki temu zagęściła i była idealnym rozgrzewaczem na chłodne popołudnie :) Polecam :)Składniki:450 g cebuli450 g brukselki30 g masła1,2 litra wywaru z warzyw lub kurczaka (dałam 1,5 l wywaru warzywnego)1 łyżka cukru 1 łodyga tymianku (dałam łyżeczkę suszonego)sól i pieprz do smakuszczypta pieprzu cayenne (u mnie zamiast pieprzu cayenne suszone papryczki chili)grecki jogurt lub kwaśna śmietanaWykonanie:Cebulę obrać i pokroić w piórka. Brukselkę umyć, odciąć jej końce i przekroić na połówki. W garnku  na maśle dusić pod przykryciem cebulę przez ok. 30-40 minut (ogień pod garnkiem powinien być malutki, a cebulę należy co jakiś czas mieszać, aby się nie przypalała). Po tym czasie dodać do cebuli cukier, wymieszać i dusić bez przykrycia przez jeszcze 10-15 minut. Dodać brukselkę, wywar i tymianek. Gotować jeszcze kilkanaście minut, tak aby brukselka zmiękła, ale nie rozgotowała się. Doprawić do smaku solą, pieprzem i pieprzem cayenne. Zmiksować lub nie, wedle gustu. Podawać z jogurtem. Smacznego! 