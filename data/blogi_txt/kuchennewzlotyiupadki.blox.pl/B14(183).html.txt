Podczas minionych świąt pod choinką znalazłam  m.in. książkę z przepisami Okrasy i Pascala. Jednym ze znalezionych tam przepisów jest właśnie dzisiejsza zupa. Kremy z marchwi nie są dla mnie nowością. Na moim blogu znajdziecie już ich dwie wersje (TUTAJ i TUTAJ). W dzisiejszej zupie nowością dla mnie jest dodatek pomarańczy. Słyszałam już dawno o tym połączeniu, ale jakoś zawsze było mi z nim nie po drodze. Gdy znalazłam ten przepis w książce wiedziałam, że niedługo po niego sięgnę. Do tego wszystkiego lemon-granita na swoim blogu wspomniała, że robiła tą zupę i że bardzo im smakowała. Postanowiłam więc i ja ją wypróbować. Wyszła smacznie. Lekko słodka, rozgrzewająca, z przebijającym się gdzieś w tle smakiem pomarańczy. Następnym razem dodam więcej imbiru i jeszcze bardziej zaostrzę smak. I może kremówkę zamienię na mleko kokosowe, kto wie? W każdym bądź razie kolejne spotkanie z tą zupą na pewno będzie :)Składniki:Zupa:kilogram marchwi60 g masła2 duże cebule1 pomarańcza2 l bulionu drobiowego (dałam trochę mniej, bo wolę gęstsze zupy)kawałek świeżego imbiru (ok. 4 cm) - następnym razem dam więcejsól, pieprzkminek (pominęłam)150 ml śmietany 30% (dałam trochę mniej)2 łyżki oliwy z oliwekGrzanki:kilka kromek chleba3 łyżki oliwy z oliwek40 g masłapół pęczka świeżej kolendryWykonanie:Zupa:Marchew obrać i pokroić w półplasterki, cebule posiekać. Imbir obrać i zetrzeć na tarce o drobnych oczkach. Pomarańczę sparzyć wrzątkiem: zetrzeć z niej skórkę oraz wycisnąć sok. W garnku rozgrzać 2 łyżki oliwy z oliwek z 60 g masła. Dodać posiekaną cebulę. Smażyć do zeszklenia. Następnie dorzucić pokrojoną marchew, starty imbir, kminek oraz skórkę i sok z pomarańczy. Wymieszać. Zalać bulionem. Gotować do miękkości marchewki (ok. 20-25 minut). Zmiksować na gładki krem. Dodać kremówkę i doprawić do smaku solą i pieprzem. Posypać grzankami. Grzanki:Kromki chleba pokroić w kostkę. Na patelni rozgrzać 3 łyżki oliwy z oliwek oraz 40 g masła. Dodać pokrojony chleb. Smażyć do momentu,  aż grzanki będą chrupiące. Pod koniec dodać posiekaną kolendrę. Lekko posolić i wymieszać. 