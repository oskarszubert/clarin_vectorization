Szybka, banalnie prosta i smaczna jarzynka pasująca do letniego obiadu. Troszkę inna wersja tego przepisu, urozmaicona marchewką. Składniki:- 2-3 młode kalarepki, pokrojone w słupki- opakowanie mrożonych mini marchewek (ale może być też po prostu kilka młodych marchewek, pokrojonych na mniejsze kawałki; ja nie miałam, więc posiłkowałam się mrożonymi)- pół pęczka posiekanego koperku- 1-2 łyżki masła- sól, pieprz- ew. 1 łyżka mąki Wykonanie: Pokrojone warzywa podsmażyć razem przez kilka minut na maśle. Podlać wodą i dusić, aż będą miękkie. Doprawić do smaku solą i pieprzem. Dodać koperek.  Z rondelka odlać trochę płynu, rozrobić w nim mąkę i ponownie wrzucić do warzyw. Zagotować. Podawać na ciepło. Smacznego :) 