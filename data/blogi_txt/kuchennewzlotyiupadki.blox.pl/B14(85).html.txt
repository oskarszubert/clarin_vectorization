Przepis na ten barszcz znalazłam u Liski. Zaintrygował mnie dodatek jabłka i ....soku z czarnej porzeczki. Sposób wykonania również był mi obcy. Postanowiłam go wypróbować i jestem zadowolona, że to zrobiłam. Wyszedł pyszny :) Inny niż te, które miałam do tej pory okazję próbować. Bałam się dodatku soku, ale niepotrzebnie. Nadaje on z jabłkami fajnego, owocowego posmaku, który jednak nie dominuje nad całością, a jedynie stanowi intrygujące tło.  Następnym razem, a na pewno taki będzie, dodam jednak od siebie dużo więcej czosnku, bo tego mi tu trochę brakowało. Polecam Wam go wypróbować. Naprawdę warto. Składniki:1 kg burakówwłoszczyzna: seler, pietruszka, cebula, kapusta (ja dałam też marchew)2 ząbki czosnku (następnym razem dam więcej)2 jabłka ze skórką2 łyżki octu5 suszonych grzybów (dałam więcej: sporą garść)po kilka ziarenek ziela angielskiego i pieprzulistek laurowy2 goździkisuszony majeranek150-200 ml soku z czarnej porzeczkiWykonanie:Buraki obrać i zetrzeć na tarce o średnich oczkach. Włoszczyznę obrać, umyć, nie kroić. Jabłka ze skórką pokroić na ćwiartki i usunąć z nich gniazda nasienne. Czosnek obrać. Tak przygotowane składniki umieścić w garnku i zalać wodą, tak aby sięgała 3-4 cm powyżej warzyw. Dodać ziele angielskie, pieprz, obrane, całe ząbki czosnku, suszone grzyby i goździki. Zagotować, zmniejszyć ogień i gotować tak długo, aż buraki puszczą dużo soku i warzywa będą miękkie (ok. 30-40 minut). Dodać ocet i roztarty w palcach majeranek. Zostawić na noc (można schować do lodówki lub trzymać w temp. pokojowej). Następnego dnia barszcz przelać przez sito, lekko podgrzać i doprawić go sokiem z czarnej porzeczki, solą i pieprzem. Można dodać jeszcze odrobinę majeranku. Smacznego :)Do barszczu w Wigilię obowiązkowo muszą być uszka. Po przepis na nie zapraszam jutro :) 