Nasz obiadek robiony jakiś czas temu. Postanowiłam go tu umieścić, bo naprawdę nam smakował. Przepis na kotlet w migdałach znalazłam u Cudawianki. Pomysł ciekawy, wykonanie proste, efekt zadowalający. Będę powtarzać częściej. Z kalarepką zaś to już inna historia. Nigdy nie jadłam jej w postaci przetworzonej, zawsze tylko na surowo. Swego czasu moja siostra posadziła/posiała (?) kalarepkę w ogródku. Pilnowała tych grządek, podlewała, co dość mnie dziwiło bo co jak co, ale w ziemi grzebać Ona się nie lubi. Gdybym wtedy znała smak duszonej kalarepki to pewnie bym Jej w tej zabawie w ogródek nawet pomogła :P Przepis na tą jarzynkę znalazłam u Aklat, ona zaś wyszperała go na forum CinCin. Naprawdę smaczne danie. Lekko podobne do kalafiora, ale bardziej delikatne. Polecam do wypróbowania, bo naprawdę warto :) Kotlet w migdałach:Składniki:- dwa filety z kurczaka - płatki migdałowe- bułka tarta- duże jajko- sól, pieprz, słodka papryka (to mój dodatek)- olejWykonanie:Filety umyć, przekroić wzdłuż, delikatnie rozbić. Posypać je z obu stron solą, pieprzem i słodką papryką.  Bułkę tartą wymieszać z płatkami migdałów. Jajko rozbełtać widelcem. Przygotowane filety maczać najpierw w jajku, a następnie w bułce tartej z migdałami. Smażyć na rozgrzanej oliwie, aż będą złociste.Duszona kalarepka z koperkiem: Składniki:- kalarepka (dałam dwie)- łyżeczka posiekanego koperku (dałam więcej, kilka łyżek)- łyżka masła (dałam dwie)- ok. pół szklanki wody- pół łyżeczki mąki ziemniaczanej (dałam jedną łyżeczkę)- sól, pieprz do smakuWykonanie:Kalarepkę obrać i pokroić w drobną kostkę. W rondelku rozpuścić masło, dodać kalarepkę i smażyć przez chwilę. Podlać wodą i dusić pod przykryciem, aż kalarepka zmięknie. Doprawić do smaku solą i pieprzem. Dodać koperek.  Z rondelka odlać trochę płynu, rozrobić w nim mąkę i ponownie wrzucić do kalarepki. Zagotować. Podawać na ciepło. Smacznego :) 