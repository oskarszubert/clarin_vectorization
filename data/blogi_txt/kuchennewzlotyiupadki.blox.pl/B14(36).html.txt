Pieczone pierożki z kruchego ciasta, z niebanalnym i bardzo smacznym nadzieniem, są moją kolejną propozycją w ramach konkursu prowadzonego przez Majanę. Do przygotowania ciasta, oprócz masła, użyłam smalczyku Smakowita Pajda, która zaskoczyła mnie swoim aromatem.  Ciasto z jej dodatkiem pięknie pachniało już podczas wyrabiania i pieczenia.  Gotowe, było niesamowicie kruche i bardzo smaczne. Farsz lekko słodkawy, wilgotny, zaskakujący. Do podsmażenia cebuli użyłam również wspomnianego smalczyku. Dorzuciłam jabłko, żurawinę, tymianek. Wszystko razem dało naprawdę bardzo fajny efekt końcowy :)Składniki:Ciasto:2 szklanki mąkijajko100 g zimnego masła50 g smalczyku Smakowita Pajda z cebulą i jabłkiem2 łyżki zimnej wodyszczypta soliNadzienie:5 sporych cebulduże jabłkogarść suszonej żurawiny3 łyżki smalczyku Smakowita Pajda z cebulą i jabłkiemsuszony tymianekłyżeczka cukrusól, pieprzDodatkowo:jajko do posmarowania wierzchu pierogówsezam do posypaniaWykonanie:Ciasto:Wszystkie składniki dobrze wyrobić. Powstałe ciasto zagnieść w kulę. Owinąć w folię spożywczą i schłodzić w lodówce przez pół godziny. Nadzienie:Cebule obrać, pokroić w półplasterki. Na patelni rozpuścić smalczyk. Dodać pokrojone cebule oraz łyżeczkę cukru. Smażyć je przez pierwsze 5 minut na dużym ogniu, a następnie   zmniejszyć gaz, i dusić całość pod przykryciem powoli przez 30-40 minut, mieszając co jakiś   czas. Po tym czasie dodać obrane, starte na tarce o dużych oczkach, jabłko oraz garść posiekanej, suszonej żurawiny. Smażyć wszystko razem przez chwilę. Doprawić do smaku tymiankiem, solą i pieprzem. Zdjąć z ognia. Ostudzić.Schłodzone ciasto cienko rozwałkować. Wykrawać z niego krążki np. przy pomocy szklanki. Na każdym krążku ułożyć łyżeczkę farszu, złożyć go na pół i zlepić dokładnie brzegi, nadając kształt pieroga. Gotowe pierożki ułożyć na blasze wyłożonej papierem do pieczenia. Z wierzchu posmarować je rozmąconym jajkiem i posypać sezamem. Piec 20-25 minut w piekarniku nagrzanym do 180 stopni. Smacznego :)Przepis bierze udział w zabawie kulinarnej “Smakowita Pajda to kulinarna frajda!", której sponsorem są ZT Kruszwica S.A. producent smalczyku roślinnego Smakowita Pajda. ﻿ 