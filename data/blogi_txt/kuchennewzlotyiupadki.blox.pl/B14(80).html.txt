Moją ostatnią propozycją w ramach "Orzechowego tygodnia" jest czekoladowe masło, na które przepis znalazłam u Cudawianki. Pyszne, choć baaardzo słodkie. Z małymi kawałkami chrupiących orzechów. Robiłam je już dwa razy. Za pierwszym razem zniknęło bardzo szybko jako śniadaniowy dodatek do świeżutkich bułeczek i rogalików. Za drugim razem posłużyło do przełożenia kruchych wafli. Resztę, która została, wykorzystam chyba do naleśników :) Zdecydowanie polecam :) Składniki:- 100 g gorzkiej czekolady- 100 g masła- 30 g orzechów laskowych (dałam 50g)- pół puszki słodzonego mleka skondensowanegoWykonanie:Orzechy laskowe drobno posiekać (ja użyłam do tego blendera). Posiekane,  uprażyć na suchej patelni  teflonowej. Czekoladę połamać na kostki i rozpuścić je wraz z masłem w kąpieli wodnej.  Rozpuszczone masło z czekoladą, zdjąć z ognia i dokładnie wymieszać. Dodać mleko skondensowane oraz posiekane orzechy. Wymieszać. Gotową masę przełożyć do słoiczka. Lekko przestudzić, po czym umieścić w lodówce, do momentu, aż lekko stwardnieje. Smacznego :) 