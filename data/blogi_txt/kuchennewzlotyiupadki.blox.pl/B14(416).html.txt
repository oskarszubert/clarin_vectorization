To ciasto zawsze już będzie kojarzyło mi się z Bożym Narodzeniem i moją mamą. Uwielbiam je, bo łączy w sobie moje dwa ulubione świąteczne wypieki: sernik i makowiec. Nigdy wcześniej sama go nie piekłam, licząc na to, że u mamy na stole zawsze znajdzie się dla mnie kawałek. Ale jakiś czas temu miałam ochotę zaeksperymentować i spróbować upiec go samodzielnie. Przepis znalazłam u Edysi i okazał się on strzałem w dziesiątkę. Piekłam na próbę z połowy porcji i w mniejszej blaszce, czego później bardzo żałowała, bo ciasto wyszło fenomenalne..tak dobre, że większość pochłonęłam sama :) I aby odciążyć trochę mamę, zaproponowałam, że w tym roku ja upiekę seromakowiec...mam nadzieję, że nie nawalę i wyjdzie równie dobry, jak za pierwszym razem :)Składniki:Kruche ciasto:1,5 szklanki mąki pszennej0,5 szklanki cukru pudru0,5 kostki margaryny1 żółtko1 łyżka wódkiMasa makowa:gotowa masa makowa z puszki (ok. 900 g) - można oczywiście samemu przygotować taką masę; ja jednak ponieważ nie posiadam maszynki do mielenia mięsa, jestem zmuszona korzystać z gotowej już masy3 białka2 łyżki bułki tartejaromat waniliowyskórka pomarańczowa (to mój dodatek)Masa serowa:1 kg białego sera (użyłam gotowego mielonego sera z wiaderka)1 szklanka cukru pudru5 jajek0,5 kostki masła2 łyżki mąki ziemniaczanej lub budyń waniliowy (to mój dodatek)Wykonanie:Kruche ciasto:Mąkę wysypać na stolnicę, dodać pokrojoną na kawałki margarynę i posiekać nożem. Następnie dodać resztę składników i zagnieść gładkie ciasto. Zawinąć je w folię i włożyć na godzinę do lodówki. Po tym czasie wylepić nim dno formy o wymiarach 37x23 cm, wysmarowanej tłuszczem i wysypanej bułką tartą. Piec przez 15 minut w piekarniku nagrzanym do temperatury 180 stopni.Masa makowa:Masę z puszki wyłożyć do miski i wymieszać z bułką tartą, aromatem waniliowym oraz pianą ubitą z białek.Masa serowa:Żółtka oddzielić od białek. Miękkie masło utrzeć z cukrem pudrem i żółtkami, następnie nadal ucierając dodawać po łyżce sera. Białka ubić na sztywną pianę. Wymieszać delikatnie z serem.Na podpieczony spód wyłożyć masę makową, na niej rozsmarować masę serową, wyrównać wierzch i widelcem zrobić falę na wierzchu. Piec godzinę w 180 stopniach. Smacznego :)I ponieważ jest to mój ostatni wpis przed świętami, wszystkim zaglądającym na mojego bloga życzę,wspaniałych, spokojnych i pogodnych świąt,mnóstwa prezentów pod zieloną choinką,pyszności na wigilijnym stoleoraz wspaniałej rodzinnej atmosfery :)źródło zdjęcia 