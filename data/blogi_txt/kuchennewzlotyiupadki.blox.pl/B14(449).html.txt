Sama prostota...Jedna z moich ulubionych surówek. Jak nie mam pomysłu co podać do obiadu, najczęściej sięgam właśnie po nią. Nauczyłam się przyrządzać ją od mojej mamy. Kilka składników, a efekt naprawdę pyszny. Tak surówka ta wygląda przed dodaniem śmietany:Składniki:  -biała część z dużego pora- 1 duża marchewka- pół dużego jabłka lub jedno mniejsze- kilka łyżek śmietany- sól, pieprz- ew. posiekany koperek (u mnie tym razem zabrakło)Wykonanie:Por dokładnie umyć i pokroić w półplasterki. Wsypać do miski, posolić i odstawić na kwadrans. W tym czasie obrać marchew i jabłko, zetrzeć je na tarce na dużych oczkach, dodać do pora. Wymieszać ze śmietaną, doprawić do smaku solą i pieprzem. Odstawić na chwilę do przegryzienia się. Smacznego :)A tak surówka wygląda po wymieszaniu jej ze śmietaną: 