Na tartę z botwinką miałam ochotę już jakiś czas, ale bałam się jej smaku. Niedawno zobaczyłam taką u Majanki. Mocno ją zachwalała i sprawiła, że znów miałam ochotę zaeksperymentować. Kilka dni później zakupiłam gazetę "Moje smaki życia". Przekartkowałam ją dość szybko, zatrzymując się z uśmiechem na przepisie na tartę botwinkowo-szpinakową. Wiedziałam już, że na pewno ją zrobię, bo kusiła mnie ogromnie, no i idealnie pasowała do mojej szpinakowej akcji. Od siebie zmieniłam tylko tyle, że dodałam do ciasta mąki razowej, aby była choć trochę zdrowsze i dorzuciłam kawałek fety, którą znalazłam w lodówce, a która przecież idealnie pasuje i do szpinaku i buraczków. Całość podałam z sosem czosnkowym. Jak smakowała? Hmmm...Było dobra. I takiego smaku pewnie się spodziewałam. Ale serca mojego nie podbiła. Cieszę się jednak, że dałam jej szansę, bo pewnie znów żałowałabym tego, gdy sezon na botwinkę dobiegłby końca :)Składniki:Ciasto:200g mąki (u mnie 100g mąki tortowej i 100 g mąki graham typ 1850)1/2 łyżeczki soliłyżeczka cukru100 g zimnego masła1 żółtko2 łyżki bardzo zimnej wodyFarsz:2 pęczki botwinki z buraczkamipęczek świeżego szpinaku2 ząbki czosnku (dałam 4)gałązka świeżego rozmarynu (pominęłam)2-3 łyżki oliwysól, pieprzBaza jajeczna:2 jajka100 ml śmietany kremówki30 g twardego sera długo dojrzewającego (np. parmezanu)pieprzDodatkowo:kawałek fety (to mój dodatek)Wykonanie:Ciasto:Mąkę wymieszać z solą i cukrem. Dodać zimne masło i posiekać nożem. Dodać żółtko i wodę. Szybko zagnieść ciasto. Zawinąć w folię spożywczą i schłodzić w lodówce przez 30 minut. Po tym czasie rozwałkować je do średnicy 26-27 cm i wyłożyć nim formę do tarty (o śr. 23-24 cm), uprzednio wysmarowaną masłem. Nakłuć ciasto widelcem. Podpiec przez 12-15 minut w piekarniku nagrzanym do 180 stopni.Farsz:Botwinkę i szpinak przebrać i dokładnie umyć (kilka listków odłożyć do ozdoby). Liście pokroić w paseczki, a buraki w słupki. Czosnek i rozmaryn posiekać. Botwinkę z buraczkami podsmażyć przez kilka minut na rozgrzanej oliwie. Dorzucić szpinak, po chwili czosnek i rozmaryn. Smażyć kolejne 2-3 minuty. Doprawić solą.Baza jajeczna:Wymieszać jajka, śmietanę, tarty ser i pieprz.Na podpieczony spód wyłożyć farsz botwinkowo- szpinakowy. Posypać połową fety. Zalać jajeczną mieszanką i przemieszać widelcem. Na wierzchu rozłożyć resztę fety i liście botwinki i szpinaku. Piec ok. 30 minut w 180 stopniach. Smacznego :) 