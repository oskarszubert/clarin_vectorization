Szukałam przepisu na szybki i nieskomplikowany obiad i znalazłam go u Panny Malwinny. Oryginalnie pochodzi on ze strony BBC Good Food. Danie było smaczne, ale mnie osobiście nie zachwyciło. Mężowi smakowało bardziej. Podałam ją z ogórkiem w zalewie sezamowej. I  może w sumie tu był problem? Za dużo sezamu na jeden raz? Niemniej polecam do wypróbowania, bo warto przekonać się, jak smakuje mięso w połączeniu z miodem i sezamem :)Jest to również moja propozycja w ramach akcji "Z widelcem po Azji" zorganizowaną przez Irenę i Andrzeja. Składniki:300 g wieprzowiny (dałam 500g schabu) 1 czerwona papryka1 żółta papryka 2 łyżeczki sosu sojowego2 łyżeczki mąki kukurydzianejpół czerwonego chilli pozbawionego pestek i posiekanego w plasterki (dałam suszoną papryczkę chilli)sok z 1 limonki2 łyżki miodułyżka ziaren sezamu uprażonego na suchej patelni (dałam dwie łyżki)6 łyżek zimnej wodyolej do smażeniaWykonanie:Schab oraz papryki pokroić w podłużne paski. Na patelni rozgrzać łyżkę oleju. Wrzucić mięso oraz papryki i  smażyć ok. 5-6 minut. W misce połączyć sok z limonki, miód, sos sojowy, papryczkę chili, uprażony sezam, 6 łyżek zimnej wody i mąkę kukurydzianą. Gotową mieszankę wlać na patelnię i gotować chwilkę, aż sos zgęstnieje. Podawać z ryżem lub makaronem. Smacznego :) 