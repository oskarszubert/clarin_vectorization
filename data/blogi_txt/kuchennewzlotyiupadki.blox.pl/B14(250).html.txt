Dzisiejszy wpis dedykuję mojej kochanej sis, która już kilka razy pytała się mnie, czy dodam na bloga jakieś muffinki. Więc dodaję, specjalnie dla Niej :) Truskawkowe oczywiście, bo jeszcze ciągle jesteśmy w trakcie pysznej  "Truskawkowej Zabawy". Robiłam je już kilkakrotnie i za każdym razem znikały w oka mgnieniu. Raz zrobiłam je nawet mężowi do pracy, żeby poczęstował nimi kolegów na przerwie śniadaniowej - ponoć wszystkim bardzo tam smakowały, jeśli wierzyć mu na słowo.Przepis wyszperałam jak zwykle u Majanki, ale widziałam je również m.in. u Dorotus oraz u Iwonki. Są rewelacyjne. Naprawdę. Szczerze polecam :)Składniki:- 2 szklanki mąki- 2 jajka- 3/4 szklanki cukru- szklanka mleka- pół szklanki oleju- łyżeczka proszku do pieczenia i pół łyżeczki sody oczyszczonej- 1/4 łyżeczki soli- kilkanaście truskawek pokrojonych w kostkęKruszonka: - 100g zmielonych migdałów - 20g masła- 3 łyżeczki cukruWykonanie:W pierwszym naczyniu połączyć składniki suche: mąkę, cukier, proszek, sodę i sól, a w drugim składniki mokre: jajka, mleko i olej. Mokre składniki przelać do suchych. Wymieszać lekko,  do połączenia się składników. Następnie dodać pokrojone truskawki i ponownie wymieszać. Przygotować kruszonkę: wszystkie jej składniki razem wymieszać i rozetrzeć dokładnie palcami. Formę do muffinek wyłożyć papilotkami. Wypełnić je ciastem i posypać z wierzchu kruszonką. Piec w temperaturze 190 stopni przez około 25 minut. Smacznego :) 