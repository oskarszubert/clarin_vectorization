Skusiłam się na ten przepis, ponieważ jego autorka u siebie na blogu, umieściła go pod nazwą: "Domowa biała czekolada z kawą i orzechami", a jak już kiedyś wspominałam, jest to mój ulubiony rodzaj tego smakołyku. Chciałam się przekonać, czy prezentowany przysmak choć w części będzie go przypominał. I cóż..czekolada to jednak wg mnie nie jest, dlatego też zmieniłam jego nazwę na inną, ale zapewniam Was, że wszyscy wielbiciele słodkości z mlekiem w proszku będą zachwyceni :) Przypomina mi słynny peerelowski blok czekoladowy, tyle, że w wersji bez kakao :) Smaczku dodaje też obecność warstwy kawowej, która jest fenomenalna. Całość bardzo słodka - jedna kosteczka wystarczy, aby zaspokoić chęć na słodycze. Z podanej porcji wychodzi bardzo duża ilość takich kosteczek. Część zamroziłam, tak jak sugerowała autorka przepisu, choć nie wiem czy nie będę musiała niedługo po nie sięgnąć, bo bardzo nam one z mężem zasmakowały :)Jest to moja kolejna propozycja w ramach "Orzechowego Tygodnia" prowadzonego przez Atinę. Składniki (blaszka o wymiarach (33x23):200g masła1 szklanka cukru1 szklanka śmietany 30%400g mleka w proszku (pełne 26,5% tłuszczu)ziarenka z 1/2 laski wanilii2 garście grubo posiekanych orzechów ziemnych4 łyżeczki kawy rozpuszczone w małej ilości wrzącego mlekaWykonanie:W garnku umieścić masło, kremówkę, cukier i wanilię. Chwilę całość podgrzewać, do zagotowania i rozpuszczenia się masła,  cały czas mieszając. Następnie zdjąć z ognia i powoli,  nie przerywając mieszania,  wsypać przesiane mleko w proszku. Masa powinna być jednolita i bez grudek (jeśli takie powstaną, można masę przetrzeć przez sito). Z masy odłożyć 1/3 i dodać do niej rozpuszczoną w mleku kawę - dokładnie wymieszać. Do pozostałych 2/3 masy dodać posiekane orzechy i również wymieszać. Masę białą rozsmarować na blaszce wyłożonej papierem do pieczenia. Na niej rozsmarować masę kawową. Odstawić do stężenia. Pokroić w kwadraty. Smacznego :)﻿ 