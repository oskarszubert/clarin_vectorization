To było moje pierwsze zetknięcie z ciastem drożdżowym. Trochę się tego bałam, bo słyszałam, ze potrafi być ono kapryśne. Myślę jednak, ze jak na debiut nie było tak żle. Rogaliki wyszły smaczne, a nadzienie orzechowe po prostu zwalało z nóg. Przeps na te rogaliki wyszperałam na blogu Majany i Cudawianek.Składniki (na około 32 rogaliki): - 50g drożdży (pół kostki)- szklanka  mleka - 2 łyżki mąki- 6 łyżek cukru- 3 jajka - 4 szklanki mąki- 3/4 szklanki oleju- jajko-nutella, dżem, powidła..itp. jako nadzienieMleko lekko podgrzać, rozrobić w nim drożdze. Dodać dwie łyżki mąki i trzy łyżki cukru. Tak przygotowany rozczyn odstawić w ciepłe miejsce do wyrośnięcia. Do miski przesiać mąkę. Dodać do niej jajka wymieszane z pozostałymi trzema łyżkami cukru. Następnie wlać rozczyn i wymieszać drewnianą łyżką. Dodać olej, wyrobić ciasto i odstawić je do wyrośnięcia w ciepłe miejsce na godzinę. Gdy ciasto podwoi swoją objętość, ponownie je wyrobić. Gotowe ciasto podzielić na cztery części. Każdą z nich cienko rozwałkować, tworząc okrąg. Następnie pokroić na 8 trójkątów (jak pizzę) na każdy nałożyć czubatą łyżeczkę nadzienia i zwijając ku środkowi formować rogaliki.Formę wyłożyć papierem do pieczenia. Ułożyć na niej rogaliki i odstawić na pół godziny w ciepłe miejsce. Nastepnie posmarować je roztrzepanym jajkiem. Piec przez około 20 minut w temperaturze 220 stopni. Ja część swoich rogalików nadziałam masą orzechową z przepisu znalezionego TU. Polecam, bo jest wyśmienita. Nadzienie orzechowe: - 30 dkg posiekanych  orzechów włoskich - 0,5 szkl cukru - 1 szkl bułki tartej  - 1 łyżka miodu płynnego - 1 łyżka rumu lub olejku rumowego - 1 łyżeczka startej skórki z cytryny - 1/3 łyżeczki cynamonu - 2 łyżeczki cukru wanilinowegoOrzechy wymieszać w dużej misce z płynnym miodem, cukrem, skórką z cytryny, bułką tartą, rumem, cynamonem i cukrem wanilinowym. Do powstałej masy wlać wodę  (od 0,5 szklanki do 1 szklanki..trzeba uważać, aby masa nie  zrobiła się za rzadka). Wszystko dokładnie wymieszać, aby powstała jednolita gęsta masa. 