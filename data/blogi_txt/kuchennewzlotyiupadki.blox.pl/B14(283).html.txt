Zwykle mam tak, że jeśli natykam się na jakiś przepis kilkakrotnie i za każdym razem podoba mi się to co widzę, to mogę być pewna, że niebawem zagości ta potrawa i u mnie. Tak było właśnie z tym makaronem. Najpierw zobaczyłam go u Notme, a następnie na stronie z przepisami Jamiego Olivera. Każda wersja czymś się różniła, każda miała inny uniklany składnik. Podobały mi się obie, dlatego zrobiłam sobie własną recepturę i połączyłam oba przepisy. Makaron wyszedł pyszny i na pewno będę często do niego wracać. Zdjęcie nieciekawe, ale makaron którego użyłam całkiem zmieszał się z sosem tworząć kolorową mozaikę. Smaku to na szczęście nie zmieniło.Składniki:- 4-5 papryk (najlepiej różnokolorowe)- dwie cebule- 2 ząbki czosnku- 100ml przecieru pomidorowego - garść zielonych oliwek- natka pietruszki, posiekana- 2 łyżki octu balsamicznego- oliwa- sól, pieprz- starty parmezanWykonanie:Z papryk usunąć gniazda nasienne, pokroić w większą kostkę. Smażyć na oliwie około 15 minut, aż zmiękną. Posypać solą i pieprzem. Dodać posiekaną cebulę i smażyć razem kolejne 10-15 minut. Następnie dorzucić przeciśnięty czosnek i posiekaną natkę pietruszki. Wymieszać wszystko i dusić razem kilka minut. Pod koniec dodać przecier, oliwki oraz ocet balsamiczny. Doprawić do smaku.Makaron gotować w osolonym wrzątku (al dente oczywiście). Ugotowany makaron dodać do gorącego sosu, wymieszać. Podawać z parmezanem. Smacznego :) 