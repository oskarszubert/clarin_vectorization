To był mój piwerwszy raz z quesadillas i z całą pewnością nie ostatni. W ten sposób przygotowana tortilla jest przepyszna i bardzo chrupiąca. W tej wersji, znalezionej u Ireny i Andrzeja, minimum składników: kurczak, ser i pomidor. Wszystko komponowało się idealnie i sprawiło, że mieliśmy wczoraj bardzo smaczny obiad. Myślę, że fajnym dodatkiem byłaby tu jeszcze jakaś salsa lub pikantny sos. Do wypróbowania następnym razem :)Jest to moja kolejna propozycja w ramach akcji "Z widelcem przez kuchnie obu Ameryk" Składniki:2 pszenne tortille 75g sera cheddar, startego na tarce 1 filet z  kurczaka 2 łyżki oliwy z oliwek1 pomidor, pokrojony w plastry (u mnie pokrojony w kostkę i wymieszany z kurczakiem)łyżeczka oregano1 łyżka soku z cytrynysól i pieprzWykonanie: Filet z kurczaka umyć i umieścić w naczyniu. Posypać solą, pieprzem i oregano. Dodać sok z cytryny i oliwę z oliwek. Wymieszać i odłożyć na bok na kilkanaście minut. Zamarynowane kawałki kurczaka smażyć na grillu ok. 1,5 minuty z każdej strony (u mnie patelnia grillowa). Ostudzone mięso pokroić w kostkę. Na dużej patelni rozgrzać odrobinę oliwy i położyć jedną tortillę. Smażyć chwilę, nie ruszając jej, aż stanie się krucha. Następnie posypać  ją startym serem.  Na rozpuszczającym się serze rozłożyć kurczaka wymieszanego z pomidorem. Posypać resztą sera i doprawić solą i pieprzem. Nakryć drugim plackiem tortilli. Smażyć pod przykryciem ok. minuty, po czym przełożyć  quesadille na drugą stronę. Dolać odrobinę oleju po ściankach patelni. Przykryć i zostawić na 1-2 minuty. Zdjąć z ognia i pokroić na 8 trójkątów. Smacznego :) 