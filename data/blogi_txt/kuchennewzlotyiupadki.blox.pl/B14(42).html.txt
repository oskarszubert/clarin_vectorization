Przepyszne ciasto, które przygotowałam widząc w domu dość marnie wyglądające banany. Przepis znalazłam u Usagi, a Ona wyszperała go TUTAJ. Połączyłam oba przepisy i wyszło prawidziwe "niebo w gębie". Ciasto długo było świeże, wilgotne, mocno czekoladowe z wyczuwalną nutką bananów. Mój mąż się w nim zakochał :) Polecam, nawet bardzo :)Jest to moja propozycja w ramach "Czekoladowego Weekendu", którego pomysłodawczynią jest Bea, w tym roku wyjątkowo zastępowana przez Atinkę.Składniki:180 g cukru (dałam cukier brązowy)180 g mąki1 łyżeczka cynamonu1/2 łyżeczki sody3/4 łyżeczki proszku do pieczenia1 jajko150 g czekolady deserowej50 ml oleju roślinnego50 ml szklanki ciepłej wody100 ml mleka2 zmiksowane bananyPolewa: 1 tabliczka gorzkiej czekolady70 ml kremówki1 łyżeczka masłaWykonanie:W garnku na małym ogniu rozpuścić czekoladę z olejem. Zdjąć z ognia, dodać wodę i mleko. Do drugiego naczynia wrzucić wszystkie sypkie składniki i wymieszać. Dodać rozpuszczoną czekoladę, jajko oraz banany i połączyć składniki łyżką. Gotowe ciasto wylać do tortownicy (średnica: 20-23 cm) nasmarowanej masłem i wysypanej bułką tartą. Piec w temperaturze 180°C do suchego patyczka około 40 - 50 minut.Polewa: Kremówkę i masło doprowadzić do wrzenia. Zestawić z ognia i wsypać, połamaną na kostki, czekoladę. Odstawić na kilka minut. Gdy czekolada się rozpuści, mieszać chwilę trzepaczką.Gotowe ostudzone ciasto oblać polewą czekoladową i posypać wiórkami kokosowymi. Smacznego :) 