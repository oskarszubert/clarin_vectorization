Pierwszy raz robiłam knedle z owocami. I od razu porwałam się na takie z mąki pełnoziarnistej, czyli trochę inne w smaku niż te z mąki pszennej. Były dobre. Z ciastem nie miałam żadnego problemu: łatwo się je wyrobiło i później formowało z niego knedle. Jest to przepis zgodny z metodą Montignaca (potrawa węglowodanowa). Przepis znalazłam u Reve82. Zamiast jagód i jeżyn do środka dałam truskawki, a w miejsce sosu z jogurtu dałam zmiksowane owoce z odrobiną fruktozy. Z podanej ilości składników otrzymałam dwie porcje knedli, takie jak na zdjęciu. Jedną zjadłam od razu, a drugą zamroziłam.Składniki:250g sera twarogowego chudego 0%2 łyżki mleka odtłuszczonego1 białko1 szklanka mąki pełnoziarnistejpłaska łyżeczka soliowoce (u mnie truskawki; ale mogą być też np. jagody z łyżeczką fruktozy)Wykonanie:Ser rozetrzeć,  dodać białko, mleko, sól i mąkę. Zagnieść ciasto (można w miarę potrzeby dolać mleka lub dosypać mąki). Z ciasta uformować wałek i podzielić go na ok.15 części. Każdą część rozwałkować na okrągły placuszek, na środek każdego wyłożyć owoce. Uformować zgrabne kulki i dokładnie je skleić. Gotowe knedle wrzucić do  osolonego wrzątku i gotować ok.5-8 minut od wypłynięcia. Podawać np. z sosem truskawkowym. Smacznego :) 