Ciekawy pomysł na przyrządzenie kurczaka. Bałam się połączenia mięsa z ciastkami, ale wyszło całkiem smacznie. Kurczak, dzięki marynowaniu w jogurcie jest niezwykle soczysty i miękki, panierka zaś okazała się przyjemnie chrupiąca. Przepis znalazłam u Majanki, ona zaś wyszperała go na blogu Na Grabinie. Jest to receptura Nigelii Lawson. Składniki:- 1 filet z kurczaka- 1 jogurt naturalny- paczka krakersów- sól, pieprz (u mnie dodatkowo słodka papryka) Wykonanie:Mięso umyć, osuszyć, pokroić na mniejsze kawałki. Doprawić je przyprawami i  zalać jogurtem naturalnym. Zostawić na minimum godzinę w lodówce. Krakersy pokruszyć. Obtaczać w nich kawałki mięsa wyciągnięte z jogurtu. Piec przez około 25 minut w piekarniku nagrzanym do 180 stopni. Smacznego:) 