Sałatka ta powstała, że tak powiem, z potrzeby chwili. Rozmrażałam lodówkę i znalazłam w zamrażarce woreczek ugotowanej kiedyś tam ciecierzycy. Dobrałam do niej resztę składników, wymieszałam i podałam w ramach kolacji. Smakowało, nawet bardzo. Opierałam się (jeśli można tak to nazwać) na dwóch przepisach znalezionych TU i TU.  Sałatkę tą dodaję do "Baru Sałatkowego" prowadzonego przez Pelę. Składniki: - ciecierzyca wcześniej ugotowana lub puszka gotowej ciecierzycy, odsączonej (nie wiem ile jej użyłam, myślę że było jej ok.  1,5 szklanki)- pół dużego ogórka- 2 pomidory- kilka rzodkiewek- czerwona cebula- papryka ( u mnie żółta)- posiekana natka pietruszkiSos: - 3-4 łyżki oliwy z oliwek- łyżka soku z cytryny- łyżka octu winnego- 2 przeciśnięte ząbki czosnku- sól, pieprzWykonanie:Ogórek i rzodkiewki pokroić w plasterki, pomidory i paprykę w większą kostkę, cebulę w półplasterki.  Połączyć w misce pokrojone warzywa z ciecierzycą i natką pietruszki. Polać sosem przygotowanym z podanych składników, wymieszać. Odstawić na chwilę, aby wszystkie smaki się przegryzły. Smacznego :) 