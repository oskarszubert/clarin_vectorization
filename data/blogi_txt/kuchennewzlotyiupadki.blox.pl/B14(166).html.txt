Przepis na kopytka na moim blogu jest już od dawna. Tym razem dodałam do podstawowej wersji szpinak oraz marchewkę, uzyskując ładne kolorowe kluseczki, które z pewnością spodobają się dzieciaczkom. Jest to fajny sposób na przemycenie im nie zawsze lubianych warzyw. Z ciasta formowałam kopytka o tradycyjnym kształcie, ale można również np. powykrajać z niego fantazyjne kształty za pomocą foremek. Szpinakowe gwiazdki lub marchewkowe kwiatki na pewno zachęcą niejadka do zjedzenia obiadu :)Składniki:1 kg ziemniakówłyżka mąki ziemniaczanejmąka pszenna (ilość zależy od rodzaju ziemniaków; ja dodaję ok. 2 szklanek, wyrabiam ciasto, po czym ewentualnie dosypuję więcej, jeśli uznam to za konieczne; mąki należy dodać tyle,   aby uzyskać ciasto, które łatwo będzie można kroić nożem.)jajkosól, pieprz100-150 g mrożonego szpinakułyżka masła1-2 ząbki czosnkugałka muszkatołowa3-4 marchewkimożna dodać pół łyżeczki kurkumyWykonanie: Ziemniaki ugotować. Jeszcze ciepłe dokładnie rozgnieść,   ostudzić (można przygotować je poprzedniego dnia). Do zimnych   ziemniaków dodać mąkę ziemniaczaną i pszenną, sól i jajko. Zagnieść   ciasto, podsypując ewentualnie dodatkowo mąką. Szpinak podsmażyć na maśle. Odparować większość wody. Dodać czosnek. Doprawić solą, pieprzem i gałką. Wystudzić.Marchewki obrać. Ugotować lub upiec je do miękkości. Zmiksować w blenderze. Można dodać trochę kurkumy do podkreślenia koloru. Powstałą papkę wystudzić.Ciasto na kopytka podzielić na dwie części. Do jednej dodać przygotowany szpinak, do drugiej masę marchewkową. Każdą część dokładnie wyrobić, podsypując obficie mąką. Z ciasta   formować wałeczki, delikatnie je rozpłaszczyć ręką i kroić skośnie na   kopytka. Gotowe kopytka wrzucać partiami na wrzącą i osoloną wodę.   Gotować przez 2-3 minuty od wypłynięcia. Smacznego :) 