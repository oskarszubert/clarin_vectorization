Fenomenalne danie :) Jadłam je po raz pierwszy w życiu i zakochałam się w nich momentalnie. Przepis znalazłam u Atinki, Ona zaś posiłkowała się przepisem podanym przez Bajaderkę. Przyrządza się je bardzo łatwo i wyjdą nawet takiemu laikowi jak ja, który zarówno pierogi, jak i kopytka, przygotował własnoręcznie zaledwie dwa razy w życiu i ani razu nie osiągnął w tej dziedzinie pełnego sukcesu :) Z tymi kluskami jednak poszło mi całkiem dobrze. Wyszły bardzo smaczne. Ostatnia, czwarta partia tych kluseczek okazała się tą najlepszą. Rozpływała się wprost w ustach, bo wiedziałam już, że nie należy przesadzać z mąką, ani ze zbyt długim wyrabianiem ciasta. Kształt też był w miarę odpowiedni, gdyż w końcu zaczęłam kroić odpowiednie małe kawałki. Ech..piękny, zielony kolor, cudny smak..Zgłodniałam :))Składniki:225 g sera ricotta1,5 szklanki mąki1 duże jajkopół szklanki startego parmezanu1 łyżeczka soli500 g świeżego szpinakuSos:5 łyżek masła4-5 listków świeżej szałwiipół szklanki startego parmezanusól, pieprz do smakuWykonanie:Szpinak przebrać, dokładnie umyć, wrzucić do wrzątku i podgotować przez około 3 minuty. Przełożyć na durszlak, dobrze odsączyć i wystudzić. Kiedy już lekko wystygnie bardzo dobrze wycisnąć - tak, żeby prawie wody w nim nie zostało i drobniutko posiekać. W misce wymieszać ricottę (jeżeli jest bardzo mokra, odsączyć ją na sitku), starty parmezan, szpinak, jajko i sól. Dodać 1 szklankę mąki i wymieszać. W razie potrzeby dosypywać pozostałą mąkę, ale tylko tyle, aby uzyskać miękkie i niezbyt klejące ciasto (nie wyrabiać ciasta za długo, bo kluseczki będą twarde i gumiaste).Gotowe ciasto podzielić na 4 części i z każdej z nich utworzyć cienki wałeczek (na grubość palca) i pokroić na małe, dwucentymetrowe kluseczki. Wrzucać na lekko osolony wrzątek i gotować 1 - 2 minuty, aż zaczną wypływać na powierzchnie.W międzyczasie przygotować sos. Masło rozpuścić, dodać do niego całe listki szałwii, lekko przyprawić sola i pieprzem. Gotowe kluseczki przełożyć do ogrzanej miski, polać sosem, posypać startym parmezanem i podawać. Smacznego :) 