Zostałam obdarowana w weekend dużym wiadrem wiśni oraz porzeczek. Zrobiłam po kilka słoików pysznego dżemu, orzeźwiający kompot, trochę owoców zamroziłam na zimę,  a resztę wykorzystałam do ciasta. Przepis na nie znalazłam u Atiny. U niej znalazły się w nim czarne i czerwone porzeczki, ja wykorzystałam tylko czerwone, a na wierzchu dodatkowo poukładałam wiśnie. Wyszło pysznie - idealny letni wypiek do popołudniowej kawy. Jest to moja propozycja w ramach zabawy "W wiśniowym sadzie" prowadzonej przez Mirabelkę oraz "Porzeczkowo" prowadzonej przez Kalinkę130.Składniki:1 i 1/2 szklanki mąki pszennej tortowej1/2 szklanki mąki ziemniaczanej4 jajka1 szklanka oleju (dałam 3/4 szklanki)3/4 szklanki cukru1 łyżeczka proszku do pieczenia2 łyżeczki cukru waniliowego 1 i 1/2 szklanki porzeczek czerwonych (dałam 2 szklanki porzeczek do środka i 2 garście na wierzch)1 i 1/2 szklanki porzeczek czarnych (zamiast nich dałam kilkanaście wiśni)ewentualnie cukier puder do posypaniaWykonanie:Jajka ubić z cukrem i cukrem waniliowym na puszystą masę. Dodać olej i wszystko razem zmiksować. Stopniowo dodawać mąkę wymieszaną z proszkiem do pieczenia i najlepiej przesianą przez sitko. Całość delikatnie mieszać łyżką. Dwie szklanki porzeczek dokładnie wymieszać z dwoma łyżkami mąki, a następnie dodać je do ciasta i ostrożnie wymieszać. Przygotowane ciasto wyłożyć do blaszki o wymiarach 24x24 cm,  nasmarowanej masłem i wysypanej bułką tartę lub wyłożonej papierem do pieczenia. Na wierzchu ciasto równomiernie rozsypać pozostałe porzeczki i wiśnie. Piec w piekarniku nagrzanym uprzednio do 180 stopni, przez 30-40 minut (do tzw. suchego patyczka). Po ostudzeniu posypać cukrem pudrem. Smacznego :) 