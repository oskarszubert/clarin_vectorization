Przepyszna zupa..od kiedy znalazłam na nią przepis na blogu Lepszy smak, robiłam ją już wiele razy. Zaryzykowałam nawet i zrobiłam ją na obiad dla teściów. Smakowało. Jest to aktualnie moja ulubiona zupa-krem. Zajmuje to zaszczytne miejsce ex aequo z kremem marchewkowym. Polecam ją wszystkim, których znam. Idealna, gdy nie wiemy jak spożytkować nadmiar cukinii w domowym ogródku, choć zdarzyło mi się nawet specjalnie dla niej kupować te warzywo zimą, kiedy jej cena w pobliskim warzywniaku przyprawiała o palpitację serca. Zawsze robię z podwójnej porcji. Nigdy nie skusiłam się na podanie jej z pesto czy cukiniowymi wstążkami, jak proponuje autorka, ale spróbowałam bazyliowego jogurtu i było to bardzo smaczne połączenie. Do wstążek i pesto pewnie też się przekonam :) Od siebie dodałam tylko dużą ilość suszonego oregano i bazylii. Gorąco polecam :) Składniki:2 średnie cukinie1 duża cebula2-3 ząbki czosnku1-1,5 litra bulionu (lub przegotowanej wody)oliwa z oliweksól i pieprz1-2 łyżki soku z cytrynysuszona bazylia i oregano (to już mój dodatek)Jogurt bazyliowy:1 mały kubeczek jogurtu naturalnegogarść liści bazyliisól, pieprz do smakuWykonanie:Cukinie umyć. Razem z  obraną cebulą i czosnek pokroić  w grubą kostkę. Naczynie żaroodporne wysmarować oliwą i włożyć do niego wymieszane warzywa. Oprószyć solą, pieprzem oraz suszonymi ziołami i skropić oliwą. Piec ok. 20-25 minut w piekarniku  nagrzanym do 190-200 stopni, aż warzywa lekko się zarumienią. Upieczone warzywa przełożyć do garnka, zalać gorącym bulionem (lub wodą) i gotować 5-10 minut. Całość dokładnie zmiksować i doprawić do smaku solą, pieprzem i sokiem z cytryny.Jogurt naturalny zmiksować z bazylią. Doprawić do smaku solą i pieprzem. Podawać z zupą. Smacznego :) 