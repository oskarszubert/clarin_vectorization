Jeszcze przed świętami udało mi się upichcić naprawdę pyszny obiad, który wypatrzyłam u Cudawianki. Chili con carne czyli w wolnym tłumaczeniu "papryki z mięsem" to danie rozpowszechnione w państwach Ameryki. Jak większość znanych mi osób, początkowo łączyłam je tylko z Meksykiem, jednak jak wskazują różne źródła, można w tej potrawie przypatrywać się także korzeni teksańskich. Jakkolwiek by nie było, faktem jest, że potrawa jest prosta i szybka w wykonaniu, rozgrzewająca, a dodatek czekolady, nadaje jej ciekawy i niepowtarzalny smak. Na początku bałam się i dodałam tylko jedną kostkę, jednak po spróbowaniu bez wahania dorzuciłam drugą. Niezdecydowanym naprawdę polecam gorąco taki mały eksperyment :)  Potrawę tę dodaję do akcji Ireny i Andrzeja "Z widelcem przez kuchnie obu Ameryk". Składniki:- 250g miesa mielonego wołowego (u mnie prawie 400g mięsa wieprzowo- wołowego)- czerwona papryka- czerwona papryczka chili- czerwona cebula- puszka czerwonej fasoli- puszka pomidorow- 300 ml bulionu wołowego (może być z kostki; ja następnym razem dam jednak trochę mniej)- 2 kosteczki gorzkiej czekolady- słodka papryka, pieprz, oregano, sól, kumin (wtedy nie miałam, ale już go posiadam, więc następnym razem na pewno go dodam :))- oliwa do smażenia- u mnie dodatkowo natka pietruszki do posypaniaWykonanie:Na patelni rozgrzać oliwę, podsmażyć na niej mięso mielone. Gdy zrązowieje, dodać do niego pokrojone w kostkę cebulę i paprykę oraz bardzo drobno posiekaną papryczkę chili. Smażyć razem przez kilka minut, mieszając od czasu do czasu. Gdy cebula będzie miękka, zawartość patelni przełożyć do garnka. Dodać bulion, puszkę pomidorów oraz puszkę czerwonej fasoli. Doprowadzić do wrzenia, a następnie gotowac pod przykryciem na mniejszym ogniu przez około 20 minut. Doprawić do smaku i dorzucić dwie kostki gorzkiej czekolady. Całość gotować pod przykryciem kolejne kilkanaście minut,  aż danie nabierze odpowiedniej konsystencji i smaku. Posypać posiekaną natką pietruszki. Podawać z ryżem lub pieczywem. Smacznego :) 