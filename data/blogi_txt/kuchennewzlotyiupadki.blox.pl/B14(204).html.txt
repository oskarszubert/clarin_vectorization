Tym pysznym kurczaczkiem kusiła swego czasu Atinka, która wyszperała nań przepis na blogu Passionfruit. Jakiś czas później widziałam go również u Edysi i Iwonki. Ponieważ wszędzie filet ten prezentował się apetycznie i zbierał same pozytywne opinie, postanowiłam przyrządzić go i ja. Wybór był trafny. Tak przyrządzony kurczak bardzo nam smakował. No i przygotowanie go nie zajęło zbyt wiele czasu, co ostatnimi czasy jest dla mnie teraz dość ważne. Podałam go z ziemniakami i brukselką.  Wyszedł z tego całkiem smaczny obiad :)Składniki: - 2 filety z kurczaka- 3 łyżki majonezu- 3 łyżki musztardy Dijon- garść startego żółtego sera- bułka tarta- przyprawy ( ja użyłam soli, pieprzu i słodkiej papryki)Wykonanie:Filety umyć, lekko rozbić i oprószyć przyprawami. Ułożyć na blasze wyłożonej folią do pieczenia (ja ułożyłam je po prostu w nasmarownym masłem, odkrytym naczyniu żaroodpornym). Majonez, musztardę oraz ser wymieszać razem i nałożyć dość grubą warstwą na filety. Posypać je z wierzchu bułką tartą. Piec w temperaturze 200 stopni, do uzyskania złotobrązowego koloru (u mnie około 30 minut). Smacznego :) 