Kusiła mnie odkąd pamiętam, ale wydawało mi się, że to nie moja liga i pozostaje mi tylko ślinienie się na jej widok, kiedy tylko zobaczę ja na czyimś blogu. Któregoś dnia poczęstowała mnie nią moja kuzynka. Pamiętam, że bardzo mnie zaskoczyła. Jej beza była piękna: idealna i bardzo smaczna. Wzięłam od niej przepis, uzbierałam potrzebną ilość białek i spróbowałam powtórzyć jej sukces. Zrobiłam wszystko zgodnie z przepisem: beza ładnie wyrosła, lekko się zarumieniła i wzorcowo popękała. Niestety, po jej przekrojeniu okazało się, że w środku była kompletnie wyschnięta. Wiedziałam już, że muszę piec ją zdecydowanie krócej. Odczekałam jakiś czas, znów nazbierałam zamrożonych białek i przystąpiłam do kolejnej próby. Tym razem piekłam bezę z 5 białek, a czas pieczenia skróciłam do godziny. I wyszło świetnie. Prezentowała się ładnie zarówno z wierzchu, jak i po przekrojeniu. Myślę, że z każdym kolejnym razem będzie już łatwiej :)W przepisie od mojej kuzynki nie było mąki ziemniaczanej. Ja ją dodałam, bo widziałam ją w wielu przepisach na Pavlovą, m.in. u Dorotus.W pieczeniu bezy ważna jest znajomość własnego piekarnika. U jednych osób podany czas lub temperatura mogą być za wysokie lub za niskie i trzeba wtedy dostosować je odpowiednio do własnego sprzętu.Składniki:6 białek (dałam 5)300g cukru (dałam 250g)łyżka octu winnegołyżeczka mąki ziemniaczanej500 ml kremówki2 łyżki cukru pudruowoce (u mnie świeże maliny i borówki)2 kostki gorzkiej czekoladyWykonanie:Białka ubić na sztywno. Pod koniec ubijania dodawać powoli po łyżce cukru.  Na koniec dodać łyżkę octu winnego i mąkę ziemniaczaną. Blachę od piekarnika wyłożyć papierem do pieczenia. Na nim narysować okrąg (średnica ok. 24-26 cm). Na narysowany okrąg wyłożyć ubite białka. Tak przygotowaną blaszką włożyć do piekarnika nagrzanego do 180 stopni. Piec w tej temperaturze bezę przez ok. 5 minut, po czym bez otwierania piekarnika zmniejszyć temperaturę do 150 stopni i piec jeszcze ok. godziny (wg przepisu mojej kuzynki, beza z 6 białek powinna być pieczona 1h i 15 minut, u Dorotus: 1,5 h - parametry te trzeba dostosować do możliwości własnego piekarnika).  Gotową bezę studzić w uchylonym piekarniku.Kremówkę mocno schłodzić. Ubić ją na sztywno z cukrem pudrem. Gotową bitą śmietanę wyłożyć na upieczoną bezę, tuż przed samym podaniem. Udekorować owocami i ew. posypać startą gorzką czekoladą. Smacznego :)Zdjęcie przekroju nie zachwyca, ale robiłam je w pośpiechu, bo nie mogliśmy doczekać się degustacji ;) 