Przepyszny krem o smaku korzennych ciasteczek. Przepis na niego znalazłam na blogu Słodka magia od kuchni. Zrobiłam go w sumie po 15 minutach od zobaczenia, bo tak się składało, że miałam wszystkie składniki w domu i chwilę wolnego czasu. Wyszedł cudnie..dość mocno słodki, ale kwaskowate powidła od teściowej, przełamały idealnie tę słodycz. Świetnie smakuje z chrupiącą bułeczką, grzanką czy jako nadzienie do naleśników. Ale najlepszy wyjadany łyżeczką prosto ze słoiczka..polecam :)Jest to moja propozycja w ramach Cudawiankowej zabawy "Świąteczne prezenty 2012". Składniki:150g ciasteczek speculoos50g białej czekolady40g czekolady deserowej60g miodu20g brązowego cukru100ml mlekaok. 150g powideł śliwkowych50ml olejuWykonanie:Ciasteczka ułożyć na blasze i podpiec przez 10 minut w piekarniku rozgrzanym do 150 stopni. Ostudzone ciastka zmielić na proszek. Miód, mleko i cukier podgrzewać w garnuszku do zagotowania, cały czas mieszając. Gorącym płynem zalać zmiksowane ciasteczka z połamaną na kawałki czekoladą i mieszać tak długo, aż czekolada się rozpuści, a masa stanie jednolita. Dodać powidła, wymieszać. Dolać olej i ponownie dokładnie wymieszać. Gotowy krem przełożyć do słoika i pozostawić do ostygnięcia. Przechowywać w lodówce. Smacznego :) 