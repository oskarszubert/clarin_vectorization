Uwielbiam naleśniki z nutellą oraz wszelkimi czekoladowymi kremami. Szukałam jej zamiennika, którego mogłabym bez problemu używać na diecie. Zrobiona latem nutella ze śliwek jest smaczna, ale troszkę się już mi przejadła. Poszperałam troszkę w sieci i znalazłam to cudo. Czekoladowy serek wg przepisu podanego przez Reve82 jest przepyszny :) Reve82 znalazła przepis na forum Zuzla, a tam z kolei jako źródło podają TEN blog. Krem pasuje idealnie do wspomnianych już naleśników, ale dobrze smakuje też na kanapce. Składniki:100g serka białego homogenizowanego (0% tłuszczu)5 - 6 łyżek odtłuszczonego mleka w proszku1 łyżka kakao1 łyżka fruktozy (lub syrop z agawe do smaku)kilka kropli ekstraktu waniliowego2 łyżki mleka chudego (dodawać partiami - ja całkiem pominęłam)Wykonanie:Wszystkie składniki dobrze wymieszać. Płynne mleko dodawać partiami na końcu, tak aby otrzymać pożądaną konsystencję serka. Ilość fruktozy oraz kakao również można zmienić pod siebie. Całość schłodzić w lodówce przez kilka godzin, a najlepiej przez noc. Smacznego :) 