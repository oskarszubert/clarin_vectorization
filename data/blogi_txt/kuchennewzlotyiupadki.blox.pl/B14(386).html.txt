Jednym z moich postanowień dotyczących truskawkowej zabawy, było spróbowanie tych owoców nie tylko na słodko, ale również w bardziej wytrawnej postaci. Zakupiłam więc szpinak, mozzarellę i wykonałam błyskawiczną sałatkę, z truskawkami i sosem balsamicznym na dodatek. Powiem krótko: niebo w gębie :) Naprawdę nie wiedziałam, że takie połączenie składników, aż tak mi posmakuje. Miłe zaskoczenie :) Polecam jako kolację lub drugie śniadanie.Przepis na tę sałatkę zaczerpnęłam z Kwestii Smaku. Moją jedyną modyfikacją w tym przypadku było dodanie płatków migdałowych. Autorka proponuje, aby sałatkę podawać ułożoną na talerzu w warstwy, z sosem w dzbanuszku obok. Ja jednak wybrałam drugą wersję czyli wymieszanie składników i polanie ich sosem. Składniki:- młody szpinak (dałam dwie garście)- kilka plastrów mozzarelli- kilka truskawek- łyżka płatków migdałowych (to już mój dodatek)- łyżka dżemu truskawkowegoSos: - łyżka octu balsamicznego- 3 łyżki oliwy z oliwek- sól morskaWykonanie: Składniki sosu dokładnie połączyć. Dodać do niego dżem, wymieszać. Na talerzu umieścić umyty i przebrany szpinak, plastry mozzarelli i pokrojone w kawałki truskawki. Posypać całość płatkami migdałowymi i skropić sosem. Podawać od razu :) Smacznego :) 