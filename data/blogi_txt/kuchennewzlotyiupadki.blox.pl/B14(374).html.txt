Im cieplej robi się za oknami, tym mniejszą mam ochotę na gotowanie. W mojej kuchni królować zaczynają lekkie dania i sałatki. Caprese pojawia się w niej szczególnie często..Tradycyjna włoska sałatka, barwami nawiązująca do włoskiej flagi. Soczyste pomidory, miękka mozzarella i aromatyczna bazylia...Czego chcieć więcej? :) Sałatka zgodna jest również z metodą Montignac, więc osoby na diecie śmiało mogą po nią sięgać, jako po posiłek tłuszczowy. Sałatkę tą dodaję do akcji "Śniadania majowe" prowadzonej przez Mico. Składniki: - dwa małe soczyste pomidory lub jeden większy- kulka sera mozzarella- listki bazylii- oliwa z oliwek- sól, pieprz- ja dodałam również suszoną bazylię i oregano, ale nie jest to konieczny dodatekWykonanie:Pomidory oraz mozzarellę pokroić w średniej grubości plastry. Ułożyć ja na przemian na płaskim talerzu. Ozdobić listkami bazylii, doprawić solą, pieprzem i oliwą. Można dodatkowo posypać oregano i suszoną bazylią (ja wymieszałam oliwę z suszonymi przyprawami i tym polałam sałatkę). Podawać np. z ciabattą lub chrupiącą bagietką. Smacznego :) 