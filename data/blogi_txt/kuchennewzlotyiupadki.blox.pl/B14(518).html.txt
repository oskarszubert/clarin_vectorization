To zdecydowanie najlepsza zupa z dynią jaką miałam okazję jeść, a jadłam ich już kilka. Smakowała ona również mojemu mężowi oraz córce. Dyni towarzyszy tu soczewica oraz por. Świetne połączenie, choć na pierwszy rzut oka wydaje się dość dziwne. Od siebie dodałam odrobinę curry i pominęłam moczenie soczewicy, gdyż nigdy tego nie robię i uważam, że ona tego nie wymaga. Spróbujcie..jestem pewna, że zakochacie się w niej tak jak ja :) Przepis dodaję do Festiwalu Dyni prowadzonego przez Beę,  a wyszperałam go na blogu Gdy w brzuchu burczy.Składniki:ok. 1,5 kg dyni2 średnie pory1,5 l wody lub bulionu (u mnie bulion)3/4 szklanki czerwonej soczewicy1 marchew (dałam dwie)1 pietruszkaczubata łyżeczka startego na drobnej tarce imbirusól, pieprz, majeranek, gałka muszkatołowa3 listki laurowe4 ziarenka ziela angielskiego3 duże ząbki czosnkugarść posiekanej natki pietruszki10 łyżek oleju rzepakowego lub oliwyWykonanie:Dynię obrać, oczyścić z pestek i włókien, pokroić w dużą kostkę. Wymieszać ją z 5 łyżkami oleju, posypać szczyptą soli i piec na blaszce   wyłożonej pergaminem w piekarniku nagrzanym do 200 stopni przez ok. 40 minut (do momentu aż się zezłoci). Przestudzić. Marchew i pietruszkę obrać i zetrzeć na tarce o grubych oczkach. Smażyć je razem w garnku na 2 łyżkach oliwy przez kilka minut. Dodać starty imbir, liście laurowe i ziele angielskie. Zalać całość 1,5 l wody lub bulionu. Zagotować.  Do zupy dodać przepłukaną soczewicę. Gotować ok. 20 minut (do momentu, aż soczewica zmięknie). W międzyczasie pokroić białą część pora na cienkie paski. Poddusić go na 3 łyżkach oleju przez kilka minut, aż się zeszkli. Do pora dodać upieczoną wcześniej dynię. Całość zmiksować na gładką masę (jeśli puree jest zbyt suche, dodać odrobinę płynu z gotującej się zupy). Puree z dyni i pora dodać do garnka z zupą.  Doprawić czosnkiem, curry, majerankiem, solą i pieprzem. Na koniec dodać posiekaną natkę pietruszki. Smacznego :) 