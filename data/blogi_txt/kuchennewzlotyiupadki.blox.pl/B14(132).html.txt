Aromatyczna i rozgrzewająca zupa, na którą przepis znalazłam u Mirabelki. Określenie "dal" (czasami można spotkać również nazwę "dhal") wywodzi się z Indii i stosuje się je ogólnie do produktów z rodziny grochowatych, jak również do potraw z nich przyrządzonych. Sama zupa jest dość smaczna, choć zapewne nie każdemu takie smaki przypadną do gustu. Od siebie dodałam łyżkę przecieru pomidorowego, a świeżą kolendrę zamieniłam na suszoną. Jest to również dobra propozycja dla osób będących na diecie Montignaca.Dal dodaję do akcji "Z widelcem po Azji" zorganizowaną przez Irenę i Andrzeja. Składniki:1,5 szklanki czerwonej soczewicy1 cebula (dałam dwie)4 ząbki czosnku1 duży pomidor1 łyżka klarowanego masła lub oleju (u mnie olej)4 szklanki bulionu warzywnego1 płaska łyżeczka kuminu1 płaska łyżeczka garam masalapół łyżeczki pieprzu cayennepół łyżeczki kurkumy (dałam prawie całą płaską łyżeczkę)posiekana świeża kolendra (dałam suszoną kolendrę)od siebie dodałam łyżeczkę przecieru pomidorowego  Wykonanie:Posiekaną cebulę zeszklić na oleju lub maśle. Dodać posiekany czosnek i wszystkie przyprawy: kumin, garam masalę, pieprz cayenne oraz kurkumę. Smażyć razem przez chwilę, cały czas mieszając. Dodać opłukaną na sitku czerwoną soczewicę. Zalać wszystko bulionem i gotować, aż soczewica będzie miękka i zacznie się rozpadać (około 30-35 minut). W połowie gotowania dodać sparzonego pomidora, bez skórki i pestek, pokrojonego w kostkę oraz przecier pomidorowy. Na koniec doprawić do smaku solą i pieprzem, posypać kolendrą. Smacznego :) 