Soczewicę najczęściej do tej pory jadałam w zupie. Ostatnio jednak szukam dla niej też innych zastosować. Stąd właśnie pieczony niedawno pasztet, jak i dzisiejsze klopsiki. Te pieczone, wegetariańskie kotleciki wszystkim nam bardzo smakowały.   Niestety, nie miałam w domu masła orzechowego, więc go tym razem nie   dodałam, ale koniecznie muszę zrobić to danie ponownie z udziałem tego   składnika, bo strasznie ciekawa jestem, jak taki sos będzie smakował. Robiłam z 1,5 porcji i od siebie dodałam jeszcze pół kartonika przecieru pomidorowego. Przepis znaleziony u Mirabelki.Update: Wersja z masłem orzechowym dużo lepsza :) Polecam wypróbować :) Składniki:2/3 szklanki czerwonej soczewicy1 jajko1 łyżka mielonego siemienia (pominęłam)3-4 łyżki bułki tartej (dałam więcej, chyba z 6 łyżek)1 cebula 1 ząbek czosnku (dałam dwa)1 puszka krojonych pomidorów (dodałam jeszcze pół kartonika przecieru pomidorowego)1 kopiasta łyżka masła orzechowego (pominęłam)½ szklanki bulionu warzywnego1 płaska łyżeczka musztardy1 łyżeczka przyprawy garam masala1 łyżeczka przyprawy curry1/2 łyżeczki pieprzu cayennesól i pieprz1 łyżka olejunatka pietruszkiWykonanie:Cebulę drobno posiekać i zeszklić na odrobinie oleju. Soczewicę przepłukać i ugotować w osolonej wodzie do miękkości (ok. 15-20 minut). Odcedzić na sitku, przełożyć do miski i zmiksować blenderem. Dodać jajko, połowę podsmażonej cebuli, mielone siemię i tyle bułki tartej, aby powstała dość gęsta masa. Dodać przyprawę garam masala, sól i pieprz do smaku oraz szczyptę posiekanej natki pietruszki. Wilgotnymi dłońmi formować kulki wielkości orzecha włoskiego i kłaść je na blasze wyłożonej papierem do pieczenia. Piec w 180 stopniach przez 15-20 minut.Przygotować sos. Na patelnię z resztą cebuli wylać pomidory w puszce, przecier i bulion warzywny, dodać masło orzechowe, przeciśnięty przez praskę czosnek, musztardę, curry, pieprz cayenne oraz sól i pieprz do smaku. Wszystko razem gotować, mieszając, ok. 10 minut. Upieczone klopsiki dodać do sosu i jeszcze chwilę gotować, aż sos się odpowiednio zagęści. Przed podaniem posypać po wierzchu natką pietruszki. Smacznego :) 