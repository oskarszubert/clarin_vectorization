Tę zapiekankę czasami na obiad przygotowuje mój małżonek. Naprawdę bardzo smaczne danie. Jedne z tych, które powstaje pod wpływem tego, co akurat znajduje się w lodówce. Zdjęcia przeleżały na dysku dość długi okres czasu, ale w końcu postanowiłam się nad nimi zlitować i zamieścić ten przepis :)Składniki:2 torebki ugotowanego ryżupuszka zielonego groszku2 cebulekilka większych pieczarekpapryka2 pomidoryfilet z kurczaka150 g startego żółtego sera1/3 szklanki bulionusól, pieprz, słodka papryka, masło do wysmarowania formy, oliwa do smażeniaWykonanie:Kurczaka pokroić w kostkę, oprószyć solą, pieprzem i słodką papryką i podsmażyć na oliwie. Zdjąć z patelni i wrzucić na nią pokrojone w plasterki pieczarki oraz posiekaną cebulę. Smażyć razem chwilę, po czym dodać pokrojoną w paski paprykę. Wszystko wymieszać i smażyć kilka minut. Zdjąć z ognia. W dużym naczyniu wymieszać podsmażone warzyw z ugotowanym ryżem, kurczakiem oraz zielonym groszkiem. Doprawić wszystko do smaku solą i pieprzem, wymieszać. Ryż z dodatkami wyłożyć do żaroodpornej formy posmarowanej masłem i  polać bulionem. Na wierzchu ułożyć pokrojone w plastry pomidory i posypać  startym serem żółtym. Zapiekać 30 minut w temperaturze 180 stopni. Smacznego :) 