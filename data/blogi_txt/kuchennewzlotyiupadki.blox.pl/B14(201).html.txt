Niby zwykły kurczak w zwykłym pomidorowym sosie. Na pierwszy rzut oka totalna nuda, prawda? Ale zapewniam Was, że w przypadku tego dania, o nudzie nie może być mowy. Kurczak jest miękki i soczysty, sos dzięki dodatkowi mascarpone kremowy i delikatny. No i oliwki jako przysłowiowa kropka nad i. Dużą zaletą jest na pewno szybkość wykonania. Całość podałam z makaronem. Smakowało. Pewnie będzie kiedyś powtórka :) Przepis znalazłam na blogu Kwestia Smaku. Składniki:3 pojedyncze piersi kurczakasól morska i świeżo zmielony pieprz2 łyżeczki słodkiej papryki w proszku1 łyżka oliwy z oliwek lub olejuSos: 1 puszka pomidorów pokrojonych, bez skórek (dałam 700 ml passaty pomidorowej)3 łyżki sera mascarpone (dałam 4 duże łyżki)1 łyżka oliwy z oliwek1 mała cebula1 ząbek czosnku (dałam 3)1 łyżeczka cukru1 łyżka octu balsamicznego6 gałązek świeżego tymianku, oderwane listki2 łyżki oliwy z oliwek extra virginpół szklanki czarnych oliwekWykonanie:W garnku z grubym dnem, na łyżce oliwy zeszklić pokrojoną w kostkę cebulę. Dodać  posiekany czosnek, a po minucie wlać pomidory lub passatę. Doprawić solą morską, pieprzem, cukrem i   octem balsamicznym. Gotować przez około 15 minut, aż sos zgęstnieje.   Następnie całość zdjąć z ognia i wymieszać z listkami świeżego tymianku, serem mascarpone   i oliwą z oliwek. Kurczaka umyć, osuszyć i oprószyć przyprawami. Smażyć po kilka minut z obu stron, na patelni z dobrze rozgrzanym olejem, aż będzie ładnie zrumieniony.  Włożyć go do formy żaroodpornej, wlać   przygotowany wcześniej sos pomidorowy i dodać czarne oliwki. Piec przez 30 minut w temperaturze   190 stopni. Podawać np. z makaronem. Smacznego :) 