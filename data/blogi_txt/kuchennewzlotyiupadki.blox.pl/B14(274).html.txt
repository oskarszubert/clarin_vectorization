Pancakesów (czy to się tak odmienia?) nigdy wcześniej nie robiłam. Często miałam ochotę, ale jakoś zawsze coś mi w tym przeszkadzało. Uznałam, że truskawkowa zabawa, będzie świetną okazją do zapoznania się z tymi amerykańskim plackami. Po przepis sięgnęłam oczywiście do niezastąpionej Majanki, u której pancakes ostatnimi czasy królują dość często. Posłużyłam się jej przepisem na pancakes rabarbarowo - malinowe, tylko że zamiast rabarbaru i malin, dałam truskawki. Placuszki wyszły pyszne. Ich smak podkreślał dodatkowo sos, o którym pisałam niżej. Polecam :)Składniki (robiłam z podwójnej porcji):- szklanka mąki- 1 i 1/4 szklanki maślanki (lub kefiru)- 1 jajko- 20g roztopionego masła- czubata łyżeczka proszku do pieczenia- 2 łyżki cukru pudru- 2 łyżeczki płynnego miodu- truskawki, pokrojone w kostkę lub plasterkiWykonanie:W jednym naczyniu wymieszać przesianą mąkę, cukier i proszek do pieczenia. W drugim  połączyć maślankę, roztrzepane jajko, roztopione masło i miód. Do składników płynnych dodać pokrojone truskawki. Zawartość obu naczyń połączyć i wymieszać (ciasto będzie dość gęste). Smażyć placki na nieprzywierającej patelni (bez tłuszczu) z obu stron. Ja podałam je z gorącym sosem truskawkowym. Smacznego :) 