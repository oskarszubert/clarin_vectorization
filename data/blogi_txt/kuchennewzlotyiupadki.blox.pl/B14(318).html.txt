Pyszne danie, idealne na zimową porę. Rogrzewa i naprawdę dobrze smakuje. Ziemniaki wymieszane z musztardą francuską podpasowały nam tak bardzo, że nieraz nawet przyrządzam je jako samodzielny dodatek do obiadu. To połączenie jest idealne. Naprawdę polecam! Przepis znalazłam u niezastąpionej Cuda.wianki, a wywodzi się on z kuchni brytyjskiej. Składniki:250g mięsa mielonego indyczego lub kurzęcego250g mięsa mielonego wołowego5-6 ziemniaków2 średniej wielkości cebule3 średniej wielkości marchewki1 galazka selera naciowego3 łyżeczki koncentratu pomidorowego750ml bulionu 2 łyżeczki musztardy francuskiej (z ziarnkami gorczycy)sól, pieprz, ziola prowansalskie, natka pietruszki, odrobina sosu sojowegoDodatkowo:olej do smażeniamasło do puree + kawałek masła na wierzchWykonanie:Ziemniaki ugotować do miękkości, dodać masło i musztardę. Wymieszać na gładkie puree. Odstawić. Cebule drobno posiekać,  selera naciowego pokroić w cienkie talarki, marchew zetrzeć na tarce o dużych oczkach. Oba rodzaje mięsa mielonego przesmażyć na oleju.  Dodać pokrojone warzywa.  Całość smażyć razem, mieszając od czasu do czasu, do momentu, aż warzywa zmiękną. Dodać koncentrat pomidorowy, wymieszać. Dolać bulion i dusić wszystko (najlepiej pod przykryciem) ok. 20-30 minut (woda powinna  odparować, a sos zgęstnieć). Pod koniec duszenia dodać przyprawy oraz sos sojowy. W przygotowanym  naczyniu żaroodpornym rozłożyć sos mięsno-warzywyny, a na niego ziemniaczane puree. Widelcem porobić delikatne fale. Na wierchu rozłożyć pokrojony w cienkie platerki kawałek masła. Piec ok.30-40 minut w 180 stopniach. Podawać gorące. Smacznego :) 