Coś słodkiego na dzisiejszy, walentynkowy dzień :) Przepis znalazłam u Wiosenki27 . Był on propozycją w ramach jednej z Weekendowych Cukierni. Bardzo delikatny, słodki i niestety kaloryczny, ale raz na jakiś czas można sobie przecież na takie szaleństwo pozwolić ;) Składniki:200g gorzkiej czekolady4jajka6 łyżek śmietanki kremówki (36%)Ok. 70g masła3łyżki cukru pudru4 łyżki mocnej kawy w płynieWykonanie:Czekoladę rozpuścić w kąpieli wodnej z masłem i kawą. Odstawić do ostygnięcia. Żółtka utrzeć z połową cukru pudru. Dodać do nich ostudzoną czekoladę. Kremówkę ubić na sztywną pianę. Dodać do masy jajeczno- czekoladowej. Białka ubić na pianę z odrobiną soli, pod koniec wsypać resztę cukru pudru. Dodać pianę białkową do masy czekoladowej (delikatnie). Gotowy mus wyłożyć  do salaterek, udekorować wedle uznania. Wstawić do lodówki i poczekać aż zastygnie. Smacznego :) 