Co prawda sezon na paprykę dawno już za nami, ale warto zimową porą przypomnieć sobie jej pyszny smak. Zupa-krem z papryki jak najbardziej się do tego nadaje. Przepis zaczerpnięty ze strony Pascala Brodnickiego. Bardzo smaczna, chociaż muszę przyznać, że jakoś inaczej wyobrażałam sobie jej smak. Nie znaczy to bynajmniej, że jest niedobra. Mężowi smakowała, a to bardzo ważne. Jedynym odstępstwem od przepisu jest brak śmietany -  nie dodałam jej, gdyż akurat się skończyła. Czy zupa na tym straciła? Nie wiem...ale wydaje mi się, że nie wpłynęłoby to jakoś szczególnie na jej smak. No i może kolor wtedy nie byłby tak ładny? Składniki:- 1 kg czerwonej papryki- 3 duże cebule- 2 duże ziemniaki- 1 litr bulionu- sól, pieprz, słodka oraz ostra papryka- oliwa- ewentualnie łyżka śmietanyWykonanie: Paprykę pokroić w cienkie paseczki, cebule drobno posiekać, a obrane ziemniaki pokroić w drobną kostkę. W dość dużym garnku zeszklić na oliwie cebulę (przez około 3 minuty). Dodać do niej paprykę i ponownie smażyć 3 minuty, ciągle mieszając. Zalać paprykę z cebulą bulionem, dodać ziemniaki i gotować całość pod przykryciem na małym ogniu, do momentu, aż ziemniaki zmiękną (około 40 minut). Gotową zupę zmiksować na gładki krem. Przyprawić do smaku solą, pieprzem oraz papryką w proszku. Ewentualnie dodać łyżkę śmietany. Podawać gorącą z grzankami lub świeżą bagietką. Smacznego :) 