Na te placuszki nie trzeba mnie było długo namawiać. Gdy tylko zobaczyłam je u Majanki i Atiny, wiedziałam, że kwestią czasu jest to, kiedy pojawią się one i u mnie. Wszak tiramisu to mój ulubiony włoski deser :) Na początku jednak przeżyłam małe rozczarowanie. Same placki smakowały mi średnio, szczerze powiedziawszy. Raczej wytrawne, mało słodkie, z dość wyczuwalną nutą kakao i kawy. Spodziewałam się czegoś lepszego....Ale gdy tylko posmarowałam je smaczną glazurą, całość od razu nabrała innego charakteru. Przepyszny krem był cudnym zwieńczeniem całości i sprawił, że te placuszki na długo zapadną mi w pamięć :) Jeśli chcecie je przygotować, nie rezygnujcie ani z glazury, ani z kremu. Te wszystkie części stanowią tu tak zgraną całość, że szkoda by było nie poczuć, jak dobre to naprawdę może być.... :)Składniki:Placuszki:2 szklanki mąki2 łyżki cukru2 czubate łyżki kakao2 łyżeczki proszku do pieczenia1/2 łyżeczki sody oczyszczonejszczypta soli1 i 1/2 szklanki mleka1/2 szklanki śmietany kwaśnej3 duże jajka4 łyżki stopionego masła2 łyżeczki wanilii (dałam ekstrakt waniliowy)2 łyżki kawy rozpuszczalnejGlazura (opcjonalnie...wg mnie koniecznie :)):1/4 szklanki syropu klonowego (u mnie Golden Syrup)3 łyżki rozpuszczonego masła2 łyżki likieru kawowegoKrem:120g serka mascarpone1 szklanka śmietanki kremówki2 łyżki likieru kawowego2 łyżki syropu klonowego (u mnie Golden Syrup)Dodatkowo: kakao lub starta czekolada do posypaniaWykonanie:Krem:Umieścić w wysokim naczyniu śmietankę kremówkę, serek mascarpone, likier kawowy oraz syrop klonowy, ubić. Odstawić do lodówki.Glazura:Wymieszać syrop klonowy, rozpuszczone masło i likier kawowy. Odstawić.Placuszki:W jednym naczyniu wymieszać suche składniki: mąkę, cukier, kakao, proszek do pieczenia, sodę i sól. W kolejnym połączyć kwaśną śmietanę z mlekiem, dodać kawę rozpuszczalną (w proszku) i dobrze wymieszać, aż do rozpuszczenia. Następnie dodać roztrzepane jajka, stopione masło i wanilię. Wymieszać. Mokre składniki wlać do suchych i wymieszać delikatnie do połączenia składników. Smażyć placuszki na rozgrzanej patelni. Gotowe układać na talerzu. Na każdym placuszku rozprowadzić niewielką ilość glazury (najlepiej sie wchłania,gdy placki są jeszcze gorące).Placki podawać ułożone w stosik, z warstwą kremu pomiędzy nimi. Na górze również rozprowadzić krem, posypać tartą czekoladą lub kakao. Smacznego :) 