Przepyszna zapiekanka, na którą przepis znalazłam na forum Zuzla. Istnieje tam pod nazwą "Kalafior po szwedzku". Ja trochę zmieniłam w tym przepisie: dodałam brokuły i pieczarki, podwoiłam ilość sosu i dodałam do niego czosnek. Wyszło przepysznie :) Podejrzewam, że w sezonie, gdy zamiast mrożonek, można użyć świeżych warzyw, będzie jeszcze lepsza. Zdecydowanie polecam i na pewno zapiekanka ta wchodzi na stałe do naszego menu :) Jest to danie tłuszczowe, odpowiednie w I fazie Montignaca.Składniki:kalafior i brokuły (u mnie opakowanie 450g mrożonego kalafiora i 400g mrożonych brokułów; w sezonie koniecznie świeże warzywa)kilka pieczarekok. 150g chudej szynkiSos:4 łyżki majonezu4 łyżki śmietany 18%ser żółty (u mnie chyba ze 150g)2 ząbki czosnkupieprz, sól, gałka muszkatołowa, oreganoWykonanie:Kalafiora i brokuły lekko podgotować w osolonym wrzątku. Pieczarki pokroić w plasterki, podsmażyć. Szynkę pokroić w małe kawałki, ser zetrzeć na tarce. Składniki sosu dokładnie ze sobą wymieszać. Podgotowane warzywa wyłożyć w naczyniu do zapiekania, na nie ułożyć pieczarki i połowę szynki. Na wierzchu rozprowadzić cały sos, Posypać resztą szynki. Piec w temperaturze 180 stopni ok. 30 minut (do ładnego zrumienienia). Smacznego :) 