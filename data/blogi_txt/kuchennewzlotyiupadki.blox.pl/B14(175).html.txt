Kotlety takie robiła kiedyś moja mama..Podawane z sosem pieczarkowym bardzo mi smakowały. Chciałam odtworzyć ten smak, nie do końca jednak mi się to udało. Wiadomo, kuchni mamy nic nie zastąpi.. Kotlety w moim wykonaniu smakowały jednak mi i mężowi, a to chyba najważniejsze. Następnym razem tylko troszkę bardziej je doprawię ;)Jest to moja kolejna i zarazem ostatnia propozycja w Ziemniaczanym tygodniu. Składniki:- 1 kg ziemniaków- 3 jajka- 3 łyżki kwaśnej śmietany- 3 łyżki mąki- sól, pieprz, natka pietruszkiWykonanie:Ziemniaki ugotować, zemleć i wyrobić z jajkami, śmietaną i mąką. Dodać posiekaną natkę pietruszki. Doprawić do smaku solą i pieprzem. Formować kotlety, panierować w bułce tartej i smażyć na złoty kolor. 