Nie miałam pomysłu na potrawę z orzechami. Nie, inaczej: miałam ich aż za dużo i nie wiedziałam, co wybrać. Ale zerknęłam na moje przepisy "Do zrobienia" i znalazłam ciasto, które w zeszłej edycji tej zabawy zaproponowała Majanka, ale widziałam je też kiedyś u Atinki, Iwonki, Eweny, Ireny i Andrzeja  czy Evenki. Zrobiłam małe dochodzenie i wyszło mi, że oryginalnie przepis pochodzi  od  Bajaderki z forum CinCin. Uff, bardzo znane ciasto jendym słowem, więc nie mogłam go nie zrobić. Wszystkie składniki miałam, więc długo nie czekałam. Ciasto smakowało mi bardziej niż mojemu mężowi, choć to on jest wielbicielem bananów i orzechów. No ale cóż, więcej było dla mnie, no nie? :) Proporcje są na małą blaszkę.Przepis ten to moja propozycja do "Orzechowego Tygodnia" przygotowanego w tym roku przez Polkę. Składniki:- pół kostki masła- szklanka cukru- jedno duże jajko- 1,5 szklanki mąki- 1,5 szklanki zmiksowanych bananów (około 3 duże banany)- szklanka posiekanych orzechów włoskich- 1/4 szklanki gorzkiego kakao - po łyżeczce sody oczyszczonej i proszku do pieczenia- szczypta soli- łyżeczka ekstraktu z waniliiWykonanie:Mąkę przesiać i wymieszać z proszkiem do pieczenia, sodą oczyszczoną i solą. Masło dokładnie utrzeć z masłem, dodać do niego jajko i ekstrakt, ubić. Następnie dodać banany  oraz mąkę i dobrze całość wymieszać. Gotową masę podzielić na dwie równe części. Do jednej z nich dodać kakao, wymieszać i wylać do  blachy wysmarowanej masłem i wysypanej bułką. Na to wysypać posiekane orzechy, a następnie wylać na całość warstwę jasnego ciasta.Piec około 25 minut (ja piekłam około 40 minut) w piekarniku nagrzanym do 180 stopni. Smacznego :) 