Kolejna pyszna pozycja znaleziona na blogu Zebrry. Jako pierwsza pomysł na ten deser podała na swoim blogu Dorotus. W jej oryginalnym przepisie użyto jogurtu naturalnego, ja jednak wypróbowałam wersję Zebrry i użyłam serka homogenizowanego. Całość bardzo nam smakowała...lekko kwaśny rabarbar, waniliowy smak serka i cynamon...Pychotka :) Deser ten dodaję też jako moją propozycję do akcji "Śniadania majowe". Składniki: - 2 szklanki (220 g) rabarbaru, obranego i pokrojonego na większe kawałki - 1/4 szklanki (55 g) drobnego cukru- pół szklanki (125 ml) wody- pół łyżeczki cynamonu (dałam trochę więcej, bo uwielbiam cynamon..przez to moja warstwa rabarbarowa jest bardziej brązowa niż u innych)-  szklanka jogurtu naturalnego, waniliowego lub greckiego (u mnie dwa małe serki homogenizowane o smaku waniliowym)- 1/3 szklanki podpieczonego muesliWykonanie:Pokrojony rabarbar umieścić razem z wodą, cukrem i cynamonem w garnuszku. Całość zagotować i pogotować razem około 10 minut, mieszając od czasu do czasu (ja gotowałam trochę dłużej, gdyż chciałam uzyskać bardziej zwartą konsystencję). Przestudzony i schłodzony w lodówce rabarbar umieścić w szklankach, na wierzch wyłożyć serek i posypać muesli. Zajadać ze smakiem :) Smacznego :) 