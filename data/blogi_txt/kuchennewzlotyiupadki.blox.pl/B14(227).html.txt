Bez zbędnych słów.... trzy pomysły na banalnie łatwe, smaczne i ładnie wyglądające przekąski, które mogą znaleźć się na Waszym stole, gdy urządzacie małą imprezę w najbliższym gronie. Parówki w cieście francuskim:Banał. Każdy to zna, większość z nas lubi. Wystarczy parówkę owinąć gotowym ciastem francuskim, posmarować rozbełtanym żółtkiem i wsadzić na ok. 15 minut do piekarnika nagrzanego do 200 stopni. Czasami można posypać je jeszcze po wierzchu  np. ziarnami sezamu.  Ja pokusiłam się o trochę bardziej fantazyjne zawinięcie całości. Pomysł znalazłam na blogu Kuchnia Broni. Zwykłe parówki prezentują się w ten sposób o wiele lepiej, nieprawdaż? :)Rogaliki z szynką i serkiem topionym:Kolejne wykorzystanie ciasta francuskiego, tym razem w formie rogalików. Pomysł zaczerpnięty z bloga In my coffee kitchen. Ciasto francuskie należy pokroić w trójkąty. Każdy trójkąt posmarować topionym serkiem (np. z ziołami). Położyć na nim pół plasterka szynki, zwinąć, nadając kształt rogalika. Posmarować rozbełtanym jajkiem i piec 15 minut w 190 stopniach. Smaczne i łatwe w wykonaniu. Należy tylko pamiętać, aby zwijać je od szerszego brzegu..ja zapomniałam jak widać i moje rogaliki nie prezentują się najlepiej ;)Pomidorowe saturny: Na tym samym blogu znalazłam też pomysł na pomidorowe saturny. Pomidory koktajlowe połączone z ogórkiem..śmiesznie proste..ale bardzo efektowne :) 