Kolejny przepis uzyskany od teściowej. Sos ten robi u niej w domu furorę. I ja też po spróbowaniu zakochałam się w nim od razu. Poszperałam w necie i okazało się, że przepis ten znaleźć można też na forum Cin-Cin, gdzie podała go Villanelle, a Ona z kolei wyszperała go na forum Wielkie Żarcie. Ja podaję wersję zmodyfikowaną już przez moją teściową, po wersję oryginalną odsyłam do linków podanych wyżej. Z podanej ilość składników wyszło mi 8 słoików o pojemności 500 ml. Następnym razem z pewnością podwoję tą ilość i dodam od siebie pędy bambusa, może marchewkę..i chyba trochę mniej cukru. Sos jest idealny, gdy nie mamy czasu na długie stanie przy kuchni. Otwieramy wtedy taki słoiczek, dodajemy podsmażoną pierś z kurczaka, gotujemy ryż i mamy gotowy obiad :) Polecam :)Składniki:3 kg pomidorów1 kg cebuli1 papryka czerwona1 papryka żółta1 puszka ananasów1 puszka kukurydzy2 łyżki soli2 szklanki cukru (w oryginale 3 szklanki)3/4 szklanki octu (w oryginale szklanka)2 łyżki papryki słodkiej mielonej1/4 łyżki chili z torebki (w oryginale 1/2 łyżki)1/2 łyżka curry (w oryginale 1 łyżka)1/2 łyżki pieprzu (w oryginale 1 łyżka)1 łyżka czosnku mielonego (w oryginale 6 ząbków czosnku)2 łyżki musztardy2 czubate łyżki mąki ziemniaczanejWykonanie:Pomidory obrać ze skórki i pokroić w kostkę. Cebulę pokroić w piórka. Warzywa wymieszać i gotować na wolnym ogniu przez godzinę. Po godzinie dodać sól, pokrojoną w kostkę paprykę oraz ananasa,  kukurydzę, musztardę, ocet, cukier oraz przyprawy. Gotować razem przez 30 minut, mieszając co jakiś czas. Mąkę rozrobić w niewielkiej ilości wody lub soku z ananasa i dodać do sosu. Zagotować. Gorący sos wkładać do słoików. Pasteryzować 20 minut. Smacznego :) 