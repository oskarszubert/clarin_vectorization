Kiszona (lub jak niektórzy ją nazywają kwaszona) kapusta to w polskiej kuchni składnik, bez którego chyba ciężko się obyć. No bo jak bez niej przygotować bigos, świąteczne pierogi czy też przepyszny kapuśniak?  Ja przygotowałam ją dziś w postaci surówki, którą często robi się u mnie w domu. Ten sam przepis znalazłam również u Cudawianek. Jest ona bardzo smaczna i, co bardzo ważne, jest doskonałym źródłem witaminy C. Składniki: - kapusta kiszona (ok.30 - 40 dag)- jabłko- marchewka- 2 małe cebule lub jedna duża- sól, pieprz, cukier- 2-3 łyżki olejuWykonanie:Z kapusty odcisnąć nadmiar soku, jeśli jest zbyt kwaśna, przepłukać. Marchewkę oraz obrane jabłko zatrzeć na tarce (na drobnych oczkach). Cebulę drobno posiekać. Wszystkie składniki przełożyć do miski. Dodać 2-3 łyżki oleju. doprawić do smaku solą, pieprzem oraz cukrem. Surówkę tą podałam z puree ziemniaczanym oraz kotletem schabowym, ale o tym już w następnej notce :) 