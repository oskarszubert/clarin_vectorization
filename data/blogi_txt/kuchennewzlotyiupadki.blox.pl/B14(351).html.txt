Bardzo smaczny i oryginalny pomysł na podanie zwykłej piersi z kurczaka. Robi się go całkiem prosto i szybko, wbrew temu co widać na zdjęciach. Polecam zarówno na codzienny obiad lub kolację, jak i na eleganckie przyjęcie, gdyż prezentuje się niezwykle efektownie. Farsz można dowolnie modyfikować. Danie jest bardzo sycące, więc wg mnie nie wymaga już dodatku żadnych ziemniaków, frytek czy ryżu. W zupełności wystarczy lekka surówka. Przepis znalazłam na blogu Tak sobie pichcę.Składniki:1 duży filet z kurczakaciasto francuskie (2 płaty o wymiarach ok. 15x25 cm)2 plastry żółtego sera2 plasterki szynkikilka pieczarek1 cebula1 jajkomasło do smażeniaoreganosól i pieprzWykonanie:Mięso umyć, osuszyć, przekroić na dwie równe części i delikatnie je rozbić. Każdą część posypać solą, pieprzem i oregano. Pieczarki oraz cebulę drobno posiekać i podsmażyć na maśle. Ciasto francuskie przyciąć do odpowiednich rozmiarów. Wzdłuż dłuższego boku każdego kawałka ciasta zrobić nacięcia około 8 cm, w odstępach co 1,5-2 cm. Po środku ciasto ma zostać w całości, niepocięte (jakieś 4-5 cm). Sposób nacięcia można zobaczyć u Atinki. Na tak przygotowanym cieście położyć przyprawioną pierś kurczaka, a na nią podsmażone pieczarki z cebulą, szynkę oraz ser żółty. Po nałożeniu farszu ciasto zapleść. Paseczki przekładać na zmianę prawy, lewy, prawy, lewy itd. Pomiędzy paseczkami powinny zostać maleńkie przerwy, aby kurczak mógł odparować podczas pieczenia. Gotowe zawiniątka włożyć na 15 minut do lodówki, a po wyjęciu posmarować z wierzchu roztrzepanym jajkiem. Włożyć do piekarnika nagrzanego do 200 stopni i piec przez około 25-30 minut, do momentu, aż ciasto będzie złociste i chrupiące. Smacznego :) 