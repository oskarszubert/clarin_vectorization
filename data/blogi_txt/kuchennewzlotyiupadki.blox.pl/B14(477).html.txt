Przeglądając stare zdjęcia, natknęłam się na kokosowe trufelki, kóre robiłam jakiś czas temu, razem z trufelkami piernikowymi. Przepis na nie zaczerpnęłam z Kuchni pachnącej bazylią. Słodkie, kokosowe z lekką nutką alkoholu. Idealne do popołudniowej herbaty, takie małe słodkie co nieco. Te trufelki bardzo smakowały mojemu mężowi. Moimi faworytami pozostają jednak nadal trufelki piernikowe, choć tym białym kuleczkom również niczego nie mogę zarzucić. Składniki:- 2 łyżki masła- 2 łyżki śmietany kremówki- tabliczka białej czekolady, startej na tarce o grubych oczkach- 1/5 szklanki wiórków kokosowych- 1/3 szklanki malibu- 3 łyżki wiórków kokosowych do obtoczenia trufelkówWykonanie:Wiórki kokosowe skropić malibu i odstawić na jakiś czas. Śmietanę podgrzać. Gdy będzie gorąca zestawić ją z ognia, dodać do niej startą czekoladę i masło. Wszystko wymieszać razem na gładką masę. Następnie dodać do masy wiórki kokosowe z malibu i wstawić ją do lodówki do stężenia. Po wyjęciu nabierać masę łyżeczką i formować z niej kulki, które obtacza się dodatkowo w wiórkach kokosowych. Gotowe trufelki umieścić w papierowych papilotkach. Smacznego :) 