Bardzo smaczne ciasto, na które przepis znalazłam u Atinki. Oryginalnie pochodzi on z forum Cin-cin i jest autorstwa Bajaderki. Przepyszne, kremowe, kwaskowate nadzienie, przykryte smaczną i słodką bezą. Czego chcieć więcej? Tak jak Atinka, zmniejszyłam ilość cukru w nadzieniu do 3/4 szklanki i uważam, że była to wystarczająca ilość. Jedyne zastrzeżenie mam do spodu: ciasto wyszło mi trochę zbyt twarde. Następnym razem zrobię je z mojego sprawdzonego przepisu na kruche ciasto. No i beza oczywiście po wyjęciu z piekarnika opadła...no ale kto by się przejmował takimi szczegółami :) Ciasto dedykuję wszystkim mamom z okazji ich święta :)Jest to również moja druga propozycja w ramach akcji "Rabarbar" prowadzonej przez Olciaky.Składniki (na blaszkę o wymiarach 20x30 cm):Ciasto: 1 i 3/4 szklanki mąki2 łyżki cukru pudrupół kostki masłaNadzienie:3/4 szklanki cukru (u Bajaderki było go 1 i 1/2 szklanki)1/4 szklanki mąkiszczypta soli6 żółtekszklanka słodkiej śmietanki (u mnie 36%)4 szklanki rabarbaru, pokrojonego w plasterki1 szklanka truskawek, pokrojonych w plasterkiBeza:6 białekpół szklanki cukru pudruWykonanie: Ciasto: Mąkę wymieszać z cukrem pudrem i posiekanym masłem, aż utworzą się drobne grudki – tak jak na kruszonkę. Formę wyłożyć papierem do pieczenia i jej dno wylepić przygotowaną mieszanką, dobrze wciskając ją w dno formy. Piec w temperaturze 180ºC przez około 10-12 minut, do lekkiego zrumienienia.Nadzienie: W dużej misce wymieszać mąkę, cukier oraz sól. Żółtka roztrzepać, wymieszać ze śmietanką i połączyć z suchymi składnikami. Całość dokładnie wymieszać. Dodać pokrojony rabarbar i truskawki, lekko wymieszać i wylać na podpieczony spód. Piec w temperaturze 180ºC, przez około godzinę.Beza: Białka ubić na sztywną pianę, dodając stopniowo cukier puder, a następnie wyłożyć ją na upieczone ciasto. Całość piec jeszcze przez około 10 - 15 minut, aż beza się zrumieni. Smacznego:-) 