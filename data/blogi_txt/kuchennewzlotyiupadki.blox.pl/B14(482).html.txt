Ponieważ truskawki, ku mojej uciesze, robią się coraz tańsze, kupuję je ostatnio w dużych ilościach. Zjadamy te małe czerwone owoce najczęściej same, czasem polane dodatkowo bitą śmietaną, ale wczoraj postanowiłam wykorzystać je jako dodatek do ciasta. Okazją były moje dzisiejsze urodziny, a ciasto to zastępowało nieobecny tort. Przepis na nie znalazłam w Galerii Potraw, a autorką jest sylwia1607. Skorzystałam tylko z przepisu na krem z serka mascarpone, a ciasto kruche zrobiłam wg swojego sprawdzonego już niejednokrotnie przepisu (po oryginalny przepis na to ciasto zapraszam TUTAJ).Całe ciacho w smaku jest dobre. Jeden kawałek w zupełności wystarczy, aby zaspokoić ochotę na słodkości. Jedyną niedogodnością było to, że krem nie do końca mi stężał i był troszkę zbyt rzadki. Smaku to nie zmieniło, ale stronę wizualną i owszem. Myślę, że równie dobrze, jeśli nie lepiej nawet, smakowały by same truskawki, podane z tym kremem w pucharku, jako deser. Generalnie, jest to fajny pomysł na ciasto z truskawkami. Polecam do wypróbowania. :)Składniki:Ciasto kruche:- 2,5 szklanki mąki- pół szklanki cukru- kostka margaryny- 4 żółtka- 2 łyżeczki proszku do pieczenia- 2 łyżki kwaśnej śmietanyMąkę posiekać nożem razem z margaryną. Dodać żółtka, cukier, proszek do pieczenia i śmietanę. Zagnieść ciasto, schłodzić je w lodówce przez pół godziny.  Po tym czasie rozwałkować je i wyłożyć nim wysmarowaną masłem blaszkę (również brzegi blaszki), ponakłuwać widelcem. Piec ok. 20 minut w temperaturze 180 stopni. Odstawić do wystudzenia.Krem: - 250g serka mascarpone- 200ml śmietany 30%- 50 g cukru pudru - ziarenka wyskrobane z 1 laski wanilii (można zastąpić cukrem waniliowym, choć to nie to samo)Dodatkowo:- truskawki- galaretkaSchlodzoną śmietanę ubić. Do serka mascarpone dodać cukier puder i wanilię, dokładnie wszystko połączyć (najlepiej mikserem). Do serka delikatnie wmieszać ubitą wcześniej kremówkę. Wstawić do lodówki.Na ostudzone ciasto wyłożyć krem, wyrównać. Na krem nałożyć truskawki. Ciasto zalać tężejącą galaretką, przygotowaną wg instrukcji na opakowaniu. Gotowe ciasto wstawić do lodówki (najlepiej na noc). Smacznego :) 