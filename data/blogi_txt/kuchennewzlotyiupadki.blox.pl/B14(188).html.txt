Akcja jagodowa Olciaky za dwa dni się kończy, a ja nie zdążyłam jeszcze nic dodać. Jak to możliwe? Dołączam więc chociaż z dzisiejszym wpisem. Pyszne ciasto, na które przepis znalazłam u Kasi. Jeden z lepszych jagodowych wypieków, jakie miałam okazję ostatnio próbować. Kruche ciasto dzięki krupczatce rozpływało się w ustach i bez problemów się z nim współpracowało. Masa z serka przybliżała trochę włoskie klimaty i moje ulubione tiramisu, a jagodowe nadzienie było idealnym dopełnieniem całości. Polecam gorąco :)Składniki (na blaszkę o wymiarach 25x30 cm):Ciasto:550 g mąki krupczatki (dałam 400 g krupczatki i 150 g mąki tortowej)3/4 szklanki cukru pudru250 g masła3 jajka (rozmiar M)2 łyżeczki proszku do pieczeniadodałam od siebie jeszcze 2 łyżki zimnej wodyMasa serowa:250 g mascarpone2 jajka2 czubate łyżki cukru pudruDodatkowo:600 g jagód cukier puder do posypaniaWykonanie:Przygotować ciasto:Połączyć ze sobą sypkie składniki: mąkę, cukier i proszek do pieczenia. Dodać do nich posiekane, zimne masło i rozetrzeć palcami tak jak przy robieniu kruszonki. Następnie dodać jajka i ewentualnie zimną wodę. Zagnieść szybko ciasto (będzie ono delikatne i miękkie). Gotowe podzielić na dwie części w proporcjach 2/3 i 1/3. Mniejszą część﻿ włożyć do zamrażarki. Większą umieścić na spodzie blaszki, wyłożonej uprzednio papierem do pieczenia. Podpiec ją w piekarniku nagrzanym do 180 stopni do lekkiego zrumienienia (ok. 15 minut). Wyjąć z piekarnika i lekko przestudzić. W międzyczasie przygotować krem, miksując dokładnie mascarpone z cukrem i jajkami. Rozprowadzić go dokładnie po upieczonym spodzie. Na masę rozsypać równomiernie jagody, a na wierzch zetrzeć schłodzone w zamrażarce ciasto. Całość piec ok. 40-45 minut w 180 stopniach. Po przestudzeniu posypać cukrem pudrem. Smacznego :) 