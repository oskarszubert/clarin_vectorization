Tą potrawę przygotowałam już jakiś czas temu, ale nie znalazłam czasu, aby wcześniej ją opublikować. Aktualnie ani grzybów, ani kapusty nie jadam i pisząc ten post leci mi ślinka na samo wspomnienie smaku tego dania :) Wersji łazanek znam wiele: z samą kapustą, z mięsem, z kapustą i grzybami. W mojej wersji obok tego charakterystycznego makaronu znajdują się kiszona kapusta, suszone grzyby oraz pieczarki. Przygotowałam je niemal identycznie jak farsz do wigilijnego kulebiaka. Łazanki to moja druga propozycja w ramach akcji Gotujemy po polsku!, której patronem jest serwis zPierwszegoTłoczenia.pl.Składniki: pół kg kiszonej kapusty30 dkg pieczarek 100g suszonych grzybów dwie cebulasól, pieprz, cukiermakaron łazankiWykonanie:Suszone grzyby namoczyć w ciepłej wodzie (ja moczyłam je przez całą   noc). Na drugi dzień odcisnąć je i drobno pokroić (wody z moczenia nie wylewać). Kapustę pokroić na mniejsze kawałki, odcisnąć, jeśli jest zbyt   kwaśna. Umieścić ją w garnku, podlać wodą, w której moczyły się grzyby   oraz ew. odrobiną zwykłej przegotowanej wody. Dorzucić pokrojone grzyby.   Całość gotować około pół godziny, aż kapusta zmięknie. Jeśli ciągle   jest zbyt kwaśna, dodać szczyptę cukru. Miękką kapustę z   grzybami odcedzić, dobrze odcisnąć i podsmażyć. W międzyczasie na   drugiej patelni podsmażyć posiekane cebule i pokrojone w kostkę   pieczarki. Gdy odparuje z nich cały płyn, dodać do nich kapustę   z grzybami, doprawić solą i pieprzem. Całość drobno posiekać   lub zmiksować (ja użyłam blendera). W międzyczasie ugotować makaron. Wymieszać z przygotowaną kapustą. Smacznego :) 