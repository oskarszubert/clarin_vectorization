Smaczna sałatka z ogórków, na którą przepis dostałam od mamy. Idealna, gdy zimą nie wiemy co podać do obiadu. Z tej proporcji wyszło mi 10 słoiczków. Na zdjęciu wygląda może nieciekawie, ale miałam dziś utrudnione pstrykanie fotek, więc sami rozumiecie:) Lepsze światło miałam na podłodze, ale nie dane mi było za bardzo w tej pozycji nic zrobić, więc musiałam przenieść się na stół. Moje dziecko, któremu we wrześniu stuknie roczek (o mamo..kiedy to minęło?!), jest chwilami dość absorbujące, stąd też moja rzadsza obecność na blogu :)Składniki:2 kg ogórków3 duże cebule2 pietruszki0,5 kg marchwi3 papryki, najlepiej różnych kolorów, u mnie żółta i czerwonaduży pęczek natki pietruszkipół główki czosnku1/4 szklanki cukru1/2 szklanki octu1/2 szklanki olejupo kilka ziarenek pieprzu oraz ziela angielskiegosól do smaku (ja dałam chyba z 1,5 łyżki)Wykonanie:Ogórki dokładnie umyć, nie obierać i pokroić w plasterki. Marchew i pietruszkę obrać i zetrzeć na tarce o grubych oczkach. Cebulę pokroić w półplasterki, a paprykę w nieduże paski. Natkę pietruszki drobno posiekać, czosnek pokroić w cienkie plasterki lub drobno posiekać (co kto woli). Wszystkie warzywa umieścić w dużej misce, dodać posiekaną natkę pietruszki, czosnek, sól, cukier, pieprz w ziarenkach i ziele angielskie. Wlać olej oraz ocet. Całość dokładnie wymieszać i odstawić na ok. 3 h. Po tym czasie umieścić sałatkę w słoikach. Zalać ją sokiem, który się wytworzył, podczas stania. Zakręcić słoiki i pasteryzować ok. 20 minut. Smacznego :) 