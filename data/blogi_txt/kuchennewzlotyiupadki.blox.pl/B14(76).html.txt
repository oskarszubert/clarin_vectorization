Nie przepadam za łososiem, o czym wspominałam już niejeden raz, ale czasami zdarza mi się go przyrządzić, głównie ze względu na moją córkę. W jadłospisie dzieci ryby powinny pojawiać się dość często, gdyż zawierają korzystne dla maluchów kwasy tłuszczowe. Łosoś jest właśnie jedną z najbardziej zalecanych ryb. Kotleciki, które dziś przygotowałam, są bardzo fajnym sposobem na przemycenie tej ryby.  Dodatek koperku i cytryny sprawia, że są one niezmiernie aromatyczne i wyjątkowo smaczne. Przepis znalazłam na blogu Nakryty stoliczek. Bardzo polecam :) Będę do nich wracać na pewno jeszcze niejeden raz, bo bardzo mi one smakowały :)Składniki: (z podanej porcji wyszło mi 10 kotlecików):500 g filetów z łososia bez skóry2 dymki2 ząbki czosnku (dałam 3)2 jajkapęczek koperkusok z połowy cytryny5-6 łyżek bułki tartej + bułka tarta do obtoczeniasól, pieprzolej do smażeniaWykonanie:Rybę pokroić na małe kawałki. Czosnek, dymkę oraz koperek drobno posiekać i dosypać do ryby.  Następnie dodać 2 jajka, sok z połowy cytryny, sporą szczyptę soli i 5-6 łyżek bułki tartej. Całość dokładnie wyrobić. Z gotowej masy uformować kotlety i obtoczyć je w bułce tartej. Smażyć na rozgrzanym oleju, na złoto z obu stron. Smacznego :) 