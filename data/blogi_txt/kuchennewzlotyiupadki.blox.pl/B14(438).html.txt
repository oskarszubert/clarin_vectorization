Kiedy mieszkałam przez rok w Holandii zajadałam się tymi ciastkami. Kruche, korzenne, o smaku piekarnika. Bardzo, ale to bardzo mi smakowały. Ciasteczka te są szczególnie popularne, kiedy w Holandii pojawia się Sinterklaas czyli święty Mikołaj. Jego przybycie świętuje się tam 5 grudnia. Kiedy dowiedziałam się o weekendzie korzennym od razu na myśl przyszły mi właśnie speculaas. Poszperałam troszkę w internecie i trafiłam na przepis Bajaderki z forum cincin, który bardzo przypadł mi do gustu. Oryginalne speculaasy wypieka się w specjalnych formach (wyglądają one wtedy tak lub tak). Ja niestety nigdzie takich nie znalazłam, dlatego musiałam się zadowolić zwykłymi foremkami do pierniczków. Smaku to jednak nie zmieniło...:) I przyznaję się bez bicia, że wyszły mi te ciastka ciut za twarde..Najwyraźniej piekłam je zbyt długo. Następnym razem będę się trzymać dokładnie czasu pieczenia podanego w przepisie.. Składniki (cytuję za Bajaderką):- 170g miękkiego masła - 2 szklanki brązowego cukru- 1 jajko- 1 szklanka bardzo drobno posiekanych migdałów (bez skórki)- dwie łyżeczki gorzkiego kakao- otarta skórka z jednej cytryny- 3 szklanki mąki- około 3-5 łyżek mleka  Przyprawy korzenne: - dwie łyzeczki cynamonu- pół łyżeczki mielonych goździków- pół łyżeczki sproszkowanego imbiru- pół łyżeczki kardamonu- pół łyżeczki startej gałki muszkatołowejWykonanie:Masło ubić z cukrem. Następnie dodać jajko, migdały, przyprawy korzenne oraz skórkę z cytryny. Całość dokładnie wymieszać.  Stopniowo dodawać mąkę. Na koniec dodać mleko. Gotowe ciasto zawinąć w folię i włożyć do lodówki na 30-60 minut. Po schłodzeniu ciasto dość cienko rozwałkować (na grubość ok. 4-5 mm) i wycinać z niego dowolne kształty bądź wciskać ciasto w specjalne formy do Speculaas. Ciastka układać na wyłożonej pergaminem blaszce i piec 10-12 minut w temperaturze 180 stopni. 