Zaczął się mój ulubiony sezon pełen świeżych warzyw i owoców..Nareszcie :) Sezon ten rozpoczynam od prostego, ale bardzo smacznego ciasta z rabarbarem. Te kwaśne łodygi znaleźć można już w każdym sklepie czy na każdym bazarku...Jeśli macie chwilę, zatrzymajcie się i kupcie kilka, bowiem w maju kawałek ciasta z rabarbarem powinien być pozycją obowiązkowym w Waszym menu...:) Przepis na migdałowe ciasto z rabarbarem znalazałam u Majanki, Ona zaś wyszperała go na blogu Bei. Polecam z czystym sumieniem :)Jest to moja propozycja w ramach "Rabarbarowej akcji" prowadzonej przez Olciaky.Składniki (tortownica o średnicy 22 cm):ok. 250 g rabarbaru (dałam 4 duże łodygi)150 g mąki40 g drobno zmielonych migdałów1 łyżeczka proszku do pieczenia80 g miękkiego masła 130 g cukru2 jajka100 ml jogurtu naturalnego2 łyżki amaretto lub 2 dodatkowe łyżki jogurtu otarta skórka z 1 cytryny1/2 dużego startego ziarenka tonki (lub nasionka z 1 laski wanilii / cukier waniliowy - dałam ekstrakt waniliowy)Na wierzch:1-2 łyżki jasnego cukru trzcinowego wymieszanego z odrobiną startej tonki lub cynamonu/cukru waniliowego  albo płatki migdałowe (dałam i pokruszone płatki migdałowe i cukier z cynamonem)Wykonanie:Rabarbar umyć, osuszyć i pokroić. Mąkę wymieszać ze zmielonymi migdałami i proszkiem do pieczenia. Masło utrzeć z cukrem, następnie dodawać po jednym jajku i dalej miksować, aż masa będzie jednolita. Stale miksując (na wolnych obrotach) dodać otartą skórkę z cytryny, startą tonkę i amaretto, a następnie dodawać na przemian mąkę i jogurt. Przełożyć ciasto do natłuszczonej i lekko wysypanej mąką tortownicy, na wierzch nałożyć pokrojony rabarbar i lekko ‘wgnieść’ go dłonią w ciasto. Posypać cukrem i/lub płatkami migdałowymi. Piec ok. 55 minut (lub do suchego patyczka) w piekarniku nagrzanym do 180 stopni. Pozostawić na kilka minut w ciepłym piekarniku, a następnie wystudzić. Smacznego :) 