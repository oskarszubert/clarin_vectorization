Takimi zapiekankami uraczył mnie niedawno mąż.. Bardzo smaczne były.. pikantne, chrupiące, z dużą ilością ciągnącego się sera i z kleksem mocno pomidorowego ketchupu.. Po prostu poezja.. A nade wszystko są szybkie i banalnie łatwe w przygotowaniu. Czego chcieć więcej? Muszę namowić małżonka na powtórkę z rozrywki, bo na samą myśl o nich leci mi ślinka..Składniki:( ilość uzależniona od ilości osób jedzących): - bagietka - pieczarki- cebula- ser żółty- pieprz, sól ,oliwaBagietkę przekroić na pół, a następnie wzdłuż (powstaną cztery części). Pieczarki oczyścić i drobno pokroić. Cebulę obrać, posiekać. Rozgrzać na patelni olej, zeszklić na nim cebulę. Następnie dodać do niej pieczarki i smażyć razem przez parę minut. Doprawić wszystko dosć obficie solą i pieprzem. Kawałki bagietki obłożyć farszem pieczarkowym, posypać startym żółtym serem. Piec w temperaturze 200-220°C około  10 minut. Ciepłe polać ketchupem i zajadać ze smakiem :))A przed zapiekaniem wyglądały tak : 