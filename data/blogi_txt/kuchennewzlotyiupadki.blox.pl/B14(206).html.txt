Przepyszny pomysł na jesienny obiad. Przepis na tego kurczaka pochodzi z Kwestii Smaku. Może na moim zdjęciu tego nie widać, ale jest to naprawdę rewelacyjne danie. Kurczak połączony z kawałkami dyni, podsmażonymi pieczarkami i kremową śmietanką. Spróbujcie, a na pewno nie pożałujecie :)Danie dodaję do Festiwalu Dyni 2012.Składniki:2 duże pojedyncze piersi kurczaka700 g dyni (zważonej ze skórą);  około 450 g samego miąższu300 g pieczarek1 nieduża cebula (dałam dwie)600 ml bulionu warzywnego125 ml śmietanki kremowej 30%1 łyżka listków świeżego tymianku (lub 1/2 łyżeczki suszonego) - u mnie spora szczypta suszonego własnoręcznie tymianku, który dostałam od mojego taty3 łyżki mąki2 i 1/2 łyżki masła1 łyżka oliwysól i świeżo zmielony pieprz1 łyżka posiekanej natki pietruszkiWykonanie:Kurczaka umyć, pokroić na mniejsze kawałki. Oprószyć je solą, świeżo zmielonym pieprzem, dodać tymianek i 1 łyżkę oliwy. Dokładnie wymieszać. Następnie dodać 2 łyżki mąki i dokładnie obtoczyć w niej filety, odstawić. Dynię pokroić na kilka mniejszych kawałków. Obkroić ze skóry, wyjąć pestki. Miąższ pokroić w kostkę. Pieczarki pokroić na kawałki (np. plasterki lub ósemki). Cebulę pokroić w kosteczkę. W szerokim garnku roztopić 1 łyżkę masła. Podsmażyć na nim na większym ogniu mięso (przez około 2 minuty z obu stron bez mieszania, aż od spodu lekko się zrumienią). Gotowe wyjąć na talerz.  Do tego samego garnka wlać 1 łyżkę oliwy i wrzucić pieczarki oraz cebulę. Smażyć na większym ogniu przez około 1 - 2 minuty, aż będą zrumienione, odłożyć na talerz. Do garnka włożyć dynię, pół łyżki masła, posolić i podsmażać przez około 2 - 3 minuty. Na dyni położyć piersi kurczaka i podgrzewać razem przez 1 - 2 minuty, uważając aby dynia się nie przypaliła. Wlać gorący bulion i całość zagotować. Nie mieszać energicznie. Przykryć i gotować na umiarkowanym ogniu (danie ma delikatnie bulgotać) przez około 3 minuty, aż dynia będzie miękka. Do miseczki wlać kilka łyżek sosu z garnka, dodać 3 łyżki śmietanki i wymieszać. Dodać resztę kremówki i wymieszać. Śmietankę wlać do garnka z kurczakiem, dodać natkę pietruszki i delikatnie przemieszać. Dodać odłożone pieczarki i gotować bez przykrycia przez około 1 minutę, aż sos nieco zgęstnieje. Podawać np. z puree ziemniaczanym lub ryżem. Smacznego :) 