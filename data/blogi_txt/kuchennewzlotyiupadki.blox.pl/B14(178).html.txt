Do czego m.in. potrzebne mi było dyniowe puree? Ano do tej pysznej krajanki :) Przepis na nią pochodzi z magazynu Bon Appétit. Zmodyfikowała go Bajaderka. Piekły je już m.in. Dorotus, Majanka, Atinka, Cuda.wianki. Ciasto wyszło bardzo smaczne. Okruchy na wierzchu tak dobre, że wyjadałam je zaraz po upieczeniu i bałam się, że nie zostanie ich wystarczająco dużo do posypania ciasta :) Jedynie co do spodu mam małe zastrzeżenie, bo wyszedł wg mnie ciut za twardy. No i warstwa śmietanowa u mnie była bardzo cienka. Ale generalnie ciasto bardzo mi smakowało i polecam wszystkim amatorom pomarańczowych wypieków :)Jest to moja kolejna propozycja w ramach Festiwalu Dyni 2012.Składniki:Ciasto:1 szklanka mąki pszennej1/2 szklanki jasnego brązowego cukru115 g zimnego masła, pokrojonego na kawałki1 szklanka orzechów pekan (u mnie orzechy włoskie)3/4 szklanki płatków owsianychszczypta soliMasa serowo-dyniowa:225 g serka kremowego Philadelphia 3/4 szklanki puree z dyni1/2 szklanki cukru1 jajko1,5 łyżeczki cynamonu1 łyżeczka zmielonego imbiruja dodałam jeszcze dużą łyżkę mąki ziemniaczanej, bo moja masa była bardzo rzadkaPolewa śmietanowa:1 szklanka gęstej kwaśnej śmietany (u mnie 18%)2 łyżki cukrukilka kropel ekstraktu z waniliiWykonanie:Ciasto i okruszki na wierzch:Zimne masło posiekać z cukrem, mąką oraz solą (można też zmiksować w malakserze, aż powstaną spore okruszki). Dodać orzechy i drobno posiekać. Wsypać płatki owsiane i miksować, aż ciasto zacznie tworzyć wilgotne grudki (ja wyrobiłam wszystko palcami). 1 szklankę powstałych okruszków odłożyć. Resztę okruszków wsypać do kwadratowej formy o wymiarach 23 x 23 cm (wyłożonej uprzednio papierem do pieczenia lub wysmarowanej masłem i wyspanej bułką tartą) i wylepić nimi dno. Podpiec na lekko rumiany kolor, przez około 15 minut w temperaturze 180 stopni. Odłożone okruszki rozsypać na płaskiej blaszce wyłożonej papierem do pieczenia i piec w tej samej temperaturze do lekkiego zrumienienia, mieszając od czasu do czasu, około 5 minut. Wyjąć z piekarnika i przestudzić.W międzyczasie przygotować masę serowo - dyniową:Wszystkie składniki masy powinny być w temperaturze pokojowej. Należy je ze sobą  zmiksować na gładką masę i wylać na ciepły spód. Piec około 20 minut, aż masa się zetnie na środku, a brzegi zaczną się lekko unosić.Kwaśną śmietanę wymieszać z cukrem i ekstraktem waniliowym. Rozprowadzić równo po gorącym cieście. Wstawić do piekarnika i piec dodatkowe 5 minut. Ciasto wystudzić. Gdy będzie zimne, posypać je upieczonymi wcześniej okruszkami, lekko wciskając je w masę. Schłodzić w lodówce przez minimum 3 godziny. Smacznego :-) 