Jabłecznik włoski już kiedyś piekłam (przepis TUTAJ). Tamta wersja była nazwijmy to "na bogato" czyli z dodatkiem różnorakich bakalii, oprószona cukrem pudrem. Dziś wersja skromniejsza, ale nie mniej smaczna. Zdrowsza, bo z mąki pełnoziarnistej, pachnąca cynamonem i jabłkami. Idealny pomysł na węglowodanowe śniadanie na diecie Montignaca.Przepis znalazłam na blogu Bake   Taste.Składniki:3 jabłka (dałam 4)1/4 szklanki fruktozy4 białka 2 szklanki mąki razowej (u mnie szklanka mąki typ 1850  oraz szklanka mąki orkiszowej)3 łyżeczki proszku do pieczenia3 łyżeczki cynamonukilka kropel ulubionego aromatuewentualnie do posypania: fruktoza zmielona na cukier puder lub orzechy czy migdały (pominęłam)Wykonanie:Jabłka obrać ze skórki, pokroić w kostkę, przełożyć do dużego naczynia i zasypać je fruktozą. Umieścić w lodówce na godzinę, aby puściły sok (soku nie odlewać). Po godzinie do jabłek dodać białka (nie ubite), mąkę, proszek do pieczenia, cynamon i aromat. Wszystko energicznie wymieszać. Foremkę wyłożyć papierem do pieczenia. Nałożyć ciasto. Piec ok.40-50 min. w 160 stopniach do tzw.suchego patyczka. Smacznego :) 