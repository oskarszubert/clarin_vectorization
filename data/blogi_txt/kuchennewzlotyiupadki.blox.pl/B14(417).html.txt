Zawsze wydawało mi się, że zrobienie bajgli jest strasznie trudne i zdecydowanie wykracza poza moje umiejętności. Okazało się jednak, że nie taki diabeł straszny, jak go malują ;) Było to może trochę pracochłonne, ale tak naprawdę nie nastręczyło mi żadnych problemów. Inspirowałam się przepisem znalezionym w książce "Muffins. Small, beautiful and irresistably delicious", ale trochę go zmodyfikowałam. Użyte tam masło zamieniłam na smalczyk Smakowita Pajda, który zaskoczył mnie mnogością sposobów wykorzystania: smakuje dobrze na kanapce, nadaje się również do smażenia i pieczenia. Bajgle wyszły smaczne, miękkie i puszyste. Idealne na weekendowe śniadanie :)Składniki:40 g świeżych drożdży400 g mąki250 ml ciepłej wody100 g startego, żółtego sera 50 g stopionego smalczyku Smakowita Pajda z ziołami2 łyżki cukrułyżeczka słodkiej paprykiszczypta soliłyżka sody oczyszczonejżółtkododatkowo do posypania bajgli z wierzchu: mak, starty żółty ser, sezamWykonanie:Mąkę umieścić w misce. Świeże drożdże rozpuścić w ciepłej wodzie (nie za gorącej!) z dodatkiem łyżki cukru. W mące zrobić zagłębienie i wlać do niego rozrobione drożdże. Przysypać delikatnie mąką i odstawić na 10 minut, aż drożdże zaczną pracować. Po tym czasie dodać stopiony i schłodzony smalczyk, sól, słodką paprykę i 100 g startego, żółtego sera. Wyrobić elastyczne ciasto i odstawić je w ciepłe miejsce do wyrośnięcia na ok. 1 h (do podwojenia objętości). Wyrośnięte ciasto jeszcze raz wyrobić, po czym podzielić na 8 równych części. Uformować z nich kulki, lekko je spłaszczyć. W każdej z nich zrobić po środku otwór (średnica ok. 3 cm). W szerokim garnku zagotować 2 l wody z dodatkiem łyżki sody i łyżki cukru. Wrzucać do niej partiami uformowane bajgle i gotować je ok. 1 minuty. Obgotowane bułki układać na blasze wyłożonej papierem do pieczenia, smarować rozmąconym żółtkiem i obsypać startym żółtym serem, makiem lub sezamem. Piec w piekarniku nagrzanym do 200 stopni przez około 15 minut. Smacznego :)Przepis bierze udział w zabawie kulinarnej “Smakowita Pajda to kulinarna frajda!", której sponsorem są ZT Kruszwica S.A. producent smalczyku roślinnego Smakowita Pajda. ﻿ 