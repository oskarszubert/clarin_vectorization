Pozostańmy jeszczę przez chwilę za oceanem :) Przepis na tą zupę znalazłam na stronie Thiessy.  Wyglądała tak apetycznie i zachęcająco, że od razu nabrałam na nią ochoty. Jedynym problemem było znalezienie słodkich ziemniaków. Zwiedziliśmy z mężem tego dnia w ich poszukiwaniu chyba z 5 sklepów, na szczęście z sukcesem (mężu, dziękuję za cierpliwość ;*). Swoją drogą, nie wiedziałam, że kupno batatów w naszym mieście będzie, aż takim problemem. To było moje pierwsze spotkanie ze słodkimi ziemniakami. Wrażenia raczej pozytywne :) Sama zupa nam smakowała. Była słodkawa, zarówno ze względu na obecność batatów, jak i zielonego groszku. Jeśli ktoś lubi taki smaki, będzie z pewnością zadowolony. Nie posiadałam świeżej mięty, więc jej nie dodałam. Następnym razem to naprawię. Myślę też, że interesująca mogłaby być zamiana śmietany na mleczko kokosowe. Zupa ta jest moją kolejna propozycją w ramach akcji "Z widelcem przez kuchnie obu Ameryk". Składniki:- 1 i 1/4 szklanki ugotowanego, posiekanego kurczaka - 3 szklanki mrożonego groszku- 1 średni batat ( ok. 400 g), pokrojony na centymetrowe kawałki- 1 średnia czerwona papryka, pokrojona w kostkę- 2 średnie pomidory, obrane ze skóry, wypestkowane i posiekane- 3 drobno posiekane szalotki- pół szklanki śmietany- 50 g masła do smażenia (dałam mniej)- ok. 2 l bulionu- 2 łyżki świeżych liści mięty, drobno posiekanych (pominęłam)- sól, pieprzWykonanie:Na maśle podsmażyć posiekane szalotki. Dodać pokrojonego batata oraz paprykę i smażyć razem przez minutę. Dołożyć pomidory i smażyć kolejną minutę, ciągle mieszając. Dodać bulion, groszek i gotować całość razem przez 20 min. Po tym czasie dorzucić ugotowanego wcześniej kurczaka i gotować bez przykrycia kolejne 5 minut. Pod koniec dolać śmietankę. Wymieszać z zupą, ale nie doprowadzać do wrzenia. Doprawić do smaku solą i pieprzem. Posypać posiekaną miętą. Smacznego :) 