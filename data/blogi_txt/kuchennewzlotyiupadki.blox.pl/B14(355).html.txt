Przepis na te pulpeciki znalazłam u Edysi79. Bardzo nam smakowały i jeszcze nieraz na pewno zagoszczą one w mojej kuchni. Jest to moja kolejna propozycja w ramach akcji Gotujemy po polsku!, której patronem jest serwis zPierwszegoTłoczenia.pl.Składniki:500 g mięsa mielonego wieprzowego1 jajko1 cebula1 czerstwa bułkasól i pieprzmąka pszenna do obtoczeniadwa ząbki czosnku (to mój dodatek)łyżka masła i oliwa do smażeniaSos:woda lub bulion warzywny ( u mnie bulion)1-2 marchewki1-2 łyżki kwaśnej śmietany 18%pół pęczka koperku2 łyżeczki mąki pszennej2 łyżeczki mąki ziemniaczanejsól i pieprz do smaku Wykonanie:Cebulę posiekać i zeszklić na łyżce masła. Wymieszać z mięsem.  Dodać namoczoną w wodzie i odciśniętą bułkę, roztrzepane jajko, sól, pieprz oraz przeciśnięty czosnek.  Masę dokładnie wyrobić i uformować z niej małe pulpeciki.  Każdy z nich obtoczyć w mące i obsmażyć z każdej strony. Zalać wodą lub bulionem (do 3/4 wysokości pulpetów). Dodać pokrojoną w plasterki marchewkę, przykryć i dusić do miękkości. Zaprawić śmietaną wymieszaną ze szczyptą soli i dwoma rodzajami mąki. Zagotować, dodać posiekany koperek. Smacznego :) Na zdjęciu poniżej typowy polski obiad: pulpeciki z sosem koperkowym podane z kaszą gryczaną, buraczkami i surówką z kiszonych ogórków. Pychotka :) 