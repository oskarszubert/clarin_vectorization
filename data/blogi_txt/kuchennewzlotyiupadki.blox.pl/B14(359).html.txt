Przepis na tą rybę znalazłam na blogu Od kuchni, a jego autorka wyszperała go na stronie MniamMniam.pl. W oryginale użyto świeżego łososia, ja zamieniłam go na dorsza. Wyszło przepysznie. Smaczna, delikatna ryba przykryta rewelacyjnym serowym sosem na bazie śmietany, pełnym aromatycznych ziół. Zdecydowanie polecam, również osobom na diecie Montignaca, jako danie tłuszczowe.Składniki:4 dzwonka łososia (u mnie filet z dorsza)dwie garście startego, żółtego seraszklanka kwaśnej śmietany (u mnie 18%)2 ząbki czosnku garść posiekanej natki pietruszkigarść posiekanego koperku (to mój dodatek)sok z cytrynydo smażenia: dwie łyżki oliwy + 2 łyżki masłasól, pieprz (najlepiej biały)Wykonanie:Wymieszać ze sobą składniki sosu: śmietanę, starty ser, posiekaną natkę, koperek i czosnek. Doprawić solą i pieprzem.  Rybę skropić dużą ilością soku z cytryny i odstawić na bok na kilkanaście minut. Następnie osuszyć papierowym ręcznikiem i przyprawić solą i pieprzem. Na patelni rozgrzać oliwę z dodatkiem masła. Smażyć na niej na średnim ogniu rybę, z obu stron po 2-3 minuty (nie powinna być do końca usmażona). Piekarnik nagrzać do 200 stopni. Podsmażoną rybę ułożyć w naczyniu żaroodpornym, polać sosem i zapiekać ok. 5 minut, do momentu utworzenia się delikatnej skorupki (ja piekłam ok. 12 minut i niestety skorupka się nie utworzyła, ale mimo to było pysznie :)). Smacznego ;) 