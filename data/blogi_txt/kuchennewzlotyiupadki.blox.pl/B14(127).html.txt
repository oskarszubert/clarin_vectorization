Moją pierwszą propozycją w ramach wspólnego szpinakowego gotowania jest pyszny gulasz, na który przepis znalazłam na blogu Żyć aby jeść.  Kremowy,  z charakterem, oryginalny, a jednocześnie bardzo prosty w wykonaniu. Obok szpinaku znajdziemy w nim kurczaka i suszone pomidory. Dobrze smakuje zarówno z ryżem, jak i kaszą. Przepis dodaję do akcji "Czas na szpinak 3!".Składniki:300 g piersi z kurczaka 50 g suszonych pomidorów150 g świeżego szpinaku (dałam ok. 300 g)1 cebula (dałam dwie)200 ml śmietany 36%sól, pieprz, ja dodałam też słodką paprykęWykonanie:Mięso umyć, pokroić w  kostkę, przyprawić i podsmażyć razem z posiekaną cebulą. Szpinak dokładnie wypłukać, pokroić w szerokie paski. Pomidory pokroić w kostkę.  Warzywa dodać do podsmażonego kurczaka. Dolać kremówkę i dusić wszystko razem przez około 10 min. Doprawić do smaku solą i pieprzem.  Smacznego :) 