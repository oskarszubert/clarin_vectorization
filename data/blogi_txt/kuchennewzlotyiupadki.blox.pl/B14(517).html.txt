Już dawno miałam ochotę wypróbować zupę cebulową. Nigdy jej nie robiłam i nigdy wcześniej jej nie jadłam. Próbowałam jedynie zupy cebulowej z brukselką, ale to raczej nie to samo ;) Przepisów na nią widziałam co nie miara. Wybrałam w końcu dwa,które wpadły mi w oko i na ich podstawie przygotowałam pyszną zupę. Przepisy te znalazłam u Liski oraz na blogu Make cooking easier. Od Liski wzięłam sposób duszenia cebuli, z drugiego blogu listę składników, bo podobało mi się użycie różnych rodzai cebuli oraz pora. U Liski użyte jest białe wino i to wydaje mi się bardziej poprawne, ale nie miałam akurat go w domu i użyłam, tak jak Zosia, octu winnego. Nie mniej jednak, na pewno niedługo wypróbuję wersję z winem. Grzanki z serem do zupy pasowały idealnie. Polecam wszystkim taki obiad na pochmurne, zimne dni, jakich teraz mamy okazję doświadczać. Świetnie rozgrzewa i poprawia humor :)Składniki:3 duże czerwone cebule3 duże złote cebule4 dymki, pokrojone w plastry3 pory pokrojone w plastry2-3 łyżki brązowego cukru (wg mnie 3 to zdecydowanie za dużo - dałam 2 łyżki, a i tak była ciut za słodka wg mnie)1-2 łyżki octu winnego3-4 liście laurowe2-3 ziarnka ziela angielskiego1 litr bulionu np. drobiowego3-4 łyżki masłaoliwa z oliweksól i świeżo zmielony pieprz, suszony tymianekGrzanki:bułka paryskaoliwa z oliwekstarty ser żółtyWykonanie:Cebule złote i czerwone obrać i pokroić w plastry, pora dokładnie umyć i również pokroić w plasterki, dymkę posiekać. Masło z odrobiną oliwy rozpuścić na patelni. Dodać pokrojone warzywa oraz cukier. Dusić je przez pierwsze 5 minut  na dużym ogniu, a następnie zmniejszyć gaz, i dusić powoli przez 40-60 minut, mieszając co jakiś czas. Kiedy cebula zmięknie, dodać bulion, liście laurowe, ziele angielskie i tymianek. Gotować całość przez 10 minut. Następnie dodać ocet winny, przyprawić solą i pieprzem i gotować jeszcze przez 5-10 minut. Połowę gotowej zupy można zmiksować blenderem - ja tak zrobiłam, choć nie jest to koniecznie. Podawać z grzankami. Grzanki z serem:Bułkę paryską pokroić na kromki. Skropić je oliwą i posypać startym żółtym serem. Piec w piekarniku nagrzanym do 200 stopni przez ok. 6-8 minut. Smacznego :) 