Przepyszny dżem, na który przepis podała jako pierwsza Komarka, a  przypomniała ostatnio Abbra. Zrobienie go zajmuje dosłownie 10 minut, a efekt jest niesamowity. Polecam wszystkim czeko- i bananoholikom :) Składniki: (robiłam z podwójnej porcji i otrzymałam słoiczek widoczny na zdjęciu oraz dodatkowo jeszcze kilka łyżek)- 2 bardzo dojrzałe banany- pół szklanki cukru- 50 g czekolady deserowej (ja dałam czekoladę gorzką)- łyżka soku z cytryny lub pomarańczy (u mnie sok z cytryny)- pół łyżeczki kardamonuWykonanie:Banany pokroić na mniejsze kawałki. Dodać do nich sok, cukier oraz kardamon i  dusić całość około 5-7 minut. Zestawić z ognia i dodać połamaną na kawałki czekoladę. Mieszać do momentu,  aż czekolada się rozpuści się. Następnie zmiksować wszystko blenderem na gładki krem. Zostawić do ostygnięcia. Można przechowywać w lodówce do trzech tygodni. Smacznego :) 