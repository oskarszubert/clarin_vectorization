Sezon truskawkowy powoli się kończy, ale mam nadzieję, że jeszcze przez jakiś czas uda nam się delektować tymi pysznymi owocami. Kolejnym moim truskawkowym wypiekiem jest Strawberry Bread czyli chlebek z truskawkami. Pojęcie "chlebek" jest tu moim zdaniem zastosowane trochę na wyrost, bo normalnego chleba on nie przypomina, ale nie będę się z tą nazwą sprzeczać. Jakby go nie nazwać, smakował nam bardzo. Lekko cynamonowo, z kawałkami orzechów i mnóstwem truskawek. Nie jest za słodki i to jest jego dużą zaletą. Stopień trudności żaden.  Z masełkiem i dżemem truskawkowym to prawdziwe niebo w gębie ;) Przepis zaczerpnęłam za strony Joy Of Baking. Jest to moja kolejna propozycja w ramach truskawkowej zabawy.Składniki:- 113g masła- 150g cukru- 3 duże jajka- 1 łyżeczka ekstraktu waniliowego- 280g mąki- pół łyżeczki proszku do pieczenia- pół łyżeczki sody oczyszczonej- 1/4 łyżeczki soli- łyżeczka cynamonu- ok. 120 ml kwaśnej śmietany lub jogurtu naturalnego - 55g posiekanych orzechów włoskich lub orzechów pekan- 1,5 szklanki posiekanych truskawekWykonanie:Orzechy posiekać, ułożyć na blasze wyłożonej papierem do pieczenia i prażyć w piekarniku (180 stopni) przez około 8 minut, aż nabiorą złocistego koloru i zaczną pachnieć. W misce ubić mikserem masło z cukrem, aż będzie lekkie i puszyste. Dodawać po jednym jajku, ciągle ubijając. Dodać ekstrakt waniliowy. W osobnym naczyniu połączyć mąkę, proszek do pieczenia, sodę, sól i cynamon. Wymieszać. Dodać składniki sypkie i śmietanę do ubitego masła. Całość dokładnie wymeiszać mikeserem. Na koniec delikatnie wmieszać do ciasta truskawki i orzechy. Foremkę keksową wysmarować masłem i wysypać mąką, przełożyć do niej gotowe ciasto. Piec w temperaturze 180 stopni około godziny lub do momentu, gdy chlebek ładnie się zrumieni, a patyczek w niego wbity będzie suchy :) Smacznego :) 