Mój mąż z ostatniego wyjazdu w nasze polskie góry przywiózł sporo oscypków. Kilka tradycyjnie zjedliśmy grillowanych z żurawiną, kilka po prostu pokrojonych, jako dodatek do kanapek, a na resztę szukałam jakiegoś ciekawego przepisu. Znalazłam taki u Atinki, ona zaś wyszperała go u Edyty.  Roladki schabowe z dodatkiem tego sera wyszły bardzo smaczne. Wilgotne, bo w środku oprócz sera, było również masło, aromatyczne, oryginalne. Samo masło wymieszane ze startym oscypkiem równie dobrze smakowało rozsmarowane na świeżym chlebie. Poezja smaku :) Polecam :)Składniki:4 kotlety schabowe (dałam 5)2 oscypki (120g)100 g masła1 jajkomąkabułka tartaolej do smażeniaprzyprawa typu vegeta (zamiast niej dałam sól, pieprz oraz słodką paprykę)Wykonanie:Kotlety umyć, cienko rozbić, oprószyć przyprawami. Oscypki zetrzeć na tarce o drobnych oczkach. Masło połączyć z 3/4 startego sera, najlepiej ugniatając masło i ser za pomocą łyżki. Farsz podzielić na pięć części, rozsmarować na płatach mięsa. Zwinąć w roladki. Obtoczyć w mące, jajku i bułce tartej. Smażyć na rumiano na rozgrzanym oleju. Przed podaniem posypać odłożonym oscypkiem. Smacznego :) 