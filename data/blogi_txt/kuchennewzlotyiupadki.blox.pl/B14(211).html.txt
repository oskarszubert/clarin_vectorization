W moim rodzinnym domu nie piekło się raczej na święta pierników i pierniczków. Przynajmniej ja sobie tego nie przypominam. Dopiero niedawno zaczęłam je przygotowywać i staram się co roku przywozić mamie jakiś nowy wypiek. W zeszłym roku był to piernik na Guinessie. W tym będzie to zdecydowanie lepki piernik z powidłami i czekoladą, który znalazłam u Kasi. To ciasto jest rewelacyjne. Chyba najlepszy piernik z jakim miałam styczność. Jak nazwa wskazuje, jest on faktycznie bardzo lepki, kleisty, miękki. Mocno wyczuwa się w nim powidła i czekoladę. Bardzo, bardzo polecam ;)Jest to moja propozycja w ramach 7 Festiwalu Pierniczków prowadzonego przez Majankę :)Składniki (na blaszkę o wymiarach 25x35 cm):3,5 szklanki mąki pszennej1 szklanka cukru440 g płynnego miodu250 g miękkiego masła6 jajek6 czubatych łyżek kwaśnej śmietany 18%4 pełne łyżeczki przyprawy do piernika2,5 płaskich łyżeczek sody2 pełne łyżki kakaoDodatkowo:2 słoiczki powideł śliwkowychPolewa:100 g gorzkiej czekolady50 g mlecznej czekolady8-9 łyżek kremówkiWykonanie:Wszystkie składniki powinny być w temperaturze pokojowej.Miękkie masło utrzeć z cukrem na puszystą masę, a następnie dodawać po jednym jajku. Do masy jajecznej dolać miód i śmietanę. Zmiksować. Kiedy składniki się połączą, dosypać wymieszane suche składniki (mąkę, kakao, przyprawę do piernika i sodę). Miksować do momentu, aż ciasto będzie gładkie. Gotowe ciasto umieścić w formie wyłożonej papierem do pieczenia. Piec w piekarniku nagrzanym uprzednio do 175 stopni przez około 60 minut (do tzw. suchego patyczka). W połowie pieczenia można przykryć papierem do pieczenia, aby zbytnio się nie spiekło. Gotowe ciasto wystudzić, a  kiedy będzie już zimne, przekroić je wzdłuż na dwie części.Powidła umieścić w garnku z grubym dnem.  Gotować około 8 minut, mieszając je, by nie przywierały do garnka. Gorące powidła nałożyć na dolną część ciasta (ok 2/3 ilości). Przykryć je drugą częścią ciasta. Na wierzchu rozsmarować resztę powideł. Bardzo ważne jednak jest, by nakładać﻿ je na ciasto zaraz po zdjęciu ich z ognia! Przełożony piernik odstawić na około 2 godziny do lodówki, by powidła zastygły. Przygotować polewę: połamaną czekoladę podgrzewać razem ze śmietanką w kąpieli wodnej. Gotową udekorować wierzch ciasta. Gotowy piernik przechowujemy w temperaturze pokojowej (nie w lodówce!). Smacznego :)﻿ 