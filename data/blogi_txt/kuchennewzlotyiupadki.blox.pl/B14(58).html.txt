"Baby don't you cry  I'm gonna make a pie  I'm gonna make a pie with a heart in the middle  Baby don't be blue  I'm bakein' it for you  I'm gonna make a pie with a heart in the middle"Wyżej cytowane słowa pochodzą z utworu, którego posłuchać można w filmie "Kelnerka". Film pełen jest słodkości: po jego obejrzeniu zdecydowanie ma się ochotę na jakieś pyszne ciasto. Zapraszam w takim razie na smakowitą, wilgotną, pachnącą babkę z serduszkiem w środku, tak jak w piosence :) Przepis znalazłam na blogu Miłość w brzuchu mam. Robi się je wbrew pozorom bardzo prosto. Jedynie małe problemy miałam z wykrajaniem serduszek, gdyż moje czerwone ciasto nie wyrosło zbyt mocno. Ale poradziłam sobie, przecinając je wzdłuż i wycinając serca z całości. Uciekły mi one podczas pieczenia trochę do góry - następnym razem będę wiedziała, że należy delikatniej wlewać ciasto białe. Polecam...Być może ktoś skusi się i przygotuje je ukochanej osobie na jutrzejsze Walentynki? ;)Składniki:Ciasto czerwone:1 szklanka mąki pszennej2 jajka125g masła lub margarynypół szklanki cukru1 łyżeczka proszku do pieczeniaBarwnik spożywczy czerwony lub różowy (u mnie barwnik w proszku)Ciasto jasne:2 szklanki mąki pszennej1 szklanka cukru waniliowego (dałam zwykły cukier + 3 łyżki cukru z wanilią i aromat waniliowy)4 jajka250g masła lub margaryny1,5 łyżeczki proszku do pieczeniaWykonanie:Ciasto czerwone: Miękkie masło utrzeć z cukrem na puszystą masę. Dodawać po jednym jajku, a następnie przesianą mąkę, wymieszaną z proszkiem do pieczenia. No koniec wmieszać barwnik. Gotowe ciasto przełożyć do keksówki, wyłożonej papierem do pieczenia. Piec w piekarniku nagrzanym do 180 stopni przez około 40-50 minut (do tzw. suchego patyczka). Ostudzone ciasto pokroić na kromki (lub wzdłuż, jeśli kromki są zbyt niskie). Z każdej kromki wyciąć za pomocą foremki serca. Ciasto jasne:Przygotować analogicznie do ciasta czerwonego, pomijając barwnik. Małą część ciasta jasnego ułożyć na dnie keksówki wyłożonej papierem do pieczenia. Na nim ułożyć obok siebie delikatnie wycięte serduszka. Dookoła serduszek oraz na wierzch ułożyć delikatnie pozostałą część jasnego ciasta. Wygładzić. Piec w piekarniku nagrzanym do 180 stopni przez około 40-50 minut (do tzw. suchego patyczka). Smacznego :)A tu wspomniana wyżej piosenka :) lt;br / gt; lt;br / gt; lt;br / gt; lt;/div gt; 