Małe, okragłe kotleciki..Połączenie mięsa mielonego z kapustą i ryżem, podane z pomidorowym sosem. Ciekawa alternatywa dla zwykłych kotletów mielonych, które czasami wydają się zbyt zwyczajne. Całkiem smaczne, choć bez szaleństwa. Przepis na nie znalazłam w miesięczniku "Przyślij przepis" (listopad 2008). Dopisane przez mojego męża, w momencie kiedy opuściłam na chwilę pokój: "Hazbend ma nadzieję, że Wedelka zakwalifkuje ten przepis jako udany i będzie go powtarzać w przyszłości". No cóż, muszę się nad tym jeszcze poważnie zastanowić ;)Składniki (podaję oryginalne proporcje; ja robiłam z połowy porcji i wyszło mi około 10 całkiem sporych kotletów): - około kilograma kapusty- 2,5 szklanki ryżu- 4 cebule- 2 szklanki kaszy manny- 5 jajek- 80 dkg mięsa mielonego- bułka tarta- sól, pieprz- olej do smażeniaWykonanie: Kapustę drobno posiekać, posolić. Odlać wodę, którą puści. Ryż ugotować. Cebule obrać, drobno posiekać i podsmażyć na oleju. Kapustę, ryż, kaszę, jajka i cebule wymieszać razem. Doprawić solą i pieprzem. Z masy formować kotlety. (Moja masa była zbyt rzadka i nie chciała się zbytnio formować, dlatego dodałam do niej bułki tartej). Każdy kotlet obtoczyć w bułce tartej i obsmażyć na rozgrzanym oleju na złoty kolor z obu stron. Podsmażone kotlety ułożyć w naczyniu żaroodpornym, dolać do nich dwie szklanki wody i przykryć folią aluminiową. Piec w piekarniku nagrzanym do 180 stopni przez około godzinę. Podawać z sosem pomidorowym.Gołąbki te podałam z ziemniakami oraz sałatką Colesław, na którą przepis znalazłam na blogu Pysiolinki. Muszę przyznać, że jestem bardzo z niej zadowolona. Robiłam ją już kilkakrotnie i za każdym razem smakowała wybornie. Mój mąż należy do jej zdeklarowanych wielbicieli. Szczerze polecam. Składniki:- pół głowki kapusty (dałam ćwiartkę naprawdę dużej kapusty)- 2 marchewki- jabłko- cebula- sól, pieprz, cukier- 3 łyżki majonezu- łyżka jogurtu naturalnego- ząbek czosnku- ewentualnie szczypta curryWykonanie:Kapustę poszatkować, posolić. Cebulę pokroić w kostkę. Marchew i jabłko zetrzeć na tarce (na grubych oczkach). W osobnej miseczce połączyć majonez, jogurt, czosnek i curry. Doprawić sos solą, pieprzem i cukrem, polać nim warzywa. Całość wymieszać. Smacznego :) 