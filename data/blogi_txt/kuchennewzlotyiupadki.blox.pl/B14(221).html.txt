Ostatnio brokuły, dziś brukselka ;) Pozostaję chwilowo przy barwie zielonej...tak bardzo działającej na zmysły..sprawiającej, że oczami duszy wyobrażam sobie za oknem piękną wiosnę, a nie deszczową jesień. Dającej nadzieję :)Kiedy znalazłam ten przepis u Pinkcake wiedziałam, że prędzej czy później u mnie zagości. Bardzo lubię brukselkę i jesienią oraz zimą jadam jej w domu bardzo dużo. Ale nie próbowałam jej jeszcze w takiej formie czyli poszatkowanej i przesmażonej. A to, moi drodzy, zupełnie nowe doznanie. Tak przygotowana brukselka.....smakuje prawie jak nie brukselka, co może być zachętą dla osób nie przepadających za tym zielonym warzywem. Dodatek migdałów i czosnku był tu fenomenalnym posunięciem. I szczypta chili, która daje całej potrawie "kopa". Wszytko to wymieszane razem z makaronem było jednym z najlepszych posiłków, jakie miałam okazję ostatnio jeść. Polecam z całego serca :) Ja na pewno jeszcze nieraz do tej potrawy wrócę, bo poza rewelacyjnym smakiem, przygotowuje się ją dosłownie w 15 minut, co przy małym dziecku jest naprawdę dużym plusem :)Składniki:300 g brukselki40 g zmielonych migdałów1 ząbek czosnku (dałam dwa ząbki)oliwa do smażeniasólvegeta bez glutaminianu (pominęłam)chiliewentualnie oliwa extra verginemakaron (ok. 250 g)Wykonanie:Brukselkę poszatkować na plasterki, a następnie podsmażyć ją na oliwie. Dodać zmielone migdały oraz przeciśnięty przez praskę czosnek. Wszystko razem smażyć przez chwilę. Doprawić solą i chili. Dodać ugotowany i odcedzony makaron. Można polać oliwą extra vergine. Smacznego :) 