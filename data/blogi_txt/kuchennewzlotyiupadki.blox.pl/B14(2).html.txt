Ciasto, które powinno zasmakować wielu z Was, bo różnorodność składników sprawia, że każdy znajdzie w nim coś dla siebie. Mamy tu twaróg, kokos, mak, a nawet brzoskwinie :) Jakby tego było mało, całość wieńczy smaczna kruszonka. Myślę, że taki wypiek idealnie pasuje na świąteczny stół. Ładnie i elegancko się prezentuje i może być ciekawą alternatywą dla tradycyjnego sernika.Przepis na to ciasto znalazłam u Majany, a ona wyszperała go u Marty. Składniki (blaszka o wymiarach 32x25 cm):Ciasto:3 szklanki mąki250 g masła3 łyżki cukru5 żółtek2 łyżeczki proszku do pieczenia2 łyżki kakao instant (np. Puchatek lub Nesquick)Masa serowa:500 g zmielonego twarogu (u mnie twaróg z wiaderka)1 jajko1 opakowanie budyniu śmietankowego1/2 szklanki cukru pudru1/2 kostki roztopionego masłaMasa makowo-kokosowa:1 szklanka cukru pudru1 szklanka suchego maku5 białek100 g wiórków kokosowych1 łyżka mąki ziemniaczanejDodatkowo: puszka brzoskwińWykonanie:Ciasto:Masło pokroić w kostkę, szybko zagnieść z pozostałymi składnikami. 1/3 gotowego ciasta zamrozić, a pozostałą część  schłodzić w lodówce przez około 30 minut. Masa serowa:Wszystkie składniki masy serowej krótko zmiksować, tylko do połączenia.Masa makowo-kokosowa:Białka ubić na sztywno, pod koniec dodając cukier puder. Następnie dodać mąkę ziemniaczaną, mak, wiórki kokosowe i delikatnie wymieszać, do połączenia.Złożenie całości:Blaszkę wyłożyć ciastem schłodzonym w lodówce. Na nim ułożyć osączone z zalewy i pokrojone brzoskwinie. Na ułożone owoce wylać masę serową, a na masę serową - masę makowo-kokosową. Na wierzch zetrzeć na tarce zamrożone, pozostałe ciasto.Piec około 60 minut w  piekarniku nagrzanym do 180 stopni. Smacznego :) 