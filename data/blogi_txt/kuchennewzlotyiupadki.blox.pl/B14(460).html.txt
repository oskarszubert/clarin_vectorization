To ciasto (tartę?) zrobiłam już jakiś czas temu. Przepis wyszperałam w książce "Schudnij z Montignakiem". Jest to danie tłuszczowe, dlatego też nie zawiera spodu z mąki. Czy smakowało? Szczerze mówiąc, tak sobie. Pewnie z tym spodem z ciasta byłoby lepsze. A tak, troszkę za mdłe i ogólnie jakieś takie nijakie. Mimo wszystko przepis wstawiam. Może komuś z Was się przyda :)Składniki:10 cebulłyżka oliwy z oliwek4 żółtka1 jajko250 ml śmietany 18%200 g sera gruyere, startegosól, pieprzu mnie dodatkowo posiekany szczypiorekWykonanie:Cebule obrać i pokroić w plasterki. Zeszklić na oliwie z oliwek. Gotową wyłożyć na papierowy ręcznik, by wsiąkł w niego nadmiar tłuszczu. W misce roztrzepać jajko i żółtka z serem i śmietaną. Doprawić do smaku solą i pieprzem. Dodać podduszoną cebulę, wymieszać. Ciasto wyłożyć do formy (lub mniejszych foremek) wysmarowanej oliwą z oliwek. Posypać posiekanym szczypiorkiem. Piec ok. 30-35 minut w temperaturze 170 stopni. Smacznego :) 