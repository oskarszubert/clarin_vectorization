Obowiązkowa pozycja w sezonie letnim, kiedy na straganach królują główki młodej kapusty. Przepisów na taki bigos jest pewnie tyle, ile rodzin. Każda pani domu robi go inaczej, dodaje inne składniki itd. Ja nauczyłam się go od mojej mamy, choć i tak nieco się różni od jej wersji. W moim bigosie zawsze znajdzie się młoda marchew, dużo świeżego koperku oraz przecier pomidorowy. A bez czego Wy nie wyobrażacie sobie tego dania?Zrobić ładne zdjęcie bigosu to nie lada sztuka, więc wybaczcie mi proszę moją fotkę ;)Składniki:2 główki młodej kapusty4-5 młodych marchewek2 cebuleduży pęczek świeżego koperku2-3 pętka kiełbasykilka plasterków wędliny (choć nie jest to obowiązkowa pozycja)2-3 łyżeczki koncentratu pomidorowegooliwasól, pieprzWykonanie:Kapustę drobno poszatkować. Obgotować ją do miękkości w osolonym wrzątku (ok. 10 minut). Odcedzić. Kiełbasę pokroić w półplasterki, wędlinę w mniejsze kawałki. Marchew obrać i zetrzeć na tarce o dużych oczkach, cebule posiekać. Na patelni rozgrzać oliwę. Podsmażyć na niej cebulę wraz z kiełbasą. Po kilku minutach dodać startą marchew oraz wędlinę. Smażyć wszystko razem kilka minut, po czym przełożyć zawartość patelni do garnka z kapustą. Dorzucić posiekany koperek, dokładnie wymieszać i dusić razem przez 10-15 minut. Doprawić solą, pieprzem i koncentratem pomidorowym. Smacznego :) 