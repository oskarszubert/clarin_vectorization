Wczorajszy obiad zrobiony był totalnie pod mojego męża. Ryż z warzywami oraz stek z kurczaka z ananasem. Obie potrawy z duża ilością curry, bo mój mąż wprost uwielbia tą przyprawę (zresztą ja też jestem jej zwolenniczką). Przepis na stek z kurczaka znalazłam w przepisach polecanych przez Biedronkę (TUTAJ), ale pochodzi on ze zbiorów kucharza Macieja Kuronia (TUTAJ) Zrobiłam potrawę z połowy porcji i pod koniec, zamiast dusić wszystko pod przykryciem na patelni, włożyłam w naczyniu żaroodpornym do piekarnika. Całkiem smaczny obiadek z tego wyszedł, muszę przyznać. Składniki: - 800 g piersi kurczaka- 250 ml jogurtu naturalnego - 2 cebule - 6 ząbków czosnku- 100 ml syropu z ananasów z puszki - plastry ananasa z puszki (tyle, ile kawałków mięsa) - 3 łyżeczki curry - szczypta chilli - sok z połowy cytryny - sól, pieprz, olejWykonanie: Cebulę i czosnek drobno posiekać. Z jogurtu, cebuli, czosnku, curry, chilli, soli i soku z cytryny przyrządzić marynatę. Włożyć do niej umyte i lekko rozbite filety. Trzymać w marynacie od 3 do 12 godzin. Po tym czasie mięso wyjąć z marynaty i obsmażyć na rozgrzanym oleju z obu stron. Po przewróceniu na drugą stronę na każdym filecie ułożyć plaster ananasa.  Na patelnię wlać syrop ananasowy i dusić pod przykryciem 5-10 minut (ja dodałam syrop ananasowy, dusiłam pod przykryciem 5 minut, po czym przełożyłam całość do naczynia żaroodpornego, ułożyłam na filetach plastry ananasa i piekłam około 15 minut w 180 stopniach). Smacznego :) 