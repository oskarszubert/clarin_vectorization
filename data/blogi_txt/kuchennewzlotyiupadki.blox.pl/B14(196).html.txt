Smaczne curry z kurczaka rodem z Indii. Przepis na nie znalazłam na blogu Ireny i Andrzeja. Zmieniłam tylko tyle, że dodałam od siebie jeszcze żółtą paprykę, bo akurat miałam ją pod ręką oraz suszoną kolendrę. Moja wersja jest dość pikantna, gdyż użyłam bardzo ostrej mieszanki curry, ale my lubimy tak mocno doprawione dania :) Polecam :) Jeśli podamy ją bez ryżu, będzie nadawała się również dla osób będących na diecie Montignaca.Kurczaka dodaję do akcji "Z widelcem po Azji" zorganizowaną przez Irenę i Andrzeja. Składniki:2 piersi z kurczaka1 zielona świeża papryka (dałam jeszcze dodatkowo żółtą paprykę)1 średnia cebula (dałam dwie)2 ząbki czosnku1 zielona papryczka chilli kawałek świeżego imbiru (około 3 cm)2 łyżeczki proszku lub pasty curry (u mnie proszek)1 łyżeczka koncentratu pomidorowego (u mnie dwie łyżeczki)120 ml wody2 łyżki oleju1/4 łyżeczki solisuszona kolendra (to już mój dodatek)Wykonanie:Cebule, czosnek i papryczkę chili drobno posiekać. Świeżą paprykę oraz kurczaka pokroić na małe kawałki. Imbir obrać i zetrzeć na tarce. Na patelni rogrzać dwie łyżki oleju.  Wrzucić cebulę, czosnek i papryczkę chili. Smażyć razem ok. 4 minut, co jakiś czas mieszając.  Dodać curry, koncentrat pomidorowy i sól. Wymieszać i smażyć 30 sekund. Następnie dorzucić pokrojonego kurczaka i smażyć 3 minuty. Dolać wodę, zmniejszyć płomień i dusić całość przez ok. 5 minut. Pod koniec dodać starty imbir, kolendrę oraz ppokrojoną na mniejsze kawałki świeżą paprykę. Dusić razem całość przez ok. 1 min.  Podawać np. z ryżem basmati. Smacznego :) 