W weekend pogoda nas nie rozpieszczała. Padało, było chłodno i szaro. Rozgrzewaliśmy się aromatyczną zupą, znalezioną na blogu Lepszy smak. Zupa była naprawdę smaczna, pełna warzyw i witamin. Ja podałam ją z grzankami, autorka serwowała m.in. z kiełkami. Polecam :)Krem ten nadaje się również dla osób na diecie Montignaca. Jest to moja kolejna propozycja w ramach zabawy "Cukiniowy sierpień". Składniki:- średnia cukinia (dałam dwie)- pół  czerwonej papryki (dałam całą)- biała część dużego pora- puszka pomidorów- 200 ml soku pomidorowego- litr rosołu lub wywaru warzywnego- ząbek czosnku (dałam dwa duże)- łyżka ziół prowansalskich- 3-4 łyżki oliwy z oliwek- sól i pieprzWykonanie:Pora dokładnie umyć, pokroić w plasterki i podsmażyć do zmięknięcia na oliwie. Dodać obraną i pokrojoną w kostkę cukinię oraz paprykę. Chwilę razem smażyć. Dołożyć pomidory z zalewą, sok pomidorowy, posiekany czosnek oraz zioła prowansalskie. Zalać wywarem i gotować na wolnym ogniu 20-30 min. Doprawić solą i pieprzem. Dokładnie zmiksować. Podawać np. z kiełkami lub grzankami. Smacznego :) 