Sałatka jarzynowa... Nie wiem, czy znajdzie się ktoś, kto jej nie zna. W mojej rodzinie jest to obowiązkowy element każdej większej uroczystości. Krojenie jej składników zawsze należało do moich obowiązków. Teraz zajmuje mi to chwilę, bo przygotowuje się jej małą porcję. Kilka lat temu moja  mama przygotowywała za każdym razem dwie duże miski tej sałatki, więc i krojenia było dużo więcej. Uwielbiam tą sałatkę. Nigdzie nie smakuje ona, tak jak u mamy. Jej jedynym mankamentem jest to, że nie jest ona zbyt fotogeniczna i ciężko zrobić jej ciekawe zdjęcie.Sałatkę jarzynową przygotowałam w ramach akcji Gotujemy po polsku!, której patronem jest serwis zPierwszegoTłoczenia.pl. Składniki:- 6-7 większych ziemniaków- 3-4 marchewki- korzeń pietruszki- mały seler- duża cebula- 3-4 jajka- 3-4 kiszone ogórki- małe jabłko- puszka zielonego groszku- kilka łyżek majonezu- łyżka musztardy- natka pietruszki- sól, pieprzWykonanie:Ziemniaki, marchew, pietruszkę i selera ugotować w łupinach, ostudzić, obrać i pokroić w kostkę. Jajka ugotować na twardo, posiekać. Cebulę drobno posiekać, ogórki i jabłko pokroić w kostkę. Wymieszać wszystkie składniki, dodać odsączony groszek, posiekaną natkę pietruszki, majonez oraz musztardę. Doprawić do smaku solą i pieprzem. Dokładnie wymieszać. Odstawić na kilka godzin do lodówki. Smacznego :) 