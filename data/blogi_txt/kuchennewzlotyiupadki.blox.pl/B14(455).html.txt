Przepyszne risotto, na które przepis znalazłam u myszy_klapsiary. Zmieniłam co nieco: dodałam zielony groszek, trochę parmezanu i masła, bez których risotto dla mnie nie istnieje. Obawiałam się, czy będzie ono smakowało mojej 1,5-rocznej córce oraz mężowi..ale niepotrzebnie. Oboje zjedli swoje porcje z apetytem. Mąż nawet wziął dokładkę :) Polecam gorąco :)Przepis ten dodaję do akcji Zielono mi prowadzonej przez Pinkcake. Może wspólnymi siłami przywołamy wiosnę?? :)Składniki:350g ryżu arborio1,5 l bulionu5 łyżek białego wina (pominęłam)250g świeżego lub mrożonego szpinaku (dałam 300g świeżego)4 łyżki oliwy z oliwek (u mnie olej z dodatkiem bazylii)cebula2 ząbki czosnku2 garście mrożonego zielonego groszkusól,pieprz, gałka muszkatołowa,suszona bazylia2 łyżki startego parmezanu (to mój dodatek)łyżka masła (to mój dodatek)Wykonanie:Cebulę i czosnek pokroić w kostkę, szpinak przebrać, dokładnie wypłukać i grubo posiekać. Zielony groszek wrzucić do wrzątku i gotować przez kilka minut. Wino wymieszać z gorącym bulionem. Na dużej patelni podsmażyć na oleju cebulę i czosnek. Gdy się już zeszklą,  dodać surowy ryż i smażyć do momentu, aż   będzie szklisty. Podlać dwoma chochelkami bulionu i gotować pod   przykryciem. Gdy płyn zostanie wchłonięty, dodać następną chochelkę.   Postępować tak, aż do momentu, gdy ryż będzie miękki. Dodać posiekany szpinak i groszek.Wymieszać z ryżem. Doprawić do smaku solą,pieprzem, gałką i bazylią. Na koniec dodać  parmezan i masło. Wymieszać, przykryć i odstawić na kilka minut. Podawać ciepłe, posypane z wierzchu parmezanem. Smacznego :) 