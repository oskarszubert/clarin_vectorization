Przepis na śliwki w czekoladzie z marcepanem znalazłam u Dorotus. Wyszły przepyszne :) Zdecydowanie mogą pełnić rolę smakowitego prezentu dla najbliższych...tym cenniejszego, że zrobionego własnoręcznie.Jest to moja propozycja w ramach Cudawiankowej zabawy "Świąteczne prezenty 2012". Składniki:20 śliwek kalifornijskich, miękkich1/3 szklanki rumu lub brandy (u mnie rum)80 g masy marcepanowej130 g dobrej jakości gorzkiej czekoladyWykonanie:Śliwki wieczór wcześniej zalać alkoholem, odstawić do nasączenia. Na drugi dzień odsączyć je z nadmiaru płynu i do środka każdej ze śliwek włożyć kawałek marcepanu, uformowanego na kształt wielkiej pestki. Czekoladę roztopić w kąpieli wodnej. Każdą śliwkę po kolei obtaczać w czekoladzie (pomocne jest nadzianie jej na patyczek do szaszłyków). Odstawić do zastygnięcia. Smacznego :) 