Ta pora roku to najlepszy czas na potrawy z papryką w roli głównej. Pełno jej na straganach, cena też jest przystępna... Prezentuje się wspaniale, pyszna i kolorowa..Nie można przejść obok niej obojętnie. Ja uwielbiam to warzywo i używam je w mojej kuchni prawie do wszystkiego: sałatek, makaronów, zup-kremów czy po prostu jako dodatek do kanapek. Dwie poniższe propozycje goszczą na moim stole ostatnimi czasy bardzo często, w niemal regularnych odstępach. I ciągle nie mamy ich dość :)Papryka faszerowana mięsem mielonymW tym roku po raz pierwszy skusiłam się na tą potrawę i cieszę, się, że to zrobiłam. Smakuje fantastycznie. Wzorowałam się na przepisie znalezionym na blogu Alexandry Kulinarnie. Troszkę go zmodyfikowałam, ale tylko troszkę.Składniki:- 400 g mięsa mielonego (autorka poleca mięso mielone z indyka, ja użyłam innego) - 5 średnich papryk - 1 cebula (dałam dwie)- woreczek ryżu- sól, pieprzDodatkowo (jeśli ktoś chce uzyskać sos paprykowo-pomidorowy, naprawdę smaczny i idealnie pasujący do faszerowanych papryk): - 1-2 łyżki koncentratu pomidorowego- łyżka mąkiWykonanie:Ryż ugotować, cebule posiekać i podsmażyć na oleju. Podane skladniki wymieszać z mięsem. Doprawić dość mocno solą i pieprzem. Papryki wydrążyć, napełnić przygotowanym farszem. Ułożyć je w dużym garnku, podlać ok. 1,5 szklanki przegotowanej wody. Gotować pod przykryciem, aż papryki zmiękną (ok. 40 minut powinno wystarczyć). Gotowe papryki wyciągnać z naczynia. Do pozostałej wody dodać przecier, zagęścić mąką, zagotować. Doprawić do smaku. Powstały sos podawać z papryką.  Leczo (wersja moja)Szumnie nazwałam to danie leczem, choć nie spełnia chyba wszystkich wymogów tej potrawy. Ja taką wersję uwielbiam i przyrządzam ją od bardzo dawna. Tym razem po raz pierwszy dodałam cukinię i jestem zachwycona efektem. Takie leczo podaję najczęściej po prostu z chlebem lub ryżem.Składniki:- kilka różnokolorowych papryk (u mnie 2 czerwone, 2 pomarańczowe i 2 żółte)- 2 średnie cukinie- kilka pieczarek- 2 duże cebule- pętko kiełbasy lub kilka parówek - 1-2 puszki pomidorów w puszce (lub kilka dojrzałych pomidorów)- sól, pieprz, papryka słodka (ew. ostra)- oliwa do smażeniaWykonanie:Paprykę pokoić w większą kostkę, pieczarki i cukinie w plasterki, cebule drobno posiekać. Kiełbasę lub parówki pokroić w plasterki. Na oliwie w większym naczyniu podsmażyć cebule. Dodać do nich pieczarki, chwilę razem posmażyć. Dorzucić paprykę, a na koniec cukinię. Dolać pomidory z puszki i dusić wszystko ok. 15 - 20 minut. Na osobnej patelni podsmażyć kiełbasę lub parówki. Dodać do warzyw, gotować jeszcze razem chwilę. Doprawić do smaku dość mocno solą, pieprzem i papryką. Podawać z pieczywem lub ryżem. 