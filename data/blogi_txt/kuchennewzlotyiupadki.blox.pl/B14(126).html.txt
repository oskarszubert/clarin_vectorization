Smaczny i nietuzinkowy pomysł na obiad. Chyba pierwszy raz w życiu odważyłam się do dania obiadowego dodać fistaszki. Eksperyment uważam za udany - dodały one gulaszowi charakteru. Do tego kurczak, kapusta pekińska i marchew. Połączenie warte wypróbowania, kojarzące mi się z kuchnią chińską, dlatego też podałam je u mnie z ryżem.Przepis znalazłam na blogu Gotuj z Cukiereczkiem i jest to moja kolejna propozycja w ramach "Orzechowego Tygodnia" prowadzonego przez Atinę. Składniki:dwa duże filety z kurczaka (ok. 500g)2 marchewki (dałam trzy)pół główki kapusty pekińskiej2 cebule100g orzeszków ziemnych250ml bulionu drobiowego (dałam więcej, ok. 400 ml)1 łyżeczka sosu sojowego (dałam dwie łyżeczki)sól, pieprz, słodka paprykaolej do smażeniaposiekany szczypiorek do dekoracjiWykonanie:Kurczaka umyć i pokroić w kostkę. Marchew i cebule obrać. Pierwszą pokroić w słupki, drugą w piórka.  Z kapusty usunąć wierzchnie liście i poszatkować ją.  Na patelni podsmażyć mięso. Pod koniec smażenia posypać je przyprawami. Kolejno na patelnię dodawać kapustę, marchewkę i cebulę. Chwilkę wszystko razem podsmażyć, po czym dolać gorącego bulionu. Dodać orzeszki i dusić całość pod przykryciem przez około 20 minut, aż warzywa zmiękną. Pod koniec duszenia dodać sos sojowy i doprawić całość do smaku. Gulasz podawać posypany szczypiorkiem. Smacznego :) ﻿ 