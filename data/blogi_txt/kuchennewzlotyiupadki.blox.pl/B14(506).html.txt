Tego kurczaka robiłam już kilka razy i cały czas smakuje nam tak samo dobrze. Pyszny, miękki kurczak zawinięty w aromatyczną szynkę, a do tego nieziemski sos z cebuli. Dla mnie rewelacja. Przepis znalazłam u Adrijah. Zmieniłam tylko sposób przygotowania: najpierw kurczaka zawiniętego w szynkę obsmażam, a potem piekę. Szynkę daję różną: czasami szwarcwaldzką, czasami prosciutto, jaka wpadnie mi w ręce. Daję też trochę mniej bulionu. Gorąco polecam ;)Zdjęcie średnio ciekawe, ale jak zrobię znów tą potrawę, to postaram się zmienić na ładniejsze :)Składniki:2 piersi z kurczaka12 plastrów szynki szwarcwaldzkiej (lub prosciutto)sól, pieprzsuszony tymianek, oregano, słodka papryka, mielone chilimąka do obtaczaniaSos:4 duże cebule1/2 szkl oliwy (dałam trochę mniej)2 szkl rosołu drobiowego (dałam mniej)łyżka masłasól, pieprz, ja dodałam też tymianekWykonanie:Kurczaka umyć, oczyścić, pokroić na 12 podłużnych kawałków. Każdy kawałek dość mocno posypać przyprawami i  ciasno zawinąć w szynkę.  Dodatkowo można spiąć wykałaczką. Obtoczyć w mące, obsmażyć krótko z obu stron na oliwie i ułożyć w naczyniu żaroodpornym.Sos:Cebulę pokroić w plastry. Podsmażyć na oliwie do zeszklenia. Zalać bulionem i chwilę poddusić.  Dodać masło. Doprawić solą,  pieprzem i tymiankiem. Gotowym sosem zalać mięso w naczyniu żaroodpornym. Zapiekać w piekarniku nagrzanym do 160 stopni przez  około 40 minut. Smacznego :) 