Fajny pomysł na przyrządzenie fasolki szparagowej, kiedy już znudzi się nam ona podana w nieśmiertelny sposób z bułką tartą i masełkiem (chociaż, czy taka wersja może się znudzić?). Przepis na to danie znalazłam kilka lat temu w necie, ale nie wiem niestety dokładnie na jakiej stronie. Wydrukowałam go wtedy, wkleiłam do zeszytu z przepisami i dość często z niego korzystałam, bo jest to naprawdę smaczna propozycja. Polecam jako ciekawostkę ;)Tak przyrządzona fasolka nadaje się również dla osób będących na diecie Montignaca.Składniki:- 1 kg fasolki szparagowej- 5 dużych, mięsistych pomidorów- 3-4 ząbki czosnku- 10 małych białych cebulek lub 4 duże- sól, pieprz, tymianek, bazylia, oregano- oliwaWykonanie:Fasolkę umyć, obciąć końcówki, podzielić strączki na pół i lekko podgotować. Pomidory zalać wrzątkiem, obrać ze skórki i pokroić na małe kawałki. Na rozgrzanej oliwie podsmażyć cebulkę, aż będzie szklista. Dołożyć pomidory i smażyć razem chwilkę. Dodać ugotowaną fasolkę, posiekany czosnek i przyprawy. Całość dusić razem przez jakiś czas pod przykryciem na małym ogniu, co jakiś czas mieszając. Smacznego :) 