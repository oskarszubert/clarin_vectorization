Do Wielkanocy zostały niecałe trzy tygodnie (swoją drogą, kiedy to zleciało?), ale ja już teraz powoli wypróbowuję niektóre przepisy na potrawy, ktore mogą z powodzeniem znaleźć swoje miejsce na świątecznym stole. Taką pozycją jest na pewno proponowana dziś przeze mnie sałatka z tuńczykiem. Zdecydowałam się na nią, gdyż w składzie ma jajka, które niewątpliwie kojarzone są z  Wielkanocą, a których nigdy z tuńczykiem jeszcze nie  łączyłam. Teraz wiem, że to był błąd, bo takie połączenie jest świetne i sałatka wyszła naprawdę smaczna. Przepis znalazłam u Evenki i bardzo go polecam. Sałatka ta jest moją pierwszą propozycją z zabawie "Kuchnia Wielkanocna 2010" zorganizowanej przez Olgę Smile.Składniki:- puszka tuńczyka - 3-4 jajka ugotowane na twardo (dałam 4)- puszka kukurydzy (na MM kukurydza jest jednak niewskazana)- 1 ogórek kiszony lub konserwowy (dałam dwa kiszone)- cebula; można zastąpić lub uzupełnić szczypiorkiem (dałam i cebulę i szczypiorek)- kilka łyżek majonezu (na MM majonez Kielecki)- sól, pieprzWykonanie:Jajka ugotować, obrać ze skorupek i pokroić w kostkę.  Cebulę, ogórki i szczypiorek posiekać, połączyć z jajkami i kukurydzą. Dodać majonez i przyprawy, wymieszać. Przed podaniem schłodzić. Smacznego :) 