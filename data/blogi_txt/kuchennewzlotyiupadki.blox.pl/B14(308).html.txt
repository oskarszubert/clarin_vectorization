Dwa dni temu moja córka przyniosła mi miskę z kuchni, po czym pomaszerowała  do szafki z produktami i z uśmiechem na twarzy zapytała: "Robimy ciasto? Piooosię. Musimy wziąć składniki. Najpierw mąkę. Potem cukier". No nie mogłam jej odmówić, prawda? Na ciasto jednak nie miałam ochoty. Przypomniałam sobie jednak o ciasteczkach, które kilka dni temu widziałam na blogu Bo(ron) Apettit. Krótki przegląd szafek, aby sprawdzić czy mam wszystkie produkty i zabrałyśmy się do dzieła. Mała dzielnie mieszała, a potem z chęcią wyjadała paluszkiem gotową do pieczenia masę, oblizując się przy tym i powtarzając: "Pyyszne" :) Upieczone ciastka również jej smakowały. Mi także, chociaż nie będą zajmowały wysokiego miejsca na liście moich ulubionych domowych ciasteczek. Były dobre, jednak na kolana mnie nie powaliły. Po nocy spędzonej w zamkniętym pudełku mocno zmiękły. Wolałam, gdy były jednak trochę twardsze. Dodaję je do 7 Festiwalu Pierniczków prowadzonego przez Majankę :) Składniki:czubata szklanka mąki orkiszowejczubata szklanka płatków owsianych1/4 szklanki cukru trzcinowego2 łyżki kakao3 łyżeczki przyprawy piernikowejpłaska łyżeczka proszku do pieczeniapół łyżeczki sodyszczypta soli1 jajko2 łyżki miodu3 łyżki jogurtu naturalnego4 łyżki marmolady śliwkowej (dałam dżem wiśniowy)120g gorzkiej czekolady100g masłaok. 1/2 szklanki mleka (dałam trochę mniej)Wykonanie:Wymieszać ze sobą wszystkie suche składniki. W drugiej misce roztrzepać jajko z jogurtem, miodem i marmoladą. W kąpieli wodnej rozpuścić czekoladę z masłem. Masę czekoladową lekko przestudzić, po czym dodać ją do mokrych składników. Dokładnie wymieszać i podlać mlekiem. Dodać składniki suche. Ponownie wymieszać.  Masa powinna być klejąca i gęsta. Za pomocą łyżki wykładać ją na blachę wyłożoną papierem do pieczenia, formując ciasta (wykładamy je w sporych odstępach, bo podczas pieczenia urosną). Piec ok. 15-18 minut w temperaturze 175 stopni (w piekarniku z termoobiegiem 13-14 minut w 160 stopniach). Upieczone ciastka studzić na kratce. Smacznego :)﻿ 