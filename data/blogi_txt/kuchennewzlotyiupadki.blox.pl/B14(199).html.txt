Fajny pomysł na szybki i smaczny obiad. Przepis jest kombinacją dwóch receptur, które znalazłam dawno temu w jakichś kolorowych gazetach. Często do niego wracam, bo wszystkim u nas bardzo smakuje :)Składniki:500 g piersi z kurczakałyżka masła2 cm świeżego imbirułyżka currycebulapomidorczerwona papryka100 ml bulionu warzywnego200 ml mleczka kokosowego100 g jogurtu naturalnegołyżeczka mąki ziemniaczanejsól, pieprz, oliwanatka kolendryWykonanie:Kurczaka umyć, pokroić w kostkę, przyprawić i krótko obsmażyć na oliwie. Cebulę posiekać, paprykę i pomidora pokroić w kostkę, imbir obrać i pokroić w cienkie plasterki lub zetrzeć na tarce. Na drugiej patelni podsmażyć na maśle posiekaną cebulę. Dodać paprykę, pomidora, imbir i curry. Po 2-3 minutach połączyć zawartość obu patelni i zalać bulionem. Dusić kilka minut pod przykryciem. Następnie dodać mleczko kokosowe wymieszane z mąką. Doprowadzić do wrzenia, po czym dodać jogurt. Powstały gęsty, kremowy sos posypać posiekaną kolendrą. Podawać np. z ryżem. Smacznego :) 