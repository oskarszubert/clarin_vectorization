Pyszny dżem, na który przepis znalazłam na blogu "Pokochaj Gotowanie". Nie mam doświadczenia w robieniu dżemów, więc wydaje mi się, że trochę za długo go gotowałam (ok. 3 h), przez co nabrał zbyt ciemnej barwy. No ale cóż, ciągle wydawał mi się zbyt rzadki :) Na smak to jednak nie wpłynęło: jest bardzo smaczny. Następnym razem dodam jednak trochę mniej cukru, bo jak dla mnie jest ciut za słodki. Dżem dodaję do akcji "Przetwory 2011" przygotowanej przez Kasandrę66 oraz do akcji "Morelkowo- brzoskwiniowo 3" prowadzonej przez Kabamaigę.Składniki:2kg morelisok z 1/2 cytryny (dałam sok z całej cytryny)100ml wody50dag cukru (następnym razem dam chyba trochę mniej)Wykonanie: Z moreli wyjąć pestki. Pokroić owoce na małe kawałki i podsmażyć w garnku wraz z wodą. Dodać do nich sok z cytryny. Gdy owoce zmiękną,  wszystko razem zmiksować. Następnie dodać cukier i smażyć razem do ulubionej konsystencji (często mieszać, aby dżem nam się nie przypalił). Ja smażyłam ok. 3h, ale myślę, że można było skończyć trochę wcześniej. Może wtedy kolor byłby ładniejszy? :) Gotowy, gorący dżem przełożyć do wyparzonych słoiczków, zakręcić i położyć do góry dnem. Ja dodatkowo jeszcze słoiki zagotowałam. Smacznego :)   ﻿   ﻿﻿﻿ ﻿﻿ 