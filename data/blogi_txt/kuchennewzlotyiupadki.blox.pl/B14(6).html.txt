Na tylu blogach już  widziałam te szaszłyki, że po prostu musiałam je zrobić. Jako pierwsi zrobili je Irena z Andrzejem, Atinka i Majanka podczas wspólnego gotowania. Później widziałam je też u Iwonki i Myszy Klapsiary. Oryginalny przepis znajduje się TUTAJ.  Szaszłyki wyszły smaczne i myślę, że jest to naprawdę fajny pomysł na wykorzystanie kurczaka. W przepisie zamieniłam jedynie świeże oregano na suszone i zieloną paprykę na żółtą, gdyż akurat taką miałam na stanie. Polecam :)Przepis dodaję do zabawy "Z widelcem przez kuchnie obu Ameryk" prowadzonej przez Irenę i Andrzeja. Składniki:- 4 piersi z kurczaka- pół szklanki oleju- po połowie czerwonej i zielonej papryki (u mnie żółta)- 2 cebule- szklanka pomidorów wiśniowych- 3 ząbki czosnku- sól, pieprz, pół łyżeczki świeżego oregano (dałam suszone), łyżeczka paprykiDodatkowo: bambusowe patyczkiWykonanie:Patyczki moczyć przez godzinę. Z oleju, posiekanego czosnku i przypraw przygotować marynatę. Umieścić w niej pokrojone w kostkę piersi kurczaka, marynować przez jakiś czas (u mnie dwie godziny). Papryki pokroić w kostkę, cebule w ósemki. Na patyczki nadziewać naprzemiennie kurczaka, cebulę, papryki i pomidory. Grillować przez 15 - 20 minut. Smacznego :) 