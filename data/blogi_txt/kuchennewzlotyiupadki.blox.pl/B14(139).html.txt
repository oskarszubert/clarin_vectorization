Szybko minęło lato..wyjątkowo szybko w tym roku. Długa zima i krótka wiosna sprawiły, że nie zdążyłam nacieszyć się słońcem i ciepłymi dniami. Wizja ponurej jesieni nie podoba mi się, ale cóż...trzeba się z nią zmierzyć. Na poprawę humoru proponuję szarlotkę. Pyszną, nieskomplikowaną, pachnącą cynamonem i idealnie pasującą na jesienne dni. Przepis na nią znalazłam na blogu Słodka magia od kuchni. Zaciekawił mnie biszkopt z mąki krupczatki: wyszedł smaczny, delikatny i fajnie się komponował z musem jabłkowym. Do kremówki nie dodawałam żelatyny, tylko śmietan-fixy. Jakoś łatwiej mi się z nimi współpracuje. Naprawdę polecam ;)Składniki (blaszka o wymiarach 25x30 cm):Biszkopt:3 jajka3/4 szklanki cukru1 płaska łyżeczka proszku do pieczenia3/4 szklanki mąki krupczatkiDodatkowo:Słoik (ok. 900-1200g) prażonych jabłek (u mnie domowy mus z papierówek)1/3 szklanki wody2 galaretki pomarańczowe500ml śmietany kremówki 30-36% (dałam 400 ml)3 łyżeczki żelatyny + 1/4 szklanki wody (pominęłam i dałam zamiast tego dwa śmietan-fixy)1 czubata łyżka cukru pudru (dałam 2 łyżki)1/2 łyżeczki cynamonu100g czekolady deserowejWykonanie:Biszkopt: Białka ubić na sztywną pianę, pod koniec ubijania dodają cukier. Dodać żółtka i ponownie ubić. Mąką wymieszać z proszkiem do pieczenia i dodać do masy jajecznej. Wymieszać mikserem na średnich obrotach lub łyżką. Ciasto przelać do formy wyłożonej uprzednio papierem do pieczenia. Piec około 20-30 minut w piekarniku nagrzanym uprzednio do 170 stopni do tzw. suchego patyczka. Warstwa jabłkowa:Mus jabłkowy wraz z wodą umieścić w garnku i podgrzewać mieszając do zagotowania, cały czas mieszając.  Gdy jabłka będą już bardzo gorące, zdjąć  z ognia i dodać galaretki. Dokładnie wymieszać. Ciepłe nadzienie przelać na ciasto (ciasto również nie musi być ostudzone). Pozostawić do ostygnięcia, po czym nałożyć bitą śmietanę (ja zostawiłam w lodówce na całą noc, a rano udekorowałam kremówką). Zimną kremówkę ubić na sztywno, pod koniec ubijania dodając cukier puder zmieszany ze śmietan- fixami. Gotową śmietanę wyłożyć na całkowicie ostudzone ciasto i wyrównać powierzchnie. Oprószyć cynamonem. Na wierzch zetrzeć czekoladę.  Schłodzić kilkanaście minut.  Przechowywać w lodówce. Smacznego :) 