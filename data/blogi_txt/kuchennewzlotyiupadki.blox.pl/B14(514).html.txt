Przepis na tego kurczaka trzymałam u siebie od dawna, ale jakoś nigdy nie mogłam się za niego zabrać. Aż do wczoraj. Feta leżała w lodówce, inne składniki też były, wiec długo się nie namyślając przygotowałam go na obiad. I cieszę się bardzo, że się skusiłam, bo jest naprawdę pyszny. Wszystkie smaki idealnie tu ze sobą współgrają, z piekarnika podczas pieczenia wydobywa się piękny aromat. Naprawdę szczerze polecam.Przepis wyszukałam na blogu "Gotuję bo lubię", którego autorką jest kasiaaaa24. Zamiast polecanych ziemniaczków podałam kuskus z warzywami, ale na te ziemniaczki z całą pewnością też niedługo się skuszę. Składniki:- 2 filety z kurczaka- 100 g fety- 2 łyżki oliwy z oliwek- 2-3 ząbki czosnku- 1 pomidor- łyżka posiekanej bazylii lub łyżeczka suszonej- łyżeczka oregano lub pół łyżeczki suszonego- pół łyżeczki suszonego majeranku- sól, pieprz, u mnie dodatkowo słodka paprykaKuskus z warzywami:- 1,5 szklanki kuskusu- 2 szklanki bulionu warzywnego- cebula czerwona- pół czerwonej papryki- pomidor- pół ogórka - łyżka oliwy z oliwek- 2 łyżki soku z cytrynyWykonanie:Filety umyć, oprószyć solą, pieprzem i papryką. Ułożyć je w naczyniu do zapiekania. Ser feta rozdrobnić widelcem. Dodać do niego oliwę, czosnek i przyprawy. Wymieszać wszystko dokładnie. Gotową masą pokryć górę filetów. Na wierzchu położyć plasterki pomidora. Piec w temperaturze 200 stopni około godziny. PIerwsze 30 minut przykryte folią, następne bez folii.Kuskus zalać gorącym bulionem. Zostawić pod przykryciem na pięć minut. Po tym czasie rozmieszać go dokładnie widelcem. Paprykę, cebulę, pomidora i ogórka pokroić w kostkę. Dodać do kuskusu. Doprawić oliwą i sokiem z cytryny. Wymieszać. 