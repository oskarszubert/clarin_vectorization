Proste i szybkie ciasto bez pieczenia. Często robiłam je, gdy mieszkałam w akademiku, bez dostepu do piekarnika. Teraz przypomniałam sobie ten przepis ze względu na zabawę "Jedzmy kaszę" prowadzoną przez Edysię79. Ciasto jest smaczne, ale chyba nie zachwyciło mnie tak, jak zachwycało kilka lat temu. Przepis znalazłam w moim zeszycie z przepisami i pochodzi chyba do teściowej mojej siostry, ale pewności nie mam :)Składniki:- herbatniki (u mnie 4 paczki, ale ich ilość zależy oczywiście od wielkości blaszki)- 1 op. cukru waniliowego- litr mleka- 2/3 szkl. cukru- kostka margaryny- 2 łyżki kakao- szklanka kaszy mannyDodatkowo:-polewa czekoladowa i wiórki kokosoweWykonanie:Blaszkę wyłożyć warstwą herbatników. W garnku zagotować mleko z margaryną, cukrem, cukrem waniliowym i kakao. Gdy zacznie wrzeć, dodać szklankę kaszy manny. Gotować ok. 2-3 minut do zgęstnienia, cały czas energicznie mieszając (tak żeby nie porobiły się grudki). Gorącą gotową masę wylać na herbatniki i przykryć ją kolejną warstwą ciastek. Udekorować polewą czekoladową i wiórkami kokosowymi. Smacznego :) 