Uwielbiam połączenie mięty z czekoladą, dlatego do zrobienia tego ciasta nie trzeba mnie było długo namawiać. Wyszło przepysznie :) Smaczny, czekoladowy biszkopt, przełożony orzeźwiającą miętową masą z serka mascarpone i kremówki z dodatkiem dużej ilości posiekanej gorzkiej czekolady...Poezja... Polecam każdemu z czystym sumieniem, zwłaszcza na nadchodzące, cieplejsze dni :)Przepis znalazłam na blogu Słodka magia od kuchni.Składniki (na tortownicę o średnicy 24 cm, ale ja piekłam w mniejszej tortownicy o średnicy 22 cm):Biszkopt:4 jajka2/3 szklanki cukru1 łyżka soku z cytryny1 łyżeczka proszku do pieczenia1/3 szklanki mąki ziemniaczanej1/3 szklanki mąki pszennej2 łyżki (z lekkim czubkiem) kakao2 łyżki wodyKrem:500g serka mascarpone375ml/330g śmietanki kremówki (dałam 330 ml śmietany 30%)1 śmietan-fix lub inny usztywniacz do śmietany2-3 łyżki cukru pudru2 łyżeczki nalewki miętowej, dostępnej w aptece w formie kropli (dałam trochę więcej, ale najlepiej dostosować ilość do własnego smaku)200g czekolady gorzkiej lub deserowej (dałam 120 g czekolady gorzkiej)ewentualnie odrobinę zielonego barwnika (pominęłam)Poncz:1 szklanka wodykilka kropli miętowej nalewkidodałam od siebie odrobinę cukruDodatkowo:200g czekolady gorzkiej lub deserowej startej na tarce o grubych oczkach (dałam 100g czekolady gorzkiej)Wykonanie:Biszkopt:Białka ubić na sztywna pianę.  Pod koniec ubijania dosypywać cukier. Do żółtek dolać sok z cytryny i wsypać proszek do pieczenia, wymieszać. Przełożyć je ubitej piany z białek, lekko połączyć mikserem. Do masy delikatnie wmieszać łyżką przesiane kakao i mąki. W trakcie mieszania dolać wodę. Gotowe ciasto przelać do tortownicy z dnem wyłożonym papierem do pieczenia. Piec ok. 30 minut w piekarniku nagrzanym do 160 stopni (do tzw. suchego patyczka).Krem:Mocno schłodzoną kremówkę ubić na sztywno, pod koniec dodając cukier puder wymieszany z usztywniaczem. Dodać serek mascarpone, nalewkę miętową oraz opcjonalnie barwnik. Całość wymieszać (łyżką lub krótko mikserem). Odłożyć około 4 łyżek masy do posmarowania wierzchu i boków tortu. Do pozostałej, większej części kremu dosypać posiekaną gorzką czekoladę. Wymieszać.Ostudzony biszkopt przekroić na dwa blaty. Dolny nasączyć  przygotowanym ponczem i wyłożyć na niego krem z czekoladą.  Przykryć drugim blatem i ponownie go nasączyć. Wierzch oraz boki ciasta posmarować cienką warstwą pozostawionego w tym celu kremu.  Całość obsypać dokładnie startą czekoladą. Odstawić do lodówki na co najmniej 2h. Podawać schłodzone. Przechowywać w lodówce. Smacznego :) 