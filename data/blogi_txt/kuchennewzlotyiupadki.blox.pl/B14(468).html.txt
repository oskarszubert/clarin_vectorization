Sezon truskawkowy powoli dobiega niestety końca. W tym roku nie upiekłam z nimi żadnego ciasta. Zjadałam je najczęściej od razu po kupieniu..czasami dodawałam śmietany..czasami robiłam z nich kompot, dodawałam do porannego muesli albo jogurtu. Zdarzało się też, że lądowały w deserze. Dziś jeden z nich. Ten ciekawy pomysł na tiramisu z dodatkiem białej czekolady i truskawek znalazłam na blogu "Ko ko ko". Wyszło bardzo smacznie, choć jak dla mnie troszkę za słodko. Następnym razem zmniejszę chyba troszkę ilość cukru. Nie miałam podłużnych biszkoptów, więc użyłam okrągłych, podkradzionych mojej córeczce. Pasowały jak najbardziej. Bardzo fajnie komponowały się też w środku wiórki czekolady, pojawiające się znienacka w kremowej, delikatnej masie. Deser ten ma jeden mankament: wykorzystuje się w nim surowe jajka, dlatego ważne jest, aby były one świeże i ze sprawdzonego miejsca. Ja dodatkowo jeszcze je sparzyłam. Polecam tiramisu do wypróbowania, bo naprawdę warto :)Składniki (z podanej ilości wyszły mi 3 porcje, takie jak na zdjęciu):100ml ostudzonego espresso1 łyżeczka cukru20ml (lub więcej) dowolnego likieru (np. amaretto)8 podłużnych biszkoptów (nie miałam, dałam biszkopty okrągłe)2 żółtka2 białkaszczypta soli70g cukru250g mascarpone125g białej czekolady350g truskawek, pokrojonych na plasterkiWykonanie:Białka ubijać ze szczyptą soli w dużej misce. W trakcie dodać połowę cukru (35g)   i dalej ubijać, aż piana będzie bardzo sztywna. Ubite białka przełożyć do   małej miski. Do miski, w której ubijano białka wlać żółtka i wsypać   drugą połowę cukru (pozostałe 35g).  Ubijać, aż masa stanie się kremowa. 75g białej   czekolady roztopić w kąpieli wodnej i zmiksować z serkiem mascarpone. Pozostałe 50g   białej czekolady zetrzeć na tarce o grubych oczkach.   Mieszankę rozpuszczonej czekolady i mascarpone połączyć z ubitymi żółtkami, a następnie za pomocą łyżki lub szpatułki wmieszać wiórki   czekoladowe. Na końcu delikatnie wmieszać pianę z białek. Kawę espresso wymieszać z łyżeczką cukru oraz likierem. Zanurzać w niej po kolei na chwilę każdy biszkopt (nie za długo, aby się nie rozleciały). Do przygotowanych  szklanek układać warstwowo: masę, biszkopty i plasterki truskawek (mają być po 2 warstwy każdego składnika). Chłodzić w lodówce przez przynajmniej 4 godziny. Przed podaniem można udekorować wiórkami startej białej czekolady. Smacznego :) 