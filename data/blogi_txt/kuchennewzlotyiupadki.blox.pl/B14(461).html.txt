Dokładnie 5 lat temu stworzyłam na moim blogu pierwszego posta. Nie sądziłam, że uda mi się tak długo wytrwać w tej mojej "zabawie w gotowanie" :) Przez te lata zabawa ta jednak stała się pasją, gotowanie jednym z ulubionych sposobów na spędzanie wolnego czasu, a tytułowa młoda mężatka może pochwalić się już siedmioletnim stażem małżeńskim ;) Czas pędzi nieubłaganie :) Dziękuję Wam wszystkim, za to, że tu zaglądacie, komentujecie...Za to, że jesteście :) Bez Was by mi się nie udało :)Z okazji tej małej rocznicy, zamiast tortu, smaczna i orzeźwiająca tarta cytrynowa z przepisu Dorotus. Nie każdemu będzie ona smakowała. Mój mąż po spróbowaniu pierwszego kęsa powiedział, że przypomina mu, cytuję: "To żółte coś, co przywiozła nam kiedyś Twoja siostra z Anglii". Miał na myśli oczywiście Lemon Curd :) Mój brat zjadł bardzo mały kawałek, po czym spytał, czy obrażę się jak nie zje do końca, ale to nie jego klimaty ;) Nie obraziłam się. Wręcz przeciwnie, doceniłam prawdomówność ;) Szwagierka wyraziła o nim pochlebną opinię. Czy prawdziwą, czy z grzeczności, nie wiem. Mnie smakowało :) Jeśli chcecie się przekonać, czy przypadnie Wam do gustu, musicie upiec ją samemu :) Moja tarta nie wygląda idealnie. Trochę popękała po wyjęciu z piekarnika, ale myślę, że nie wygląda jakoś strasznie źle ;) Zapraszam ;)Składniki (forma do tarty o średnicy 24 cm):Ciasto:195 g mąki pszennej2 łyżki cukru pudru115 g zimnego masła1 żółtko1 łyżka soku z cytrynyMasa cytrynowa:5 jajek120 g drobnego cukru 200 ml śmietany kremówki 36%2 łyżeczki skrobi ziemniaczanej lub skrobi kukurydzianejotarta skórka z 2 cytryn 150 ml świeżo wyciśniętego soku z cytrynyWykonanie:Ciasto:Składniki na kruchy spód szybko zagnieść.  Gotowe ciasto uformować w kulę, owinąć je folią i włożyć do lodówki na minimum 30 minut. Po tym czasie ciasto rozwałkować, wyłożyć nim formę do tarty,   spód nakłuć widelcem. Następnie na   ciasto wyłożyć papier do pieczenia i obciążyć je np. fasolą. Piec z   obciążeniem 15 minut w piekarniku nagrzanym do 200 stopni, po czym zdjąć   papier do pieczenia i piec kolejne 5 minut, już bez obciążenia.   Wystudzić. Masa cytrynowa:Wszystkie składniki masy razem zmiksować. Powstałą, dość rzadką mieszaninę, wylać ostrożnie na wstępnie upieczony spód.  Piec 30 minut w piekarniku nagrzanym do 180 stopni, aż wierzch tarty się zetnie. Można przykryć od góry folią aluminiową, by się zbyt mocno nie przypiekła. Ostudzić, włożyć na kilka godzin do lodówki. Przed podaniem można oprószyć cukrem pudrem. Smacznego :-). 