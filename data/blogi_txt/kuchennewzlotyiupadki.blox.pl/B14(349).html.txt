Moją ostatnią propozycją w ramach "Orzechowego Tygodnia" jest tradycyjna szwajcarska orzechowa tarta. Przepis na nią znalazłam u Liski. Całość robi się łatwo i szybko. Ciasto wyszło bardzo smaczne,  mocno orzechowe. Z każdym dniem smakowało mi coraz bardziej. W smaku skojarzyło mi się, sama nie wiem czemu, z baklawą. Bardzo słodkie - wystarczy naprawdę mały kawałek, aby mieć dość słodkości na jakiś czas. O ilości kalorii wolę nie wspominać ;) Tarta ta być może wygląda skromnie, ale myślę, że można  upiec ją także na zbliżające się święta. Orzechy i miód świetnie oddają ich klimat :) Polecam wszystkim orzechoholikom ;)Składniki (tortownica o średnicy 26 cm):Kruche ciasto:2,5 szklanki mąki1/3 szklanki cukru pudru200 g schłodzonego masła1 jajko1/8 łyżeczki solicukier waniliowyNadzienie:1 i 1/4 szklanki cukru pudru1/4 szklanki wody2/3 szklanki śmietanki 30%1 łyżka miodu2 szklanki posiekanych orzechów włoskich2 łyżeczki masłaDodatkowo, do posmarowania wierzchu tarty:1 jajko, lekko roztrzepaneWykonanie:Kruche ciasto:Masło pokroić w kostkę, szybko zagnieść z pozostałymi składnikami. Gotowe ciasto podzielić na dwie części, każdą z nich zawinąć w folię spożywczą i schłodzić w lodówce przez minimum godzinę. Po tym czasie każdą z części rozwałkować na koło o średnicy ok. 26 cm. Nadzienie:Cukier i wodę umieścić w rondelku. Zagotować na średnim ogniu bez mieszania, ok 10 minut, aż woda i cukier będą złociste. W drugim garnku podgrzać kremówkę. Gdy zacznie się gotować, powoli wlać ją do wody z cukrem. Wymieszać dokładnie drewnianą łyżką (1-2 minuty - do momentu zniknięcia grudek). Dodać miód, orzechy i masło. Wymieszać.Jedną częścią rozwałkowanego ciasto wyłożyć tortownicę. Na niej umieścić orzechowe nadzienie. Całość przykryć drugą częścią ciasta. Zlepić dokładnie brzegi, wierzch ponakłuwać widelcem oraz posmarować rozbełtanym jajkiem. Piec przez około 25-35 minut w piekarniku nagrzanym uprzednio do 210 stopni. Smacznego :) ﻿ 