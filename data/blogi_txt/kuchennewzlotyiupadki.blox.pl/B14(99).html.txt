Kiedy tylko zobaczyłam te pancakes u Atinki, wiedziałam, że prędzej czy później na pewno je przyrządzę. Okazja nadarzyła się szybko i tak mogliśmy kilka dni temu raczyć się tymi pysznymi placuszkami w ramach obiadu. Mnie smakowały one bardzo, mężowi też, choć po zjedzeniu kilku sztuk, oznajmił, że w sumie gdybym nie powiedziała mu, że są z dynią, to nigdy by się tego po smaku nie domyślił. Przyznałam mu rację. Jak dla mnie jedynym dowodem na dodatek dynii w tych naleśnikach jest ich ciepły, żółty kolor.  Warto zwrócić poza tym uwagę na dodatek orzechów z syropem klonowym... idealnie się ze sobą komponują. Polecam :)Dyniowe pancakes sa moją kolejną propozycją w ramach zabawy "Orzechowy Tydzień" oraz, ponieważ pancakes są jednym z symboli kulinarnych  Stanów Zjednoczonych, w ramach akcji "Z widelcem przez kuchnie obu Ameryk". Składniki (na ok. 30 sztuk):- 2 jajka- 375 ml maślanki - 400 g puree z dyni (wcześniej upieczona i zmiksowana dynia) - 250 g mąki - 3 łyżki cukru- łyżeczka proszku do pieczenia- 1 i 1/2 łyżeczki sody-  1/4 łyżeczki soli - olej do smażeniaDodatkowo:- 180 g orzechów włoskich lub pekan (u mnie włoskie)- 2 łyżki syropu klonowego (do orzechów) + syrop klonowy do polania plackówWykonanie:Jajka i maślankę wymieszać razem. Dodać puree z dyni oraz kolejno: mąkę, cukier, proszek do pieczenia, sodę oraz sól. Wszystki składniki dokładnie wymieszać (można użyć miksera).Na rozgrzanej patelni smażyć z obu stron na brązowo małe placuszki. Patelnię nasmarować olejem tylko raz, jego nadmiar zebrać papierowym ręcznikiem. W międzyczasie na drugiej patelni podprażyć posiekane orzechy.  Gdy będą ciepłe dodać do nich  2 łyżki syropu klonowego. Wymieszać, tak aby syrop pokrył całe orzechy. Podsmażyć jeszcze przez chwilkę. Naleśniki podawać ciepłe, posypane orzechami i dodatkowo polane syropem klonowym. Smacznego :) 