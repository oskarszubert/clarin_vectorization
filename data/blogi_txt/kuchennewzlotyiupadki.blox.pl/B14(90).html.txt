Ten syrop, zrobiłam w tym roku po raz pierwszy, ale myślę, że będzie on gościł w moim domu zawsze wtedy, kiedy poczuję, że chwyta mnie przeziębienie. Przepis na niego przekazała mi jedna miła duszyczka (Martuś, dziękuję :) , a znalazła go Ona TUTAJ. Sam w sobie jest dość smaczny, choć, tak jak moja mama zawsze powtarza, leki są nie po to, żeby dobrze smakować, ale żeby działać :) Smak czosnku zagłuszony jest troszkę przez dodatek miodu i cytryny, także nie ma co się obawiać. Wiadomo, jest mocno wyczuwalny, ale w taki dość przyjemny sposób. Autor sugeruje, żeby pić syrop codziennie po kieliszku (dzieci: pół kieliszka). Ja dodam od siebie, że najlepiej zrobić to na noc, gdyż jego zapach jest jednak dość intesywny.Składniki:- 6 posiekanych ząbków czosnku - sok z dwóch cytryn - 2 łyżki miodu (dałam 3)- pół litra przegotowanej, letniej wody Wykonanie:W zakręcanym słoiku umieścić czosnek. Zalać go sokiem z cytryn i przegotowaną wodą. Zakręcić i  odstawić na 1 dobę. Drugiego dnia odcedzić i dodać miód.  Całość dokładnie wymieszać. Tak przygotowany syrop jest gotowy do użycia :) 