Czasami na diecie przychodzi ochota na słodkie śniadanie. Do tej pory najczęściej przygotowywałam wtedy taką pastę lub ratowałam się dozwolonymi dżemami. Ostatnio jednak postanowiłam wypróbować przepis na czekoladowe smarowidło z..... ciecierzycy. Zaskoczeni? Ja też byłam, kiedy po raz pierwszy zobaczyłam ten przepis :)  Pasta wyszła całkiem smaczna. Łatwa w przygotowaniu, niecodzienna, inna.  Warto wypróbować.Przepis znalazłam na forum Montignacowym. Jest to moja propozycja w ramach zabawy "Ciecierzyca w roli głównej - edycja zimowa". Składniki:100g suchej ciecierzycy (można w ostateczności użyć ciecierzycy z puszki, ale ma ona wyższy IG od ciecierzycy suchej)pół szklanki przegotowanej wody2 łyżki kakao2 łyżki fruktozy (do smaku; można dać mniej lub więcej)Wykonanie:Ciecierzycę namoczyć na min. 8 godzin. Następnie odcedzić ją, przepłukać i ugotować do miękkości w lekko osolonej wodzie (czas gotowania to ok. 45-60 minut). Ugotowaną cieciorkę odcedzić, przestudzić. Fruktozę wymieszać z kakao i rozpuścić w 1/2 szklanki przegotowanej wody. Płyn dodać go ugotowanej ciecierzycy. Zmiksować na gładki krem. Smacznego :) 