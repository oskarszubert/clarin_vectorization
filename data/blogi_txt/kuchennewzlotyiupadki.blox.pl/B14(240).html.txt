Muffinki te upiekłam już dawno, ale dopiero teraz odnalazłam na komputerze ich zdjęcia. Z tego co pamiętam, bardzo nam smakowały. Wilgotne, pachnące i mocno bananowe. No i ta czekolada. Cudo. Przepis na nie znalazłam u niezastąpionej Majanki, u której ostatnimi czasy częściej niż muffinki, pojawiają się  apetyczne bułeczki :) Polecam. Składniki (podaję za Majanką): - 125g masła- 160g cukru pudru- aromat waniliowy (w oryginale ekstrakt z wanilii)- 3 rozgniecione widelcem banany (najlepiej mocno dojrzałe)- 2 jajka- 4 łyżki kwaśnej śmietany- 300g mąki- łyżeczka sody- łyżeczka proszku do pieczenia- 50g mlecznej czekolady, posiekanej na drobne kawałeczkiWykonanie:Masło roztopić, lekko przestudzić. Dodać do niego cukier puder, banany oraz aromat waniliowy. Wlać śmietanę i jajka. Całość dobrze wymieszać, po czym dodać pozostałe produkty: mąkę, sodę oraz proszek do pieczenia. Na końcu dodać posiekaną czekoladę. Piec około 20 minut w temperaturze 180 stopni. Smacznego :) 