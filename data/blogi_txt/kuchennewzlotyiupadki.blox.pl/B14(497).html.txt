Smaczna, choć nie rewelacyjna. Przepis na nią znalazłam u Edysi. Zaciekawił mnie dodatek curry do sosu. Zmieniłam w składzie wędzony boczek na szynkę i dodałam kawałek czerwonej papryki. Składniki:500 g ziemniaków2 cebule300 g wędzonego boczku (dałam szynkę)300 g ostrego żółtego sera2 łyżki masła2 jajka2 szklanki kwaśnej śmietany 18%sól, pieprz, curry, tarta bułkaod siebie dodałam kawałek czerwonej paprykiWykonanie:Ziemniaki obrać i pokroić w niezbyt cienkie plastry. Podgotować je przez kilka minut w osolonym wrzątku. Cebule pokroić w cienkie krążki i zeszklić je na łyżce masła. Szynkę i paprykę pokroić w kostkę, ser żółty zetrzeć na tarce o grubych oczkach. Naczynie żaroodporne wysmarować resztą masła i posypać tartą bułką. Układać w nim ziemniaki, przesypując cebulą, szynką, papryką i tartym serem (część sera odłożyć). Przygotować sos: jajka roztrzepać ze śmietaną, solą, pieprzem i łyżeczką curry. Dokładnie wymieszać. Gotowym sosem polać potrawę w naczyniu. Wierzch posypać odłożonym serem. Zapiekać przez około 30 minut w 200 stopniach. Smacznego :) 