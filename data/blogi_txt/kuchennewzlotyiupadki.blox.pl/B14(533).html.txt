Idealna zupa na zimne, deszczowe dni, takie jak dzisiaj. Szybko rozgrzewa, dobrze smakuje, apetycznie pachnie. Czegóż chcieć więcej? W smaku przypomina trochę swojską grochówkę, ale to chyba z racji dodania do niej dużej ilości majeranku. Przepis na nią znalazłam na opakowaniu soczewicy. Troszkę zmieniłam pod siebie, ale nie dużo. Składniki:- 1,5 szklanki czerwonej soczewicy- 2 cebule- 2-3 marchewki- pół małego selera- pietruszka- 2-3 ząbki czosnku- 2-3 łyżki koncentratu pomidorowego- 2 łyżki oliwy- sól, pieprz, majeranek (sporo)- pęczek natki pietruszkiWykonanie:Marchew, pietruszkę i selera obrać i zetrzeć na tarce o dużych oczkach, cebulę posiekać i poddusić na oliwie. Wszystkie warzywa zalać ok. 1,5-2 l wody i gotować przez 10-15 minut. Soczewicę dokładnie wypłukać i dodać do gotujących się warzyw. Gdy soczewica będzie prawie miękka (15-20 minut) dodać koncentrat pomidorowy,  czosnek, sól, pieprz i sporo majeranku. Gotować jeszcze chwilę. Pod koniec dodać posiekaną natkę pietruszki. Podawać gorąca np. z bagietką. Smacznego :) 