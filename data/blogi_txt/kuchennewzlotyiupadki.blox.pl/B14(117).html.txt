Nasz dzisiejszy obiad, znaleziony na blogu "Filozofia Smaku". Autorka zaczerpnęła go z książki "Podróże kulinarne. Kuchnia karaibska". Takie smaki bardzo nam pasują, zwłaszcza mojemu mężowi, który wprost uwielbia curry. W przepisie zmieniłam trochę proporcje pod siebie i pokroiłam kurczaka w mniejsze kawałki, niż jest to sugerowane. Dodałam też trochę mniej wody, a więcej mleczka i dorzuciłam suszonej kolendry. Polecam :) Jest to moja kolejna propozycja w ramach akcji "Z widelcem przez kuchnie obu Ameryk" Składniki:2 piersi z kurczaka (dałam trzy)1 cebula pokrojona w kostkę (dałam dwie małe cebule)ząbek czosnku drobno pokrojony (dałam dwa)1 świeża papryczka chilli drobno posiekana1/3 łyżeczki nitek szafranupół łyżeczki curry w proszku (dałam całą łyżeczkę)200 ml mleka kokosowego (dałam 300 ml)szklanka wody (dałam trochę więcej niż pół szklanki)dodatkowo: suszona lub świeża kolendra sól, pieprz, masło do smażenia Wykonanie:Filety z kurczaka umyć, podzielić na mniejsze kawałki i smażyć na maśle przez około 5 minut. Gdy będą rumiane, zdjąć je z patelni i  przesmażyć na niej posiekaną cebulę i czosnek. Następnie dodać curry, szafran oraz posiekaną papryczkę chilli. Smażyć razem około minuty, cały czas mieszając. Na patelnię włożyć ponownie kurczaka, doprawić solą i pieprzem, dodać połowę mleczka kokosowego oraz wodę. Dokładnie wymieszać i doprowadzić do wrzenia, po czym dusić pod przykryciem ok. 30 minut na wolnym ogniu. Po pół godzinie odkryć, dodać pozostałe mleczko i dokładnie wymieszać. Gotowe danie posypać kolendrą. Podawać np. z ryżem. Smacznego :) 