Bardzo szybki w wykonaniu i efektowny pomysł na kolację lub dodatek do obiadu. Przepis na to danie znalazłam na blogu Jem co umiem. Smakowało nam, więc polecam wypróbować :) Składniki:opakowanie ciasta francuskiegofilet z kurczakabrokułser żółty (u mnie ok. 150 g)jajkosól, pieprz, oregano, słodka paprykaWykonanie:Brokuły ugotować w osolonym wrzątku lub na parze. Kurczaka umyć, pokroić w niewielką kostkę, posypać solą, pieprzem, papryką oraz oregano. Podsmażyć na złoty kolor. Ciasto francuskie rozłożyć na pergaminie, w którym było zawinięte (gotowy warkocz wkładamy do piekarnika razem z pergaminem). Z każdej strony, wzdłuż dłuższego boku, zrobić nacięcia około 8 cm, w odstępach co 1,5 - 2 cm. Środek ciasta zostawić w całości (jakieś 4-5 cm) i ułożyć na nim podsmażonego kurczaka oraz ugotowane brokuły. Posypać startym żółtym serem.Po nałożeniu farszu należy zapleść ciasto. Paseczki przekładać na zmianę: prawy, lewy, prawy itd. Mój warkocz jak widać wyszedł dość koślawy ;)Złożony warkocz posmarować roztrzepanym jajkiem i piec ok. 10-12 min w piekarniku nagrzanym uprzednio do temperatury 225 stopni (ja piekłam 25 min w temp. 200 stopni). Smacznego :) 