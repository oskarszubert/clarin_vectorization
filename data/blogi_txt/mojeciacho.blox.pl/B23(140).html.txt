Już dawno nie jadłam tak dobrych babeczek :). Można śmiało napisać, że same rozpływają się ustach ;). Swoją ,,cudowną" miękkość i wilgotność zawdzięczają dodaniu do ciasta soczystych kawałków ananasa i puree z dyni. Gorąco Wam polecam, przepis jest mojego autorstwa. Pozdrawiam wszystkich moich Czytelników, Justyna :-). Ps. Uwaga!!! Babeczki znikają błyskawicznie ;). Składniki:  2 jajka 2 szklanki mąki pszennej 1/2 szklanki brązowego cukru ok. 1/2 szklanki białego cukru 1/2 szklanki oleju 2 łyżki ekstraktu z wanilii 260 g obranej dyni 1/2 szklanki posiekanego ananasa 1 szklanka posiekanych orzechów włoskich szczypta soli 2 łyżeczki sody 2 łyżeczki cynamonu 1/4 łyżeczki mielonego imbiru 1/4 łyżeczki mielonych goździków 3 łyżki soku z cytryny  Wykonanie: Orzechy (już bez twardej łupiny), zalać wodą i zagotować ok. 5 minut, będą bardziej mięciutkie w cieście. Odcedzić i drobno posiekać. Ananasa pokroić w drobniutką kostkę (użyłam świeżego, ale może być z puszki), nie wyciskać z nich soku!. Obrane kawałki dyni rozłożyć na blaszce, włożyć do nagrzanego piekarnika ok. 200 st. C na ok. 15 minut, by ładnie nam zmiękła. Następnie przełożyć ją do pojemnika, dodać sok z cytryny i potraktować blenderem, by powstało nam puree. W osobnym pojemniku przesiać mąkę, sodę, cynamon, imbir, zmielone goździki, sól, wszystko razem. Do jajek dodać oba cukry i zmiksować na dość puszystą masę, następnie wlać olej i ekstrakt z wanilii, wszystko razem połączyć mikserem. Następnej kolejności dodać puree z dyni, zmiksować, ananasy. Dodawać małymi porcjami mączną mieszankę, mieszać mikserem. Na sam koniec wsypać orzechy również można zamieszać mikserem. Ciasto przełożyć do papilotków na muffiny 3/4 wysokości. Piec w 180 st. C ok. 30 minut, do suchego patyczka. Smacznego :-)     drukuj przepis 