"Idą już chyba jesienne dni, bo ciągnie mnie na ciasteczka, które świetnie pasują do ciepłej herbatki lub kawy. Dziś chcę Wam przestawić przepis na ciastka Marthy Steward, które smakują wybornie, są kruchutkie i bardzo maślane, to jeden z moich ulubionych smaków :). Te zakręcone ciasteczka, również ładnie się prezentują. Polecam !:) Składniki:  ½ szklanki miękkiego masła (ok. 100 g) ½ szklanki cukry (dałam mniej niż połowę) 1 białko ½ łyżeczki grubej soli 1 ½ szklanki maki pszennej 1 łyżeczka ekstraktu waniliowego lub parę kropli aromatu waniliowego   Ponadto:  2 łyżki mąki do podsypania cukier puder do dekoracji  Wykonanie: Masło i cukier utrzeć na puszystą masę. Osobno ubić białka z solą i wanilią, na sztywno. Następnie delikatnie wymieszać maślaną masę z białkami do połączenia się całości, dodać przesianą mąkę i również delikatnie połączyć ją z całością, robiłam to za pomocą drewnianej łyżki. Ciasto wyrobić dalej ręcznie, w pojemniku i przełożyć na stolnicę. Lekko podsypać mąką, zrolować i podzielić na nie duże kawałki, a te następnie na kulki ok. 20 g, wyjdzie ich w przybliżeniu 22 sztuki. Każdą osobną kuleczkę zrolować na podłużny paseczek, o długości ok. 19 cm, zgiąć do siebie bokami. Teraz prawy bok kładziemy na lewy i tak przeplatamy trzy razy, (przeplatałam od lewej strony, ale prawidłowo jest zacząć od prawej części, tak jak podaje oryginalnie przepis). Ciasteczka układamy na blaszce wyłożonej papierem do pieczenia, w nie dużych odległościach od siebie. Pieczemy na 180 st. C, ok. 13 – 15 minut. Po upieczeniu studzimy na kratce kuchennej i posypujemy cukrem pudrem. Ciasteczka mogą być przechowywane w szczelnym pojemniku do 3 dni, w temperaturze pokojowej. Smacznego :) 