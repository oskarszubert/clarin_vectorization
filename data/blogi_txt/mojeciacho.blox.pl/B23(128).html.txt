"Bardzo proste, a zarazem jakie pyszne ciasto z malinami, z przepisu mamy mojego męża. Wypiek należy do tych bardziej suchych, ale wilgoci nabiera pod wpływem owoców i jego soku. Do tego robi się go błyskawicznie, jest delikatne i ładnie prezentuje się na paterze :). Bardzo polecam !:) Składniki:  6 jajek 6 łyżek cukru 250 g mąka krupczatki 70 g roztopionego masła 1 łyżeczka proszku do pieczenia  Ponadto:  ok. 300 g malin 1 łyżka mąki pszennej  Lukier:  ½ kubka cukru pudru  ok. 1 – 2 łyżki wrzącego mleka   1 łyżka soku z cytryny  Całość energicznie ze sobą połączyć. Wykonanie: Masło roztopić i schłodzić. Jajka ubić dokładnie z cukrem na biały puch (ubijałam dość długo ok. 15 minut). Następnie dodać mąkę z proszkiem do pieczenia i bardzo delikatnie wymieszać, już za pomocą łyżki. Teraz wlać roztopione i ochłodzone masło i również delikatnie go wmieszać w całość. Blaszkę o średnicy ok. 25 cm, wysmarować tłuszczem, dno wyłożyć papierem do pieczenia, boki obsypać bułką tartą. Wlać delikatnie ciasto, wsypać na wierzch owoce, wymieszane wcześniej z łyżką mąki. Wstawić do piekarnika nagrzanego do 190 st. C i piec ok. 45 minut. Ciasto po upieczeniu pozostawić chwilę w tortownicy, po wystygnięciu wyjąć i polać lukrem. Smacznego :) 