Tarta zachwyciła smakiem nie tylko mnie i mojego Męża, ale również naszych przyjaciół :). Jest wyśmienita pod każdym względem, chrupkością spodu, przepysznego wnętrza i wyśmienitej posypki jagodowo – bezowej. Przyznam, że jest pracochłonna, spód ciasta i krem warto zrobić dzień przed podaniem i wstawić do lodówki, by masa dobrze stężała. Bitą śmietanę i pokruszone bezy dobrze jest, wykonać przed podaniem. Przepis znalazłam na blogu Dorotus i cytuję za autorką. Gorąco Wam polecam, bo smak tego ciasta długo pozostaje w pamięci !;).        Składniki na kruche ciasto:  130 g masła o temperaturze pokojowej pół łyżeczki soli 35 ml mleka o temperaturze pokojowej 175 g mąki pszennej pół łyżeczki cukru pudru 1 żółtko  Wszystkie składniki na kruche ciasto zmiksować. Ciasto owinąć w folię, lekko spłaszczyć i schłodzić w lodówce, przez co najmniej 2 godziny. Formę na tartę (z wyjmowanym dnem) o wymiarach 29 x 20 cm posmarować masłem i oprószyć mąką. Schłodzone ciasto rozwałkować na grubość 3 mm i wyłożyć nim formę, ponakłuwać widelcem. Na ciasto wyłożyć papier do pieczenia, następnie na papier wysypać kulki ceramiczne, które obciążą ciasto (może być też fasola, ryż). Nagrzać piekarnik do 220ºC. Obniżyć temperaturę piekarnika do 200ºC, wstawić ciasto i podpiec przez 15 minut. Następnie formę wyjąć z piekarnika, usunąć papier z obciążeniem, wstawić z powrotem do piekarnika i piec dodatkowe 10 - 15 minut, do zrumienienia spodu. Wyjąć z piekarnika, wystudzić, usunąć formę wykładając spód na paterę lub tacę. Krem z białej czekolady:  250 g serka mascarpone 125 ml (pół szklanki) śmietany kremówki 36% 4 łyżki likieru z białej czekolady 100 g białej czekolady, roztopionej w kąpieli wodnej, lekko przestudzonej  Serek mascarpone i śmietana kremówka powinny być prosto z lodówki. Śmietanę kremówkę ubić na sztywno (nie ubijać jednak zbyt długo, by się nie zwarzyła). Dodawać serek mascarpone, łyżka po łyżce, mieszać szpatułką (nie miksować!). Dodać likier, dalej mieszając. Dodać czekoladę, całość wymieszać szpatułką, do połączenia i otrzymania gładkiego kremu. Ponadto:  4 łyżki dżemu jagodowego 300 ml śmietany kremówki 36%, schłodzonej 2 łyżeczki cukru pudru 400 g jagód (lub borówki amerykańskiej) kilka dużych pokruszonych bez Przygotowany (na paterze lub tacy) spód do tarty posmarować dżemem jagodowym. Na dżem wyłożyć gotowy krem. Schłodzić w lodówce przez minimum 4 godziny, do całkowitego schłodzenia kremu z białej czekolady. Śmietanę kremówkę ubić, na sztywno, pod sam koniec ubijania dodając cukier puder. Wyłożyć ją na masę z białej czekolady, na górę wysypać jagody. Na jagody pokruszyć bezy. Smacznego :)      wydrukuj przepis 