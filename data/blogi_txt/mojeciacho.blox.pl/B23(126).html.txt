Moje pierwsze w życiu upieczone Makaroniki, niestety nie wyszły mi z "magiczną obwódką" ;-). Pierwsze podejście jest już za mną, mam nadzieje, że każde kolejne będzie jeszcze lepsze. Zgadzam się poglądem na ich temat jaki krąży w sieci, że są pracochłonne :-), ale warte tego czasu, z uwagi na ich walory smakowe. Bardzo mi smakowały, dla tego chętnie podejmę się kolejnej próby. Przepis cytuję za autorką z blogu Bezglutenowa babeczka, autorka napisała na ich temat świetny wstęp, warty przeczytania, przed ich wykonaniem. Pozdrawiam Wszystkich serdecznie i życzę udanego tygodnia, Justyna :-).   Składniki:  225g cukru pudru 190g mąki migdałowej 25g cukru 5 białek w temperaturze pokojowej﻿ Ponadto:  nutella do przełożenia  Wykonanie: Mąka migdałowa, jeśli nie jesteś w stanie nigdzie kupić, można ją przygotować samemu ! :-). Należy zmielić płatki migdałowe np. młynku do kawy, przy czym należy dodać do nich parę łyżek cukru pudru, żeby płatki przy mieleniu, nie zrobiły coś w rodzaju "sklejonej bryły". Białka muszą mieć temperaturę pokojową !. Wyczytałam też, że powinny postać parę godzin rozbite np. na talerzu w cieple i lekko się "wysuszyć", przez co zmniejszy się delikatnie ich objętość (nie zastosowałam się do tego, ale następnym razem tak zrobię). (Cytuję wykonanie): 1. Podgrzej piekarnik do 93°C. Wymieszaj cukier puder z mąką migdałową. 2. Lekko ubij białka w czystej i suchej misce miksera. Powoli dodaj cukier i ubij na sztywno. 3. Wsyp 1/3 mieszanki migdałowo-cukrowej i delikatnie wymieszaj. Jeśli chcesz dodać dodatki smakowe, zrób to teraz. Następnie dodaj pozostałe migdały w dwóch częściach. Uważaj! Nie mieszaj zbyt długo, choć składniki muszą być dokładnie połączone. 4. Nałóż masę do rękawa. Można też użyć torby z uciętym rogiem. Będzie łatwiej zrobić to samemu, jeśli wstawimy rękaw do wysokiej szklanki. 5. Naszprycuj 2,5cm ciasteczka na blachę wyłożoną pergaminem lub matą silikonową. 6. Wstaw blachę do piekarnika na 5 minut. Potem wyjmij blachę i podnieś temperaturę do 190°C. Jak się nagrzeje to ponownie wstaw blachę na 7-8 minut. (Osobiście najlepiej piekły mi się dłużej ok. 30 minut, ale w 120 st. C., już bez wyjmowania i kombinowania z temperaturą). 7. Wystudź na kratce przed nadziewaniem.﻿ (Przełożyłam nutellą). Smacznego :-)     wydrukuj przepis 