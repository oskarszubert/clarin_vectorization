Wspaniałe bułeczki z makiem, wyśmienite na drugie śniadanie, ale nie tylko !:). Ja zaliczam się do miłośników tego wypieku, piekłam je wielokrotnie z przepisu Dorotus, którą tu cytuję prawie w całości. Uwielbiam mak, w różnych wersjach, ale w drożdżówce smakuje mi chyba najlepiej. Bułeczki nie są za słodkie, więc można je śmiało polukrować. Bardzo mi smakują, oj bardzo !:).       Składniki na ok.12 drożdżówek:  75 g margaryny lub masła 250 ml mleka 25 g świeżych drożdży lub 12 g suchych drożdży szczypta soli 70 g cukru  50 dag mąki pszennej (dałam odrobinę mniej)  Nadzienie makowe:  250 g maku 100 g cukru (dawałam do smaku) 50 g rodzynek 25 g orzechów włoskich posiekanych  1 łyżka miodu (dałam dwie) olejek migdałowy do smaku szczypta cynamonu (nie dałam) 3 łyżki skórki pomarańczowej skondensowanej, drobno posiekanej 1 łyżka miękkiego masła lub margaryny  Mak namoczyć na noc, zmielić dwukrotnie (można też zalać niewielka ilością wody, gotować 20 minut, odcedzić; wody ma być bardzo mało!). Dodać pozostałe składniki, wymieszać. * Ja gotuję mak w mleku. Ponadto:  lukier do polania drożdżówek, ale nie koniecznie!  Wykonanie całości: Tłuszcz roztopić, dodać mleko, podgrzać do letniej temperatury (nie może być gorące!). Drożdże suche wymieszać z mąką (ze świeżymi zrobić najpierw rozczyn). Dodać pozostałe składniki, wyrobić ciasto, aż będzie gładkie. Odłożyć przykryte w ciepłe miejsce do podwojenia objętości (1 - 1,5 h). Po wyrośnięciu dokładnie wyrobić, by usunąć pęcherzyki powietrza (ciasto w przekroju powinno być gładkie). Rozwałkować na placek o wymiarach około 30 x 50 cm. Posmarować ciasto nadzieniem makowym, zwinąć w roladę, którą pokroić na kawałki o grubości 3 - 3,5 cm. Ułożyć je na blaszce w sporych odstępach. Trzonkiem noża lub drewnianą łyżką nacisnąć wzdłuż środka każdego odciętego kawałka, aby jego boki uniosły się do góry. Odstawić (przykryte lnianym ręczniczkiem) do wyrośnięcia, ale nie na długo, na 10 - 15 minut. Kiedy lekko podrosną, posmarować roztrzepanym jajkiem.  * Roztopione masło wlewam do ciasta drożdżowego zawsze na koniec. Przed pieczeniem wyglądają mniej więcej tak:   Piec w temperaturze 220ºC przez około 10 minut. Studzić na kratce. Polukrować, choć niekoniecznie. Ja piekłam w 200ºC przez około 15 minut. Smacznego :) 