Jest to jedna z moich ulubionych zup w okresie jesienno - zimowym. Dni coraz chłodniejsze, więc zupy wracają u mnie do łask ;). Do tej zupy mam jednak sentyment, ponieważ często robiła ją moja Mama. Jestem ciekawa jakie są Wasze ulubione zupy ?:). Pozdrawiam Wszystkich serdecznie i do następnego wpisu !:). Składniki:  2 1/2 l wody (garnek jest na 4 l) 1 udko z kurczaka (może być dowolne mięso z kością) 3 średniej wielkości buraczki czerwone 1 duża marchew 1 korzeń pietruszki 4 ziemniaki 1 cebula pęczek natki pietruszki 2 gałązki lubczyku 1 ząbek czosnku 1 liść laurowy 3 ziela angielskie ok. 3 łyżek dowolnego tłuszczu ( u mnie margaryna) 5 dużych łyżek śmietany (można dać więcej, wedle uznania) 3 łyżki mąki krupczatki 3 łyżeczki soli ok. 4 szczypty pieprzu (lub więcej) opcjonalnie przyprawy: kostka rosołowa, vegeta (wedle uznania)  Wykonanie:  Umyć dobrze udko z kurczaka, włożyć do garnka i zalać zimną wodą (garnek mam 4 l, ale zalewam mięso mniejszą ilością wody ok. 3.5 l, ponieważ zostawiam jeszcze miejsce na warzywa i śmietanę). Dodać liść laurowy, ziele angielskie, ok. 3 gałązek pietruszki, 2 gałązki lubczyku, kostkę rosołową. Postawić na średnim ogniu, w między czasie obraną cebulę przekroić na pół i opiec nad ogniem (lub przypalić na patelni bez tłuszczu), dodać do wywaru. W między czasie umyć i obrać warzywa. Ja kroję wszystko średnią kostkę, buraczka trochę większą, by wyróżniał się w zupie ;). Na patelni ceramicznej rozgrzewam margarynę i wrzucam pokrojone warzywa (marchew, pietruszkę, burak), dodaję pieprz, vegetę, duszę pod przykryciem. W razie potrzeby dodaję odrobinę wody. Pamiętajmy, by warzywa nie były całkiem miękkie!. Moim zdaniem, tak wcześniej poduszone warzywa oddają lepiej swój aromat i są delikatniejsze w zupie. Wywar gotuję do czasu kiedy uznam, że mięso jest już gotowe. W między czasie jeśli pojawią się szumowiny z mięsa, zbieram np. za pomocą małego sitka. Przed dodaniem warzyw z patelni wybieram z wywaru: cebulę, zielone liście pietruszki, lubczyku i ziele angielskie. Dodaję warzywa, jak również przekrojony na pół ząbek czosnku, sól. Przygotowuję zagęszczacz w postaci śmietany i mąki, dodaję odrobinę zimnej wody i dobrze należy wymieszać, by nie było grudek. Przed wlaniem do zupy, dodaję parę łyżek ciepłego wywaru (hartujemy śmietanę). Mój patent ;), by w zupie nie było grudek i śmietana połączyła się z całością, jest dokładnie mieszanie za pomocą trzepaczki ręcznej zupę i śmietanę z mąką jednocześnie, podczas jej wlewania do garnka. Po dodaniu śmietany, nie gotuję jej dłużej jak ok. 3 minut. Po wyłączeniu, wsypuję pokrojoną natkę pietruszki do zupy, zamieszć. Kosztuje, jeśli mi czegoś brakuje, doprawiam :). Podając zupę w talerzu, dodaję jeszcze szczyptę posiekanej natki. Można dodać sobie kleksa śmietany ;). Smacznego :) 