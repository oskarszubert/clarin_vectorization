Pyszne, mięciutkie, wilgotne i pełne wdzięku ;), tak w skrócie mogę o nich napisać. Dopełnieniem smaku jest w nich zawarta żurawina, którą kocham, uwielbiam i mogę jeść garściami :))). Gorąco Wam polecam !:)   Składniki:  2 szklanki mąki 250 g margaryny 2 niepełne szklanki cukru 4 jajka 2 łyżeczki proszku do pieczenia 2 łyżki ekstraktu waniliowego ¼ szklanki wody Ponadto:  3 pełne garstki suszonej żurawiny  Wykonanie: Margarynę, cukier i wodę rozpuścić, jak zacznie się gotować wyłączyć i wystudzić. Mąkę przesiać z proszkiem do pieczenia. Do wystudzonej masy, dodać żółtka, dobrze zmiksować, dodać ekstrakt waniliowy zmiksować. Następnie dodawać stopniowo mąkę z proszkiem, miksować do połączenia się składników. Dodać ubite białka ze szczyptą soli i delikatnie wymieszać z całością łyżką, na sam koniec wsypać żurawinę i delikatnie wymieszać (można ją delikatnie oprószyć mąką by nie opadła na dno).   Blaszkę na muffinki wyłożyć papilotami, wypełnić ciastem ok. 2/3 formy. Piec w nagrzanym piekarniku na 180 st. C, ok. 20 minut. Przed wyjęciem warto sprawdzić patyczkiem. Smacznego :)      wydrukuj przepis 