Kolejna propozycja ciasteczek na moim blogu, moim skromnym zdaniem są wyśmienite. Do kawy czy herbatki jak znalazł, chrupkie z wierzchu, mięciutkie w środku, przyprawione smakiem orzechowym :-). Gorąco polecam ! :-). Inspirację do tego przepisu zaczerpnęłam z tej strony klik klik.   Składniki:  2 jajka 150 g masła 500 g mąki 150 cukru pudru 70 g mielonych orzechów włoskich 2 łyżki śmietany 1 1/2 łyżeczki sody 16 g cukru waniliowego  Wykonanie: Miękkie masło ucieramy z cukrem pudrem na gładką masę, następnie należy dodać jajka, śmietanę, nadal ucierać, wsypać zmielone orzechy, cukier waniliowy, utrzeć. Na sam koniec wsypywać małymi porcjami mąkę zmieszaną już sodą, utrzeć mikserem. Ciasto ma dość lepką konsystencję. W dłoniach należy ukręcić małe kuleczki u mnie po ok. 14 g, układamy w na blaszce wyłożonej papierem do pieczenia w niedużych odstępach, bo ciasteczka rosną. Kiedy ciastka są już poukładane na blasze, palce maczałam w mące krupczatce (może być pszenna) i delikatnie je spłaszczałam. Piec w 190 st. C przez ok. 12 minut, do lekko złotego koloru. Smacznego :-) wydrukuj przepis 