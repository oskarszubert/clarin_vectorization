Ciasto jest przepyszne, bardzo lubię mak, a w nim jest tyle, że na sam widok, moja buźka się uśmiecha ;))). Do tego dużo pysznych bakalii, osobiście dałabym więcej, ale nie wiem czy nie było by za ciężko dla ciasta. Polany polewą czekoladową, obsypany zmielonymi orzechami laskowymi …,,mówię” Wam poezja w smaku :). I fakt, że nie ma w nim mąki, czyni go bardzo interesującym. Było ciasto bez jajek, zatem czas na ciasto bez mąki :))). Gorąco polecam !:).   Składniki:  8 jajek 250 g margaryny lub masła 1 szklanka cukru 2 szklanki maku 8 łyżek bułki tartej 16 g cukru waniliowego 2 łyżeczki proszku do pieczenia  aromat migdałowy (parę kropli) 1 ½ szklanki bakalii: rodzynki, suszone żurawina, suszone morele, migdały, orzechy laskowe, figi  Polewa czekoladowa:  6 łyżek cukru pudru 6 łyżek wody 4 łyżki kakao 2 łyżki margaryny lub masła  Wszystko dać do rondelka i na małym ogniu rozpuść, cały czas mieszając chwilkę podgotować do zgęstnienia. Lekko ochłodzić i polać ciasto. Wykonanie: Bakalie oprócz rodzynek i żurawiny, należy drobno posiekać. Mak zalać zimną wodą tak by dobrze go przykryło, pogotować ok. 15 minut, zostawić pod przykryciem do ostudzenia. Następnie dobrze odcedzić na gęstym sicie i zmielić dwa lub trzy razy w maszynce do mięsa. Margarynę i cukier dobrze utrzeć na biały puch, dodać żółtka, ucierać. Następnie dodawać małymi porcjami mak, nie przestawiając ucierać dalej, dodawać kolejno: bułkę tartą, cukier waniliowy, proszek do pieczenia, aromat. Na koniec ubić białka ze szczyptą soli i dodać do masy makowej, mieszać już łyżką całość, wsypać delikatnie małymi porcjami bakalie, wymieszać. Tortownicę o wymiarach ok. 26 cm, wysmarować tłuszczem, na dno dać papier do pieczenia, boki wysypać bułka tartą. Przelać ciasto makowe i wstawić do nagrzanego piekarnika na 180 st. C, piec 50 minut. Wystudzone obkroić boki i wyjąć z blaszki. Smacznego :) 