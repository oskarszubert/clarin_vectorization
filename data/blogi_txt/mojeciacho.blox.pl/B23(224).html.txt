Przepyszny serniczek, który upiekłam z przepisu Soul_kitchen, z mojej strony dodałam tylko sos malinowo – czekoladowy. Miałam ochotę na taki właśnie akcent, by poczuć w ustach smak lata ;). Myślę, że całość świetnie ze sobą współgrała, bo sernik jest bardzo słodki, a sos ma posmak lekko kwaśny co z całością łączy się fenomenalnie !:). Gorąco polecam ten sos również do innych deserów np. naleśników !:). Ps. Życzę Wszystkim udanego weekendu, pozdrawiam :))).       Składniki na ciasto:  1,5 szklanki mąki ½ szklanki cukru ½ kostki masła 2 łyżki kakao 2 łyżeczki proszku do pieczenia 3 łyżki mleka  Masa serowa:  1 kg sera ½ kostki masła 6-10 jaj (dałam 6 jaj) budyń waniliowy (dałam 64 g) 1,5 szklanki cukru (dałam 1 szklankę cukru pudru) cukier waniliowy  Sos malinowo – czekoladowy:  400 g malin 4 łyżki cukru pudru 100 g mlecznej czekolady  Maliny przełożyć do rondelka, dodać cukier i lekko zgotować. Do gorącej masy dodać połamaną czekoladę i mieszać do momentu jej rozpuszczenia i połączenia się z malinami. Odczekać aż masa lekko ostygnie i zmiksować w blenderze na gładką masę (można zawsze dosłodzić, wedle uznania). Wstawić do lodówki na minimum jedną godzinę, by całość zgęstniała do konsystencji sosu. Sos przechowujemy w lodówce ! Wykonanie całości: Wszystkie składniki na ciasto zagnieść i wstawić na kilka godzin do zamrażarki. Ja dałam tylko na nie cała godzinę i tez było dobrze. Ser zemleć. Masło dokładnie zmiksować i dodawać stopniowo ser. Dodać do ciasta żółtka, dokładnie wymieszać a następnie pozostałe składniki. Osobno ubić pianę z białek i delikatnie wymieszać z masą serową. Do przygotowanej formy (użyłam tortownicę o wymiarze ok. 26 cm, na spód dałam papier do pieczenia, boki osmarowałam tłuszczem i wysypałam lekko mąką), zetrzeć połowę kakaowego ciasta. Wylać masę serową i zetrzeć pozostałą część ciasta. Wstawić do piekarnika na około godzinę. Ja nagrzałam piekarnik do 200 st. C. i po dziesięciu minutach zmniejszyłam do 180 st. C. Sernik po wystudzeniu wstawiłam do lodówki na całą noc. Smacznego :) wydrukuj przepis 