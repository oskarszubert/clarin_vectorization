To wspaniałe ciasto piekłam już jakiś czas temu, dziś dzielę się z Wami swoją opinią ;). Przepis jest godny zainteresowania, dla wszystkich którzy kochają smak mleka w proszku, ponieważ jest dość mocno wyczuwalny w budyniu. I moim zdaniem świetnie komponuje się ze smakiem dodanych owoców. Jest też małe ale ;), następnym razem dam go jednak mniej do mleka niż podaje przepis, chodź bardzo go lubię, to jednak jego smak dominował mi nad borówkami, a zdecydowanie wolę równowagę w tej "materii" :-). Ogólnie mówiąc czy pisząc ;), jestem miłośniczką ciast kruchych z owocami i ta propozycja również mi smakowała.﻿  Przepis znalazłam na blogu Bake Taste, wcześniej podała go Wiosenka z blogu Eksplozja Smaku, cytuję za blogerkami. Pozdrawiam Wszystkich serdecznie :-).   Składniki na ciasto:   4 szklanki mąki   czubata łyżeczka proszku do pieczenia   szklanka cukru pudru   300 g masła / margaryny (można pół/ na pół)   6 żółtek 2 łyżki gęstej śmietany   ﻿Mąkę, cukier, proszek przesiać do dużej miski. Masło pokroić na małe kawałki, dodać do mąki i zmieszać aż powstaną grudki. Dodać żółtka i śmietanę i wyrobić gładkie ciasto. Ciasto podzielić na 1/3 i 2/3. Większą część rozwałkować  i wyłożyć nią blachę (25/36 cm), wstawić do lodówki (np. na 1 lub 2 godziny). Mniejszą część zawinąć w folię i włożyć do zamrażarki.﻿ Składniki na budyń:   600 ml mleka    16 łyżek mleka w proszku (u mnie pełne, następnym razem dałabym 10) 6-12 łyżek cukru (5 -6 w zupełności wystarczy)   2-3 łyżki mąki ziemniaczanej (dałam 3 pełne)  2 łyżeczki ekstraktu waniliowego Mleko w proszku, cukier i ekstrakt waniliowy zalać szklanką mleka i dokładnie wymieszać. Zagotować. Do pozostałego mleka dodać mąkę ziemniaczaną, wymieszać i wlać do gotującego się mleka. Gotować, aż budyń będzie gęsty.﻿ * Podczas podgrzewania mleka należy cały czas je mieszać, by się nie przypaliło﻿!!! Dodatkowo:   500 g borówek   cukier puder do posypania ﻿Wykonanie: Piekarnik rozgrzać do 180 stopni - ja piekłam w 160 przy termoobiegu. Wyjąć blachę z lodówki i wyłożyć na ciasto budyń. Następnie wysypać borówki, a na koniec zetrzeć na nie kawałek ciasta, którym był w zamrażalniku. Blachę wstawić do nagrzanego piekarnika i piec 50-60 minut (lub nawet trochę krócej w zależności od piekarnika) - aż wierzch się ładnie zarumieni. Kiedy ciasto ostygnie, posypać je cukrem pudrem. Smacznego :-) 