"Te muffiny są fantastyczne już zostałam ich fanką ;))). Papierówki znalazłam ostatnie w tym roku pod Naszą jabłonką, od razu pomyślałam o tych babeczkach. Są bardzo winne, mięciutkie, a kruszonka to już inna bajka, cudnie łączy się z całością. Za przepis dziękuję Myniolince, który cytuję prawie w całości, gorąco Wam polecam !:) Składniki na 12 sztuk:  2 jajka  2/3 szklanki cukru (dałam pół szklanki) ½ szklanki mleka  ¼ szklanki jogurtu naturalnego  1 łyżeczka ekstraktu waniliowego (dałam cukier waniliowy) ½ kostki masła lub margaryny 2 szklanki. mąki 2 łyżeczki proszku do pieczenia  ¼ łyżeczki soli  3 duże papierówki (mogą być inne jabłka)   Kruszonka:  2 łyżki cukru  2 łyżki mąki  2 łyżki posiekanych orzechów  1 łyżka masła  ½ łyżeczki cynamonu  Cukier, mąkę i cynamon rozetrzeć z masłem tak, aby powstała kruszonka. Na koniec dodać posiekane drobno orzechy. Wykonanie: Do jednej miski przesiać mąkę z proszkiem do pieczenia i solą.  W drugiej misce roztrzepać mikserem jajka z cukrem na biały puch. Dodać mleko, jogurt, wanilię i rozpuszczone chłodne masło, wymieszać delikatnie mikserem. Połączyć zawartość obu misek i krótko wymieszać (ciasto będzie dosyć gęste). Wsypać pokrojone na cząstki jabłka (ja pokroiłam w drobną kosteczkę) i jeszcze raz delikatnie wymieszać. Nałożyć do foremek muffinkowych i posypać orzechową kruszonką. Piec w temperaturze 180 st. C, przez ok. 25 minut (do suchego patyczka). Smacznego :) 