Mrożone ciasto francuskie można kupić prawie w każdym sklepie spożywczym, jednak zrobione własnoręcznie jest nieporównywalnie lepsze i smaczniejsze. Warto zrobić sobie samemu i zamrozić. A kiedy najdzie nas ochota na smakołyk z tym ciastem, mamy go pod ręką w naszej zamrażarce :). To ciasto moim zdaniem jest uniwersalne, pod każdym względem, można go wykorzystać do słodkich ciast, deserów i przepysznych dań i zakąsek również na słono. Przepis zaczerpnęłam z kotlet.tv. Pewnie w najbliższym czasie ukażą się moje propozycje  z tym ciachem ;))). Pozdrawiam :).       Składniki:  100 ml wody 1/2 łyżeczka soli 200 g masła (miękkie w temp pokojowej) 200 g mąki pszennej jasnej 50 g masła roztopionego w rondelku  Wykonanie: Do miski wsypać mąkę, dodać wodę, sól i roztopione masło (te 50 g). Dobrze wymieszać.. Następnie przełożyć na blat i podsypać mąką (by się nie kleiło) i wyrabiać ciasto. Po czym zawinąć w folie i schować do lodówki. Ciasto warto spłaszczyć, potem schłodzone będzie łatwiej wałkować. Wstawić do lodówki na ok. 2 godziny. Wyjąć po ok. 2 godzinach, rozwałkować na prawie kwadrat. Położyć kostkę miękkiego masła na środku. Następnie zawijać boki a potem górę i dół kopertowo. Wałkować tak złożone ciasto, by miało długość 3 razy większą niż szerokość. Potem złożyć na trzy i wstawić do lodówki na ok. 1-2 godziny (ma być zimne, zależy od lodówki). Wyjąć, przekręcić o 90° i znowu wałkować. Ma być 3 razy dłuższe niż szersze. Złożyć ponownie i schować do lodówki. Tę czynność powtarzać 6 razy, czyli wyjąć ciasto, wałkować, składać i chować do lodówki na 1-2 godziny. Po tym czasie, ciasto jest już gotowe do pieczenia. Przed użyciem powinno być schłodzone. Można też rozwałkować, pociąć i zamrozić. Smacznego :)     wydrukuj przepis 