Na ten przepis natknęłam się jakiś czas temu na blogu White Plate, sam pomysł wykonania bardzo mi się spodobał. Moje spostrzeżenia są takie, że zdecydowanie wole te racuszki bardziej tradycyjne, znane mi z dzieciństwa na maślance lub z dodatkiem drożdży :-). Moje zdanie również podziela mój Mąż. Ciekawostką jest to, że dzieciom bardzo smakowały, znikły w błyskawicznym tempie ok. 5 minut, więc znaleźli się miłośnicy tych placuszków ;). Przy ich wykonaniu należy pamiętać tak jak przy pączkach, by szybko się nie spiekły, a środek nie został surowy. Wnętrze tych racuszków założenia ma być wilgotny i bardzo maślany, ja musiałam do podanej ilości mąki dodać jeszcze ok. 2 łyżek mąki, bo ciasto miałam za rzadkie. Może to kwestia jajek, że były większe. Czy polecam ?, osobiście napiekłabym sobie następnym razem te tradycyjne, ale patrząc na zachwyt dzieciaków, to tak. Przepis cytuję za autorką podanego bloga. Pozdrawiam i życzę udanej niedzieli :-).   Składniki:  70 g mąki 3 jajka 1,5 łyżeczki cukru 3/4 szklanki wody 60 g masła 1,5 łyżeczki z cytryny lub pomarańczy szczypta soli 900 g smalcu lub oleju cukier puder do posypania  Wykonanie: W rondlu zagotować wodę, masło i cukier. Zdjąć z ognia, dodać całą mąkę i energicznie wymieszać, aż wszystkie składniki się połączą, a masa będzie zupełnie gładka, bez grudek. Garnek postawić z powrotem na średnim ogniu i gotować stale mieszając, aż z ciasta utworzy się kula, która będzie odstawać od brzegów garnka. Zdjąć z ognia, odstawić na 5-10 minut i gdy ciasto nieco ostygnie, dodać jajka. Bardzo dokładnie wymieszać. Dodać skórkę z cytryny i sól. W dużym ciężkim garnku roztopić smalec/olej. Gdy będzie gorący (180-190 st C), zanurzać w nim długą, dużą łyżkę, którą następnie brać porcje ciasta i delikatnie wkładać je do garnka. Smażyć minutę, następnie przewrócić na drugą stronę i smażyć kolejną minutę. Placki podczas smażenia potroją swoją objętość, nie należy więc wkładać ich na raz zbyt dużo. Wyjąć z tłuszczu, przełożyć na talerz wyłożony papierowym ręcznikiem, by wchłonął nadmiar tłuszczu, oprószyć cukrem pudrem i podawać.﻿ Smacznego :-)   wydrukuj przepis 