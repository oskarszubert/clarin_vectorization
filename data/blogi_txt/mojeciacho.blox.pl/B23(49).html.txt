Jedno z pyszniejszych ciast ucieranych, które jadłam. Jest takie jak kocham, mięciutkie i wilgotne. Ku mojemu zaskoczeniu trzeciego dnia, nie straciło swoich walorów smakowych, dobrze przechowywane, zyskuje na swym smaku, może jeszcze bardziej :))). Śliwki są posypane wiórkami czekoladowymi, w smaku nadzienie jest zbliżone do ,,czekośliwki”. Ci którzy nie wiedzą o co chodzi to mam namyśli powidła śliwkowe robione z dodatkiem czekolady lub kakao ;). Przepis dostałam od mojej wspaniałej cioci Broni, za który bardzo dziękuję :). Od siebie dodałam do przepisu czekoladę. Gorąco polecam !:).        Ps. Można piec z połowy porcji, piekłam to ciasto na bardzo dużej blaszce. Składniki:  2 szklanki mąki pszennej 2 szklanki mąki krupczatki 2 jajka 1 szklanka cukru 1 szklanka mleka 1 szklanka oleju 16 g cukru waniliowego 4 łyżeczki proszku do pieczenia   Ponadto: ok. 600 g śliwek węgierek 1 mleczna czekolada   Kruszonka:  185 g maki 100 g cukru ½ kostki masła   Suche składniki wymieszać razem: mąka, cukier. Masło roztopić i tak gorącym masełkiem zalać przygotowaną mieszankę. Wszystko ze sobą dobrze wymieszać. Wykonanie:  Czekoladę należy włożyć wcześniej do lodówki, by była dość twarda.  Śliwki umyć i pozbyć się pestek.  Można już zrobić sobie kruszonkę, przed wyrobieniem właściwego ciasta. Wszystkie suche składniki ze sobą wymieszać (mąka, cukry, proszek do pieczenia). Dodać całe jajka, zmiksować, wlać powoli letnie mleko, zmiksować na końcu wlewamy małymi porcjami olej i miksować, tylko do połączenia się składników.  Dużą blaszkę u mnie miała wymiary ok. 30 cm x 44 cm. Wysmarować tłuszczem i obsypać bułką tartą.  Uwaga! Ciasto jest dość kleiste trudno się go rozkłada na blaszkę jeśli nie ma się wprawy ;). Mój sposób: po całej blaszce nakładam dość blisko siebie, za pomocą łyżki małe ,,kubki ciasta”, a dopiero całość wygładzam po całej powierzchni.  Na wierzch ciasta układamy śliwki, miąższem do góry. Na śliwki ścieramy zimną czekoladę za pomocą nożem, dość grubsze wiórka. Na całość posypujemy kruszonkę.  Pieczemy w rozgrzanym piekarniku na 175 – 180 st C, ok. 35 minut. Smacznego :)       wydrukuj przepis 