Wstając do pracy, zobaczyłam wschodzące słońce, w głowie planów sto :). Kiedy skończyłam pracę, zastałam deszcz, wiedziałam, że nici z tego co zaplanowałam, od razu humor w dół ;). Przyjechałam do domu i naszła mnie ochota na mały eksperyment w kuchni ;). Zastanawiałam się, jak będzie smakować ciasto z buraczków czerwonych i oto moje dzieło :). Czekam na Wasze opinie i komentarze na temat tego ciasta, może ktoś z was już piekł?. Moim zdaniem jest dobre, trochę inne w smaku niż tradycyjne ciasto czekoladowe, na pewno bardzo wilgotne, osobiście buraczków nie wyczuwam. Przepis mojego autorstwa. Namawiam do eksperymentowania w kuchni i wypróbowania wypieku, pozdrawiam !:).   Składniki:  3 średnie buraczki czerwone 2 jabłka 2 1/2 szklanki mąki 1 1/4 szklanki cukru 5 jaj 250 g margaryny 4 łyżki kakao 3 łyżeczki sody 1 łyżka ekstraktu z wanilii aromat waniliowy parę kropli szczypta soli  Polewa czekoladowo - rumowa:  100 g czekolady mlecznej 4 łyżki słodkiej śmietanki parę kropli aromatu rumowego  Do małego rondelka połamać czekoladę, dodać śmietankę i na małym ogniu cały czas mieszać aż do połączenia się składników, na konie dodać aromat rumowy, uważać by nie przesadzić z ilością, lepiej dodawać po karę kropli i próbować smak !. Wykonanie: Buraczki i jabłka umyć, obrać ze skórki i zetrzeć tak jak na ,,placki ziemniaczane" (na papkę), zrobiłam to za pomocą maszynki elektrycznej. Margarynę rozpuścić na małym ogniu dodając kakao, całość wymieszać. Jajka ubić z cukrem na puch. Mąkę, sodę i szczyptę soli wymieszać razem. Do utartych buraczków z jabłkami, wlać ubite jajka, mieszać mikserem. Stopniowo dosypywać mąkę i miksować, na końcu wlewać małymi porcjami rozpuszczoną margarynę z kakao i dodać ekstrakt z wanilii. Tortownicę o średnicy 26 cm, wysmarować tłuszczem, na spód dac papier do pieczenia, boki wysypać mąką. Przelać ciasto. Piec w 195 st. C przez ok. 1 godzinę do tzw. ,,suchego patyczka". Jak ostygnie polać polewą czekoladową. Smacznego :)        wydrukuj przepis 