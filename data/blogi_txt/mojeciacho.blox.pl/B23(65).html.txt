Dla mnie ta zapiekanka była miłym zaskoczeniem, bo nie spodziewałam się, że będzie tak pyszna. Już wiem, że na stałe zagości w naszym menu, zwłaszcza w tym okresie jesienno - zimowym. Gorąco Wam polecam, byście się sami przekonali, że jest rewelacyjna :). Przepis zaczerpnęłam z tej strony klik klik, z moimi małymi zmianami. Życzę miłego wieczoru :)   Składniki: 850 g mięsa mielonego (u mnie łopatka) 350 g pieczarek 1 kg ziemniaków 2 duże cebule 2 duże marchewki 1 puszka groszku 1 szklanka przetartych pomidorów bez skórki (można użyć z puszki) 2 ząbki czosnku (dałam jeden) ok. 1 szklanki mleka 4 łyżki masła ok. 1/2 margaryny ok. 3 - 4 łyżki oleju przyprawy: sól, vegeta, pieprz, pieprz ziołowy, słodka papryka  Wykonanie: Ziemniaki obrać, umyć, posolić i zagotować. Pieczarki umyć i pociąć na drobne plasterki (użyłam ręcznej tarki do kapusty, wychodzą bardzo cieniutkie). Na patelni roztopić ok. 2 łyżek margaryny i podsmażyć pieczarki, tak by puszczony sok z nich odparował. W połowie podsmażania, dodałam ok. 1 łyżeczki vegety. Marchewkę i cebulę umyć, obrać ze skórki i pokroić w kostkę. Na kolejnej patelni (użyłam tej samej, wcześniej pieczarki przełożyłam do talerza). Rozgrzać ponownie margarynę ok. 3 łyżek. Przesypać marchewkę i dusić pod przykryciem ok. 8 minut, w trakcie dolałam kilka łyżek wody, żeby nie przywierało. Kiedy marchew będzie na pół miękka, wsypać pokrojoną cebulkę i ją zeszklić, ma pozostać miękka. W trakcie smażenia lekko całość posoliłam. Na czystej patelni rozgrzać kilka łyżek oleju, dodać mięso mielone i obsmażać, tak, żeby ładnie się podpiekło. W trakcie obsmażania, dodałam przetarty przez praskę czosnek i przyprawy do smaku, sól (odrobina), pieprz, słodka papryka. Uważać z solą! Następnie przełożyłam mięso do większego garnka (ponieważ tych składników jest dość spora ilość), dodałam pieczarki, podsmażyłam ok. 3 minutek, również marchew z cebulą i odcedzony groszek. Na koniec dodałam przecier z pomidorów i chwile podusiłam. Na tym etapie, dobrze jest doprawić do smaku. Puree z ziemniaków: Ciepłe odcedzone ziemniaki utłuc z masłem i mlekiem na puree. Mleko radze wlewać stopniowo, do uzyskania pożądanej konsystencji. Doprawić do smaku. Blaszkę o wymiarach 40 x 29 cm, posmarować masłem, przełożyć farsz mięsny, wyrównać i ,,przyklepać" łyżką. Na górę rozłożyć puree z ziemniaków, radzę wykładać ,,kępkami" po całości blaszki, a następnie wyrównać po całości łyżką. Na końcu zrobiłam ozdobne fakle szerokim widelcem do sałatek ;). Wstawić do piekarnika nagrzanego na 185 st. C, na ok. 35 minut. Po tym czasie wyjąć dać 10 minut czasu na odparowanie i można podawać. Do tej zapiekanki podałam plasterki pomidorów polane oliwą z oliwek. Smacznego :) 