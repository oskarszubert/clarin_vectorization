Czas na coś mocno kokosowego, coś co bardzo lubi mój Mąż :). Ja również lubię kokos, ale nie zaliczam się do fanów tak jak On, ale co się nie robi by sprawić przyjemność, osobie którą się kocha :), a więc powinnam piec więcej kokosowych przysmaków ;))). Wracając do ciasteczek, są mięciutkie w środku i mocno czekoladowe w smaku, nad całością oczywiście góruje smak kokosu. Polecam !:) Składniki:  8 jajek 20 łyżek cukru 16 łyżek mąki  6 łyżek budyniu bez cukru 2 łyżki kakao 2 łyżeczki proszku do pieczenia  Wykonanie biszkoptu: Mąkę wymieszać z proszkiem do pieczenia, kakao i budyniem. Całe jajka ubić na biały pych, dodając cukier, na koniec wsypywać porcjami suchą mieszankę i już na najniższych obrotach miksera, połączyć wszystkie składniki. Wyjdzie nam coś w rodzaju biszkoptu, bardziej zbitego, przypominając ciasto czekoladowe. Blaszkę o wymiarach ok. (24 x 40 cm) posmarować tłuszczem, wyłożyć papierem do pieczenia, następnie przelać ciasto. Piec w nagrzanym piekarniki na 190 st. C, ok. 35 minut (najlepiej do tzw. suchego patyczka). Najlepiej ciasto pozostawić w blaszce do ostygnięcia. Ponadto: 300 g wiórków kokosowych  Polewa czekoladowa z galaretką:  ½ margaryny 3 pełne łyżki kakao 2 łyżki galaretki cytrynowej  3 łyżki cukru 3 łyżki kwaśnej śmietany 12%   Wszystkie składniki zagotować, oprócz galaretki, którą należy dodać na sam koniec do gotującej się masy czekoladowej, wyłączyć i całość dobrze wymieszać. Wykonanie całości: Zimny biszkopt pokroić na małe prostokąty ok. (4 x 5 cm). Następnie każdy przy pomocy wykałaczki zamaczać w polewie czekoladowej, tak by masa opłynęła cały prostokącik. Na koniec obtoczyć w kokosie i układać osobno jeden koło drugiego, a wcześniej spód talerza należy również lekko obsypać kokosem. Pozostawić w chłodnym miejscu do zastygnięcia polewy ;). Smacznego :) 