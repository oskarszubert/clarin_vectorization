To naprawdę jeden z najlepszych serników, jakie kiedykolwiek jadłam. Piekłam go już wielokrotnie, a dopiero teraz udało mi się zrobić mu zdjęcia, to już mówi samo za siebie :). Jeśli ktoś z Was nie piekł nigdy sernika na śmietanie, zachęcam do podjęcia tego wysiłku w tym kierunku :). Czystym sumieniem, twierdzę, że jest REWELACYJNY !!! i u mnie dostał szóstkę z dużym plusem :))). Na przepis natknęłam się już swego czasu w Galerii Potraw, ale dopiero jak zobaczyłam go u Sary, wiedziałam, że muszę go jak najszybciej upiec, przepis cytuję z moimi małymi zmianami. Gorąco Wam polecam !:). Ps. Konkurs na Blog Roku 2010 już się zakończył tu można poznać 10 najlepszych blogów. Bardzo Wam dziękuję, za każdy oddany głos na Moje Ciacho, mimo, że nie zajęłam znaczącego miejsca, jestem i tak szczęśliwa, za Wasze wyróżnienie, bo na ok. 40 stron, mój blog znalazł się na 6 stronie. Moim zdaniem jak na raczkującą pasję, to duże wyróżnienie :))). Bardzo dziękuję i zapraszam Wszystkich odwiedzających na przepyszny sernik na moim blogu, pozdrawiam serdecznie :).            Składniki na spód:  250 g ciastek digestive w mlecznej czekoladzie lub herbatników 100 g masła, roztopionego  Ciastka kruszymy lub mielimy na proszek blenderem, dodajemy roztopione masło, mieszamy dokładnie. Dno tortownicy o śr. 26 cm (lub formę ok. 23 x 23 cm) wyłożyć papierem do pieczenia, zacisnąć obręcz, boki wysmarować masłem. Okruszki wysypać na dno formy, palcami ugnieść, aby powstał spód. Podpiec 10 minut w temp. 180 stopni (ja nie piekłam, schłodziłam w lodówce i na to wylałam masę serową). Kiedy spód się piecze, przygotować masę serową.   Składniki na masę serową:  1000g półtłustego twarogu 2 szklanki kwaśnej gęstej śmietany 18-22% 1 szklanka cukru (dałam cukier puder) 6 jajek cukier waniliowy 16 g 2 budynie waniliowe po 40 g  skórka starta z całej cytryny sok z cytryny  Polewa czekoladowa:  100 g czekolady deserowej lub mlecznej do dekoracji  1 łyżka masła  4 łyżki mleka  Wszystkie składniki roztopić w kąpieli wodnej, polać już przestudzony sernik.   Wykonanie: Wszystkie składniki powinny mieć temperaturę pokojową. Twaróg przetrzeć przez sitko lub zmielić trzykrotnie w maszynce do mielenia. W misce wymieszać twaróg ze śmietaną i cukrem i cukrem waniliowym. Miksując na najniższych obrotach miksera dodawać po jednym jajku. Kiedy masa będzie jednolita dodać budyń, skórkę startą z cytryny, sok i wszystko krótko zmiksować. Jeśli masa wyda się nam za rzadka, można dodać 1 łyżkę mąki ziemniaczanej.      Przelać masę serową na spód. Sernik przed pieczeniem, owinęłam folią aluminiową, żeby sernik pozostał biały po upieczeniu. Ściągam folię z blaszki ok. 20 - 15 minut przed wyłączeniem piekarnika, robię to intuicyjnie, w zależności od sernika. Piec 60 minut w temp. 170 - 175 stopni (wierzch będzie lekko niedopieczony, ale sernik "dojdzie"). Zostawić w wyłączonym piekarniku z zamkniętymi drzwiczkami na 2-3 godziny. Wystudzić w formie. Następnie włożyć sernik do lodówki na całą noc. Zimny ciasto udekorować na wierzchu polewą czekoladą. Smacznego :)    wydrukuj przepis 