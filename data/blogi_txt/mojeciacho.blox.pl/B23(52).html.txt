Już od dawna szukałam przepisu na ,,uniwersalne” ciasto, o tak doskonałym smaku i konsystencji. Dziś prezentuję z masą makową, ale można wykonać go z masą serową, jak na sernik lub dodać sezonowe owoce !:). Przepis dostałam od koleżanki Ani z pracy, za który bardzo dziękuję. Trochę go zmodyfikowałam, ale to cała Ja ;))). Gorąco polecam i życzę udanego tygodnia !:) Ps. Przepis na masę makową, skomponowałam sama :).   Składniki:  2 szklanki mąki 5 jaj 1 szklanka cukru 1 margaryna lub masło (dałam 220 g masła) 1 cukier waniliowy 2 łyżeczki proszku do pieczenia ½ łyżeczki sody  Masło rozpuścić. Mąkę przesiać z proszkiem do pieczenia i sodą. Jajka ubić z cukrem na puch, wlać delikatnym strumieniem ciepłe masło, cały czas ucierając. Na koniec dodawać mąkę małymi porcjami i miksować na małych obrotach. Masa makowa: 300 g maku 2 jajka 2 -3 łyżki roztopionego masła ½ szklanki cukru pudru ½ szklanki rodzynek 3 garstki zmielonych migdałów parę kropli aromatu rumowego i waniliowego 1 starte jabłko  Mak zalać wodą, wypukać. Następnie zalewam mak wodą z dodatkiem mleka (pól na pół), zagotować i wyłączyć, zostawić do ostygnięcia. Przecedzić i zmielić. Do masy makowej dodaję cukier, masło,aromaty, żółtka, zmielone migdały na tzw. mączkę w blenderze. Na koniec dodaję białka i jabłko starte na bardzo drobnych oczkach. Dokładnie wymiesza, by składniki ładnie się ze sobą połączyły. Plewa czekoladowa:  100 g czekolady mlecznej 4 kostki czekolady gorzkiej 3 – 4 łyżek mleka 3,2  %  W rondelku do zimnego mleka, kruszę czekoladę i na małym ogniu cały czas mieszając, czekam aż mi się fajnie rozpuści.  Wykonanie całości: Blaszkę o wymiarach 25 x  36 cm, wysmarować delikatnie tłuszczem, wyłożyć papierem do pieczenia. Na spód blaszki wyłożyć większą część ciasta. Następnie po całości rozłożyć masę makową (robię to za pomocą łyżki, rozkładam małymi ,,kępkami”). Pozostałą część ciasta w metalowej misce, podgrzewam około 0,5 minuty na palniku by się bardziej rozluźniła. I polewam wierzch ciasta ,,zygzakami”, ponieważ nie starczy by przykryło całe ciasto. Piekę w rozgrzanym piekarniku, na 180 st. ok. 45 minut. Po wystygnięciu, polewam polewą czekoladową ,,zygzakiem”  ;))). Smacznego :)   wydrukuj przepis 