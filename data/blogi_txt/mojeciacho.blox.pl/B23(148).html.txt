To wspaniałe ciasto dedykuję mojemu bratu Krzysiowi, który podarował mi całą skrzynkę tych pysznych czereśni. Owoce te pokonały do mnie setki kilometrów :). W ruch poszły też dżemy i soki czereśniowe :)). Jest to przepis na murzynka, w trochę innym wykonaniu, niż najczęściej robię. Ciasto jest wilgotne, mocno czekoladowe, dodam, że Nam bardzo smakowało to połączenie, kakao, czereśni i białej czekolady. Wypiek ten świetnie komponuje się również ze śliwkami. Polecam !:).   Składniki: 390 g mąki pszennej 250 g masła lub margaryny 4 jajka ½ szklanki cukru 16 g cukru waniliowego 4 łyżki kakao 1 łyżka proszku do pieczenia szczypta sody oczyszczonej ¼ szklanki mleka szczypta soli  Ponadto:  600 g czereśni (waga przed drylowaniem) biała czekolada do dekoracji  Wykonanie: Czereśnie umyć i wypestkować, a nadmiar soku odlać. Utrzeć na gładką masę ocieploną margarynę z cukrem i żółtkami. W osobnym naczyniu wymieszać przesianą mąkę, kakao i proszek z sodą. Do utartej masy dodawać stopniowo sypkie składniki na przemian z mlekiem, ucierać do połączenia się składników (masa będzie b. gęsta). W osobnym naczyniu ubić białka ze szczyptą soli. Dodawać stopniowo do masy i połączyć je z całością za pomocą łyżki. Blaszkę okrągłą o średnicy ok. 24 cm, natłuścić, na spód dać papier do pieczenia, boki obsypać bułką tartą lub kaszą manną. Piec w 190 st. C, ok. 45 minut. Po ostudzeniu polać roztopioną białą czekoladą. Smacznego :) 