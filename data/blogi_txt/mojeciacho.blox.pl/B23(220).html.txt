Sernik z ulubioną kruszonką, łyk wybornej kawy i promienie ciepłego słońca, taką chwilę chce się zatrzymać jak najdłużej :). I tak kojarzyć będzie mi się ten piękny słoneczny weekend ;). Ciasto jest nie za słodkie, o kremowo serowej konsystencji z pyszną chrupiącą posypką, wszystkim "seromaniakom" gorąco polecam ten przepis !:)).   Składniki na masę serową:  2 kg gotowego już sera z wiaderka  1 ¼ szklanki cukru pudru (dosłodzić wedle uznania) 4 żółtka 8 białek (miałam 4 dodatkowe, które mi zostały po lodach) sok z ½ cytryny ¾ roztopionej margaryny 3 łyżki maki krupczatki 3 łyżki mąki ziemniaczanej 3 łyżki kaszy manny 1 budyń waniliowy kilka kropli aromatu waniliowego 2 pełne łyżki kandyzowanej skórki pomarańczowej szczypta soli  Wykonanie: Zrobić kruszonkę i odstawić. Białka ze szczyptą soli ubić na sztywno. Do sera dodać cukier puder miksować, dodać żółtka zmiksować, następnie dodawać stopniowo obie mąki, kaszę mannę, budyń, sok z cytryny, aromat, miksować, wlać małymi porcjami roztopioną i ochłodzoną margarynę, wszystko ładnie ze sobą połączyć. Na koniec dodać skórkę z pomarańczy i białka, które delikatnie wymieszać łyżką. Blaszkę o wymiarach ok. (24 x 40 cm) natłuścić i wyłożyć papierem do pieczenia. Wylać masę serową posypać kruszonką. Wstawić do nagrzanego piekarnika na 200 st. C, po 20 minutach zmniejszyć na 180 st. C, na ok. 1 godzinę i 30 minut. Gdy zacznie za mocno brązowieć kruszonka można przykryć całość folią aluminiową i poczekać do końcowego czasu pieczenia, a 15 minut przed końcem można wyłączyć już piekarnik. Sernik ostudzić i włożyć go do lodówki, najlepiej na całą noc. Kruszonka wg Bajaderki:  185 g mąki 100 g zwykłego cukru 100 g masła 1 cukier waniliowy (16 g)  Masło roztopić w rondelku. Suche składniki razem wymieszać, następnie zalać je gorącym masłem i dokładnie wymieszać, by składniki ładnie się ze sobą połączyły. Smacznego :) 