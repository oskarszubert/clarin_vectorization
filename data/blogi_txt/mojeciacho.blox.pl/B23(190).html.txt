Ten wypiek zachwycił nie tylko mnie, ale również mojego męża, który uwielbia ciasta z kokosem ;). Przyznam się, że wypiekł był właśnie z myślą o nim :))). Ci którzy mnie znają, wiedzą, że ja raczej za kokosem nie szalejem i wybrałabym ,,tysiąc” innych przepisów, bez tego dodatku. A tu niespodzianka ;), tak bardzo mi posmakowało to ciasto, że co chwila sięgałam po następny kawałek :))). Z czystym sumieniem chce Wam go polecić, bo jest naprawdę przepyszne i mocno wilgotne, za sprawą wspaniałego nadzienia, które jest bardzo wyraźnie wyczuwalne, za sprawą jabłek, rodzynek i kokosu. Te smaki cudnie wirują w podniebieniu :). Gorąco polecam !:)    Składniki:  1 ¼ szklanki mąki 4 jajka 1 niepełna szklanka cukru ¾ roztopionej kostki margaryny 1 pełna łyżeczka proszku do pieczenia  Ponadto:  4 jabłka 1 większy banan ok. ½ drobnych i raczej bez pestkowych rodzynek 1 ½ szklanki kokosu  Wykonanie: Margarynę roztopić i zostawić by się ochłodziła. Mąkę wymieszać z proszkiem do pieczenia i przesiać przez sito. Jajka ubić z cukrem na puszystą masę, a następnie dodawać mąkę po łyżce. Nie przerywając miksowania, wlać po trochu roztopioną i ochłodzoną margarynę, nadal miksować, ale już na małych obrotach. Do przygotowanej formy okrągłej z kominkiem o średnicy ok. 26 cm, którą należy oczywiście wysmarować tłuszczem i obsypać bułka tartą. Wlać część masy (u mnie to ok. połowy masy). Na cieście ułożyć pokrojone w plasterki: jabłka, a następnie banany, posypać rodzynkami i 1 szklanką kokosu. Wlać na całość pozostałe ciasto, tak by przykryło nadzienie. Wierzch posypać pozostałymi wiórkami ( u mnie było troszkę więcej niż ½ szklanki). Piec ok. 40 minut w piekarniku nagrzanym na 190 st. C. Wiórka szybko się złocą, w momencie, kiedy były już lekko brązowe, ciasto nakryłam folią aluminiową (po 10 minutach wyjęłam folię i zrobiłam w niej delikatnie dziurki widelcem, by sok z jabłek miał gdzie odparować, jest to mój patent, można się tak nie bawić i zostawić folie bez nakłuwania), zabrałam folię  ok. 15 minut przed końcowym czasem. Smacznego :)    wydrukuj przepis 