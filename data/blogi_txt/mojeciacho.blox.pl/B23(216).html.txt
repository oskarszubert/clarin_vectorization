Bardzo kremowy sernik, który rozpływa się w ustach jak "masełko" ;). Świetny deser do popołudniowej niedzielnej kawki i nie tylko, dodatkowo wzbogaciłam go polewą truflową, która dodaje charakteru i podbija smak. Gorąco Wam polecam, przepis jest mojego autorstwa. Pozdrawiam Justyna :***   Składniki:  430g białego sera 800g śmietany kwaśnej 18%(u mnie dwie duże, bardzo kremowe) 40g budyniu śmietankowego 1 cukier waniliowy ziarenka z jednej laski wanilii 1 1/2 szklanki cukru pudru 3 jajka 6 łyżek mąki krupczatki 2 łyżki ekstraktu z wanilii 1 roztopiona łyżka masła szczypta soli  Polewa truflowa:  50 ml śmietanki do kawy 12% 3 cukierki "Białe trufle"  Do rondelka przelać śmietankę, pokruszyć cukierki, cały czas mieszać na wolnym ogniu do połączenia się obu składników i zgęstnienia masy. Polewałam indywidualnie podawaną porcję sernika na talerzu. Wykonanie: Białka ubić osobno ze szczyptą soli. Masełko rozpuścić. Biały zmielić dwukrotnie. Następnie do większego naczynia przełożyć, ser, dodać cukier puder, cukier waniliowy, żółtka, budyń, mąkę krupczatkę, wlać śmietanę, roztopione masło. Całość ze sobą zmiksować, aż wszystkie składniki się ze sobą połączą, na jednolitą masę. Na koniec dodać ubite białka, wymieszać za pomocą łyżki. Blaszkę o wymiarach 24 x 36 cm, wysmarować delikatnie tłuszczem, wyłożyć papierem do pieczenia. Przełożyć ser do blaszki, na sam środek daję więcej sera, robię delikatną "górkę", bo w tym miejscu ser lubi opadać. Przykrywam całość folią aluminiową, którą ściągam ok. 1/2 godziny przed końcem pieczenia. Piec w 160 st.C przez ok. 1h i 20 minut., ja użyłam funkcji w piekarniku, które nazywa się "Hydropieczenie", które powoduje że wilgoć z produktów spożywczych pozostaje w komorze piekarnika w postaci pary. Jeśli nie macie takiej funkcji, można spokojnie na dolnej półce piekarnika postawić nieduże naczynie żaroodporne, do którego wlewamy 1/2 jego wysokości lub mniej wody. Po upieczeniu sernik dobrze jest ostudzić i wstawić na całą noc do lodówki. Ja przed podaniem, pokruszyłam na nim dodatkowo bezy. Smacznego :-)    wydrukuj przepis 