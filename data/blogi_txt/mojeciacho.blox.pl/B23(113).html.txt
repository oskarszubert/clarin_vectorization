Pyszne ciasto o smaku kakaowym i kokosowym, przełamane nutą waniliowego budyniu. Placuszek jest obsypany własną posypką z uprażonym kokosem, warto spróbować, polecam, wszystkim miłośnikom kokosu ;).   Składniki na ciasto:   1 szklanka cukru 1 margaryna (250 g) 250 g mąki ( ok. 1 szklanka z czubem i dobre pół drugiej) 5 jajek 4 łyżki gęstej kwaśnej śmietany 2 łyżeczki proszku do pieczenia 4 łyżki kakao   Utrzeć margarynę z cukrem na puszysty puch, dodać żółtka, nadal ucierać mikserem, dodać śmietanę. Następnie dodać przesianą mąkę wymieszaną z proszkiem do pieczenia, ucierać, pod koniec dać kakao, nadal ucierać. Białka ubić ze szczyptą soli na sztywną pianę i połączyć już delikatnie z ciastem. Masa kokosowa do ciasta:   100 g kokosu, (czyli jedno opakowanie po 100 g) 60 g cukru (ok. 6 łyżek) 50 g masła 2 – 3 łyżki mleka Rozpuścić masło z cukrem, dodać mleko, następnie wsypać kokos, wszystko dobrze wymieszać (gdyby masa była za rzadka, wsypać więcej kokosu). Zdjąć z ognia lekko ochłodzić. Rękami ściskać kulki (kokos może się kruszyć), układać w odstępach na surowe ciasto, lekko dociskać do dna, razem zapiec.  Blaszkę o wymiarach ok. (23 x 35 cm), wysmarować masłem i wysypać bułką tartą. Ciasto piec w rozgrzanym piekarniku na 180 st. C, ok. 30 – 40 minut.  Ciasto ostudzić, wyjąć z blaszki (spodem do góry), przekroić na pół. Ma być grubszy spód, a cienka góra z uprażonym, w trakcie pieczenia kokosem. Spód odłożyć do blaszki z powrotem, a górę skruszyć w rękach, na posypkę. Na ciasto wylać ciepły budyń i od razu posypać go posypką. Odstawić do ostygnięcia. Masa budyniowa:  2 budynie waniliowe 1 litr mleka 4 łyżki cukru (dodać, jeśli budynie są bez cukru) 100 g masła lub margaryny (dałam margarynę)  Z podanych składników ugotować budyń, przy czym margarynę zagotować z mlekiem, dodając cukier (ja dałam tylko 2 łyżki, ponieważ nie lubię już bardzo słodkich ciast, ale zdaniem mojego M. brakowało dwóch pozostałych łyżek cukru:)). Masę lekko ostudzić, tzn. ten pierwszy żar i jeszcze ciepłą wylać na przygotowane już ciasto (wcześniej upieczone, ostudzone i przekrojone), na koniec obsypać pokruszonym ciastem. Smacznego :) 