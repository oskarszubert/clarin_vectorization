Wspaniała aromatyczna babka drożdżowa z dużą ilością rodzynek. Ciasto jest lekkie, a zarazem delikatne, rozpływające się w ustach. Jak kosztowałam ją ciepłą, miałam wrażenie, że przypomina mi w smaku co nieco ciasto pączkowe. Bardzo nam smakowała, gorąco polecam ten przepis :)!.   Składniki:   500 g mąki 150 g cukru 2/3 szklanki śmietanki słodkiej 6 żółtek 50 g drożdży 100 g roztopionego masła 16 g cukru waniliowego odrobina startej skórki cytrynowej 1 łyżka smażonej skórki pomarańczowej 100 g rodzynek, wcześniej sparzonych i osuszonych szczypta soli Ponadto:  lukier do polania ziarna słonecznika w kolorowej posypce, do obsypania  Wykonanie:  Do śmietanki, pokruszyć drożdże, dać po 1 łyżce cukru i mąki, dobrze wymieszać i odstawić do wyrośnięcia w ciepłe miejsce. Do wysokiego naczynie wbić same żółtka (ja białka mrożę), wsypać cukier i utrzeć mikserem na biały puch. Połączyć z wyrośniętymi drożdżami, dodać szczyptę soli, otartą skórkę z cytryny, skórkę z pomarańczy, rodzynki, dobrze wymieszać. Następnie powoli wsypywać mąkę i wyrabiać, dodawać stopniowo roztopione i ochłodzone masło. Ciasto dobrze wyrobić, jest dość kleiste (nie dosypywać zbyt dużo maki, bo babka nie będzie już taka delikatna), więc praca z nim nie jest najłatwiejsza, ale za to smak wynagrodzi wszelki trud. Następnie przełożyć ciasto do natłuszczonej i obsypanej mąką formy na babkę. Włożyć ciasto do piekarnika włączonego na 50 st. C, pozostawić do wyrośnięcia ok. 30 minut, następnie podnieść temperaturę na 180 – 190 st. C i piec ok. 45 minut (mi zajęło 35 minut, jak ciasto mi ładnie zbrązowiało, po 20 minutach pieczenia, nakryłam go folią aluminiową i piekłam dalej). Po upieczeniu, babkę studzić na kratce kuchennej, jak tylko się ochłodzi, można polać lukrem i udekorować. Ładnie też wygląda posypana kandyzowaną skórką pomarańczową. Wykonanie lukru np. szklanka cukru pudru, parę kropli soku z cytryny, ok. 2 – 3 łyżki wrzącego mleka, dobrze wymieszać (mleko oczywiście dolewać stopniowo, by uzyskać odpowiednio gęstą konsystencję). Smacznego :) 