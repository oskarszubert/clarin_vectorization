Wspaniałe, wspaniałe i jeszcze raz wspaniałe !:))). Bardzo pomysłowe pancakes z dodatkiem ryżu. Założę się ;), że nie jednej z nas, ten dodatek zostawał w nadmiarze z obiadu :). A tu proszę, świetne rozwiązanie, jak pozbyć się ugotowanego ryżu. Znając już ten przepis, placuszki te na stałe zagoszczą w moim menu kuchennym, zwłaszcza, że mojemu sześciolatkowi bardzo smakowały :). Przepis zaczerpnęłam z tej strony klik klik, z moimi małymi zmianami. Polecam !:)  Ps. Życzę Wszystkim udanego weekendu :)      Składniki:  1 torebka ugotowanego, wystudzonego ryżu (100g) 1 i 1/4 szklanki mleka 1 i 1/4 szklanki mąki 1 jajko 5 łyżeczek masła ½  łyżeczki soli 1 ½ łyżeczki proszku do pieczenia 2 – 3 łyżki cukru pudru 16 g cukru waniliowego Ponadto:  miód do polania   Wykonanie: Masło roztopić w rondelku.  Do miski wlać mleko i stopniowo, cały czas mieszając dosypywać mąkę wymieszaną z solą i proszkiem do pieczenia. Gdy wszystkie składniki dokładnie się połączą, dodać ugotowany ryż i jajko, delikatnie wymieszać. Na końcu dodać roztopione masło. Wymieszać - dodatkowo zmiksowałam wszystko blenderem.  Na rozgrzanym na patelni oleju kłaść łyżką niewielkie placuszki. Smażyć na złoty kolor. Uwaga!, ja nie smażyłam na oleju, tylko jak tradycyjne pancakes, na suchej teflonowej patelni.  Gotowe placuszki polać miodem lub inną polewą wedle uznania. Dobrze też smakują z domową konfiturą :).  Smacznego :)     wydrukuj przepis 