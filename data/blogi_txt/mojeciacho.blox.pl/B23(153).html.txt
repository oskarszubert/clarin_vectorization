Nie jestem fanką kokosa, tak jak mój M ;). Ale z czystym sumieniem muszę napisać, że te naleśnik są naprawdę dobre. Bardzo mięciutkie, w połączeniu z powidłami śliwkowymi smakowały wybornie. Już podczas pieczenia w całym domu unosił się cudowny aromat kokosa, przełamany wanilią. Przepis pochodzi z blogu Gotuj.Skutecznie.Tv, dodałam od siebie cukier waniliowy. Gorąco Wszystkim polecam, nawet tym którzy, tak jak ja nie do końca lubią smaki kokosowe ;). Pozdrawiam Wszystkich cieplutko :-). Składniki (na ok. 5 średnich naleśników):  1/2 szklanki wiórek kokosowych 1/2 szklanki mąki pszennej (u mnie typ 500) 1 szklanka letniego mleka 1 jajko 2 łyżeczki cukru waniliowego szczypta soli  Ponadto:  ulubiona konfitura olej do smażenia Wykonanie: Ciasto na naleśniki przygotowałam w blenderze. Do blendera wsypać wiórka i je zmielić (jak drobno się da, są widoczne w cieście). Następnie dodać do wiórek, mleko, jajko, mąkę, sól, cukier waniliowy. Wszystko razem wymieszać blenderem. Można odstawić ciasto na 15 minut,  by składniki się ze sobą dobrze ,,przegryzły" ;). Na patelni nalać ok. łyżeczki oleju, rozgrzać (używałam patelni ceramicznej). Dawałam niecałą chochelkę ciasta. Piec z obu stron, tak by ciasto ładnie się zrumieniło. Podawać na ciepło z ulubionym dżemem lub konfiturą :-).  Smacznego :)    wydrukuj przepis 