Sezon truskawkowy w pełni, więc należy maksymalnie go wykorzystać ;). Dziś podam przepis na wspaniałe ciasto, które robi się błyskawiczne, a smakuje bajecznie :). Przepis ten dostałam jakiś czas temu od kuzynki Magdy za, który bardzo dziękuję !:). Ciasto jest delikatne, wilgotne, posypane wspaniałą kruszonką z dodatkiem owoców, niekoniecznie truskawek, po prostu miodzio :). Gorąco polecam !:).   Składniki na ciasto: 1 margaryna 2 jajka 2 żółtka ¾ szklanki cukru 1 cukier waniliowy 400 g maki 1 proszek do pieczenia (dałam 2 pełne łyżeczki) ew. 2- 3 krople aromatu waniliowego  Ponadto:  ok. 400 g truskawek Wykonanie: Utrzeć na puch żółtka, jajka z cukrami i margaryną. Dodawać stopniowo wymieszaną mąkę razem z proszkiem do pieczenia, na koniec dać kilka kropli aromatu waniliowego. Ciasto można wstawić do lodówki, ale nie koniecznie. Ja robiłam go za pomocą maszyny i dodawałam składniki według podanej kolejności :). Truskawki umyć, przekroić na pół. Blaszkę o wymiarach (ok. 24 x 36 cm), wysmarować masłem, obsypać bułką tartą. Zrobić kruszonkę, odstawić. Na blaszkę wyłożyć łyżką ciasto, lekko wyrównać. Następnie ułożyć połówki truskawek, przecięciem do góry. Posypać kruszonką i wstawić do piekarnika. Piec w 180 st. C, ok. 40 minut (u mnie 35 minut) do suchego patyczka. Kruszonka wg Bajaderki:  185 g mąki 100 g zwykłego cukru 100 g masła 1 cukier waniliowy (16 g)  Masło roztopić w rondelku. Suche składniki razem wymieszać, następnie zalać je gorącym masłem i dokładnie wymieszać, by składniki ładnie się ze sobą połączyły. Smacznego :) 