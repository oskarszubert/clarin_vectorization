Ciasto jest ekspresowe wykonaniu, jest to jego największa zaleta. W smaku również niezłe. Konsystencją przypomina trochę ciasto drożdżowe, jak dla mnie świetne do ciepłego mleczka lub herbatki ;). Polecam !:)   Składniki:  1 szklanka maślanki truskawkowej 1 szklanka cukru 3 jajka 1 cukier waniliowy 40 g budyniu malinowego ½ szklanki oleju 2 ½ szklanki mąki 2 łyżeczki proszku do pieczenia 1 łyżeczka sody  Ponadto:  450 g mrożonych owoców: truskawki, maliny  Kruszonka:  ½ kostki masła 185 g mąki 100 g cukru 16 g cukru waniliowego  Suche składniki wymieszać razem: mąka, cukier, cukier waniliowy. Masło roztopić i tak gorącym masełkiem zalać przygotowaną mieszankę. Wszystko ze sobą dobrze wymieszać. Wykonanie: Do miski wrzucić wszystkie składniki: maślanka, cukry, jajka, olej, mąką, budyń, proszek do pieczenia, soda. Wszystko ze sobą zmiksować do uzyskania jednolitej konsystencji. Blaszkę o wymiarach 24 x 40 cm, wysmarować tłuszczem, wyłożyć papierem do pieczenia. Wyłożyć na nie ciasto, wyrównać, ułożyć mrożone lub świeże owoce, posypać kruszonką. Piec w piekarniku na 180 st. C,  przez ok. 45 minut. Smacznego :)    wydrukuj przepis 