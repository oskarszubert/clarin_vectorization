Ciasto znalazłam na blogu domowe wypieki i cytuję przepis za autorką, zauroczyło mnie w nim jego wygląd oraz skład. Czytając w tytule ,,ciasto gruszkowe, orzechy laskowe", pomyślałam sobie, to musi być pyszne :-). Upiekłam według podanych wskazówek, niestety ciasto nie wyszło mi puszyste jak u autorki, bardziej zbite w kierunku do zakalca, gruszki były dla mnie za mdłe, czegoś mi w nich brakowało, więc skrapiałam je sobie sokiem z cytryny. To moje skromne zdanie na ten temat ;-), natomiast mój M był zachwycony, jak również koleżanka z pracy, oboje twierdzili, że ciasto jest naprawdę pyszne. Dowodzi to jednego, że każdy z nas ma inne preferencje smakowe, co w sumie jest dość pozytywne ;-). Pozdrawiam Wszystkich bardzo serdecznie !:). Ciasto:  100g miękkiego masła 100g cukru 2 jajka 200g kwaśnej śmietany 200g mąki pszennej 1 łyżeczka proszku do pieczenia 450g pokrojonych w kostkę gruszek  Kruszonka:  60g mąki pszennej 60g masła 100g orzechów laskowych 1/2 szklanki brązowego cukru Wykonanie: Masło utrzeć z cukrem, na białą puszystą masę. Następnie dodać jajka cały czas miksując. Kiedy masa dokładnie się połączy ze sobą dodajemy śmietanę.  Do utartej masy dodajemy mąkę z proszkiem do pieczenia całość miksujemy. Składniki na kruszonkę wsypać do miski i zagnieść. Orzechy laskowe przekroić na mniejsze kawałeczki. Wsypać do gotowej kruszonki i wymieszać. Przygotować tortownicę o średnicy 21cm wyłożoną papierem do pieczenia. Na spód nakładamy połowę masy. Następnie posypujemy 1/2 kruszonki i dodajemy gruszki. Na gruszki wykładamy resztę ciasta oraz pozostałą kruszonkę.  Piec w 180 stopniach 1godzinę i 20 minut.﻿ Smacznego :-)  ﻿ wydrukuj przepis 