Ciasto smakowało mi wybornie !:). Przyznam się, że zaczęłam już go podjadać jeszcze surowe, czego zazwyczaj nie robię :)). Po upieczeniu, truskawki i migdały zagrały w nim świetny duet smakowy, a Ja nie oparłam się by sięgnąć po kolejny kawałek ;). Ciasto jest mięciutkie, wilgotne a do tego bardzo aromatyczne. Polecam !:).    Składniki:  200 g mąki 100 g cukru pudru 2 jajka 165 g margaryny lub masła 100 g migdałów  ½ łyżeczki cynamonu 1 łyżeczka kakao 1 płaska łyżeczka sody  1 płaska łyżeczka proszku do pieczenia  Ponadto:  300 g truskawek 60 g płatków migdałowych ew. cukier puder do posypania  Wykonanie: Truskawki umyć, obrać z zielonych listków i przekroić na pół. Migdały zmielić w blenderze lub młynku do kawy na tzw. ,,mączkę migdałową”. Teraz dodać do niej cynamon i kakao, wszystko razem wymieszać. Mąkę przesiać, dodać proszek do pieczenia i sodę, wymieszać razem. Utrzeć margarynę z cukrem pudrem na biały puch, dodawać po jednym jajku, ucierać. Następnie dodawać na przemian mąkę i ,,mączkę migdałową” małymi porcjami, całość ładnie z miksować do połączenia się składników. Blaszkę wysmarować tłuszczem (o wymiarach ok. 24 x 24 cm lub mała tortownica o średnicy ok. 21 cm), wyłożyć papierem do pieczenia. Przelać do niej ciasto, ułożyć truskawki, przecięciem do góry, posypać płatkami migdałowymi. Ciasto piec w rozgrzanym piekarniku na 180 st. C, ok. 45 minut do suchego patyczka (mi zajęło ok. 40 minut). Wyjąć z piekarnika, jak przestygnie, można lekko posypać cukrem pudrem. Smacznego :) 