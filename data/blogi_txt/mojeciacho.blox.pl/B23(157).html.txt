Uwielbiam jagodzianki, nie wyobrażam sobie lata bez upieczenia tych pysznych bułeczek drożdżowych. Moim ulubionym przepisem są te klik klik, dziś mogę Wam śmiało napisać, że ten przepis jest równie znakomity !!!. Zachęcam do wypróbowania go jeszcze w tym sezonie letnim ;), nieziemsko puszyste i przede wszystkim bardzo smaczne. Przepis pochodzi blogu Anyżkowo, piekła je również Majanka i Myniolinka. Gorąco polecam  !:). Składniki:  ½ szklanki cukru  4 ½ - 5 szklanki mąki 2 szklanki mleka szczypta soli 50g masła  1 ½ opakowanie suchych drożdży Ponadto:  200g jagód 2 łyżki cukru pudru 1 łyżka mąki ziemniaczanej  Wykonanie: Do rondelka wlewamy mleko i wrzucamy pocięte na kawałki masło. Na wolnym ogniu podgrzewamy mleko i roztapiamy masło. Do miski wsypujemy drożdże, mąkę, cukier, sól mieszany składniki. Wlewamy mleko z masłem i wyrabiamy ciasto tak, aby było jednolite. Formujemy kulę i odstawiamy pod przykryciem ściereczką na 30 minut. Jagody oczyszczamy i osuszamy na ręczniku papierowym. Przekładamy do miski, wsypujemy cukier puder, mąkę ziemniaczaną i delikatnie mieszamy. Podziel ciasto na części, rozwałkuj i na środku połóż jagody i w dłoniach  uformuj bułeczki. Ułożyć bułeczki obok siebie w niewielkich odstępach. Jagodzianki piec w temperaturze 180 stopni przez 20-30 minut aż bułeczki się ze złocą. Po upieczeniu wyciągnij jagodzianki z piekarnika, przykryj wilgotną ściereczką do ostudzenia. Podawać polane lukrem lub posypane cukrem pudrem. Smacznego :)       wydrukuj przepis 