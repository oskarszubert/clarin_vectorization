To już ostatnie śliwki tej jesieni, jakie kupiłam. Ciasto, które upiekłam z ich udziałem jest bardzo pyszne i godne polecenia !:). Owoce są tu zatopione w cieście biszkoptowym, górna warstwa to krem budyniowy z wiórkami czekoladowymi. W smaku jest delikatne, z nutą kwaskowatej śliwki, osłodzone tym pysznym kremem. Przepis dostałam od mojej znajomej, Mariolu dziękuję :). Składniki na ciasto:  5 jaj 200 g cukru (dałam 150 g) 200 g mąki 3 łyżki oleju 1 łyżeczka proszku do pieczenia (dałam sodę) Składniki na krem:  1 margaryna palma (dałam pół na pół z masłem) 1 budyń śmietankowy z cukrem ½ l mleka  Budyń ugotować według instrukcji na opakowaniu i ostudzić. Masło i margarynę utrzeć na biały puch i dodawać po łyżce zimnego budyniu, miksować do połączenia się składników. Ponadto:  100 g czekolady mlecznej lub gorzkiej ok. 600 g śliwek  Wykonanie: Śliwki umyć i usunąć z nich pestki. Białka ubić na sztywno, dodawać cukier i miksować, następnie dodać po jednym żółtku i z miksować do połączenia się składników. Na koniec dać olej i proszek do pieczenia wymieszany z mąką. Blaszkę o wymiarach 25 x 30 cm natłuścić i wyłożyć papierem do pieczenia. Ciasto wyłożyć do formy, na górę ułożyć gęsto śliwki, pamiętając by miąższem do góry. Piec w nagrzanym piekarniku na 180 st. C, przez ok. 40 minut. Na zimne już ciasto wyłożyć krem budyniowy i posypać startą czekoladą. Smacznego :) 