Z nam kilka przepisów na ciasto o nazwie Rafaello, ale żadne do tej pory nie smakowało mi tak, jak to na krakersach. Zatem z chęcią podzielę się z Wami tym przepisem :), bo jest wart zainteresowania. Po pierwsze nie pieczmy go, nie zawiera w sobie jajek, wykonanie również jest proste i dość szybkie. Ważne jest, by po zrobieniu, ciasto przeleżało całą noc w lodówce, wtedy ciastka przesiąkną wilgocią i będzie się łatwo kroić. Przepis pochodzi z tej strony klik klik, z moimi małymi zmianami ;))). Gorąco polecam !:)      Składniki:  ½ l mleka, 2 czubate łyżki maki ziemniaczanej 2 płaskie łyżki maki pszennej 1 mały cukier waniliowy ½ szklanki cukru dwie paczki krakersów (np. po 170 g) 200 g kostka masła 300 g wiórek kokosowych 1 łyżka ekstraktu z wanilii 3 łyżki malibu  Wykonanie całości:        Obydwie mąki rozmieszać w ½ szklanki mleka. Pozostałe mleko wlać do rondelka, dodać cukry i gotować na małym ogniu. Kiedy się zagotują dodać mleko z mąką, ugotować budyń, wystudzić. Następnie rozetrzeć dobrze masło i nadal ucierając dodawać po łyżce budyniu, następnie, ekstrakt z wanilii i malibu, dokładnie zmiksować, na końcu dodać 250 g wiórek, wymieszać łyżką. Wyłożyć blachę folią aluminiową, o wymiarach ok. 23 x 35 cm, ułożyć warstwę krakersów, na to masę, znów krakersy, masę, krakersy i resztę masy. Posypać resztą wiórek, wklepać je łyżką. Zostawić na całą noc w lodówce. Smacznego :)     wydrukuj przepis 