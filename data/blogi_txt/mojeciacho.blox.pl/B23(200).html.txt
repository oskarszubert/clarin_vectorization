Kiedy zobaczyłam ten przepis na kanale "Pozytywnej Kuchni" wykonany przez babcie autorki, wiedziałam, że rogaliki muszą być pyszne. Stare rodzinne przepisy przechowywane na kartkach papieru i przekazywane z pokolenia na pokolenie, zazwyczaj mają w sobie coś wyjątkowego. I tym razem moja intuicja mnie nie zawiodła, przepis jest rewelacyjny. Moi mali domownicy i ci więksi też ;), byli zachwyceni. Serdecznie polecam, przepis cytuję za autorką. Uściski, Justyna :*   Składniki na ciasto drożdżowe:  ½ kg mąki (u mnie 600 g) 1 jajko 250 g masła 50 g drożdży 5-6 łyżek kwaśnej śmietany 2 łyżki cukru waniliowego 1 łyżeczka cukru 5 łyżek mleka szczypta soli  Dodatkowo:  1 słoik marmolady (300 g) 1 jajko 3 łyżki mleka cukier  Wykonanie: Mleko podgrzewamy (ma być ciepłe, nie gorące) i kruszymy do niego drożdże. Dodajemy cukier i rozcieramy całość, odstawiamy na kilka minut do wyrośnięcia.﻿ Mąkę przesiewamy do dużej miski i wbijamy 1 jajko, dosypujemy szczyptę soli i dodajemy śmietanę.﻿ 200 g masła topimy i razem z pozostałymi, nieroztopionymi 50 g, dodajemy do miski z mąką.﻿ Wlewamy do miski wyrośnięty rozczyn drożdżowy, dosypujemy cukier waniliowy i przez ok. 15 minut wyrabiamy gęste i nieco twarde ciasto.﻿ Zagniecione ciasto wstawiamy pod przykryciem do lodówki, do powolnego wyrastania, na 2 godziny.﻿ Po wyrośnięciu ciasto znów wyrabiamy przez ok. 15 minut, następnie rozwałkowujemy na grubość ok. 3-4 mm, podsypując w razie potrzeby dodatkową mąką.﻿ Z ciasta wycinamy nożem kwadraty o boku ok. 10 cm i do każdego nakładamy po 1 łyżeczce marmolady (ja wycinałam kwadraty o boku 9 cm). Z kwadratów ciasta zawijamy rogaliki, nadając im kształt prosty lub półksiężyców (zostawiałam na prosto). Rogaliki układamy na blaszce wyłożonej papierem do pieczenia lub grubo posmarowanej masłem.﻿ Wstawiamy rogaliki do piekarnika nagrzanego do 180 °C i pieczemy przez ok. 15-20 minut.﻿ * Autorka przepisu podaje, że z tej ilości ciasta wychodzi ok. 60 szt., mi wyszło ok. 40 szt., może grubiej rozwałkowywałam ;),  starałam się na kilka milimetrów, jednak ciasto lekko się "zbiega". Smacznego :-) wydrukuj przepis﻿ 