"Kiedy zobaczyłam ten torcik na blogu Kasi, od razu wiedziałam, że będzie fantastyczny w smaku :). I nic a nic nie pomyliłam się w swej intuicji, jest po prostu pyszny. Polecam byście jeszcze skorzystali z tego przepisu w ostatnie upały tego lata i przekonali się sami, o tym co tu napisałam !:). Przepis cytuję prawie w całości za jego autorką :). Składniki:  180 g ciastek (dałam maślane herbatniki) 100 g masła 1 ½ litra lodów śmietankowych lub waniliowych (np Algida), dałam 2 litry ½ puszki dulce de leche (kajmaku), kupiłam już gotowy ok. 1 ½ szklanki malin  Wykonanie:  Ciastka rozgnieść na proszek blenderem, następnie powoli wlewać stopione ciepłe masełko, dalej wymieszać blenderem, do połączenia się obu składników. Odkładamy kilka łyżek na posypkę, a resztą wykładamy foremkę (20 x 20 cm) i dociskamy do dna lekko łyżką, wyrównać powierzchnię. Wkładamy do zamrażarki na ok 30 minut. Lody wyjmujemy z lodówki na ok 15 minut, aby zmiękły i dały się bez problemy przełożyć na ciasteczkowy spód. Lody umieszczamy na ciasteczkach. Na lody wykładamy łyżeczką kajmak. Można też samemu go zrobić, gotując przez 1 ½ godziny słodzone mleko skondensowane. Na lodach układamy maliny i posypujemy odłożonymi wcześniej ciasteczkami. Wkładamy do zamrażarki. Deser powinien być gotowy po ok. 2 godzinach. Smacznego :) 