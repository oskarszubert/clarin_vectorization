Pierwszy zakalec w moim życiu, który będę piec bardzo często, trzymać kciuki by opadło i nie wyszło babkowate :))). Dlaczego?, ponieważ moje dzieci były nim zachwycone oraz znajomi. Ledwo upieczony a znikł nam w mgnieniu oka :), każdy zajadał ze smakiem i prosił o kolejny kawałek. Moim skromnym zdaniem, przypomina najprawdziwsze ciasto czekoladowe wersji Brownies, jest  mega wilgotne. Osobiście kocham takie ciasta, bez dwóch zdań :).  Z dodatkiem bitej śmietany, to już prawdziwa rozpusta dla podniebienia ;))). Dodam, że ciasto nie zawiera mąki pszennej, oprócz dwóch łyżek budyniu czekoladowego, to kolejny jego atut. Nie wiem jak smakuje wersji puszystej, ale śmiało napiszę, że jest to ciasto uniwersalne, cokolwiek z niego nie powstanie, będzie REWELACYJNE !:). Przepis cytuję z tej strony klik klik. Gorąco polecam !:).    Składniki:   250 g ciemnej gorzkiej czekolady  125 g masła 6 jajek 12 łyżek cukru  3 łyżki likieru pomarańczowego  2 łyżki budyniu czekoladowego  1 łyżeczka proszku do pieczenia  1 łyżka octu ryżowego lub winnego Wykonanie:  1. Czekoladę i masło rozpuścić na parze (rozpuściłam wszystko w rondelku, bez pary na małym ogniu).  2. Cztery białka ubić ze szczyptą soli, na końcu dodać ocet i 7 łyżek cukru - ubić na sztywno - odstawić do lodówki.  3. Cztery żółtka + 2 jajka + 5 łyżek cukru ubić na biało. Dodać 2 łyżki budyniu, proszek do pieczenia oraz skórkę pomarańczową (dałam trzy pełne łyżeczki), likier i przestudzoną masę czekoladową. Dokładnie wymieszać.  4. Do masy dodać pianę z białek i delikatnie wymieszać.  5. Piec w formie wyłożonej pergaminem przez 50 minut w 180 st.  C. Użyłam tortownicy o średnicy 26 cm.  6. Można podawać z bitą śmietaną lub posypane wiórkami z   czekolady. Smacznego :)      wydrukuj przepis 