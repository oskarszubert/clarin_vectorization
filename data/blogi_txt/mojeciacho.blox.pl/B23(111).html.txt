Mi osobiście kluseczki z tego przepisu bardzo smakowały do tego stopnia, że już za kilka dni mam zamiar zrobić je ponownie. Wychodzą bardzo pulchne. Moja jedyna uwaga to taka, że nie powinnam była je zapiekać 20 minut, jedynie ok. 10 minut do rozpuszczenia się żółtego sera, gdyż wysokiej temperaturze za bardzo tracą na swojej delikatności﻿. Natomiast mojemu mężowi, nie przypadły całkiem do gustu, mówił, że nie są złe ;), ale brakuje mu do nich sosu mięsnego. Jak widać, ile ludzi tyle smaków ;). Polecam do wypróbowania !:). Przepis pochodzi od mojej kuzynki Madzi, którą pozdrawiam :-). Ps. Do zobaczenia, może już jutro ;) PA :).   Składniki na kluseczki:  250 g mąki 6 jaj 100 g masła ok. 11/2 łyżeczki soli 120 g żółtego sera łyżka ziół: oregano, bazylia  Oddzielić żółtka od białek. Białka ubić osobno ze szczyptą soli. Miękkie masło utrzeć z żółtkami na pulchną masę, następnie dodać przesianą mąkę z solą. Mi utworzyło się coś w rodzaju kruszonki, można dodać odrobinę zimnej wody, jednak tego nie zrobiłam. Od razu dodałam białka i dobrze rozmieszałam całość (miałam jednak lekkie grudki i ostatecznie użyłam blendera, wody nie dodałam, gdyż konsystencja wydała mi się właściwa).   Ponadto:  masło zielona pietruszka Składniki na sos:  5 pomidorów 1 cebula ok. 6 łyżek keczupu (ulubionego) 1 łyżeczka masła 3 łyżki margaryny przyprawy do smaku: sól, pieprz, vegeta  Pomidory opukać, sparzyć i obrać ze skórki. Cebulkę drobno pokroić. Na patelni roztopić margarynę, wsypać cebulę i udusić do miękkości, można dodać przyprawy. Następnie wsypać pokrojone pomidory, wszystko razem dusić, na koniec dodać keczup, masełko do smaku i ew. doprawić, chwilę jeszcze poddusić. Ja swój sos potraktowałam blenderem, by uzyskać idealną gładką konsystencję.   Wykonanie całości: Większym garnku nastawić wodę, lekko osolić. Do gotującej wody wkładać porcjami ciasto za pomocą łyżki, którą należy zanurzyć w gorącej wodzie. Kluseczki gotować ok. 2 minut.  Ja wyławiam najpierw do lodowatej wody, następnie przelewam na sitko (kluski wtedy się nam nie skleją). Gdy będę je robić po raz drug,i to okraszę je dodatkowo masełkiem. Przełożyć do nie dużej formy wysmarowanej masłem, posypać ziołami (oregano, bazylia, dodatkowo lekko popieprzyłam), oprószyć starym żółtym serem. Zapiec w 200 st. c przez ok. 10 minut, do rozpuszczenia się sera. Po wyjęciu posypać posiekaną natką pietruszki. Podawać z ulubionym sosem, u mnie pomidorowy. Smacznego :)      wydrukuj przepis 