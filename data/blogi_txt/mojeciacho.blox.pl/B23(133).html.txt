Babeczki zostały upieczone z przepisu na ,,Ciasto bez jajek". Została mi maślanka w lodówce więc postanowiłam, że ją wykorzystam i ponownie upiekę to pyszne ciasto. Ale, również postanowiłam poeksperymentować i lekko zmieniłam składniki. Dodałam również mrożone owoce, ... całość smakowała wybornie :). Polecam !:)   Składniki:  2 szklanki mąki pszennej  1 szklanka mąki krupczatki 2 szklanki maślanki  ¾ szklanki cukru  ½ szklanki oleju  2 duże łyżki dowolnego dżemu 2 łyżki czubate kakao  16 g cukru waniliowego 2 łyżeczki sody (dałam pełne łyżeczki)  Ponadto:  garść mrożonych malin  Wykonanie:  Blaszkę na babeczki wysmarować tłuszczem i wysypać mąką.  Wszystkie składniki umieścić w jednej misce i wymieszać łyżką. Ja zaczęłam od maślanki, następnie dałam cukry i sodę, mieszałam łyżką, dodałam kakao i dżem, dobrze rozmieszałam łyżką, wlałam olej, a na koniec wsypałam małymi porcjami mąkę, wszystko dobrze wymieszać do połączenia się składników. Ciasto przelać do blaszki, na każdej babeczce na górę poukładać po cztery mrożone maliny. Całość wstawić do piekarnika rozgrzanego do 180 st. C. Piec ok. 35 minut, do tzw. suchego patyczka. Po przestudzeniu babeczki można posypać cukrem pudrem lub polać polewą czekoladową. Smacznego :) 