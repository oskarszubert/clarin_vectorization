Pewnie większość z Was ma swój ulubiony przepis na keksa :). Dziś chce podać przepis na to ciacho, z którego ja często korzystam. Ten keks jest przepełniony dużą ilością wspaniałych bakalii, wyczuwalnym aromatem rumu, jak również po kilku dniach staje się bardziej wilgotny, można go, zatem śmiało upiec kilka dni przed Świętami. Polecam !:).           Składniki:  5 jajek 250 g margaryny lub masła 2 pełne (z czubkiem) szklanki mąki pszennej 200 g cukru 2 łyżeczki proszku do pieczenia 90 ml rumu 1 ½ szklanki bakalii szczypta soli  Ponadto:  cukier puder do posypania  Wykonanie: Ulubione bakalie (rodzynki, figi, orzechy, morele, suszone śliwki itd.) zalać rumem i zostawić na minimum 1 godzinę. Margarynę utrzeć dodając po jednym żółtku i jednej łyżce cukru, ucierać tak, aż wszystkie składniki się połączą. Następnie powoli wlewać rum, który nam został po odcedzeniu bakalii na sitku. Do całości dodawać stopniowo mąkę wymieszaną z proszkiem do pieczenia, wymieszać już na małych obrotach. Ubić osobno białka ze szczyptą soli na sztywno. Dodać do pozostałej masy i wymieszać już łyżką. Bakalie odcedzone dobrze (już wcześniej) na sitku, oprószyć delikatnie mąką. Wsypać małymi porcjami do ciasta i lekko wymieszać z całością.  Blaszkę keksową, wysmarować tłuszczem i wysypać bułką tartą. Przelać ciasto do formy. Piec w nagrzanym piekarniku na 190 st. C, ok. 50 minut, najlepiej sprawdzić do tzw. suchego patyczka. Po wystudzeniu udekorować według uznania. Smacznego :) wydrukuj przepis 