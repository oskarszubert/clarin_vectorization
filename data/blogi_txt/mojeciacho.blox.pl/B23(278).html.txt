Ciasteczka te zobaczyłam pierwszy raz u Dorotus w zeszłym roku, ale już z braku czasu i większych chęci by je zrobić, zostawiłam je sobie na ten rok ;). Ciasteczka, są bardzo pyszne, przypominają w smaku pieczone migdały z dodatkiem cynamonu, tu każdy może ewentualnie zmniejszyć jego ilość. Problem dla mnie pojawił się dopiero przy glazurze, moja cenna uwaga, smarować pędzelkiem cieniutko…. U mnie glazura pękała, jak za grubo była nałożona, to zaczynała się podnosić i źle przylegała do całości. I jeszcze jedno, trudno mi było upiec je tak, by glazura była bardzo biała, przykrywanie folią nie do końca zdawało egzamin. Wniosek, jest z nimi trochę zachodu ;), by były takie ładne jak u autorki przepisu, łatwiej byłoby je polukrować po upieczeniu ;), ale pewnie efekt smakowy byłby inny. To nie zmienia faktu, że warto je upiec, a przepis cytuję za jego autorką. Polecam !:).   Składniki na około 40 ciastek:  300 g zmielonych migdałów 100 g cukru pudru  2 białka  50 g mąki pszennej  2 łyżeczki cynamonu   Glazura bezowa:  1 białko  1 szczypta soli  200 g cukru pudru  1 - 2 łyżki mleka  Wykonanie: W naczyniu wymieszać suche składniki na ciasto. Dodać białka i zagniatać aż do uformowania klejącego ciasta (można mikserem). Owinąć folią spożywczą i umieścić w lodówce na przynajmniej 1 godzinę. Przygotować bezową glazurę: ubić na sztywno białko ze szczyptą soli. Ubijając cały czas dosypywać cukier, stopniowo. Glazura powinna mieć odpowiednią gęstość, kremową konsystencję, by nie była zbyt sztywna i by nie spływała z ciastka. W tym celu dodać 1 - 2 łyżki mleka, wymieszać. Blachę do ciastek wyłożyć papierem do pieczenia. Wyjąć z lodówki ciasto i rozwałkować pomiędzy dwoma arkuszami papieru do pieczenia lub folii (można podsypać cukrem pudrem). Rozwałkowane ciasto powinno mieć grubość około 1 cm. Używając foremki w kształcie gwiazdki wycinać ciasteczka i układać na blaszce. Za pomocą pędzelka na każdej gwiazdce rozprowadzić bezową glazurę. Piec w temperaturze 170ºC przez około 10 - 12 minut (uważając, by beza nie nabrała brązowego koloru)*.  Wyciągnąć ciastka z piekarnika i wystudzić. Przechowywać w szczelnym pojemniku. Z każdym dniem są coraz smaczniejsze. * niektóre źródła polecają piec ciastka dłużej, około 25-30 minut w niższej temperaturze (150 - 160ºC); wtedy są bardziej chrupiące i suche. Z przepisu wychodzą wilgotne z kruchą i suchą bezą. Dorotus radzi, by piec je  trochę dłużej, są w tedy bardziej się wysuszone, jak również przykryć folią aluminiową, by beza pozostała biała. Smacznego :) wydrukuj przepis 