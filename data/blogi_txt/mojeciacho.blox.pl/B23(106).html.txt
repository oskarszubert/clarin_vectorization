Ostatnio wypatrzyłam na blogu Joli, prosty sposób na zrobienie pysznej kandyzowanej skórki pomarańczowej, bez których nie wyobrażam sobie tegorocznych wypieków. Zresztą o tej porze roku uwielbiam jak w całym domu czuję zapach cytrusów, a co dopiero w swoich słodkościach :-). Jeśli się pośpieszycie to powinniście jeszcze zdążyć, skórka drobno pokrojona potrzebuje ok. 2 - 3 tygodni. Ja swoje pomarańcze, wrzuciłam do gotującej się wody na ok. 3 - 4 minuty. Moja skórka była na tyle miękka, że będę śmiało mogła używać jej do ciast przed świętami. Podany przepis znajduje się również na blogu Agnieszki, ja cytuję z Jolą :-). Pozdrawiam Wszystkich serdecznie :-).   Składniki:  skórka obrana z pomarańczy cukier słoik  Pomarańcze wyszorować szczoteczką i sparzyć wrzątkiem. Zdjąć z nich skórkę. Nożem dokładnie usunąć jak najwięcej białego albedo, które jest gorzkie. Następnie skórki pokroić w jak najdrobniejszą kosteczkę. Ułożyć niezbyt grubą warstwę pokrojonej skórki w słoiczku i zasypać cukrem dokładnie ugniatając (ja użyłam trzonek noża).  Ponownie wyłożyć warstwę ze skórki i znów przysypać cukrem i tak dopóki starczy skórki. Na wierzchu powinna znaleźć się warstwa cukru, może być nieco grubsza, niż poprzednie. Dokładnie ugnieść warstwy, zakręcić słoiczek i odstawić w ciemne miejsce.  Można stopniowo dodawać kolejne porcje skórki pamiętając o tym, żeby zawsze na wierzchu była pierzynka z cukru. Skórka pomarańczowa pod wpływem cukru zmięknie i będzie gotowa do użytku po kilku tygodniach (w zależności od tego, jak ją grubo pokroiliśmy). Cukier dodany do skórki rozpuści się, stworzy gęsty syrop i będzie działał konserwująco.    Smacznego :-)    wydrukuj przepis﻿ 