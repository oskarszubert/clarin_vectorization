Świetna propozycja na tłusty czwartek ;). Muffinki robi się naprawdę błyskawicznie, a co najważniejsze, super smakują, zwłaszcza na ciepło. Obtoczone w ciepłym masełku i obsypane cukrami, wyglądają obłędnie, zatem kuszą swoim smakiem i wyglądem :). Przepis pochodzi z blogu Zachciało mi się słodyczy. Gorąco polecam !:)   Składniki (na 10-12 sztuk): suche:   300 g mąki pszennej  3/4 łyżeczki proszku do pieczenia  3/4 łyżeczki sody oczyszczonej  120 g cukru  mokre:   1 jajko  80 ml oleju 175 ml maślanki  1 łyżeczka ekstraktu z wanilii  Ponadto: dowolny dżem lub marmolada  50 g masła   25 g białego cukru (2 łyżki)  25 g brązowego cukru   1 łyżeczka cynamonu (nie dałam) Wykonanie: Suche składniki wymieszać w jednej misce, mokre składniki w drugiej misce. Mokre składniki wlać do suchych i wymieszać tylko do połączenia składników (mogą zostać niewielkie grudki), zrobiłam to za pomocą miksera. Foremkę na muffinki wysmarować masłem lub wyłożyć papilotkami. Ja piekłam bez papilotek, użyłam je tylko do zdjęć :). Po łyżce masy nałożyć do 10 lub 12 dołków, potem na każdą porcję położyć 1 łyżeczki dżemu i przykryć łyżką ciasta (mi ciasta starczyło na 10 muffinek). Wstawić do nagrzanego piekarnika i piec przez 20-25 minut w 180 stopniach.Wyjąć, lekko ostudzić. Następnie roztopić 50 g masła. Wymieszać obydwa rodzaje cukru i cynamon. Muffinki smarować rozpuszczonym masłem i obtaczać w posypce z cukru i cynamonu. Najlepiej podawać, kiedy będą jeszcze nieco ciepłe. Smacznego : )     wydrukuj przepis 