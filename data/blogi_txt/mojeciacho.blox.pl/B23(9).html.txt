Witam wszystkich :-), dziś podaję przepis na babkę mojego autorstwa z płatkami śniadaniowymi. Bardzo ciekawy smak, moim zdaniem również fajnie się prezentuje. Jeśli macie płatki które wam zalegają w szafce kuchennej to będzie świetne rozwiązanie ;). Dziś krótko i na temat, pozdrawiam czytelników mojego bloga bardzo serdecznie. Myślę, że niebawem się odezwę, może nawet jutro ;), miłego wieczoru :***   Składniki:  2 szklanki mąki krupczatki 1 szklanka mąki pszennej 1 szklanka cukru pudru 32 g cukru waniliowego 3 jajka 40 g budyniu śmietankowego (bez cukru) 3/4 szklanki oleju 1/2 szklanki maślanki 1/2 szklanki wody mineralnej gazowanej 3 łyżki ekstraktu z wanilii 2 łyżeczki proszku do pieczenia 1 łyżeczka sody szczypta soli 1 szklanka płatków śniadaniowych "Lion"  Polewa:  50 ml mleka skondensowanego niesłodzonego 9 - 10 cukierków "krówek"  W rondelku podgrzewamy lekko mleko, w tym czasie dodajemy krówki i już na małym ogniu cały czas mieszamy, aż składniki się połączą i zgęstnieją, zajmuje to chwilkę :-). Wykonanie całości: W osobnej misce mieszamy suche składniki: przesiewamy obie rodzaje mąki z proszkiem do pieczenia i sodą, dodajemy budyń z torebki, dodajemy szczyptę soli, cukier puder (cukier waniliowy dodałam do mokrych składników). W drugiej misce umieszczamy maślankę, jajka, ekstrakt z wanilii i cukier waniliowy ;), olej, wszystko razem ubijamy mikserem do połączenia się ze sobą składników. Następnie wlewamy mokre składniki do suchych i wszystko łączymy mikserem, pod koniec dolewamy stopniowo wodę mineralną gazowaną i łączymy z całością, miksujemy ok. 5 -7 minut. Na sam koniec wsypałam szklankę płatków "Lion" i wymieszałam łyżką. Blaszkę do pieczenia babek z kominkiem wysmarować tłuszczem, obsypać mąką. Przelać ciasto, wyrównać w razie potrzeby łyżką powierzchnię. Piec w nagrzanym piekarniku do 185 st. C na ok. 45 minut. Po upieczeniu babki, wyjmuję z blaszki po ok. 10 minutach. Jak ostygnie polać polewą i posypać płatkami "Lion" (ok. 1/2 szklanki). Smacznego :-)     wydrukuj przepis 