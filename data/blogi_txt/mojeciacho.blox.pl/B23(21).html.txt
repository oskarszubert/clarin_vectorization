Pyszny chleb z wieloma ziarnami w środku, z chrupiącą skórką, mięciutkim środkiem, jest naprawdę smaczny … i do tego satysfakcja, że upiekło się go samemu :))), gorąco, gorąco, polecam ten przepis!. Receptura na to pieczywo, stała się dość popularna, myślę, że za sprawą Komarki z Galerii potraw. Przepis jest lekko przeze mnie zmodyfikowany, ponieważ zamiast 1 kg mąki krupczatki, dodałam połowę mąki żytniej.   Składniki:   500 g mąki krupczatki 500 g maki żytniej pełnoziarnistej 6 łyżek siemienia lnianego 6 łyżek łuskanego słonecznika 1 szklanka otrąb pszennych lub żytnich 3 łyżki sezamu 2 łyżki pestek dyni 1,5 łyżki soli (daję dwie płaskie łyżki, uważać, bo można łatwo przesolić) 4 – 5 łyżek cukru (daję 4 łyżki) 50 g świeżych drożdży 1 litr ciepłej wody  Wykonanie:  Do wysokiego naczynia rozdrobnić palcami drożdże, dodać cukier, obie maki, sól, wszystkie ziarna, wymieszać dokładnie łyżką i zalać powoli wodą. Mieszamy (wyrabiamy) łyżką (ciasto jest dość luźne i bardzo by się kleiło do rąk). Dodam, że prażę ziarna chwilkę na suchej teflonowej patelni. Zostawić do wyrośnięcia w ciepłym miejscu ok. 25 minut. Przyszykować foremki, jeśli mamy małe keksówki to dwie, wysmarować je masłem. Piekłam w jednej keksówce o rozmiarze (14 x 32 cm), ciasta miałam za dużo, więc wyszło mi dodatkowo trzy bułeczki. Gdy ciasto już wyrosło, jeszcze raz dokładnie wymieszać, przełożyć do foremek i pozostawić w nich do wyrośnięcia nie dłużej jak 15 minut! Nagrzać piekarnik do 230 st. C. i piec ok. 45 - 60 minut. Ja po 20 minutach, jak góra mi ładnie zbrązowieje, nakrywam folia aluminiową i tak piekę do końcowego czasu, zajmuje mi to ok. 1 godziny, wyłączam piekarnik i chwilę jeszcze go tam zostawiam. Smacznego :) 