Sądzę, że osoby, które lubią to danie mają swoją ulubioną wersję. Bigos można robić na wiele sposobów, z różnymi dodatkami. Dziś chce Wam przedstawić przepis na mój ulubiony jesienny bigos :). Ps. Lubię łączyć ze sobą słodką i kwaśną kapustę. Pozdrawiam serdecznie Justyna :***   Składniki:  1 główka białej kapusty ok. 500 g kwaśnej kapusty 4 - 5 pętka ulubionej kiełbasy (u mnie śląska) ok. 400 g wędzonego boczku 4 średnie cebule 1 marchew 4 garstki suszonych grzybów ok. 3/4 margaryny 2 - 3 liście laurowe 3 ziarna ziela angielskiego 1 - 2 ząbki czosnku mały słoiczek przecieru pomidorowego 1/4 szklanki ulubionego keczupu (u mnie łagodny) wedle uznania: 1 sos z torebki pieczeniowy jasny lub grzybowy przyprawy: sól, pieprz, vegeta, słodka papryka opcjonalnie 3 łyżki masła  Wykonanie: Grzybki radzę wcześniej wypukać, następnie zalać i zostawić na parę godzin. Następnie zagotować w tej wodzie co się moczyły, ja dodaję w czasie gotowania małą obraną białą cebulę (w całości). Gdy są już dostatecznie miękkie, odcedzam. Białą kapustę umyć, drobno posiekać, zalać zimną wodą i zagotować (gotuję do momentu, kiedy jest już pół miękka). Odcedzić z wody. Osobno gotuję kwaśną kapustę, dodaję do niej liść laurowy, ziele angielskie, odcedzam, zostawiając trochę na dnie kwaśnego wywaru. Obie kapusty łącze ze sobą, przy czym kwaśna ma w sobie odrobinę wywaru, który też przelewam do słodkiej kapusty. Dodaję jeszcze liścia laurowego i ziele angielskie oraz ugotowane grzybki. Cebulkę obrać, pokroić w drobniutką kosteczkę i przysmażyć na patelni z odrobiną rozpuszczonej margaryny, kiedy już delikatnie zmięknie, dodaję obraną i startą na dużych oczkach marchew. Wszystko razem duszę do miękkości. Następnie dodaję do gotującej się na małym ogniu kapusty. Na patelni z dodatkiem odrobiną rozpuszczonej margaryny, podsmażam pokrojoną w większą kostkę kiełbaskę, jak również boczek (drobniejsza kostka). Kiedy wszystko ładnie się podsmaży, dodaję do kapusty. Wszystkie składniki ze sobą dobrze przesmażam, dodaję obrany i przepołowiony ząbek czosnku, dla aromatu. Pod koniec dodaję przecier pomidorowy i keczup. Dodaję już część przypraw, vegeta, papryka słodka, odrobinę soli i pieprzu. Na sam koniec (wedle uznania) zagęszczam bigos sosem z torebki u mnie pieczeniowy jasny, może być też grzybowy. Rozrabiam go w niedużej ilości zimnej wody. Kiedy wszystkie składniki znajdą się razem, kosztuję i doprawiam do pożądanego smaku ;). Na sam koniec dodaję jeszcze odrobinę masła do smaku, chwilę podsmażam i wyłączam bigos. Bigos jest najlepszy następnego dnia, jak smaki się ze sobą ,,przegryzą". Smacznego :) 