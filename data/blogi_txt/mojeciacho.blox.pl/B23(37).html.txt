Prosty przepis na ciasto drożdżowe z owocami, u mnie wersji z truskawkami, ale można zastąpić je np. śliwkami. Ciasto bardzo nam smakowało, więc dzielę się z wami przepisem. Pozdrawiam :-). Składniki:  350g mąki pszennej 50g drożdży 60 ml mleka 3/4 szklanki cukru 2 jajka 1/2 kostki masła szczypta soli Kruszonka:  150g mąki pszennej 100g margaryny 100g cukru Wszystkie podane składniki ze sobą zagnieść (lub margarynę rozpuszczamy i wlewamy gorącą do mąki i cukru). Ponadto:  600g truskawek lub innych owoców  Wykonanie: Drożdże rozdrobnić i zalać letnim mlekiem, dodać łyżkę cukru. Mąkę przesiać, zrobić wgłębienie, przelać drożdże, zasypać niewielką ilością mąki i zostawić do wyrośnięcia ok. 30 minut. Masło rozpuścić i ostudzić. Jajka utrzeć z cukrem na tzw. ,,biały puch". Następnie do naszej mieszanki z drożdżami, dodać pozostałe składniki, wymieszać, na koniec wlać masełko, wszystko ze sobą ładnie zagnieść. Zostawić do wyrośnięcia, by ciasto podwoiło swoją objętość, nie zapomnijmy przykryć je ściereczką :-). Ciasto przełożyć na wysmarowaną blaszkę tłuszczem o wymiarach 21 x 26 cm. Owoce ułożyć na cieście, posypać kruszonką. Piec ok. 35 minut w 200 st. C. Po upieczeniu można je polać lukrem. Smacznego :-)    wydrukuj przepis 