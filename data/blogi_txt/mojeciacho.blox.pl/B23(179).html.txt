Wspaniałe ciasto o delikatnym i nie powtarzalnym smaku. Budyniowy krem w połączeniu z owocami, daje pyszne połączenie. Przepis mnie zachwycił i już na stałe zagościł w moim menu. Przepis mam już od bardzo dawna z wyrwanej kartki z gazety, niestety nie znam tytułu, a skład jest podany z moimi małymi zmianami. Gorąco Wam polecam !:) Ps. Ciasto wirtualnie upiekłam dla Htsz,w podziękowaniu, za nowy wygląd mojego bloga, który dla mnie zrobił oraz za miłą i rzetelną współpracę. Jeszcze raz dziękuję Justyna :).   Składniki:  200 g masła 100 g cukru 16 g cukru waniliowego 300 g mąki  Składniki, ze sobą połączyć, posiekać nożem, zagnieść ciasto, wstawić do woreczka foliowego i włożyć na ok. 1 godzinę do lodówki. Po schłodzeniu, ciasto podzielić na dwie połowy. jedną połową wyłożyć spód blaszki  np. na tartę i zapiec przez 10 minut w 180 st. C. Krem budyniowy: 100 g cukru 4 żółtka 16 g cukru waniliowego 2 łyżki cukru pudru 300 ml mleka 3 łyżki mąki ziemniaczanej  Żółtka utrzeć na biały puch z cukrami. Mąkę ziemniaczaną wymieszać z mlekiem, do połączenia się składników. Następnie naczynie z utartymi żółtkami przełożyć na garnek z gorącą, parującą wodą, dodać mleko z mąką i miksować całość nad kąpielą wodną. Miksować, aż masa uzyska konsystencję budyniu. Ponadto:  500 g dowolnych sezonowych owoców (u mnie czerwona porzeczka)  Wykonanie: Na podpieczony spód, przelać masę budyniowa, rozłożyć owoce i pokruszyć po górze pozostałym ciastem. Piec w 180 st. c przez ok. 25 - 30 minut. Po wyjęciu można posypać cukrem pudrem. Smacznego :)   wydrukuj przepis 