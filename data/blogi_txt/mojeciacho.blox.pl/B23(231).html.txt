Misie są słodkie już od samego patrzenia, w smaku również :). Ciasto biszkoptowe na nie, zaczerpnęłam z ,,Tortu Kokosek”, zmniejszyłam jedynie ilość cukru i dodałam cukier waniliowy. Wypiek zrobiłam dla moich małych chłopców, starszy prześlicznie dekorował, a młodszy zjadał z nich cukierki :))). Gdy misie były już gotowe, wszyscy delektowaliśmy się ich smakiem. Polecam !:) Biszkopt:  6 jajek (oddzielnie białka i żółtka) ½ szklanka cukru cukier waniliowy 16 g 1/4 szklanki oleju 1 1/2 szklanki mąki 1 łyżeczka proszku do pieczenia 4 łyżki ciepłej wody  Do dekoracji:  cukier puder  ½ kostki mlecznej czekolady kolorowe cukierki   Wykonanie: Białka ubić na sztywną pianę, pod koniec ubijania stopniowo dosypać cukier i dodać po jednym żółtku, następnie dolać olej wymieszany z ciepłą wodą. Zmiksować całość i połączyć delikatnie z przesianą mąką z proszkiem do pieczenia. Foremkę lekko natłuścić, nakładać po dwie łyżki ciasta do foremek. Piekarnik nagrzać do 180°C i wstawić blaszkę z misiami na ok. 20 minut. Po upieczeniu wyjąc delikatnie z formy i studzić na kratce kuchennej. Udekorować według uznania. * Z podanego ciasta wychodzi 12 misiów. Smacznego :)    wydrukuj przepis 