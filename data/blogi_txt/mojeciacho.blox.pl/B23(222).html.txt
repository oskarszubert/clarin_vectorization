Wspaniały serniczek o kremowej konsystencji z nutą cytrynową, która świetnie komponuje się ze smakiem owoców, zatopionych w truskawkowej galaretce. Słodyczy nadaje mu również herbatnikowy spód, który sam w sobie jest przepyszny. Każdy kęs tego sernika to sama rozkosz dla podniebienia :). Gorąco polecam !:). Składniki:  1 kg sera 4 całe jajka 330 g kwaśnej śmietany 1 szklanka cukru pudru (można dodać więcej do smaku) 40 g budyniu waniliowego 3 łyżki kaszy manny 1 cukier waniliowy 1 skórka otarta z cytryny sok z połowy cytryny  Ponadto:  2 galaretki truskawkowe ok. 4 garstek owoców mrożonych: maliny, truskawki, borówki, jagody   Spód:  200 g herbatników  ½ kostki masła Herbatniki pokruszyć w blenderze, dodać roztopionego masła, wszystko razem z mieszać w maszynie do połączenia się składników. Wykonanie całości: Ser zmielić dwa razy. Do sera dodać śmietanę, lekko zmiksować, dodać oba cukry zmiksować, dodawać po jednym jajku, miksować do połączenia się składników na koniec dodać budyń, startą skórkę z cytryny i sok z niej. Miksować do połączenia się składników. Blaszkę o średnicy ok. 26 cm, posmarować tłuszczem, spód wyłożyć papierem do pieczenia, boki wysypać mąką. Na spód blaszki wyłożyć spód herbatnikowy, wygładzić łyżką i wstawić do lodówki na czas robienia, masy serowej. Następnie wyłożyć delikatnie na herbatniki ser, wygładzić powierzchnię, przykryć folią aluminiową, którą należy zdjąć 15 minut przed zakończeniem pieczenia. Piec w piekarniku rozgrzanym do 180 st. C, ok. 1 godz. i 15 minut. Po wystygnięciu wstawić na całą noc do lodówki. Na zimy sernik należy rozłożyć owoce, takie jak: jagody, maliny, borówki lub truskawki i zalać przygotowaną jak na opakowaniu galaretką (daje zawsze mniej wody niż jest w przepisie, na dwie galaretki daję dwie szklanki wody, czasami lekko jeszcze doleje). Smacznego :)    wydrukuj przepis Zostałam zaproszona przez Myniolinkę do zabawy odkrycia swoich tajemnic ... - moją drugą pasją po pieczeniu jest kosmetologia: makijaże, pielęgnacja oraz nowości kosmetyczne (zaznaczam, że nie jestem zawodu kosmetyczką) - jadąc sama autem, bardzo lubię słuchać głośno muzyki - marzy mi się znaleźć więcej czasu i zapisać się na studia językowe (…) Do zabawy zapraszam Ule, Marinię, iis 111, Paule Pozdrawiam wszystkich serdecznie :) 