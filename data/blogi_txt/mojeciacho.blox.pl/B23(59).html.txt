Jakiś czas temu rozpisywałam się pozytywnie na temat ciasta o nazwie ,,Waniliowe ciasto maślankowe z brzoskwiniami i białą czekoladą” od tego czasu piekłam go już kilkakrotnie. Przepis, który dziś podaje jest w sumie tym samym przepisem :), w którym zmieniłam jedynie tylko dwa składniki: maślankę na kefir, białą czekoladę na mleczną. Ta delikatna zmiana tego przepisu, daje równie fantastyczne doznania smakowe ;). Uwielbiam piec to proste i szybkie wykonaniu ciasto i mogłabym się rozkoszować jego smakiem w różnych jego odsłonach :). Polecam !:) Ps. Może Wy podsuniecie mi jeszcze jakieś fajne pomysły, na lekką zmianę tego przepisu ?, chętnie wypróbuję i opiszę na blogu :))). Składniki:  2 ½ szklanki mąki 1 szklanka kefiru ¾ szklanki cukru (dałam ½) ½ szklanki oleju 3 jajka 100 g mlecznej czekolady 3 płaskie łyżeczki proszku do pieczenia ½ laski wanilii   Ponadto: puszka brzoskwiń lub świeże dojrzałe brzoskwinie  Kruszonka:  6 łyżek cukru 10 łyżek mąki 120 g miękkiego masła  Wykonanie: Wanilię przecinamy i wyjmujemy nasionka, które wcieramy w mąkę (dzięki temu rozprowadzą się równomiernie w cieście). Mąkę mieszamy z cukrem, proszkiem do pieczenia i utartą na najgrubszych oczkach tarki czekoladą. W drugiej misce łączymy kefir, olej i jajka. Wszystkie składniki łączymy ze sobą i mieszamy energicznie łyżką aż utworzą gładkie ciasto. Połączyłam za pomocą miksera na najniższych obrotach. Blachę o wymiarach 25 x 30 cm wykładamy papierem do pieczenia i przekładamy ciasto. Na cieście układamy pokrojone w plasterki brzoskwinie w taki sposób, aby odrobinę na siebie zachodziły. Mąkę, cukier i masło na kruszonkę łączymy w misce i wcieramy je w siebie do chwili utworzenia się niewielkich grudek. Ciasto posypujemy kruszonką. Ciasto pieczemy w nagrzanym piekarniku na 180 st. C, przez ok. 50 minut, do suchego patyczka. Smacznego :)     wydrukuj przepis 