Bardzo pyszne ciasteczka, bez których nie wyobrażam sobie już dziś Świąt Bożego Narodzenia. Piekę je co roku, zwłaszcza tą wersje orzechową, ale można spokojnie zamienić mielone orzechy na kakao i zrobić kakaowe. Są mega maślane i kruchutkie, jednym słowem rewelacyjne !:). Przepis dostałam cztery lata temu od Rodziny mojego Męża :). Gorąco Wam polecam !:)     Składniki: 70 g cukru pudru 210 g masła lub margaryny 280 g mąki 1 łyżeczka proszku do pieczenia 3 pełne garstki mielonych orzechów włoskich lub 2 pełne łyżki kakao  Ponadto:  cukier puder do posypania Wykonanie: Wszystkie składniki ze sobą połączyć, wyrobić, by ciasto osiągnęło gładką konsystencję. Na stolnicy ciasto wałkujemy dość grubo (jak na pierogi). Wykrawamy księżyce za pomocą kieliszka( przykładamy kieliszek do ciasta, pierwsze wyjdzie nam koło, następnie przykładamy, tak by w środku kieliszka było widać połowę koła, w ten sposób wyjdą nam księżyce !) Układać na papierze do pieczenia, można dość gęsto ;). Pieczemy w 180 st. C, ok. 10 minut. Zanim ściągniemy z blachy, odczekać parę minut by się nie pokruszyły. Jeszcze ciepłe posypać cukrem pudrem.   * Jeśli chcemy mieć księżyce kakaowe to dajemy kakao, ale już nie dajemy zmielonych orzechów !!!.   Smacznego :)     wydrukuj przepis 