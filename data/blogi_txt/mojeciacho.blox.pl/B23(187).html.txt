Tak jak zapowiadałam, zapraszam Was  na przepyszną Babkę orzechową z przepisu Bajaderki. Jest naprawdę bardzo pyszna w smaku, puszysta i wilgotna. Autorka tego przepisu dodaje, że świetnie będzie smakować również z innymi odmianami orzechów lub z rodzynkami, więc każdy znajdzie w niej coś dla siebie. Dodam skromnie ;), że ślicznie wyrasta w piekarniku, a co za tym idzie, bardzo fajnie się prezentuje na stole. Polecam !:) Składniki:   2 ¼ szklanki mąki 2 łyżeczki proszku do pieczenia 5 jajek (żółtka i białka osobno) szczypta soli 1 ½ szklanki cukru (dałam 1 szklankę cukru pudru) ¾ szklanki oleju 2/3 szklanki mleka 1 łyżeczka ekstraktu wanilii 1 szklanka posiekanych orzechów  Ponadto:   cukier puder do dekoracji   Wykonanie: Orzechy wrzuciłam do blendera i dość grubo posiekałam. Piekarnik rozgrzać do temperatury 180 st. C. Formę na babkę wysmarować masłem i posypać mąką.  Mąkę, proszek do pieczenia i sól przesiać. Żółtka, cukier, olej, wanilię i skórkę z cytryny ubić mikserem, aż masa będzie puszysta. Dodać połowę mleka, połowę mąki (ciągle ubijając), znów dodawać resztę mleka i mąki. Z białek ubić puszysta pianę, dodać ¼ do masy i dobrze wymieszać, resztę piany bardzo delikatnie połączyć z masa. Dodać posiekane orzechy, wyłożyć ciasto do formy. Piec około 1 godziny, aż ciasto będzie lekko zrumienione, najlepiej sprawdzić patyczkiem wbijając go w środek ciasta - patyczek powinien być suchy. Lekko przestudzić babkę w formie, wyjąć z formy i zostawić do wystygnięcia na drucianej siateczce. Ciasto można również piec w formie keksowej. Jest równie pyszna z innego rodzaju orzechami, lub mieszanką – ½ szklanki orzechów i rodzynek.   Smacznego :)     wydrukuj przepis 