Jeśli potrzebujecie dość szybkie i efektowne ciasto, to polecam ten przepis. Czas wykonania tego ciasta zajęło mi ok. 30 minut (przygotowałam sobie wcześniej produkty), plus czas wypieku :))). Nazywa się sernik, ale nie oczekujcie, że będzie tak smakował, masa serków, bardziej przypomina mi masę budyniową o konsystencji ptasiego mleczka. Całość oczywiście świetnie smakuje w połączeniu z czekoladowym spodem i czekoladową kruszonką. Przepis znalazłam u Sary, jak również znajdziecie go na tej stronie klik klik, polecam !:).   Składniki na ciasto: 2 ½ szklanki mąki ¾ kostki margaryny - stopić ¾ szklanki cukru 2 łyżeczki proszku do pieczenia 2 łyżeczki kakao 2 żółtka Wszystkie składniki razem wyrobić tak jak kruszonkę. Całość podzielić na części: 2/3 i 1/3. Składniki na masę serową:  3 serki homogenizowane po 200g  1 szklanka cukru (dałam 0,5 szklanki cukru) ½ kostki margaryny - stopić 1 budyń śmietankowy 2 białka ubite na sztywno  Wykonanie całości: Blaszkę o średnicy ok. 24 cm, wysmarować tłuszczem, spód wyłożyć papierem do pieczenia, boki obsypać bułką tartą. Mieszamy razem serki, cukier i budyń, dodajemy rozpuszczoną margarynę i na końcu ubite białka. 2/3 ciasta wykładamy na tortownice na spód, ciasto wylewamy masę serową, a następnie przykrywamy to resztą 1/3 ciasta. Pieczemy około 40 minut w temperaturze 180°C. Wyjąć z pieca i dobrze schłodzić, zanim będziemy kroić :). Smacznego :) wydrukuj przepis 