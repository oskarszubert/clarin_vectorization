Dlaczego nazywają się pyszne babeczki a nie np. muffiny ;)?, ponieważ tak je nazwał mój czteroletni synek, który je wręcz uwielbia :). Są wspaniałe, puszyste, mięciutkie, lekko wilgotne w środku, o waniliowo – kakaowym smaku. Gorąco wszystkim polecam te ,,pyszne babeczki” :))).   Składniki na (ok. 12 sztuk):   280 g mąki pszennej 118 g cukru 2 całe jajka 250 ml mleka 6 łyżek oleju słonecznikowego lub z pestek winogron 2 łyżeczki proszku do pieczenia 1 łyżka ekstraktu waniliowego (dałam łyżkę wódki waniliowej) 2 łyżki kakao szczypta soli  Ponadto:   cukier puder do posypania   Wykonanie:  Razem mieszamy składniki suche, czyli mąka, proszek, sól, cukier. W drugim naczyniu mieszamy składniki mokre, jajka, mleko, olej, wanilie, wszystko dobrze wymieszać mikserem. Powoli dodawać do mokrych składników suche i ucierać, aż wszystko razem ładnie się połączy. Teraz ciasto podzielić na dwie równe części. Do jednej dodać kakao i dokładnie zmiksować. Papilotki włożyć do blaszki na muffiny i nakładać po jednej łyżce raz ciasto ciemne, raz jasne, aż do wyczerpania. Piec w rozgrzanym piekarniku na 180 st. C, ok. 25 minut, na delikatny złoty kolor. Pod koniec pieczenia podnieść temperaturę do 190 – 200 st. C, (czyli po 15 minutach). Smacznego :) 