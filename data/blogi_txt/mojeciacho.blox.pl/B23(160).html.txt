Z okazji dzisiejszego dnia zaserwowałam mojej rodzinie zamiast tradycyjnych pączków, serowe oponki. Chodź w smaku nie przypominają drożdżowych pączków, to bardzo nam smakują.Przepis ten pochodzi ze starego zeszytu mojej mamy i jest to jeden z moich pierwszych wypieków jakie wykonywałam, nie licząc murzynka ;), którego do dziś piekę najczęściej.       Składniki:  1 szklanka cukru  1 cukier waniliowy (16 g) 500 g białego sera (może być gotowy z wiaderka) 1 ½  łyżeczki sody oczyszczonej 4 jajka mąki ile zbirze ciasto ( w przybliżeniu na pewno te 400 g do 500 g mąki idzie)  szczypta soli  Ponadto:  olej do smażenia cukier puder do posypania   Wykonanie: Ser zmielić jak na sernik. Następnie w dużym naczyniu wymieszać ten zmielony ser z cukrem, całymi jajkami, sodą, szczyptą soli, cukrem waniliowym na jednolitą masę (ja to wykonałam ręcznie). Po tym czasie wsypywać mąkę partiami do masy i wyrabiać. Ciasto musi być delikatne, ale też nie za bardzo ma się kleić do rąk. Wyłożyć na stolnicę, podsypać bardzo lekko mąką jeszcze raz wygnieść, wałkować dość grubo na ok. 1 cm i wykrawać szklanką koła, a w środku jeszcze jedno mniejsze kółeczko. Odstawić na 20 minut, przykryte ściereczką. Smażyć w głębokim oleju w 175 C do 180 C. Wykładać na ręczniczek kuchenny, jak ostygną posypać cukrem pudrem. Smacznego :) 