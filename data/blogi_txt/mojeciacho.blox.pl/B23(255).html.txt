"Lubię piec proste i szybkie ciasta, ale zarazem smaczne :). Ten torcik spełnia wszystkie trzy kryteria. Ciasto jest leciutkie jak puszek, przełamane smakiem soczystych jabłek i słodkim budyniem, z dodatkiem kakaowej nuty ;). Wspaniały dodatek do jesiennej kawy. Przepis znalazłam na blogu Wypieki z pasją, cytuję z paroma małymi zmianami. Polecam !. Składniki na ciasto: 4 jajka   1 ½  szklanki mąki pszennej   175 g masła   szklanka cukru (dałam ½ szklanki)   16 g cukru waniliowego   2 łyżeczki proszku do pieczenia   2 łyżki kakao   Masa jabłkowa:   3 średnie jabłka   3 łyżeczki soku z cytryny   ewentualnie dosłodzić (nie dałam już cukru)   Masa budyniowa:   2 budynie waniliowe (użyłam z cukrem i ugotowałam w 3 szklankach mleka) 700 ml mleka   2 łyżki cukru cynamonowego (nie dałam) Wykonanie: Jabłka zetrzeć na tarce, lekko odcisnąć dodać cukier i sok z cytryny, wymieszać. Budyń ugotować według przepisu na opakowaniu (używając zmniejszonej ilości mleka), dosładzając cukrem cynamonowym, jeśli używamy budyń bez cukru. Całe jajka ubić z cukrami. Dalej miksując dodawać powoli mąkę wymieszaną z proszkiem do pieczenia oraz roztopione masło. Podzielić masę na dwie części. Do jednej dodać kakao. Dno formy o średnicy 24 cm wyłożyć papierem do pieczenia (boków niczym nie smarować). Układać kolejno warstwy: jasne ciasto, jabłka, budyń, ciemne ciasto. Piec w temperaturze 180oC przez około 40 minut. Smacznego :) 