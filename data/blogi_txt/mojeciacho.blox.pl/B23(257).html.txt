Nowy Rok na blogu chce rozpocząć tym przepysznym torcikiem :). Pewnie większość z Was zna ten przepis, na bardzo szybki i prosty wykonaniu torcik. Przepis pochodzi od mojego szwagra, który wykonuje go sam na wszystkie ważniejsze imprezy rodzinne, jednak biszkopt kupuje zawsze gotowy. Ja postanowiłam go upiec właśnie z tego przepisu klik klik, dodając kakao. Blatów biszkoptu niczym się nie nasącza !, ponieważ śmietana, powoduje, że ciasto już następnego dnia jest aż nadto wilgotne. Gwarantuję, że torcik będzie Wszystkim smakował, kto lubuje się w bitej śmietanie, wiśnie dodają mu winnego smaku, a brzoskwinia to już ,,zachwyt” dla podniebienia ;). Gorąco polecam !:) Składniki na biszkopt:  5 jajek 1 łyżka kakao 3/4 szklanki cukru 3/4 szklanki mąki pszennej (dałam o 1 łyżkę mniej) 1/4 szklanki mąki ziemniaczanej      Składniki na masę:  750 ml śmietany kremówki 30 % 2 – 3 łyżki cukru pudru 2 op. śmietanki – fix Ponadto:  1 słoiczek dżemu wiśniowego  1 puszka brzoskwiń Wykonanie całości: Śmietanę przed ubijaniem włożyć do zamrażali na ok. 30 minut. Brzoskwinie z puszki dobrze odsączyć i pokroić w cienkie plasterki. Cukier puder zmieszać ze śmietankami – fix. Następnie śmietanę przelać do wysokiego naczynie, ubijać przez chwilę mikserem, wsypać cukier wymieszany z fixami i ubijać nadal do pożądanej konsystencji bitej śmietany. Wcześniej pokrojone blaty biszkoptu, przekładamy w następującej kolejności. Na dolny blat biszkoptu nakładamy dżem wiśniowy (nie za cienko i nie za grubo), na to nakładamy połowę masy śmietanowej (dzieląc masę na dwie równe części, pamiętajmy, by odłożyć parę łyżek do dekoracji), na masę posypujemy pokrojonymi brzoskwiniami i nakładamy środkowy krążek biszkoptu. A teraz nakładamy już bez dżemy tylko śmietanę, posypujemy brzoskwiniami, kolejny krążek, wierzch i boki dekorujemy bitą śmietaną i kawałkami brzoskwiń. Torcik należy przechowywać w lodówce lub bardzo chłodnym miejscu !. Smacznego :)    wydrukuj przepis 