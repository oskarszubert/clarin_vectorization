Aż chce się napisać, ciasto idealne !;), jeśli takie istnieje ?. W smaku jest tak pyszne, że nie kończy się na jednym kawałku. A jak zabraknie, to już chodzą myśli, by upiec następne ;). Jak bym je opisała?: jest puszyste, wilgotne, nasączone smakiem brzoskwiniowym z kawałkami owoców, z delikatnym posmakiem białej czekolady i wspaniałym aromatem prawdziwej wanilii. Przepis ten pochodzi od Kasi, piekła go również Myniolinka. Gorąco Wam polecam !:).   Składniki:  2 ½ szklanki mąki 1 szklanka maślanki ¾ szklanki cukru (dałam ½) ½ szklanki oleju 3 jajka 100 g białej czekolady 3 płaskie łyżeczki proszku do pieczenia   ½ laski wanilii (dałam odrobinkę mniej)  Ponadto:  puszka brzoskwiń lub świeże dojrzałe brzoskwinie, ewentualnie nektarynki 6 sztuk Kruszonka:  6 łyżek cukru 10 łyżek mąki 120 g miękkiego masła Wykonanie: Wanilię przecinamy i wyjmujemy nasionka, które wcieramy w mąkę (dzięki temu rozprowadzą się równomiernie w cieście). Mąkę mieszamy z cukrem, proszkiem do pieczenia i utartą na najgrubszych oczkach tarki czekoladą. W drugiej misce łączymy maślankę, olej i jajka. Wszystkie składniki łączymy ze sobą i mieszamy energicznie łyżką aż utworzą gładkie ciasto. Połączyłam za pomocą miksera na najniższych obrotach. Blachę o wymiarach 25 x 30 cm wykładamy papierem do pieczenia i przekładamy ciasto. Na cieście układamy pokrojone w plasterki brzoskwinie w taki sposób, aby odrobinę na siebie zachodziły. Mąkę, cukier i masło na kruszonkę łączymy w misce i wcieramy je w siebie do chwili utworzenia się niewielkich grudek. Ciasto posypujemy kruszonką. Ciasto pieczemy w nagrzanym piekarniku na 180 st. C, przez ok. 50 minut, do suchego patyczka. Smacznego :) wydrukuj przepis 