Do wykonania tych babeczek, użyłam starego wypróbowanego przepisu mojej Mamy, na ,,Murzynka”. Często z niego korzystam, by upiec np. muffinki ;). Moi synkowie uwielbiają to ciasto :))). Pozdrawiam i życzę udanego weekendu !:) Ps. http://mojeciacho.blox.pl/2010/04/Murzynek.html     Składniki: 1 margaryna (daję palmę)   2 niepełne szklanki cukru   ¼ szklanki zimnej wody   2 szklanki mąki   4 jajka   2 pełne łyżeczki proszku do pieczenia   3 – 4 łyżki kakao   Ponadto:   1 tabliczka mlecznej czekolady do polania   Wykonanie: Do rondelka, dać całą margarynę, wsypać cukier, dodać wodę i kakao, wszystko razem podgrzać na małym ogniu, aż do rozpuszczenia cukru i połączenia się ładnie składników (nie wolno długo gotować masy, jedynie do 3 minutek !). Kakaową masę całkowicie ostudzić, do zimnego. Oddzielić żółtka od białek. Ja najpierw ubijam białka by już nie brudzić sobie piór robota, a następnie szybko wykonuję pozostałe czynności. Do ostudzonej masy dodać same żółtka, ucierać mikserem, następnie dodawać stopniowo przesianą mąkę z proszkiem do pieczenia, ucierać wszystko dokładnie mikserem do połączenia się składników. Dodać ubite na sztywno białka i delikatnie już wymieszać łyżką (najpierw daję połowę białek, wmieszam w ciasto, a następnie drugą część białek). I tak przygotowane ciasto, przekładam do papierowych muffinek ułożonych w formie. Piec w rozgrzanym piekarniku 190 st. C., około 30 minut, przed wyjęciem sprawdzić delikatnie patyczkiem. Po wyjęciu muffinki na chwilę pozostawić w blaszce do odparowania, 10  - 15 minut i dopiero delikatnie wyjąć z formy. Jak już będą zimne, można oblać je rozpuszczoną czekoladą (łamię ją na bardzo małe kawałeczki i w rondelku na małym ogniu mieszam, aż do całkowitego rozpuszczenia). Udekorować wedle życzenia ;). Smacznego :)     wydrukuj przepis 