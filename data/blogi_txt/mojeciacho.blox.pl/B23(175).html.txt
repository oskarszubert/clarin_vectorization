Witam w Nowym Roku :-), mam nadzieję, że równie słodkim na blogu jak ten miniony ;))). Już dawno chciałam wam podać przepis na ten przepyszny piernik, który jest w rodzinie mojego męża od ok. 30 lat. Dla mnie jest to najlepszy piernik świata !!! :-), nie wyobrażam sobie Świąt bez niego, mogłabym wypisywać pod jego adresem same ochy i achy :-))). Co mnie w nim urzekło, ogromna ilość bakali na kg mąki daje się kg bakali, do tego ma być na nim gruba warstwa czekolady, dodawana stopniowo, coś wspaniałego. Ja w tym roku odpuściłam sobie nakładania dwóch lub trzech warstw czekolady, ponieważ miałam masę innych rzeczy do zrobienia przed Wigilią. Ale ten piernik piekę jeszcze raz na ten weekend, więc mam zamiar pobawić się z polewą. Ilość ciasta jest duża, wychodzi trzy pierniki, nigdy nie obliczałam proporcji na jeden !!!, ponieważ zostawiam sobie jeden, a kolejne porcjuję, zawijam w folię aluminiową i wkładam do zamrażalki, ciasto moim zdanie nie traci na walorach smakowych. Piernik z przepisu mojej teściowej jest moim numerem jeden !:-). Gorąco polecam spróbować i do usłyszenia, pozdrawiam :-). Składniki:  250 g masła lub margaryny (daję masło) 1/2 kg miodu 2 1/2 szklanki cukru (dałam 2) 1 kg mąki 5 żółtek (białka ubić osobno) 1 butelka piwa ciemnego 2 łyżki sody oczyszczonej 2 op. przyprawy do piernika (swojej ulubionej) 2 op. cukru waniliowego 1/2 paczki kakao (daję 3 łyżki) 1 płaska łyżeczka mielonej kawy (prawdziwej) 1 łyżka cynamonu 1 1/2 łyżeczki goździków mielonych (nie dałam)  Bakalie:  W sumie wszystkich razem ma być ok. 1 kg: rodzynki, orzechy włoskie, morele suszone i śliwki, migdały, kandyzowana skórka pomarańczowa (dałam ok. 2 łyżek), można dać figi.  Wykonanie: Warto zacząć od przygotowania bakali. Orzechy obrane z twardych łupin, zalewam wodą i gotuję ok. 5 minut (od momentu wrzenia), są bardziej miękkie w cieście. Osobno obgotowuję przez ok. 5 minut, pozostałe bakalie, w tym samym garnku. Następnie odcedzam na sitko, jak wystygną, kroję na mniejsze kawałki. Wsypuję do wszystko do miski i dodaję ok. 2 łyżek mąki by je oprószyć, delikatnie wszystko ze sobą mieszam. W rondelku rozpuszczam masło, dodaję miód oraz kawę, kakao, cynamon, przyprawy do piernika rozpuszczam do połączenia się ze sobą składników i delikatnie zagotowuję (kilka minut !,cały czas mieszając). W dużej misce ucieram żółtka z cukrami, dosypując je stopniowo, na biały puch, dodaję ostudzoną mieszankę z rozpuszczonym masłem, ucieram mikserem. W następnej kolejności dodaję stopniowo porcjami przesianą mąkę, wymieszaną z sodą (można też sodę osobno rozpuścić w wodzie ok. 1/4 szklanki). Dodając mąkę, pamiętajmy by za każdym razem na przemian dolewać piwa, czyli raz dodaję mąkę, raz piwo i miksuję. Pod koniec dodaję ubite na sztywno białka ze szczyptą soli, mieszam je z całością za pomocą łyżki drewnianej. A już na sam koniec dodaję stopniowo przygotowane bakali i mieszam je również za pomocą łyżki. Ciasto przekładam do trzech prostokątnych foremek, dwie mają wymiar 12 x 30 cm, trzecia jest mniejsza ma wymiar 12 x 25 cm. Blaszki wcześniej zostały posmarowane margaryną i obsypane bułką tartą. Nakładamy ciasto do 2/3 wysokości blaszki, ponieważ piernik dość sporo rośnie!. Piec w piekarniku rozgrzanym góra dół na 190 st. C, przeszło 1 godzinę. Najlepiej sprawdzić patyczkiem przed wyjęciem piekarnika. Jak pierniki są już zimne, oblać je grubą warstwą czekolady. Technika dowolna, mogą być to gotowe polewy, lub rozpuszczona czekolada na parze z masłem lub na śmietanie. Ważne jest by ta warstwa na cieście była dość gruba, dobry efekt dają trzy podejścia tzn. oblewamy raz, czekamy jak dobrze zastygnie, znów nakładamy kolejną warstwę polewy czekoladowej i można kolejny raz ;). Smacznego :-) wydrukuj przepis 