Jeśli szukacie przepyszny tort na imprezę, to ten jest strzałem w dziesiątkę :). Potrzebowałam coś szybkiego, bez zbędnej zabawy przy dekorowaniu, nie to że nie lubię się ,,bawić”, ale z braku czasu ;(. Ten tydzień miałam bardzo ciężki, wracałam późno z pracy. W sobotę organizowałam urodziny synowi, który kończył cztery latka :). A nie tylko tort był w menu ;))). Za to okazał się hitem imprezy, rozszedł się błyskawicznie razem z przepisem ;))). Zamiast fig dałam 100 g żurawiny, likier użyłam Baileysa. Przepis pochodzi ze strony Dorotus, cytuję go za autorką. Gorąco polecam !:). Ps. Zdjęcie zrobiłam ukradkiem, nie było szans na pozowanie ;))).   Składniki na ciasto bezowe:  6 białek 3/4 szklanki drobnego cukru 1 szklanka zmielonych orzechów laskowych 50 g posiekanych drobno suszonych fig 50 g suszonej żurawiny 50 g startej na tarce czekolady gorzkiej 50 g startej na tarce czekolady mlecznej szczypta soli  Białka ubić ze szczyptą soli na sztywną pianę. Pod koniec ubijania wsypywać cukier, dalej ubijając. Wsypać zmielone orzechy, żurawinę, figi, startą czekoladę, delikatnie wymieszać. Tortownicę o średnicy 23 - 24 cm wyłożyć papierem do pieczenia, nałożyć do niej całą masę. Piec w temperaturze 170ºC przez 1 godzinę. Wystudzić. Krem: serek mascarpone - 250 g 6 łyżek nutelli (wychodzi prawie cały słoiczek) 2 łyżki Cointreau, lub innego likieru cytrusowego Wszystkie składniki na krem wymieszać. Dałam likier Baileys. Wykonanie: Na ostudzone ciasto wyłożyć krem. Z wierzchu można przyozdobić wiórkami czekolady. Trzymać w chłodnym miejscu. Smacznego :) 