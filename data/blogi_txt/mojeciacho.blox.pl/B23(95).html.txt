Te halloweenowe babeczki wyczarowałam dla moich małych chłopców, którzy prosili mnie o coś specjalnego. Myślę, że na ich prośbę miały wpływ bajki, w których przejawiały się elementy kultury amerykańskiej ;). Cóż mogę napisać, ,,zleceniodawcy" byli zachwyceni, a ich szczere uśmiechy to dla mnie największa nagroda. Do babeczek wykorzystałam zmodyfikowany przeze mnie przepis Nigelli.   Składniki:  2 szklanki mąki krupczatki 2 łyżeczki proszku do pieczenia 1/2 łyżeczki sody 2 łyżki kakao 1/2 szklanki cukru pudru 1 szklanka  letniego mleka 1/2 szklanki oleju 1 jajko 2 łyżki ekstraktu waniliowego  Polewa:  120 g margaryny 100 g cukru pudru 3 łyżki wody 2 łyżki kakao 1 łyżka mąki pszennej 1/2 łyżki mąki ziemniaczanej  Wszystkie składniki roztopić, lekko zagotować, stale mieszając. Chwilkę odczekać i polać ciasto. ﻿ Lukier: U mnie poszło ok. 2 szklanek cukru pudru i dolewałam ok. 4 łyżki gorącego mleka, wszystko razem dobrze wymieszać na jednolitą masę. Mleko najlepiej dodawać stopniowo do pożądanej konsystencji.﻿ Ponadto:  10 wafelków do lodów (kubeczki) 10 wafelków do lodów (stożkowe)  Wykonanie: Mąkę przesiać z proszkiem do pieczenia i sodą do dużej miski, dodać kakao, cukier puder razem wymieszać. W drugiej misce wymieszać mokre składniki: mleko (dałam  letnie), jajko, olej i ekstrakt waniliowy, wszystko delikatnie zmiksowałam. Do miski z suchymi składnikami przelać "mokre" można wymieszać ręcznie za pomocą drewnianej łyżki (nie przejmować się grudkami), ja jednak delikatnie połączyłam oba składniki za pomocą miksera.Gotowe ciasto przekładać do wafelków po lodach, najlepiej robi się to za pomocą łyżki do lodów, wykładamy do 2/3 wysokości. Piec w temperaturze 185 st.C. około 20 minut.﻿﻿ Po upieczeniu i ostygnięciu, wyrównać powierzchnie (odciąć ciasto, które wystaje z wafelka). Wafelki na czapki, oblać polewą czekoladową i odczekać do jej zastygnięcia. Wafelki w których jest ciasto, oblać białym lukrem. Oczka zrobiłam z gotowych groszków czekoladowych. Wszystko razem ze sobą złożyć i ,,duszek" gotowy ;). Smacznego :)    ﻿ wydrukuj przepis 