To ciasto jest nie tyle bardzo pyszne, co dla mnie również sentymentalne. Jest to przepis z mojego pierwszego zeszytu, jaki zaczęłam prowadzić wiele lat temu :). Ciasto przeze mnie zapomniane, cieszę się, że w końcu go upiekłam i przypomniałam sobie jego wspaniały a zarazem delikatny smak :). Wszyscy, którzy kochają kokos i czekoladę, na pewno go pokochają. Mój mąż bardzo był zachwycony jego smakiem, ale w końcu jest fanem kokosu ;))), więc innej opcji, nawet nie brałam pod uwagę :))). Gorąco Wam polecam !:)   Składniki na biszkopt:  5 jaj 1 szklanka cukru ¾ szklanki mąki pszennej ¼ szklanki mąki ziemniaczanej  Białka ubić, następnie wsypywać po trochę cukru, ubijać razem z białkami. Później dodawać po jednym żółtku i ucierać mikserem na jednolity puch. Obie mąki przesiać, dodawać po trochę do masy, mieszając już z całość łyżką. Piec w formie kwadratowej na 180 st. C., ok. 35 minut.   Składniki na placek kokosowy:  200 g wiórków kokosowych 4 białka  4 łyżki cukru Białka ubić z cukrem, mikserem na sztywno, następnie wsypać wiórki kokosowe i wymieszać całość łyżką. Przełożyć do blaszki tej samej wielkości, co piekł się biszkopt. Piec ok. 20 minut w piekarniku nagrzanym na 180 st. C.     Masa kakaowa:  ½ kostki masła ½ kostki margaryny 4 żółtka 2 ½ łyżki mąki ziemniaczanej ½ l mleka 3 łyżki kakao   Z całości mleka odlać 1 szklankę. Pozostałe mleko z cukrem zagotować. Do miseczki z pozostawionym zimnym mleczkiem dodać żółtka i mąkę, delikatnie zmiksować do połączenia się składników. Gdy mleko zacznie się gotować, wlać tak przygotowaną miksturę i ugotować z tego budyń. Całość wystudzić. Masło i margarynę zmiksować na puch. Dodawać po łyżce zimnego budyniu, miksować do połączenia się składników, na koniec dodać kakao, również zmiksować.   Polewa czekoladowa:  4 łyżki cukru pudru 2 łyżki margaryny 4 łyżki śmietanki 2 łyżki kakao  Wszystkie składniki ze sobą rozpuścić, ale nie gotować ! Wykonanie całości: Wystudzony biszkopt, przekroić na pół. Przekładamy w tej kolejności: biszkopt na spód, na niego wyłożyć połowę masy kakaowej, na masę układamy placek kokosowy, następnie druga część masy, biszkopt. Na koniec polewamy polewą czekoladową. Dobrze jest jak ciasto się przeleży parę godzin zanim zaczniemy kroić, najlepiej całą noc, pamiętajmy by ciasto trzymać w zimnym pomieszczeniu lub w lodówce. Smacznego :) wydrukuj przepis 