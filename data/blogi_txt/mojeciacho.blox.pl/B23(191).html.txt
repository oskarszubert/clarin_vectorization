Ciasto jest świetne. Ma cudownie przeplatające się kolorki, smakuje obłędnie, tu zaznaczę dla osób które lubią kaszę mannę w każdej postaci, np. tak jak Ja ;))). Na upały, prosto z lodówki, jest jednym z moich faworytów :). Przepis pochodzi z tej strony klik klik. Gorąco polecam !:)    Składniki na biszkopt:   1 niepełna szklanka mąki ½ szklanki cukru 3 jajka ¼ szklanki oleju 1 łyżeczka proszku do pieczenia   Białka, cukier i cukier waniliowy ubić na sztywną pianę. Następnie dodawać stopniowo żółtka, lekko zmiksować. Dodać olej, ciągle ubijając. Pod koniec dodać mąkę z proszkiem do pieczenia i delikatnie wymieszać. Blaszkę o wymiarach 26 cm x 36 cm, wyłożyć papierem do pieczenia. Piec w nagrzanym piekarniku na 180 st. C ok. 35 minut, na jasno złoty kolor.  Składniki na masę:   1 litr mleka 1 szklanka cukru 250 g margaryny 1 szklanka kaszy manny 16 g cukru waniliowego   Mleko, margarynę i cukier zagotować. Następnie po trochę wsypywać kaszę mannę, cały czas mieszając. Kończymy gotowanie, gdy masa zgęstnieje.  Ponadto:   1 słoiczek dżemu truskawkowego 100 g herbatników 2 galaretki truskawkowe 1 gorzka czekolada starta na tarce o małych oczkach, do dekoracji (nie dałam)   Wykonanie:  Obie galaretki rozpuściłam w dwóch szklankach wrzącej wody. Biszkopt smarujemy dżemem, następnie wylewamy gorącą masę i na wierz układamy herbatniki. Gdy ostygnie wstawiamy do lodówki. Na koniec polewamy tężejącą galaretką i ścieramy czekoladę przed podaniem. Ponownie wkładamy do lodówki.  Smacznego :)   wydrukuj przepis 