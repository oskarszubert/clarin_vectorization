Ten przepis jest kultowy, bo bardzo często spotyka się go w Internecie, na różnych blogach kulinarnych. Ja również miałam przyjemność, już wcześniej jeść ten wypiek, u moich wspaniałych sąsiadów :). Ta baka o wdzięcznej nazwie tulipan, podbiła moje serce, prześlicznym wyglądem, smakiem i delikatnością. Polecam ten przepis, gdyż babka nie jest sucha, a śmiało mogę napisać, że wilgotna i nie kruszy się, jednym słowem wspaniała !!!. Polecam !:)     Składniki:  1 kostka miękkiego masła ½ szklanki oleju (daję odrobinę mniej niż pół szklanki) 6 jajek 1 niepełna szklanka cukru 2 szklanki mąki pszennej  2 łyżeczki cukru waniliowego 2 łyżeczki proszku do pieczenia ½ łyżeczki sody szczypta soli  Ponadto:  2 łyżki kakao 1 czerwony kisiel bez cukry ( np. o smaku owoców leśnych) 1/3 szklanki suchego maku 1/3 szklanki wiórek kokosowych  Wykonanie: Wymieszać ze sobą mąkę, proszek do pieczenia i sodę. Żółtka z cukrem utrzeć na biały puch. Dodawać stopniowo po kawałku miękkiego masła i całość miksować do połączenia się składników. Następnie wlać olej zmiksować. Teraz dodawać małymi porcjami mąkę wymieszaną z proszkiem i sodą, całość oczywiście zmiksować, do połączenia się składników. Białka ubić ze szczyptą soli i delikatnie wymieszać łyżką z całością. Ciasto podzielić na cztery równe części, w osobnych miseczkach, do każdej z osobna dać odpowiedni dodatek w postaci: kokosu, kakao, kisielu i czekolady, mieszać już łyżką. Blaszkę keksową o wymiarach (14 x 32 cm), nasmarować tłuszczem, posypać bułką tartą. Następnie wlewamy do foremki kolejno warstwami: jasną z kokosem, z kakao, z kisielem i na koniec ciasto z makiem. Wziąć nóż i przekroić wzdłuż surowego ciasta, trzymając go pionowo. Piec w piekarniku na 180 st. C, przez ok. 50 minut. Najlepiej sprawdzić suchym patyczkiem, czy ciasto się upiekło. Smacznego :) 