Deser jest ekspresowy, smak gwarantowany i można go modyfikować wedle swoich upodobań kulinarnych. Ja użyłam w nim świeżych truskawek, które niestety o tej porze roku jeszcze nie mają właściwego smaku i aromatu ;). Więc tęsknię za latem, by móc wykonać ten sam deser z dużą mieszanką sezonowych owoców :-))). Przepis zaczerpnęłam stąd klik klik, z moimi małymi zmianami. Gorąco Wam polecam i życzę udanego weekendu, Justyna :-). Składniki:  500 ml śmietanki kremówki 30 lub 36 % 1 łyżka cukru pudru (lub wedle uznania) ziarenka z połowy laski wanilii (nie dałam) ok. 70 g bez (lub wedle uznania) 1 op. śmietana - fix ok. 400 g truskawek (lub więcej ;))  Dodatkowo:  czekolada do dekoracji  Wykonanie: Śmietankę kremówkę należy dobrze schłodzić, ja daję na 20 minut do zamrażalki przed ubijaniem. Ubić śmietanę prawie na sztywno, w połowie ubijania daję cukier puder (uważajcie z ilością cukru, ponieważ dużej słodkości dadzą nam pokruszone bezy!!!) i śmietanę - fix, ewentualnie ziarenka wanilii, przez chwilkę jeszcze ubijam to właściwej konsystencji. Na koniec dodać pokruszone bezy, wymieszać delikatnie łyżką. Owoce umyć, osuszyć i pokroić na połówki np. truskawki (można też użyć dowolnych owoców). Do pucharków na spód nakładamy owoce,następnie nasz krem bezowy, tak by przykryć owocową warstwę, następnie układamy ponownie owoce i kolejną  warstwę kremy. Na górę kremu, możemy obsypać owocami i polać delikatnie czekoladą rozpuszczoną w kąpieli wodnej. Deser należy przetrzymywać w lodówce nie dłużej niż pół godziny, ponieważ beza mięknie i traci swoją chrupkość, najlepiej zjeść od razu !!!:-). Smacznego :-) 