Jak tylko zobaczyłam ten przepis na blogu Bake Taste od razu wiedziałam, że muszę go zrobić :). Smak dżemu jest naprawdę zachwycający, trudno mi go opisać tak dosłownie ;). Marchewka która jest tu na pierwszym planie ma prawie nie wyczuwalny smak. Dodatek w postaci cytryn sprawia, że dżem nabiera cytrusowego posmaku coś w rodzaju "pomarańczy". Recepturę cytuję za autorką podanego bloga. Gorąco polecam do wypróbowania !:). Pozdrawiam i życzę miłego wieczoru :-).   Składniki:  1 kg marchwi 1 kg cukru 2 cytryny sok plus starta skórka    Wykonanie: Marchewkę zalać wodą i gotować do miękkości - ok. 40-50 minut (ja obrałam ją wcześniej ze skórki). Następnie odcedzić z wody i odstawić do przestygnięcia. Chłodną marchewkę zmiksować blenderem na puree. Przełożyć je do garnka, dodać cukier i smażyć 30-40 minut - aż nadmiar wody odparuje, a dżem zgęstniej do pożądanej konsystencji (u mnie w wersji gęstej). Smażyć na bardzo małym ogniu, bez przykrycia, co jakieś 10 minut mieszając, by się nie przypalił, (ja swoją marchewkę musiałam przykryć, bo bardzo pryskała, co kilka minut, podnosiłam pokrywę by przemieszać). Pod koniec smażenia dodać sok i skórkę otartą z cytryn. Wmieszać do dżemu i gotować jeszcze z 5 minut. Gotowy dżem przełożyć do słoików, zakręcić nakrętkę i ułożyć do góry dnem.﻿ Smacznego :-) wydrukuj przepis 