Ta sałatka zawładnęła całym moim sercem ;), nie mam słów by ją opisać. Zawiera w sobie wszystko co bardzo mi smakuje, czyli żurawinę, rodzynki, płatki migdałowe, serek waniliowy. Kolejną jej zaletą jest to, że robi się ją naprawdę błyskawicznie :). Gorąco polecam do wypróbowania. Przepis zaczerpnęłam z tej strony klik klik, z moimi małymi zmianami. Pozdrawiam :-) Składniki:  2 średniej wielkości jabłka 30 g płatków migdałowych (można dać więcej, wedle uznania) 1/4 szklanki suszonej żurawiny 1/4 szklanki rodzynek 240 g serka waniliowego  (użyłam serek homogenizowany, firmy Danio)  Wykonanie: Polecam użyć jabłka które są kruche i nie kwaśne. Należy je umyć, obrać ze skórki, pokroić w niedużą kostkę. Płatki migdałowe zrumienić na suchej patelni. Żurawinę i rodzynki zalałam wrzątkiem na ok. 30 s, następnie przelałam na sitko (zrobiłam tak, by je w jakiś sposób oczyścić, gdyby były pryskane). Do pokrojonych jabłek dodać płatki, żurawinę, rodzynki, następnie dodać serek waniliowy i wymieszać ze sobą wszystkie składniki. Smacznego :)   wydrukuj przepis 