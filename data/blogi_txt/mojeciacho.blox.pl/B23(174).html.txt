Co za wspaniały piernik !;), piekę go od kilku lat, zawsze się udaje i mojej Rodzinie bardzo smakuje :). Przepis ten pochodzi od mojej kuzynki Magdy, która zawsze zachwyca mnie swoimi wypiekami :)!. Przepis jest lekko przeze mnie zmodyfikowany. Do powideł, którymi należy przełożyć ciasto dodaję galaretkę wiśniową, całość masy nie wnika w ciasto i ma świetną konsystencję. Galaretka nie psuje smaku śliwkowych powideł, napisałbym, że raczej je wzbogaca … Polecam !:).   Składniki:  4 szklanki mąki 3 łyżki kakao 2 ½ łyżeczki sody z czubkiem 1 czubata łyżka przyprawy do piernika 1 szklanka cukru  1/3 szklanki mleka (dałam małe ½ ) 3/5 kostki margaryny 1 słoiczki powideł śliwkowych  3 jajka bakalie: orzechy, migdały, rodzynki, daktyle …  Masa do przełożenia:  1 słoiczek powideł śliwkowych 1 galaretka wiśniowa 1 szklanka wrzącej wody  Galaretkę wiśniową rozpuścić w szklance gorącej wody. Jak już zacznie tężeć ok. 80 %, przelać do miseczki z powidłami i lekko zmiksować, do połączenia się całości. Polewa czekoladowa:  1 gorzka czekolada 3 łyżki margaryny  Wszystko dać do rondelka (czekoladę połamać), cały czas mieszając rozpuścić na małym ogniu. Wykonanie: Mąkę, kakao, sodę, przyprawę do piernika wszystko razem wymieszać. Ocieploną margarynę zmiksować z cukrem, dodawać po jednym jajku, następnie odrobinę mąki, miksować, można już powoli wlewać mleko i dawać po łyżce powideł, na przemian z mąką, aż do wyczerpania się składników i połączenia się w jednolitą masę. Na koniec dodać bakalie i wymieszać (nie dałam). Blaszkę o wymiarach 23 x 32 wysmarować tłuszczem, wyłożyć papierem do pieczenia, przełożyć ciasto, które jest dość gęste, wyrównać. Wstawić do zimnego piekarnika ! Następnie nastawić temperaturę na 180 st. C i piec ok. 45 minut, do tzw. suchego patyczka. Po wyjęciu, ostudzić, przeciąć na pół. Posmarować powidłami, przykryć kolejną częścią ciasta i oblać polewą czekoladową. Piernik jest najlepszy na drugi dzień !. Smacznego :) 