"Dziś podam Wam wspaniały przepis na pyszne naleśniki. Ciasto na nie różni się od tych tradycyjnych, swoją piankową konsystencją, dzięki dodaniu ubitych białek. W smaku są bardzo puszyste, mięciutkie, do konfitury wręcz wymarzone :), bardzo Nam smakowały :). Polecam !:)   Składniki na ok. 7 naleśników:  2 jajka 3 czubate łyżki mąki tortowej ¾ szklanki mleka 3 łyżki wody 1 łyżeczka cukru waniliowego szczypta soli  Wykonanie: Oddzielić żółtka od białek. W osobnej misce wymieszać razem, mąkę, żółtka, mleko, woda, cukier waniliowy, tak by nie było grudek. Następnie dodać ubite z solą białka na sztywno, całość delikatnie wymieszać łyżką. Małą patelnie smarować pędzelkiem oliwą lub roztopionym masłem, nalewać ciasto i piec z każdej strony na złoty kolor. Podawać z ulubioną konfiturą. Farsz jabłkowo – żurawinowy:  3 jabłka 50 g żurawiny sok z ½ cytryny 2 łyżki cukru 1 pełna łyżeczka masła  Jabłka obrać, pokroić w kostkę, wrzucić do rondelka, zalać sokiem z cytryny, dodać cukier i dusić całość do miękkości. Pod koniec dodać żurawinę i masło, dusić jeszcze ok. 7 minut. Smacznego :) 