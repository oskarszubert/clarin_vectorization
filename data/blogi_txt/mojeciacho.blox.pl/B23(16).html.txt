"Te bułeczki są przepyszne, a ciasto na nie rośnie jak zwariowane ;). W smaku są puszyste, delikatne, napełnione farszem, który bardzo Nam smakuje :). Cóż mogę napisać, chyba to Byście sami je wypróbowali zrobić i napisali, czy podzielacie moje zdanie ;))). Gorąco polecam !:) Składniki:  420 g mąki pszennej 100 g maki żytniej pełnoziarnistej 40 g drożdży 30 g roztopionej margaryny 1 płaska łyżeczka cukry ½ łyżeczki soli 200 ml letniego mleka 200 ml letniej wody  Do miski wsypać mąkę, cukier i pokruszyć drożdże, wlać letnie mleko, zamieszać, dodać letnią wodę i sól, wymieszać (może się okazać, że trzeba troszkę dosypać mąki), na koniec wlać letni tłuszcz i całość wyrobić ok. 7 minut. Całość zostawić przykryte ściereczką do wyrośnięcia na ok. 40 minut (ciasto rośnie jak zwariowane ;). Farsz:  500 g pieczarek jedna średnia cebula 1 czerwona papryka przyprawy (sól, pieprz)  Pieczarki umyć, przeciąć na pół. Następnie zetrzeć je na tarce do kapusty tzw. szatkownicy. Plasterki są w tedy bardzo cieniutkie. Cebulkę pokroić drobno w kosteczkę. Paprykę również pokroić w kosteczkę i udusić w osobnym garnuszku z łyżką margaryny. Na rozgrzanej patelni z ok. 3 łyżkami oleju, podsmażyć cebulkę, wrzucić do niej pieczarki i smażyć do odparowania soków. Dodać paprykę i przyprawy i jeszcze odrobinę podsmażyć całość do połączenia się smaków. Ponadto:  200 g mozzarelli  parę łyżek keczupu 2 – 3 łyżki oleju np. ryżowego oregano  Wykonanie całości: W małym rondelku rozgrzać 3 łyżki oleju ryżowego, wlać do niego keczup ¼ szklanki, dodać oregano i lekko podsmażyć, ostudzić. Ser zetrzeć na grubych oczkach. Blaszkę posmarować olejem i oprószyć mąką. Wyrośnięte ciasto podzielić na ok. 18 części, zrobić z nich okrągłe bułeczki, zwijać jak ,, na pączki” złączeniem układać na spód blaszki. Przykryć ściereczką i zostawić do wyrośnięcia na ok. 20 minut. W środku wyrośniętej bułeczki robimy dołek dnem szklanki, przyciskając ją delikatnie do spodu. Smarujemy środek keczupem z oregano i nakładamy farsz, tak aż zapełnimy dołek, całość posypać mozzarellą. Piec w rozgrzanym piekarniku na 200 st. C, ok. 15 – 20 minut. Smacznego :) 