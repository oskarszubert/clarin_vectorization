Pierniczki z tego przepisu moi mali synkowie mogą jeść cały rok, proszą o nie nawet latem :-). Są naprawdę cudowne, myślę, że główną ich zaletą jest mięciutkie wnętrze oraz wspaniały korzenny smak. Polecam Wszystkim tym, którzy jeszcze ich nie piekli. Przepis należy do Kaeru klik klik, cytuję za autorką. Pozdrawiam na dziś i do usłyszenia :-))).   Składniki:  1 kg mąki 8 żółtek, 3 białka 1 1/2 szklanka cukru 3 łyżki kakao 200 ml śmietany (jeden pojemnik) 3 łyżeczki sody 4 łyżeczki przypraw (2 cynamonu, 1 goździków, trochę gałki muszkatołowej, ½ łyżeczki kawy rozpuszczalnej, ½ łyżeczki pieprzu – "biorę" 2 łyżeczki przyprawy do pierników, 1 łyżeczkę kawy, ½ łyżeczki pieprzu i trochę cynamonu)﻿ 250 g margaryny 400 g miodu (słoik) Wykonanie: Kakao wymieszać z mąką w dużej misce i odstawić. Miód zagotować z przyprawami (dałam ulubioną przyprawę do piernika, dorzuciłam troszkę cynamonu, nie daję pieprzu), odstawić, i włożyć margarynę, żeby się rozpuściła. Poczekać aż wystygnie. W śmietanie rozpuścić sodę i odstawić. Po dodaniu sody śmietana zwiększa swa objętosć. Śmietana powinna mieć temperaturę pokojową.  Białka ubić na pianę, dodać cukier i ubijając dodawać żółtka. Ubite jajka wlewać do mąki i delikatnie wymieszać, wlać miód i dalej mieszać. Na koniec dodać śmietanę z sodą. Ciasto jest dość rzadkie. Odstawić ciasto na dobę w chłodne miejsce. W ciągu 24 godzin ciasto gęstnieje. Ciasto podsypać mąką, rozwałkowywać na grubość ok. 3-4 mm i wykrawać pierniczki. Ciasto ma konsystencje klejąca dlatego maki nie żałować, bardzo ładnie wchłonie się w ciasto. Blachę wyłożyć papierem lub folią, oprószyć mąką. Pierniczki ułożyć w pewnej odległści od siebie, bo sporo rosną nie tylko w gore. Piec w temperaturze ok. 180 stopni ok. 8 - 10 minut. Można polukrować lukrem zrobionym z wody i cukru pudru. Przechowywać w szczelnym pojemniku. Dodatkowe informacje: Uwaga1: Pierniczki jak są jeszcze ciepłe to są miękkie, potem twardnieją a na koniec znów miękną. Dlatego najlepsze są po dwóch tygodniach. Uwaga2: Pierniczki można nadziewać (marcepanem, marmoladą, masą orzechową, powidłami) wykrawając kształt foremką, nakładając nadzienie, przykrywając drugą warstwą ciasta i zlepiając brzegi). ﻿ Smacznego :-) wydrukuj przepis 