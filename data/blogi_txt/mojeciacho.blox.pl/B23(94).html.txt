Uwielbiam ten napój ponieważ ma w sobie coś magicznego, wzniosłego, potrafi nie tylko podnieść człowiekowi humor, ale również sprawia radość z samego spożywania go ;). Bardzo często przygotowuję gorącą czekoladę właśnie w okresie jesieni i zimy. Dla mnie to klasyk, który gorąco Wam polecam !:) Życzę wszystkim udanego tygodnia :-).   Składniki:  150 ml mleka 50 g gorzkiej czekolady (użyłam z Wedla) 1 płaska łyżka cukru pudru szczypta startej sparzonej skórki z pomarańczy  Wykonanie: Pomarańczę umyć, zalać w rondelku wrzącą wodą, chwilę sparzyć, następnie zetrzeć na bardzo drobnej tarce skórkę z pomarańczy bez tej białej części, która daje goryczkę !. Ilość startej skórki ok. szczypty (powstałej pomarańczowej ,,mazi"). Do rondelka wlać mleko, połamać na kostki czekoladę, dodać cukier puder i otartą skórkę pomarańczową. Na małym ogniu całość podgrzewamy mieszając. Jak całość zacznie się ze sobą ładnie łączyć i mleko nabierze już tej właściwej gorącej temperatury (ja nie zagotowywałam), należy wziąć trzepaczkę jak do ,,rozbijania jajek", i przez jeszcze dwie minuty dobrze naszą czekoladę porozbijać, pozbędziemy się drobnych kawałków czekolady, która się nie połączyła od razu z mlekiem, czekolada stanie się jednolita, jak również powstanie na niej fajna pijanka. Wyszło mi z tej porcji trzy mini filiżanki po 50 ml gorącej czekolady. Smacznego :-)   wydrukuj przepis 