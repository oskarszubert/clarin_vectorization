Ci którzy mnie znają wiedzą, że Baileys to jeden z moich ulubionych likierów kawowych :). Już dawno miałam na oku przepis na ten wspaniały trunek, robiony domowy sposobem :). Muszę, przyznać, że wychodzi bardzo dobry ! i polecam na długie zimowe wieczory do degustacji ;))), jak również jest świetnym dodatkiem do kawy i ciast. Przepis na ten Baileys, obserwowałam na różnych blogach m. in. tu klik i klik. Gorąco polecam !:).   Składniki: ¼ l whisky Paszport Scotch (dałam wódkę)    1 puszka mleka skondensowanego słodzonego (dałam gotową masę krówkową)   ½ szklanki śmietany kremówki lub słodką 18 % (dałam puszkę mleka skondensowanego niesłodzonego)   2 łyżki cukru pudru (nie dałam) 1 łyżeczka kawy rozpuszczalnej, rozpuszczona w odrobinie wrzątku (zrobiłam parzoną z 1 ½ łyżki, dobrze przefiltrowałam z fusów) ½ łyżeczki cukru waniliowego (dałam ok. 1/3 szklanki ekstraktu z wanilii)   Wykonanie:  Jeśli używamy puszki z mlekiem skondensowanym słodzonym, zamiast gotowej masy krówkowej, należy ją ugotować zanurzoną wodzie ok. 2 h.    Zaparzyć kawę. Ostudzone ugotowane mleko skondensowane, należy przełożyć do miski, dodać kawę, ew. cukier puder i utrzeć, dolewając powoli whisky, dodać ostrożnie śmietankę lub mleko skondensowane niesłodzone. Uwaga: długie miksowanie powoduje powstanie dużej ilości bąbelków powietrza ! Likieru wychodzi ok. 0,7 litra. Należy pozostawić go do przegryzienia na ok. miesiąc, ale Ja tak długo nie czekałam, myślę, że kilka dni wystarczy !:) Smacznego :) 