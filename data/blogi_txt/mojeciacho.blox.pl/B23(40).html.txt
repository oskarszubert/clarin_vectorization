Ciasto jak marzenie :), jest po prostu pyszne. Dodam nieskromnie ;))), że idealne pod względem smaku, wilgotności, delikatności …, wszystkiego co można sobie wyobrazić na jego temat. Ciasto jest zwieńczone polewą czekoladową z posypką, która została wykonana z ,,Michałów" o smaku pomarańczy. Wszystkie smaki łączą się ze sobą w niebiański sposób. Przepis skomponowałam sama, gorąco Wszystkim polecam !:).   Składniki:  2 szklanki mąki krupczatki 1 szklanka cukru 4 jajka 1 cukier waniliowy 1 szklanka oleju ½ szklanki piwa 1 pełna łyżeczka proszku do pieczenia 1 pełna łyżeczka sody 1 ½ łyżeczka cynamonu 1 mała łyżeczka soli 4 marchewki  Polewa czekoladowa:  ½ masła 3 łyżki drobnego cukru (cukier delikatnie zdrabniam w blenderze) 3 łyżki kakao 2 łyżki serka bielucha (o konsystencji kremowej śmietany, ale może być kwaśna śmietana) 1 łyżeczka żelatyny odrobinę gorącej wody  W małej filiżance wsypać żelatynę i zalać niewielką ilością wrzątku, by się dokładnie rozpuściła. W rondelku rozpuszczamy masło, dodajemy cukier, kakao, dokładnie mieszamy i na małym ogniu, gdy składniki się połączą dodajemy serek bieluch, dobrze mieszamy, a następnie wlewamy rozpuszczona żelatynę, dokładnie mieszamy. Wyłączmy palnik i chwilę pozostawiamy, polewa dość szybko zastyga !. Polewamy na zimne ciasto i od razu posypujemy posypką. Ponadto:  6 cukierków: ,,Michałki” o smaku pomarańczy (pokruszyłam je w blenderze) Wykonanie: Marchewki, umyć, obrać i zetrzeć na tarce na średnich oczkach. W misce przesiać mąkę z proszkiem do pieczenia, sodą i cynamonem, dodać sól i wszystko wymieszać razem. W drugiej misce zmiksować jajka z cukrami na biały puch (nie musi być, aż tak idealnie). Następnie wlewać małymi porcjami olej, miksować, dodawać również małymi porcjami mąkę z dodatkami, wszystko ładnie ze sobą zmiksować. Na koniec wlewać porcjami piwo, u mnie: weszło odrobinę mniej niż ½ szklanki, całość dobrze zmiksować. Wsypać marchewkę i wymieszać łyżką z całością masy. Blaszkę o wymiarach 24 x 36 cm, wysmarować tłuszczem, posypać bułką tartą. Piec w 180 st. C, ok. 40 minut. Smacznego :) wydrukuj przepis 