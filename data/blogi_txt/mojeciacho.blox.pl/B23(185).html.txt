Przepyszne ciasteczka ryżowe, na bazie błyskawicznego kleiku ryżowego dla dzieci. Mają wspaniały smak, są kruche z wierzchu, delikatne w środku, a zapach, jaki roznosi się po kuchni jest nie do opisania, czysta poezja…. :), gorąco polecam, zwłaszcza dla naszych maluchów. Przepis zaczerpnęłam od Ewy Wachowicz. Składniki:   250 g błyskawicznego kleiku ryżowego (użyłam z ,,Bobovity”) 250 g masła lub margaryny 1 szklanka zwykłego cukru ( dałam ½ szklanki, według mnie jest w sam raz, jak piekłam z całej, były za słodkie) 1 cukier waniliowy 3 jajka 2 łyżki gęstej kwaśnej śmietany 3 łyżki kokosu 1 płaska łyżeczka proszku do pieczenia  Wykonanie:  Masło utrzeć z cukrami na biały puch, dodać żółtka, proszek do pieczenia, śmietanę, cały czas ucierać mikserem. Dodać kaszkę wymieszaną z kokosem, utrzeć, masa będzie się kruszyć. Osobno ubić białka ze szczyptą soli, na sztywno i delikatnie wymieszać z masą. Wysmarować blaszkę od piekarnika masłem. Teraz można formować ciasteczka. Robimy w dłoniach małą kuleczkę, trochę mniejszą od orzecha włoskiego, palcami naciskamy górę masy, tworząc stożek. Gotowe ciasteczko układamy na blaszce, zostawiając między nimi małe odległości. Piec w rozgrzanym piekarniku w 180 st. C, około 20 minut (mi zajęło 17 minut), jak ciastka nabiorą złotawej barwy i spód będzie delikatnie brązowy,  są już gotowe. Smacznego :) 