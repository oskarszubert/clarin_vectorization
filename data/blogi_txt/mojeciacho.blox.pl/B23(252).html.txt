Kochani, dziś przedstawiam Wam przepis, który ostatnio stał się hitem w moim domu. Mój Mąż jest zachwycony, jego smakiem …. ,,kiedyś to lubczyk miał działanie magiczne ;)”, dziś wystarczy przepyszny torcik a la Ikea ;), by podbić serce ukochanego :))). Gwarantuję Wam, że smak tego tortu podbije nie jedno podniebienie.  Warstwy ciacha przecudnie przeplatają się ze sobą: krem a la Almondy, bita śmietana i spody migdałowe, czy to nie brzmi jak afrodyzjak ? :))). Inspirowałam się tym przepisem klik klik.  Życzę Wszystkim przyjemnego tygodnia i do usłyszenia w weekend !:)   Składniki:  5 jaj ½ szklanki cukru 2 kopiaste łyżki mąki 1 łyżeczka proszku do pieczenia 200 g zmielonych migdałów szczypta soli  Białka ubić z solą na sztywno. Żółtka z cukrem utrzeć mikserem na biały puch, dodać przesianą mąkę z proszkiem do pieczenia, delikatnie zmiksować. Następnie małymi porcjami wsypać migdały, można wymieszać mikserem na delikatnych obrotach. Na koniec dodajemy białka i mieszamy łyżką z całością, by składniki się ze sobą połączyły. Dwie tortownice o średnicy ok. 24 cm, wysmarować tłuszczem na dno rozłożyć papier do pieczenia, boki obsypać mąką. Ciasto rozłożyć po równo do każdej z nich (liczyłam łyżkami, by wyszło jednakowo ;)). Piec na 180 st. C, przez około 30 minut. Po upieczeniu zostawić w blaszce do wystudzenia, następnie delikatnie wyjąć. Krem a la Almondy:  4 żółtka łyżka śmietany kremówki lub mleka 100 g cukru łyżeczka cukru waniliowego  200 g masła  Żółtka, mleko, wanilie i cukier wymieszać w rondelku, zagotować powolutku, pamiętając by  ciągle mieszać (uważać, bo może wyjść jajecznica ). Następnie zdjąć z palnika, masło pokroić w cienkie plastry, dodać do masy jajecznej, mieszać tak długo, aż się rozpuści.    Przestudzić, najlepiej w zamrażalniku lub w bardzo chłodnym miejscu J. Bita śmietana:  350 ml śmietany kremówki 30 % 1 łyżka cukru pudru 2łyżeczki żelatyny 3 łyżki wrzącej wody  Śmietanę ubić, dodać cukier puder, ubić. Żelatynę rozpuścić we wrzącej wodzie i dodać do całości. Polewa czekoladowa:  200 g mlecznej czekolady 140 ml śmietanki kremówki 1 łyżka cukru pudru  Do rondelka wlewamy śmietanę, łamiemy czekoladę w kostkę, dajemy cukier puder i na małym ogniu cały czas mieszamy, aż wszystko się ładnie rozpuści. Czekamy aż polewa nam ostygnie i dopiero w tedy polewamy torcik. Ponadto:  kilka garstek okrągłych chrupek dla dzieci.  Wykonanie całości: Na spód dajemy blat migdałowy na to większą połowę kremu a la Almondy, następnie przykładamy kolejnym blatem ciasta migdałowego. Dokładamy pozostały krem, na krem wykładamy bitą śmietanę, którą gęsto posypujemy kuleczkami śniadaniowymi. Całość polewamy polewą czekoladową. Wstawiamy do lodówki na całą noc. Torcik przechowujemy w lodówce. Smacznego :)      wydrukuj przepis 