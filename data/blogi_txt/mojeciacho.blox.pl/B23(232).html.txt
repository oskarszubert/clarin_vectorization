Niech dziś zdjęcia opiszą wszystko ;). Dodam, że bardzo mi smakowało to ciasto ze śliwkami :-).﻿  Ps. I znikło błyskawicznie ;). Pozdrawiam cieplutko w te jesienne popołudnie :-).   Składniki:  2 kubki mąki 1/2 kubka cukru 2 jajka 3/4 margaryny trochę mniej niż 1/2 szklanki mleka 2 łyżeczki proszku do pieczenia 2 łyżki ekstraktu z wanilii szczypta soli  Ponadto: ok. 400 g wydrylowanych śliwek (najlepsze węgierki) 2 łyżki cukru 2 łyżki mąki ziemniaczanej  Umyte, wydrylowane i osuszone śliwki, posypać cukrem i mąką, dobrze obtoczyć.   Kruszonka:  75 g mąki 50 g cukru 50 g margaryny (lub masło)  Mąkę z cukrem kryształem wymieszać, zalać gorącą rozpuszczoną margaryną, wyrobić ze sobą wszystkie składniki, powstanie nam coś w rodzaju ,,wilgotnej kruszonki" ;).   Wykonanie: W misce wymieszać suche składniki. Robię to w ten sposób: na miseczkę nakładam duże sitko (ma dość drobne oczka), wsypuję do niego mąkę, cukier, sól, proszek do pieczenia i całość przesiewam do miski. Kroję na drobne plastry margarynę do mąki i wyrabiam ręcznie, by tłuszcz ,,wciągnął" mieszankę. Do kubka dodaję dwa jajka, dolewam mleka by doszło do połowy pojemnika, dodaje ekstrakt z wanilii, całość dobrze mieszam widelcem, by osiągnąć jednolitą konsystencję. Przelewam do  mieszanki z tłuszczem i przez chwilę łączę wszystko za pomocą miksera. Wyjdzie nam dość kleiste ciacho. Blaszkę smaruję margaryną, obsypuję bułką tartą (u mnie to blaszka na tarte, średnica 26 cm). Ciasto przekładam za pomocą łyżki, robiąc ,,kopczyki" jeden obok drugiego, wygładzam widelcem (nie musi być równiutko !), na całość układam śliwki, delikatnie je wtykając w ciacho. Posypać kruszonką. Piec ok. 35 minut w 180 st. C. Do suchego patyczka !:-).   Smacznego :-) wydrukuj przepis 