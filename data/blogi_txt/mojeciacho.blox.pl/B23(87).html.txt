Od dłuższego czasu chciałam upiec, właśnie takie bułeczki, jak widać na zdjęciu.  Kiedy je zobaczyłam u Kass, już nie było takiej siły, by mnie powstrzymać ;))). Zrobiłam z nich sobie, oraz swojej Rodzinie taką pyszną słodką kolacyjkę, do ciepłego mleczka, po prostu rewelacja :). Drożdżówki zaraz po upieczeniu są mięciutkie jak puszek, delikatne w smaku. Razem z serem smakują wspaniale :). Moje nadzienie jak widać, po upieczeniu lekko opadło, ponieważ dałam więcej śmietany niż jest przewidziane w przepisie i myślę, że to była ta przyczyna, ale zapewniam was, że smakowo nic im nie brakowało :). Na drugi dzień, również bardzo fajnie smakują. Polecam !:). Składniki na ok. 18 bułeczek:  1 kg mąki pszennej 100g masła stopionego 2 jajka 50g drożdży 1 szklanki cukru cukier waniliowy 2 szklanki mleka ciepłego ½ łyżeczki soli  Nadzienie serowe: 350g sera twarogowego 2 łyżki cukru 1 budyń waniliowy 3 łyżki śmietany 18%  Wykonanie: Z drożdży, garści mąki, łyżeczki cukru i 1/2 szklanki ciepłego mleka zrobić zaczyn. Przykryć i odczekać 10 minut aż drożdże zaczną 'pracować'. Do miski miksera wsypać mąkę, cukier, cukier waniliowy, sól, dodać mleko, rozmącone jajka i zaczyn drożdżowy, wszystko dobrze wyrobić ręcznie lub maszynowo. Na końcu dodać ostudzone masło i wyrabiać jeszcze chwilę, aż ciasto wchłonie tłuszcz. Miskę przykryć i odstawić w cieple na godzinę do wyrośnięcia. Dwie płaskie blaszki wyłożyć papierem do pieczenia. Uformować okrągłe bułeczki, ułożyć na nich w odstępach, lekko spłaszczyć każdą bułeczkę dłonią, przykryć ściereczką i odstawić na 30 minut. W tym czasie przygotować serowe nadzienie: ser zmiksować z resztą składników na gładką masę. W podrośniętych bułeczkach wykonać wgłębienia, najlepiej dnem szklanki.  W utworzone tzw. dołki, nałożyć po łyżce masy serowej. Można posmarować rozbełtanym jajkiem dookolnie ciasto. Piekarnik nagrzać do 190 st. C. Wstawić bułeczki do upieczenia na ok. 20 minut. Wyjąć na kratkę kuchenną i ostudzić. Smacznego :)     wydrukuj przepis 