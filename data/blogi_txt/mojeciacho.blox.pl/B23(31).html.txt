Przedstawiam Wam wspaniały przepis na przepyszne ciasto bananowe. Jest to pierwszy przepis, z którego udało mi się upiec tego rodzaju ciasto, bez zakalca. Próbowałam wcześniej już dwa razy z innych przepisów, niestety nie miałam szczęścia ;(, ciasto lądowało w koszu. Przez dłuższy czas nawet nie chciałam patrzeć na przepisy, do których dodaje się banany :))). Wczoraj podjęłam się kolejnej próby, która zakończyła się moim sukcesem …. Ciasto jest pulchniutkie, mega wilgotne, aromatyczne, że hej !!!:) Polecam !:)      Składniki:  250 g mąki krupczatki (ok. 1 pełna i 1/3 szklanki)  125 g miękkiego masła ½ szklanki cukru 2 jajka 2 łyżeczki proszku do pieczenia 1 łyżeczka sody oczyszczonej 3 średnie dojrzałe banany  Wykonanie: Blaszkę keksową o wymiarach 24 lub 25, 26 cm, smarujemy tłuszczem i wysypujemy bułką tartą. Ja użyłam blaszki o wymiarze 25 cm. Mąkę przesiać do osobnego pojemnika z proszkiem i sodą do pieczenia. Banany obrać ze skórki i rozgnieść widelcem na lekką papkę (nie musi być bardzo dokładnie). Masło zmiksować z cukrem „na bielszy puch”, dodawać po jednym jajku, całość dobrze zmiksować. Następnie dodawać partiami mąkę z proszkiem i sodą, nadal miksować do połączenia się ładnie składników. Na sam koniec dodajemy rozgniecione banany i mieszamy już delikatnie łyżką, by całość się ze sobą ładnie złączyła. Przekładamy do blaszki i pieczemy w piekarniku na 190 st. C ok. 50 minut.. Pierwsze 35 minut to piec nagrzany na 190 st., następnie zmniejszamy temperaturę do 180 st. C i pieczemy do końca wymaganego czasu. Przed wyłożeniem ciasta z piekarnika, warto sprawdzić patyczkiem czy się już upiekło. Smacznego :)       wydrukuj przepis 