Panna cotta jest jednym ze znanych deserów Włoskich. I z tego co czytałam, ponieważ sama tam nie byłam, mam nadzieję kiedyś się uda ;). Podobno jest najchętniej kupowanym deserem przez turystów, odwiedzających słoneczną Toskanię. Sama przymierzałam się do zrobienia Panna cotty już kilka miesięcy temu, żałuję, że tak długo zwlekałam, bo deser jest wspaniały, z mojej strony duże oh i ah, cudowny, rewelacyjny … mogłabym tak wychwalać bez końca. Kto jeszcze go nie robił, to koniecznie do wypróbowania. Można podawać go również z rożnymi sosami owocowymi …, to rzecz gustu :). Deser wykonywałam wspólnie ze wspaniałą blogerką z blogu Moje Słodkie Impresje. Przepis zaczerpnęłyśmy z od Izy kilk klik, której dziękujęmy za inspirację. Asiu dziękuję za wspólne gotowanie, to w sumie nasze drugie blokowe spotkanie ;), mam nadzieję, ze nie ostatnie :). Wszystkim życzę udanej niedzieli :) i zapraszam na blog Asi, by podziwiać deser w jej wykonaniu klik klik !:).   Składniki na 4 porcje:  250 ml śmietanki kremówki UHT 30% lub 36% 250 ml pełnego mleka 80 g cukru 2 łyżeczki żelatyny w proszku 1 laska wanilii   Żelatynę zalać 2 łyżkami zimnej wody i odstawić na 5 minut.  Laskę wanilii przeciąć wzdłuż na pół i łyżeczką wyskrobać ziarenka. Do rondelka wlać śmietankę i mleko, dodać cukier, ziarenka wanilii i przepołowioną laskę. Podgrzewać, mieszając aż cukier się rozpuści. Zagotować i szybko zestawić z ognia.  Dodać namoczoną żelatynę i mieszać energicznie, aż cała się rozpuści. Mieszankę wlać do 4 filiżanek.  Odstawić do wystudzenia. Po ostudzeniu filiżanki przykryć kawałkiem folii i wstawić do lodówki do stężenia na ok.4 – 5 godzin, a najlepiej na całą noc.  Przed wyciągnięciem na chwilę można zanurzyć filiżankę na parę sekund do gorącej wody.  Smacznego :)      wydrukuj przepis 