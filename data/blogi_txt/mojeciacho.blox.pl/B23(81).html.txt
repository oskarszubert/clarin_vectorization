Ostatnio z braku czasu nie szalałam z przepisami ;), do tego ciacha posłużył mi mój stary przepis, który już Wam go prezentowałam klik klik. Okazał się rewelacyjny z rabarbarowym połączeniem, co dowodzi, że jeśli użyjecie inne owoce, również powinien się sprawdzić swojej roli. Co mogę o tym połączeniu więcej napisać :), smakowo jest wyśmienite: pyszne ciasto drożdżowe, delikatnie kwaśny rabarbar i wspaniała kruszonka, co za trio !;))) Uwielbiam rabarbar, dodatkową radość czerpałam podczas wypieku z tego, że rabarbar pochodzi z mojego ogrodu i w tym roku cudnie obrodził, zatem czekajcie moi Drodzy na kolejne wypieki z jego udziałem ;). Gorąco polecam ! :)   Składniki:  10 dag drożdży 4 jajka 1 szklanka cukru 1 szklanka oleju 4 ½ szklanki mąki 1 szklanka letniego mleka 1 cukier waniliowy (16 g)  Ponadto:  ok. 500 g pokrojonego rabarbaru 2 łyżki miodu 2 łyżki cukru  Umyty i pokrojony w drobno rabarbar, polać miodem, dodać cukier, całość wymieszać i odstawić na ok. 2 godziny. Rabarbar puści sok, wtedy rabarbar należy przełożyć do sitka, by pozbyć się płynów. Kruszonka:  ½ kostki masła 185 g mąki 100 g cukru 16 g cukru waniliowego  Suche składniki wymieszać razem: mąka, cukier, cukier waniliowy. Masło roztopić i tak gorącym masełkiem zalać przygotowaną mieszankę. Wszystko ze sobą dobrze wymieszać. Wykonanie: Do głębokiego naczynia wlać mleko, dodać drożdże, jajka, cukier, cukier waniliowy, olej, wszystkie składniki lekko wymieszać trzepaczką, by się połączyły. Następnie wsypana na całość przesianą mąkę. Uwaga! Teraz nie mieszamy mąki z całością, jeśli sypnie nam się kopczyk, to delikatnie wyrównać po wierzchu, ale nie łączyć z płynnymi składnikami. Przykryć ściereczką i zostawić na 2 godziny. Wymieszać po czasie dokładnie łyżką, na jednolitą masę. Przelać do blaszki natłuszczonej i oprószonej mąką (użyłam blaszki o wymiarach 23 × 35 cm), nałożyć rabarbar, posypać kruszonką i pozostawić jeszcze na 15 minut. Piec w rozgrzanym piekarniku do 180 C, ok. 35 do 40 minut. Smacznego :)       wdrukuj przepis 