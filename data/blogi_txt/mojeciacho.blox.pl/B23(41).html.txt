To moja propozycja ciasta na Halloween ;), czy Wam również się spodoba, jestem ciekawa :))) ?. Nie ma odstraszającego wyglądu, nie ma okropnego smaku, więc dla czego to ciasto ?;). Bo straszy jak zabraknie go już na talerzu ;), a w blaszce pozostanie pustka i okruszki …. co za trauma dla smakosza ;))). Ciasto jest wspaniałe: na kruchym cieście znajduje się pełno dobroci (kandyzowana skórka pomarańczowa i cytrynowa, suszone śliwki), które tak fajnie komponują się z kawałkami dyni, że na samą myśl o nim, przechodzi mnie dreszczyk kulinarnych emocji ;))). Gorąco Wam polecam !:)   Składniki:  500 g mąki 170 g cukru pudru 250 g margaryny 1 łyżeczka proszku do pieczenia 16 g cukru waniliowego 4 żółtka  Piana z białek:  4 białka 4 łyżki cukru pudru 1 łyżeczka mąki ziemniaczanej szczypta soli  Pianę z białek ubić pod koniec ubijania dodawać cukier i miksować do połączenia się obu składników. Nadzienie:  ok. 400 g pokrojoną w kostkę dynię 16 g cukru waniliowego 3 garstki śliwek suszonych bez pestek 3 łyżki kandyzowanej skórki pomarańczowej 3 łyżki kandyzowanej skórki cytrynowej   Obrać ze skórki dynię, pokroić twardy miąższ w kostkę. Pokrojoną w kostkę dynię zasypać cukrem waniliowym i odstawić na 15 minut, puszczony sok odcedzić od reszty (można też dynię skropić sokiem z cytryny, wedle uznaia). Śliwki kroimy w krążki, wsypujemy do niej skórkę pomarańczy i cytryny, wszystko ze sobą wymieszać. Polewa czekoladowa:  100 g mlecznej czekolady 60 ml śmietany kremówki 30 % 1 łyżeczka kakao Wszystkie składniki wsypać do rondelka i na małym ogniu mieszać, aż wszystko się ze sobą ładnie połączy (jeśli kakao nie zdąży się dobrze rozpuścić, można całość na koniec zmiksować blenderem). Wykonanie całości: Z podanych składników zagnieść kruche ciasto. Podzielić je na dwie części (jedna część trochę większa niż połowa). Owinąć folią spożywczą i wstawić do lodówki na ok. 30 minut. Blaszkę o wymiarach 25 x 36 cm, wysmarować tłuszczem, posypać bułką tartą. Na dno tej blachy zetrzeć na grubych oczkach tarki, jedną część ciasta, przyklepać dłonią delikatnie. Następnie na całość wykładam ubitą pianę z białek z cukrem. Na warstwę piany należy wyłożyć pokrojoną dynie, na wierzch posypać mieszanką (śliwek, skórki pomarańczowej i cytrynowej). Na górę zetrzeć kolejny kawałek ciasta (należy zwrócić uwagę, by śliwki były nim przykryte, bo za mocno się wysuszają i będą twarde !). Piec w temperaturze 180 st. C, przez około 50 minut. Jak ciasto nabierze złotej barwy i brzegi odchodzą od blaszki, można uznać, że jest gotowe. Wyłożyć z piekarnika, w tym czasie robimy polewę, którą należy lekko ostudzić, gdy ciasto już nie jest za gorące, robimy czekoladowe esy floresy :). Smacznego :)        wydrukuj przepis 