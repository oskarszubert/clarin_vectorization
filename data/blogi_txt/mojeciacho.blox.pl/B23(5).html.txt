Dla wszystkich miłośników kokosu, dedykuję tą babeczkę ;))). Jest puszysta, dość wilgotna, pełna fajnych ,,wariantów” smakowych. Można ją pokochać od pierwszego kęsa :). Przepis skomponowałam sama, gorąco Wam polecam !:) Ps. Babkę polałam kakaowym lukrem :).      Składniki:  1 ½ szklanki krupczatki 1 szklanka mąki pszennej 1 szklanka zagęszczonego mleka słodzonego ! ½ szklanki cukru 250 g margaryny ¼ szklanki wody 4 jajka 3 łyżki kakao 2 łyżeczki proszku do pieczenia 1 łyżeczka sody ½ szklanki wiórek kokosowych szczypta soli  Lukier kakaowy:  ½ kubka cukru pudru 3 łyżki kakao dla dzieci ok. 3 łyżki gorącego mleka  Suche składniki połączyłam w blenderze, by ładnie się ze sobą połączyły. Przesypałam do większego kubeczka, dawałam stopniowo bardzo gorące mleko i szybko mieszałam łyżką, by całość fajnie ze sobą się łączyła. Wykonanie: Suche składniki: obie mąki, soda, proszek do pieczenia, przesiać razem. Margarynę, kakao, cukier, wodę, zagęszczone mleko, rozpuścić w rondelku, gotować nie więcej jak minutkę. Ostudzić. Białka ubić na sztywno ze szczyptą soli. Do przestudzonej masy dodać żółtka, dobrze zmiksować, następnie małymi porcjami dodawać mąkę, miksować do połączenia się dobrze składników. Następnie dodać ubite białka, wymieszać łyżką. Na koniec wsypać suchy kokos i delikatnie połączyć z masą, za pomocą łyżki. Piec w dużej formie od babki (piekłam z kominkiem), w 180 st. C, przez ok. 45 minut. Przed wyjęciem z piekarnika sprawdzić patyczkiem. Ostudzoną babkę polać kakaowym lukrem i posypać wiórkami kokosowymi. Smacznego :)      wydrukuj przepis 