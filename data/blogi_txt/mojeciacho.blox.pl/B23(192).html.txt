Już wspominałam, że ostatnio ciągnie mnie na bardziej pikantne smaki niż słodkie ;). Dlatego dzielę się z Wami też przepisami, które mnie ostatnio inspirują :-). Przepis na to przepyszne leczo, dostałam już kilka lat temu od mojej wspaniałej koleżanki ze studiów. Ta banalna potrawa może stać się hitem na waszych imprezach :-). Mnie już wiele osób, które gościłam prosiło o ten przepis. Gorąco polecam !:-). Pozdrawiam Wszystkich serdecznie i do następnego ...;).   Składniki:  1 kg ulubionej kiełbaski (u mnie śląska) 1 kg cebuli 1 kg czerwonej papryki 1 duży słoik kiszonych ogórków keczup łagodny ok. 1/4 szklanki (można więcej) kilka łyżek oleju  Wykonanie: Zasada jest prosta, wszystkie składniki należy bardzo drobno pokroić w kosteczkę !. Ilości mają być równe u mnie jest po 1 kg wszystkiego, oprócz ogórków. Można zrobić z 1/2 kg (kiełbasy, cebuli, papryki). Pamiętajmy, że ilość tych składników po usmażeniu znacznie się zmniejszy :-). Jeszcze jedne ważne spostrzeżenie, by nie dodawać soli, ani pieprzu !!!. Ponieważ kiełbasa doda potrawie "słoność", ogórki również i keczup też. Jeśli na samym końcu, kiedy wszystko razem się usmaży (udusi), uznacie, że brakuje soli lub pieprzu to można leczo sobie jeszcze doprawić. Do rondelka wlać ok. 5 łyżek oleju, wsypać drobno pokrojoną kiełbaskę i ładnie obsmażyć. Następnie wsypać cebulkę (drobniutko pokrojoną), wymieszać z kiełbaską i smażyć aż zacznie mięknąć, teraz wsypać pokrojoną paprykę, wymieszać z całością, przykryć rondelek i dusić do miękkości. Pamiętać by bardzo często mieszać składniki, by się nie przypaliły. W między czasie wsypać pokrojone ogórki, wszystko razem dusić, na końcu dodać keczup, zamieszać i jeszcze razem podusić ok. 10 - 15 minut. Smacznego :-)     wydrukuj przepis 