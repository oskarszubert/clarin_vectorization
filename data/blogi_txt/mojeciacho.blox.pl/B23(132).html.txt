Przepis ten miałam w zakładkach ulubionych prawie trzy lata. Tak długo czekał, by go wypróbować. Dziś żałuję, że tak z nim zwlekałam ;). Ciasto zwane też 'mleczną kanapką' stał się ogromnym hitem w moim w domu, dzieciaki przepadają za jego smakiem :). Osobą które go jeszcze nie piekły, serdecznie polecam. Jednym słowem jest przepyszne. Przepis pochodzi ze strony Dorotus, cytuję za jego autorką. Życzę udanej i słodkiej niedzieli Justyna :).   Składniki na kakaowy biszkopt:  6 jajek 3/4 szklanki cukru 1/2 szklanki mąki pszennej 1/2 szklanki mąki ziemniaczanej 1 łyżeczka proszku do pieczenia 3 łyżki kakao 2 łyżki oleju  Białka ubić na sztywną pianę, pod koniec ubijania dodać cukier, następnie żółtka. Zmiksować. Dodać olej i dalej miksować. Mąkę przesiać, wymieszać z proszkiem do pieczenia i kakao, wmieszać delikatnie do masy jajecznej. Ciasto włożyć do formy o wymiarach 25 x 34 cm (wcześniej wyłożonej papierem do pieczenia) i piec około 20 do 25 minut w temperaturze 170 st. C, do tzw. suchego patyczka. Składniki na mleczną masę:  1/2 szklanki mleka 2 szklanki mleka w proszku ('niebieskiego, pełnego') 2/3 szklanki cukru 350 g masła 16 g cukru waniliowego Mleko(zwykłe)zagotować z cukrem i cukrem waniliowym. Ostudzić. Masło utrzeć. Powoli dodawać do niego wystudzone mleko, dalej ucierając. Wsypać przesiane mleko w proszku, ucierać do gładkości. Ostudzony biszkopt przekroić wzdłuż i przełożyć masą. Składniki na polewę czekoladową:  100 g gorzkiej lub mlecznej czekolady 70 g masła  Masło i czekoladę rozpuścić w kąpieli wodnej. Lekko przestudzić. Gotową polewą polać ciasto. Przechowywać w lodówce, gdzie po kilku godzinach masa stwardnieje. Żeby ciasto się bobrze kroiło, wystarczy wyjąć z lodówki ok. godziny przed podaniem. Smacznego :-)   wydrukuj przepis 