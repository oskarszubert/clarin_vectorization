Ostatnio wspominałam, że mam zamiar piec drożdżówkę, oto moje kulinarne dzieło ;))). Skusiłam się na ten przepis z blogu od "Pieguska (...)", cytuję go również za autorką. Co mnie w nim urzekło, ogromna ilość bakali. Dla mnie było to dwa w jednym, ponieważ miałam wielką ochotę zjeść ciasto drożdżowe, jak również zastanawiałam się nad keksem, bo kusiły mnie bakalie. Keks musi jeszcze poczekać ;), za to ja zaspokoiłam na razie swoje podniebienie połączeniem jednego i drugiego :-). Polecam, gdyż bardzo mi smakowało, może i komuś jeszcze to ciasto przypadnie do gustu :-). Pozdrawiam i do następnego !:-). Składniki  na ciasto:  2 szklanki mąki  1 jajko  1/4 szklanki cukru  30 g świeżych drożdży  50 g masła  cukier waniliowy  1/2 szklanki mleka  szczypta soli  Nadzienie:  20 dag suszonych śliwek  20 dag suszonych moreli  15 dag orzechów laskowych  15 dag suszonych daktyli  2 duże jabłka  8 łyżek rumu (dałam 10) Polewa:  5 łyżek cukru pudru odrobina gorącej wody  Wykonanie: (Ja zrobiłam osobno rozczyn: w kubku do letniego mleka pokruszyłam drożdże, dodałam łyżeczkę cukru i zostawiłam na ok. 10 minut).   Mąkę przesiać do miski, dodać miękkie masło, rozkruszone drożdże, ciepłe mleko i resztę składników. Wyrobić na gładkie, elastyczne ciasto. Odstawić na 30 minut w ciepłe miejsce. Suszone owoce i jabłka pokroić w dość drobną kostkę, orzechy grubo posiekać. Wszystkie składniki wymieszać z rumem. Wyrośnięte ciasto rozwałkować na kwadrat o wymiarach około 60x40 cm. Rozłożyć równomiernie nadzienie i zrolować od dłuższego boku w ciasną roladę. Przełożyć na wyłożoną papierem do pieczenia blachę i zwinąć w wieniec. Ponacinać ostrym nożem od zewnętrznej strony i odstawić na 15 minut do ponownego wyrośnięcia. Piec w temperaturze 175 stopni około 50-60 minut do efektu suchego patyczka. Ostudzone ciasto polać lukrem z cukru pudru i odrobinki gorącej wody. Smacznego :-) ﻿    wydrukuj przepis 