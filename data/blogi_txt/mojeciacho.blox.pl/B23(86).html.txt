"Pyszne mięciutkie drożdżówki z nadzieniem orzechowo – czekoladowym. Ślicznie zawinięte, podbiją nie jedno podniebienie. Nam bardzo smakowały, szczególnie z nutellą, którą radzę dawać większej ilości niż podaje przepis ;). Recepturę na nie, cytuję z tej strony klik klik, polecam !:).   Składniki na ok. 12 sztuk:  75 g margaryny lub masła 50 dag mąki pszennej 250 ml mleka 25 g świeżych drożdży  70 g cukru   szczypta soli Ponadto:   mały słoiczek nutelli jajko roztrzepane z łyżką wody do posmarowania bułeczek  Wykonanie: Tłuszcz roztopić, dodać mleko, podgrzać do letniej temperatury (nie może być gorące!). Dodać drożdże, rozpuścić. Dodać pozostałe składniki, wyrobić ciasto, aż będzie gładkie. Odłożyć przykryte w ciepłe miejsce do podwojenia objętości na ok. 1,5 godziny. Po wyrośnięciu dokładnie wyrobić, by usunąć pęcherzyki powietrza (ciasto w przekroju powinno być gładkie). Rozwałkować, pociąć na prostokąty o wymiarach około 10 x 14 cm. Na każdy nakładać około łyżki nutelli. Zawijać tak jak pokazują zdjęcia. Odstawić do wyrośnięcia, ale nie na długo, około 10 - 15 minut. Kiedy lekko podrosną, posmarować roztrzepanym jajkiem. Piec w temperaturze 220ºC (miałam piekarnik nastawiony na 200ºC) przez ok. 10 minut. Studzić na kratce, można polukrować. Smacznego :) 