Pyszne, wilgotne muffiny z colą, które w połączeniu z polewą to poemat smaków ;).  Trufle dodają im właściwego charakteru. Przyznam, że najbardziej pasowały mi wyłącznie kakaowe, więc następnym razem nie będę robić osobnej masy białej i ciemnej :). Gorąco polecam  :).   Składniki:  5 jajek 2 ½ szklanki maki pszennej 1 szklanka cukru (można dać niepełną) 1 szklanka coca coli ½ szklanki oleju (dałam z pestek winogron) 2 łyżeczki proszku do pieczenia 2 łyżki kakao (całe kakaowe to 3 łyżki) Wykonanie: Białka ubić z cukrem na sztywno, dodać żółtka, miksować. Następnie wsypać małymi porcjami przesianą mąkę z proszkiem do pieczenia, miksować. Teraz dodawać na przemian małymi porcjami olej i colę, wymieszać mikserem na gładką masę. Jeśli chcemy tylko kakaowe, do całości dodać kakao i wymieszać. Gdy zdecydujemy się na dwu kolorowe to masę podzielić na dwie części. Do jednej dać 2 łyżki kakao, a do drugiej 2 łyżki maki. Przygotować blaszkę na muffiny i nalewać na przemian obie masy do 2/3 wysokości foremek. Piec w temperaturze 180 st. C przez ok. 25 minut do suchego patyczka. * 1 szklanka to pojemność 250 ml Polewa truflowa:  8 – 9 cukierków truflowych 1 łyżka masła 1 – 2 łyżki schłodzonej śmietanki kremówki (dałam 30 %) Wykonanie: Do garnuszka dać wymienione składniki i cały czas mieszać na małym ogniu do uzyskania jednolitej masy :). Smacznego :) 