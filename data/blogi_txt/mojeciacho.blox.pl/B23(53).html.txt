Nadmiar białek w lodówce, sprawił, że powstało to dość dobre ciasto. Piszę ,,dość”, bo nie do końca są to moje klimaty smakowe ;). Ale osoby, które je kosztowały m.in. moja mama, którą obecnie goszczę u siebie, stwierdziła, że jest wyśmienite :). Ciasto jest miękkie jak pianka, bardzo wilgotne, a jabłka nadają mu winnego smaku. Pasowałaby tu również polewa lub bita śmietana, która podniosłaby walory tego ciasta :).   Składniki: 7 białek ½ szklanki cukru 1 szklanka mąki (niepełna) 1 ½ łyżeczki proszku do pieczenia 3 - 4 łyżki soku z cytryny 1 łyżka oleju (dałam z pestek winogron) szczypta soli  Ponadto:  2 duże jabłka  Wykonanie: Przesianą mąkę wymieszać z proszkiem do pieczenia. Biała ubić z solą nie za sztywno, dodać cukier, sok z cytryny, dalej ubijać. Powoli wsypywać mąkę, ale mieszać już mikserem na najniższych obrotach. Na koniec dać łyżkę oleju, również delikatnie wymieszać z całością ciasta. Jabłka obrać i pokroić w nie za grube ćwiartki, można polać sokiem z cytryny, by nie ciemniały. Blaszkę, (użyłam tortową z kominkiem o średnicy ok. 26 cm), wysmarować tłuszczem i obsypać bułką tartą. Na spód układać jabłka jeden obok drugiego, mogą lekko nachodzić na siebie, by utworzył wianuszek. Wylać na nie ciasto, lekko wyrównać. Piec w rozgrzanym piekarniki na 180 st. C, ok. 35 minut (jak ładnie się zezłości, sprawdzić patyczkiem, czy jest już gotowe, mi zajęło ok. 30 minut). Po wyjęciu chwilę poczekać, do odparowania ciasta. Następnie wyjąć ciasto, jabłkami do góry !:) i tak już zostawić. Smacznego :) 