"Masa w tym cieście jest grzechu warta ! ;), jest tak smaczna, że mogłabym ją zjeść, bez całej tej oprawy, z jakiej składa się ciasto :). Wypiek sam w sobie jest dość pracochłonny, ale bez pracy niestety nie było by takiego cudnego efektu końcowego :). Prosto z lodówki świetnie ochładza w te upalne dni, na równo z lodami, koniecznie musicie spróbować !:), myślę, że przypadnie Wam to ciasto do gustu :)). Jedyny problem w tym cieście to były herbatniki, ułożone pod polewą. Bardzo długo czeka się, żeby zmiękły, radzę je wcześniej lekko zwilżyć esencją z kawy rozpuszczalnej. Przepis pochodzi od mojej koleżanki, Elu wielkie dzięki :)! . Składniki na masę cytrynową:  sok z 3 cytryn 3 żółtka 2 budynie śmietankowe 2 ½ szklanki wody ¾ szklanki cukru 1 kostka (koniecznie) masła 1 ½ łyżki mąki pszennej 1 łyżka mąki ziemniaczanej 1 cukier waniliowy  Wycisnąć sok z trzech cytryn, przelać do garnka, dolać tam 2 szklanki wody i cukier, wszystko razem zagotować. W  osobnym garnku wymieszać żółtka z ½ szklanką wody, dodać budynie, obie mąki i lekko zmiksować do połączenia się całości. Całość wlać do gotującej się cytryny z cukrem, zagotować ,, tak jak budyń”. Wystudzić do zimnego, następnie utrzeć z masłem, pamiętajmy, że najpierw masło ucieramy na biały puch, a następnie dodajemy po łyżce masy cytrynowej, ucierać na krem. Składniki na masę białą:  500 ml śmietanki 30 % 3 łyżki cukru pudru 4 łyżeczki żelatyny (rozpuścić w 1/3 szklance wody) Śmietanę dobrze schłodzić, najlepiej dać na ok. 20 minut do zamrażalnika, lepiej się ubija !:). Do ubitej śmietany dodać cukier puder, a pod koniec ubijania wlać rozpuszczoną i lekko ochłodzoną żelatynę Ponadto:  Upiec biszkopt z 4 lub 5 jajek (ma wyjść dość cienki, ja miałam troszkę za gruby, zrobiłam na 5 jajkach do blaszki o wymiarach ok. 25 x 36 cm) 3 paczki zwykłych herbatników polewa czekoladowa (użyłam gotowej)  Wykonanie całości: Ananasa z puszki odcedzić i pokroić w kosteczkę. Na upieczony biszkopt, wykładamy cytrynowy krem, posypujemy ananasem, na to dajemy ubitą śmietanę, następnie układamy herbatniki, (które radzę wcześniej zwilżyć np. esencją z kawy), całość polać polewą czekoladową. Ciasto najlepiej zrobić dzień wcześniej i włożyć na całą noc do lodówki. Smacznego :) 