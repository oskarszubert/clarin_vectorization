Sernik inny niż z brzoskwiniami, ale równie smaczny. Chodź ten pierwszy podbił moje serce, ten również zajmuje w nim szczególnie miejsce. Jego walory, to krucho – kakaowe ciasto, przełamane bialutkim serniczkiem z dodatkiem kaszy manny, a całość jest oblana białą czekoladą. Gorąco polecam ten przepis dla smakoszy czekolady i kakaowca ;), receptura pochodzi z moich przepisów, zebranych jeszcze z okresu liceum, czyli jakiś czas temu :))).   Składniki na ciasto:   40 dag maki 15 dag margaryny 3 żółtka 20 dag cukru pudru 3 – 4 łyżki śmietany 5 dag kakao 2 łyżeczki proszku do pieczenia   Wszystkie składniki dobrze posiekać i wyrobić na jednolite ciasto (kakao od razu mieszam z mąką). Ciasto podzielić na dwie równe części. Wstawić do lodówki na 20 minut. Ponadto:   jedna biała czekolada (łamię ją na małe kawałeczki do małego rondelka i na małym ogniu cały czas mieszając rozpuszczam, bez kąpieli wodnej)   Składniki na masę serową:   1 kg zmielonego sera białego 6 jaj 30 dag cukru pudru (serniczek jest w sam raz nie za słodki) 4 łyżki kaszy manny 1 budyń śmietankowy lub waniliowy (bez cukru) 15 dag margaryny (roztopionej i dobrze ochłodzonej) pół łyżeczki proszku do pieczenia  Ser przepuścić przez maszynkę. Żółtka utrzeć z cukrem pudrem na biały puch, dodawać po łyżce sera ucierać, wlewać powoli roztopiona margarynę, dodać kaszę mannę, budyń, proszek do pieczenia, jeszcze raz utrzeć mikserem, na koniec dodać pianę białek, ubita na sztywno i delikatnie już wymieszać łyżką. Wykonanie: Blaszkę o wymiarach ok. (25 x 36) wyłożyć papierem do pieczenia, na spód rozłożyć jedną część ciasta i podpiec 10 - 15 minut w 180 st. C. Następnie wyłożyć masę serową, na nią pozostałą część ciasta, odrywam małe kawałeczki i rozkładam po całym serze. Piec 1 godzinę w 180 st. C. Jeśli sernik zaczyna się za bardzo brązowieć, nakrywam go folią aluminiową i tak czeka on końcowego czasu pieczenia, wyłączam piekarnik i tak go zostawiam aż ostygnie, po jakieś małej chwilce, uchylam tylko lekko drzwiczki. Kiedy pierwszy żar z niego już odparuje, wyciągam go dopiero z piekarnika. Smacznego:) 