"Te wspaniałe ciastka bardzo Nam smakowały :). Cenie je za delikatny posmak kawy, nie zdominowany przyprawami, puszystość i delikatność. Należy pamiętać, o czym Ja zapomniałam, że księżyce wycinamy na jeszcze ciepłym cieście, bo wtedy nie będą się kruszyć. Świetny dodatek do weekendowej kawy ;), gorąco polecam !:). Składniki:  4 jajka 150 g cukru 150 g margaryny 200 g mąki pszennej 2 łyżki kakao 1 łyżeczka proszku do pieczenia 1 łyżeczka sody ½ łyżeczki przyprawy do pierników 60 ml wrzącej wody 1 łyżka kawy sypanej  Ponadto:  lukier do dekoracji szklanka do wykrawania księżyców  Lukier:  ½ kubka cukru pudru ok. 1 – 2 łyżki wrzącego mleka   1 łyżka spirytusu lub wódki (jeśli nie podajemy tych ciastek dzieciom !) lub 2 – 3 krople aromatu waniliowego   Całość energicznie ze sobą połączyć. Wykonanie: Kawę zaparzyć po ,,turecku”: do szklanki dać łyżkę kawy sypanej, zalać 60 ml wrzącej wody, można przykryć, jak ostygnie przecedzić przez sitko, by nie było w naparze fusów. Wymieszać suche składniki razem: mąkę, proszek, kakao, sodę, przyprawę do pierników. Margarynę z cukrem zmiksować na biały puch, dodawać po jednym żółtku, połączyć mikserem całość. Następnie dodawać małymi porcjami suche składniki na przemian z kawą i utrzeć na jednolitą masę. Na koniec dodać ubite białka i delikatnie wmieszać łyżką w całość. Blaszkę o wymiarach ok. (24 x 36 cm), posmarować tłuszczem i wyłożyć papierem do pieczenia. Wylać na całość ciasto, wyrównać i piec w nagrzanym piekarniku na 180 st. C, ok. 35 minut. Jeszcze na ciepłe ciasto wylać lukier, dobrze rozsmarować, na całej powierzchni. Szklanką wykrawać księżyce, pamiętając by robić to na ciepłym cieście i mokrym jeszcze lukrze, wtedy księżyce nie będą się kruszyć !. Ps. Szklankę przykładamy na cieście nie całą, jakbyśmy chcieli wyciąć koło, tylko układamy ją tak, by widać było, że chcemy wyciąć księżyc. Smacznego :) 