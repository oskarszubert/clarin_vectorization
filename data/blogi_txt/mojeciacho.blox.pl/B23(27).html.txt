Pomarańcza kojarzy mi się ze Świętami, mimo, że owoc ten możemy kupić przez cały rok ;). To i tak w okresie zimowym i świątecznym smakują mi najlepiej :))). Postanowiłam upiec ciasteczka, które będą pachnieć jak pomarańcza. Uwieście lub nie, są przepyszne i mega aromatyczne. Nic tylko otulić się ciepłym kocem w zimowy wieczór. W jednym ręku trzymać kubek z ulubioną ciepłą herbatką. Zagryzać przepyszne pomarańczowe ciasteczka, a w tle słychać swoją ulubioną muzykę :). Czy to nie brzmi wspaniale i kojąco na zmysły ?:))). Polecam !:) Składniki:  250 g margaryny 2 jajka 1 pełna łyżeczka proszku do pieczenia 1 szklanka mąki ziemniaczanej 2 czubate szklanki mąki pszennej ½ szklanki cukru pudru sok z ok. połowy pomarańczy 2 łyżki kandyzowanej skórki pomarańczowej  Wykonanie: Mąki i proszek do pieczenia przesiewamy. Do kubka dajemy dwie łyżki pomarańczowej skórki kandyzowanej, dolewamy sok pomarańczowy, całość miksujemy blenderem, na ,,papkę’’. Do naszej pomarańczowej mikstury, dodajemy jajka, całość wymieszać np. za pomocą widelca.   Do margaryny dodajemy cukier puder, mąki, wyrabiamy ręcznie, najlepiej w misce. Otrzymamy coś w rodzaju kruszonki, do której wlewamy jajka z pomarańczą, wyrabiamy całość na jednolite ciasto. Ciasteczka formujemy dowolną techniką, ja użyłam maszynki do ciastek. Pieczemy ok. 15 minut na jasnozłoty kolor w 180 st. C. * gorące ciasteczka można posypać cukrem pudrem :) Smacznego :)     wydrukuj przepis 