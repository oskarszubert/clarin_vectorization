Ciasto, które zrobiło furorę parę lat temu na różnych blogach i forum m. in. Cincin. Charakteryzuje się wspaniałym połączeniem ciasta kakaowego z białym serkiem. Wypiek jest delikatny, puszysty, a pyszny serek sprawia, że jest bardziej wilgotny. Jest to przepis na ciasto do którego warto wracać i tak jest właśnie u nas :)), gorąco polecam tym, którzy jeszcze go nie znają ;)!.   Składniki na ciasto:      220 g mąki 180 g cukru 5 jajek 125 ml oleju (dałam z pestek winogron) 125 ml wody 1 łyżeczka proszku do pieczenia 3 – 4 łyżeczki kakao  Składniki na masę serową:  100 g cukru (można dać więcej) 1 budyń waniliowy 500 g gotowy biały serek do wypieków z wiaderka   Ponadto: cukier puder do posypania  Wykonanie:  Do sera dodać cukier, ładnie zmiksować, dodać budyń i również utrzeć do połączenia się składników. Odstawić. Przejść do zrobienia ciasta kakaowego :). Jajka utrzeć z cukrem na biały puch, dodać olej, ucierać, dodać wodę, oraz przesianą mąkę z proszkiem do pieczenia i kakao, nadal delikatnie ucierać do połączenia się składników. Gotowe ciasto przelać do blaszki wysmarowanej olejem lub wyłożonej papierem do pieczenia ( u mnie to pierwsze). Blaszka nie powinna być za duża ok. 25 x 36 cm. Teraz masę serową włożyć do woreczka foliowego, uciąć róg i wyciskać na cieście białą kratkę (pasy pionowe i poziome), lub malować kwadraty. Piec w temp. 180 st. C, przez 30 – 35 minut, najlepiej do suchego patyczka. Smacznego :) 