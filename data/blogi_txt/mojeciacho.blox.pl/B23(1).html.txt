Szybki, prosty deser z ananasem, na ciepło. Jak to określił mój M. ,,coś na ząb”:))), ale widocznie bardzo mu smakowało, bo ananaski znikały z talerza błyskawicznie :), polecam wszystkim miłośnikom ananasów ;).   Składniki na ciasto:   ½ szklanki mleka 3 łyżki gęstej kwaśnej śmietany 2 małe jajka 3 – 4 łyżki cukru (wedle uznania) 2 łyżeczki cukru waniliowego 1 ½ szklanki maki pszennej 1 łyżka mąki krupczatki 1 łyżka oleju (dałam słonecznikowy) ½ łyżeczki proszku do pieczenia szczypta soli Ponadto:  olej do smażenia ulubiona konfitura lub bita śmietana Wykonanie: Do wysokiego naczynie, wlać mleko, dodać śmietanę, jajka, cukier, zmiksować. Następnie dodawać mąkę wymieszaną z proszkiem, olej, nadal miksować, na jednolitą masę, która powinna być dość gęstawa.  Ananasy z puszki, wcześniej odcedzić, każdy krążek maczać w cieście, następnie smażyć na oleju z obu stron na złoty kolor. Wykładać na papierowy ręczniczek. Jeśli zostanie nam ciasto, można dodać cienko pokrojone jabłuszka i upiec placuszki, równie pysznie smakują. Smacznego :) 