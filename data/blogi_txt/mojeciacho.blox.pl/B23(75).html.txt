Ciasto smakowało całej Rodzinie :). Moi mali chłopcy nie przepadają za polewą lukrową, więc ją ściągali, dla tego pozwoliłam sobie na dodanie alkoholu ;). Lukier z dodatkiem Baileys, wpasował się znakomicie ze smakiem malin. Nic dodać nic ująć, ciasto jest jak najbardziej wyśmienite do popołudniowej niedzielnej kawki :))). Przepis własny, gorąco Wam polecam !:) Ps. Cieszę się, że mogłam już coś dla Was opublikować :). Przeprowadzka przebiegła dość sprawnie ;), Internet mam dopiero od kilku dni. Pierwszy tydzień spędziłam na porządkach, bo dom przypominał ciągle ,,plac budowy”. Drugi tydzień spędziłam nad maszyną do szycia, bo szyję zasłony, myślę, że jeszcze ten tydzień mi zleci, by wszystko dokończyć, (jeśli chodzi o szycie). Mam nadzieję, że już na tak długo Was nie opuszczę ;))), pozdrawiam cieplutko Justyna !:).   Składniki:  6 jaj 6 łyżek cukru 240 g mąki krupczatki 80 g masła lub margaryny 2 łyżki kakao 2 łyżeczki proszku do pieczenia szczypta soli Ponadto:  350 g malin 1 łyżka mąki  Lukier:  ok. szklanki cukru pudru 3 – 4 łyżek Baileysa  Całość energicznie ze sobą połączyć. Wykonanie: Masło roztopić i schłodzić. Suche składniki wymieszać: mąka, kakao, proszek do pieczenia, szczypta soli. Jajka ubić dokładnie z cukrem na biały puch (ubijałam dość długo ok. 15 minut). Następnie dodać suche składniki, małymi porcjami i bardzo delikatnie wymieszać, już za pomocą łyżki (jeśli mikser to najmniejsze obroty!). Teraz wlać roztopione i ochłodzone masło i również delikatnie go wmieszać z całością. Blaszkę o średnicy ok. 25 cm, wysmarować tłuszczem, dno wyłożyć papierem do pieczenia, boki obsypać bułką tartą. Wlać delikatnie ciasto, wsypać na wierzch owoce, wymieszane wcześniej z łyżką mąki. Wstawić do piekarnika nagrzanego do 190 st. C i piec ok. 45 minut. Ciasto po upieczeniu pozostawić chwilę w tortownicy, po wystygnięciu wyjąć i polać lukrem. Smacznego :)      wydrukuj przepis 