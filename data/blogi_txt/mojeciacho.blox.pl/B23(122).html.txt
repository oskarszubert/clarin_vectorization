Leczo to dla mnie smak lata i dzieciństwa. Odkąd pamiętam kiedy zaczęłam gotować, a była to już szkoła podstawowa, bardzo często je robiłam wakacje. Miałam to szczęście, że moja Mama pozwalała mi szaleć w swojej kuchni :-). Ostatnio naszła mnie ochota na leczo na kolację, czy to już zachcianki, co będzie jak mi się przyśnią pierogi o 23.00, nic tylko lepić ;))). Chce jeszcze wspomnieć o piosence na którą się ostatnio natknęłam w necie. Już dawno żadne słowa mnie tak nie poruszyły do łez, świetny tekst utworu, piękny głos. Utwór nosi tytuł My Kind of Love, opowiada o miłości matki do swojego dziecka. Jeśli ktoś nie zna angielskiego tu może przeczytać tłumaczenie tego teksu klik klik. Polecam wszystkim mamą ;), potrafi wzruszyć, przynajmniej mnie :-). Pozdrawiam Wszystkich cieplutko i do następnego :-). Składniki:  4 cukinie 4 pętka kiełbaski 3 marchewki 3 pomidory 3 papryki  1 większa cebula 1/4 szklanki keczupu (łagodnego) oliwa z oliwek do smażenia przyprawy: sól, pieprz, vegeta, sodka papryka (wedle uznania do smaku)  Dodatkowo:  pomidorki koktajlowe do dekoracji  Wykonanie: Pomidorki sparzyć i obrać ze skórki. Cebulkę drobno pokroić w kosteczkę i podsmażyć na oliwie z oliwek w rondelku. Następnie dodać pozostałe składniki pokrojoną w krążki marchewkę, kostkę lub paseczki paprykę, wszystko razem poddusić. W następnej kolejności dodać pokrojoną w pół talarki cukinię, zamieszać składniki, dodać przyprawy do smaku (papryki dałam 2 łyżeczki). Kiełbaskę obrać ze skórki (przynajmniej ja tak robię), pokroić pół talarki i na osobnej patelni przysmażyć na oliwie z oliwek. Podsmażoną kiełbaskę dodać do pozostałych warzyw, następnie keczup i jeszcze przez 15 minut razem podusić, lub odkryć pokrywkę jeśli jest za dużo soku by odparował. Smażyć do pożądanej konsystencji ;).  Smacznego :-) 