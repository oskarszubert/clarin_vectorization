Odkryłam kolejny wspaniały przepis ;), tym razem  na sernik czekoladowy. Ciasto jest pieczone w kąpieli wodnej, co daje mu większą delikatność i puszystość. Świetnie połączenie białego sera z czekoladą, to dla mnie udany duet obu smaków. Zwieńczony polewą czekoladową, przyprawiony czerwonymi truskawkami, czyni z tego ciasta cudowny "rarytas". Przepis pochodzi z blogu Smak Czekolady, cytuję go za autorką. Gorąco polecam !:-). Pozdrawiam wszystkich moich wspaniałych czytelników i dziękuję za tak liczne odwiedziny każdego dnia, życzę udanego tygodnia pełnego pozytywnych wrażeń i radości z każdej "płynącej" chwili, Justyna :-).   Spód sernika:  100g herbatników 2 łyżki kakao 50g masła Składniki miksujemy np. w malakserze. Tortownicę (21cm) wykładamy krążkiem papieru do pieczenia, z wewnętrznej strony owijamy dwukrotnie folią aluminiową. Ciasto przekładamy do formy, uklepujemy i wstawiamy do lodówki.  Masa serowa:  800g twarogu (dobrze zmielony) szklanka cukru 4 jajka 180g śmietany (dałam więcej ok. 250 g) 300g rozpuszczonej czekolady łyżeczka ekstraktu waniliowego  Wszystko dokładnie miksujemy. Przekładamy na spód. Wstawiamy do kąpieli wodnej i pieczemy 1h w 180 stopniach. Chłodzimy (jak ostygnie, dobrze jest dać go na parę godzin do lodówki). Smacznego :) ﻿   wydrukuj przepis 