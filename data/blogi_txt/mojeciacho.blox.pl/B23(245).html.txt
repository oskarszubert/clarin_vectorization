Ciasto jest bardzo aromatyczne, pachnące już powoli Świętami. Smakuje ;), no właśnie jak ?, jak piernik czy szarlotka ?, zdecydowanie jak szarlotka piernikowa :-). Bardzo ciekawe przeplatające się smaki piernika i jabłek. Na tą porę roku jak znalazł do ciepłej aromatycznej herbaty lub cynamonowej kawy. Mimo, że jestem zdecydowaną fanką szarlotek i jabłeczników tych klasycznych, to ciasto jest na prawdę dobre, z każdym dnie staje się bardziej miękkie, pewnie za sprawą jabłek. By poznać różne zdania na jego temat, poczęstowałam nim parę osób w mojej pracy i trzy osoby poprosiły mnie o przepis, cieszę się, że ciasto znalazło już swoich zwolenników.  Co bym w nim zmieniła, jabłka które dodałam do ciasta, teraz bym z "blanszowała", ciasto będzie się lepiej kroić, będzie tworzyć zwartą całość. Z ciasta które mi zostało, wykonałam pierniczki, wyszły "miodzio" :-). Dzieciaki były zachwycone, do tego stopnia, że specjalnie dla nich wykonałam w tygodniu, osobno to samo ciasto, z którego wspólnie z moimi małymi chłopcami upiekliśmy pierniczki. Inspiracja wzięła się z praktyki, wieloletniego pieczenia, wzorowałam się na klasycznej szarlotce i murzynku (sposób jego wykonania, z rozpuszczeniu margaryny itd.). Pozdrawiam Wszystkich zaglądających i do następnego wpisu.   Składniki: 250 g margaryny 2 łyżki miodu 32 g cukru waniliowego 1 - 2 łyżeczki przyprawy do piernika 1/2 łyżeczki cynamonu 500 g mąki 3/4 szklanki cukru 4 żółtka 1 jajko 2 łyżeczki proszku do pieczenia sok z 1/2 cytryny 2 łyżeczki kakao (do białek) 4 łyżki cukru (do białek) szczypta soli  Ponadto:  1 kg jabłek Wykonanie: Jabłka obrać, pokroić na plasterki i skropić z sokiem z cytryny. Radzę jednak je lekko poddusić, jeśli zrobią się wodniste, dodać jeszcze do jabłek, jedną łyżeczkę maki ziemniaczanej. Tak blanszowane jabłka na cieście, będą się lepiej kroić, następnym razem, też tak zrobię (ja jabłek nie słodziłam, bo moje były bardzo słodkie). W rondelku rozpuścić i lekko zagotować podane składniki: margaryna, miód, cynamon, cukier waniliowy, ostudzić. Do ostudzonej mieszanki (przełożyć do większego naczynia, w którym będziemy ucierać), dodać żółtka, jedno jajko, cukier, całość zmiksować, dosłownie minutę, dwie, by wszystko się ze sobą połączyło, następnie wsypać małymi porcjami mąkę wymieszaną z proszkiem do pieczenia, ucierać tylko do połączenia się składników. Tak przygotowane ciasto, wyłożyć na podsypaną mąką stolnicę, dokładamy trochę jeszcze mąki by ciasto nam się zbytnio nie lepiło, wyrobić ręcznie (u mnie poszło dodatkowo na stolnicy, nie cały kubek mąki). Ciasto podzielić na dwie części. Na blaszkę o wymiarach 23 x 35 cm, wyłożonej papierem do pieczenia, wyłożyć jedną część ciasta i podpiec ok. 10 - 15 minut w piekarniku na 190 st. C, na jasno złoty kolor. Białka ubiłam osobno ze szczyptą soli, pod koniec ubijania dodałam cukier, a na koniec kakao.﻿ Na podpieczony spód wyłożyć jabłka. Na wierzch jabłek wyłożyć ubite białka z kakao. Na białka wycięłam i poukładałam z ciasta gwiazdeczki. Całość piekłam ok. 40 minut  w 190 st. C. Można posypać cukrem pudrem. Z ciasta które mi zostało upiekłam pierniczki, w 180 st. C, przez ok. 12 minut. Smacznego :-)      wydrukuj przepis 