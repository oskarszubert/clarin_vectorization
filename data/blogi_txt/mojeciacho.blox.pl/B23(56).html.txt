Dziś przepis na pyszne i bardzo proste ciasto z galaretką. Ciasto które można również zaliczyć do klasyków, słodkich domowych wypieków. W moim rodzinnym domu do dziś jest wypiekane na różne okazje. Modyfikacji tego ciasta jest "tysiące", można użyć dowolnych owoców, galaretek ... Ja upiekłam to ciasto, głównie dla tego biszkoptu. Będąc na wakacjach u koleżanki (kilkudniowe spotkanie), jadłam podobne ciasto. Zachwycił mnie biszkopt, w smaku był niesamowicie delikatny. Ela zwróciła mi uwagę, że w trakcie przygotowywania, osobno ubija na biały puch żółtka a osobno białka z cukrem, następnie łączy oba składniki i ubija jeszcze przez chwilę razem. Dla mnie jest to całkiem nowy sposób przygotowywania biszkoptu. I muszę tu użyć moje standardowe słowo ;))), jest naprawdę rewelacyjny i bardzo delikatny. Gorąco polecam !:-).   Składniki na biszkopt:  5 jaj 5 łyżek cukru 1 budyń śmietankowy z cukrem 5 łyżek mąki 2 łyżeczki proszku do pieczenia  Ubić mikserem osobno żółtka na biały puch. W osobnym naczyniu ubić białka, do którego stopniowo dodajemy cukier, całość ze sobą dobrze zmiksować. Następnie połączyć białka z ubitymi żółtkami i jeszcze przez chwile wszystko razem z miksować. Przez sito przesiać do naszej masy jajecznej mąkę z proszkiem i budyniem, całość wymieszać za pomocą łyżki. Piec  w blaszce wysmarowanej tłuszczem i wyłożonej papierem do pieczenia ( u mnie wymiar 26 x 36 cm). W piekarniku nagrzanym do 180 st. C, przez ok. 30 - 35 minut. Składniki na masę:  500 ml śmietanki kremówki 30 % 1 galaretka cytrynowa ok. 3 łyżek cukru pudru  Galaretkę rozpuścić w niepełnej szklance gorącej wody, zostawić do całkowitego ostygnięcia, aż zacznie się lekko "ścinać". Dobrze schłodzoną kremówkę ubijamy na sztywno, w czasie miksowania dodałam cukier puder. Na samym końcu, wlewam zimną galaretkę, która zaczyna powoli gęstnieć, miksuję do połączenia się obu składników, krótko. Taką masę należy natychmiast przełożyć na biszkopt, gdyż szybko "sztywnieje". Dodatkowo:  Puszka owoców koktajlowych (mamy tam już kilka rodzai) 2 galaretki cytrynowe 3 1/4 szklanka wody Wykonanie całości: Obie galaretki rozpuścić w gorącej wodzie (3 1/4 szklanki), zostawić do całkowitego ostygnięcia. Pamiętajmy, że wlewamy ją na owoce, kiedy zaczyna mam już się "ścinać", nie za mocno, ale też nie za "płynnie". Należy wyłapać ten moment, ponieważ za rzadka rozleje się po cieście na boki, za gęsta nie będzie chciała się ładnie "rozłożyć". Po upieczeniu biszkoptu, ostygnięciu, przecinamy go na dwie połowy. Na dolny blat biszkoptu przekładamy kremówkę z galaretką, przykrywamy górą biszkoptu. Rozkładamy owoce i zalewamy tężejącą galaretką. Smacznego :-)    wydrukuj przepis 