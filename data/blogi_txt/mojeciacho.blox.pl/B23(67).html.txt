Czy wyszły mi idealne Croissanty ;)?, trudno powiedzieć, ponieważ nie jestem z wykształcenia cukiernikiem, ani kucharzem …. jedynie pasjonatką słodkich wypieków :))). Ta pasja to dla mnie nie małe wyzwanie ;))) i słodka przygoda wśród różnorodnych smaków i smaczków :). Z wypieku jestem bardzo zadowolona, dla mnie w smaku są świetne, posmarowane dżemem truskawkowym czy nutellą, smakują rewelacyjnie, więc stawiam ,,kropkę nad i” :). Gorąco polecam !:)   Składniki:   500 g mąki 250 g masła 4 łyżki cukru pudru 250 ml mleka 30 g drożdży 10 g soli (dałabym 6 g) Ponadto:  żółtko do posmarowania   Wykonanie:  Drożdże rozpuścić w letnim mleku.  Mąkę przesiać na stolnicę razem z cukrem pudrem i solą. W środku kopczyka mąki zrobić wgłębienie, do którego wlać mleko z rozpuszczonymi drożdżami, szybko wyrobić (ja wlewałam powoli mleko i pomagałam sobie nożem, tak by mąka wpiła cały płyn, następnie wyrabiałam ciasto rękami).  Gdy mąka wchłonie całe mleko, ciasto wyrobić, przykryć ściereczką i odstawić na 1 godzinę, do wyrośnięcia.  Po godzinie, zagnieść ciasto kilka razy, by uszły z niego pęcherzyki gazu i wstawić do lodówki na 30 minut.  Schłodzone ciasto rozwałkować na dość cienki prostokąt, na środku którego ułożyć masło w temperaturze pokojowej (można je wcześniej rozgnieść widelcem, formie papki). Brzegi ciasta złożyć do wewnątrz, tak jak kopertę, i ponownie rozwałkować (jeśli zdarzy nam się, że masło wypłynie z ciasta, należy wgniatać je ręcznie, podsypując mąką, byle nie za dużo dodawać mąki). Otrzymany placek złożyć na troje, rozwałkować jeszcze raz. Czynność powtórzyć trzy lub czterokrotnie, następnie ciasto odstawić na 15 minut.  Gotowe ciasto rozwałkować na cienki placek (ja wcześniej ciasto podzieliłam na cztery kawałki, rozwałkowywałam partiami). Ciasto wałkowałam na prostokąty, które cięłam w wzdłuż pasy o szerokości 10 lub 11 cm. Każdy tak przycięty pas cięłam na skos by wyszedł trójkąt. Można robić większe bułeczki, w tedy pocięte poszczególne pasy powinny mieć po 20 cm szerokości a następnie przeciąć każdy na skos, tak by wyszedł z jednego pasa dwa trójkąty. Każdy zawijać od podstawy ku wierzchołkowi.      Rogaliki układać na oprószanej mąką stolnicy, przykryć i odstawić na 20 minut do wyrośnięcia. Następnie ułożyć na blasze, posmarować z wierzchu rozmąconym żółtkiem, i piec ok. 15 minut, w nagrzanym piekarniku do temp. 220 st. C.  Smacznego :)      wydrukuj przepis 