Czy mieliście ochotę na pyszne ciasto drożdżowe, ale bez ciężkiego wyrabiania przy nim? Do zeszłych wakacji myślałam, że jest to wręcz nie możliwe, a jednak… Dzięki mojej koleżance Eli, od której mam ten świetny przepis. Ciasto jest naprawdę delikatne, mięciutkie jak puszek i lekko wilgotne, serdecznie polecam.   Składniki:   10 dag drożdży  4 jajka 1 szklanka cukru 1 szklanka oleju 4 ½ szklanki mąki  1 szklanka letniego mleka 1 cukier waniliowy (16 g)  Ponadto:  kruszonka   Wykonanie:  Do głębokiego naczynia wlać mleko, dodać drożdże, jajka, cukier, cukier waniliowy, olej, wszystkie składniki lekko wymieszać trzepaczką, by się połączyły. Następnie wsypana na całość przesianą mąkę. Uwaga! Teraz nie mieszamy mąki z całością, jeśli sypnie nam się kopczyk, to delikatnie wyrównać po wierzchu, ale nie łączyć z płynnymi składnikami. Przykryć ściereczką i zostawić na 2 godziny. Wymieszać po czasie dokładnie łyżką, na jednolitą masę. Przelać do blaszki natłuszczonej i oprószonej mąką (użyłam blaszki o wymiarach 23 × 35 cm), pozostawić na 15 minut. Przed pieczeniem posypać kruszonką (ja jeszcze dziesięć minut przed końcem pieczenia, posypałam sypkim kokosem). W sezonie można dać owoce, ale te, które najmniej puszczają soku. Piec w rozgrzanym piekarniku do 180 C, ok. 35 do 40 minut. Smacznego :) 