Trufle na Święta w moim domu co roku królują !:))), w różnym wydaniu. Jestem od nich uzależniona ;), w różnych wersjach smakowych. Dziś podaję jedną z moich kombinacji ;), w smaku są bardzo czekoladowe, rodzynki są prawie nie wyczuwalne. Gdy zapytałam Męża w czasie degustacji jaki smak wyczuwa, odp. "kakao" . Dla wszystkich kochających czekoladę, polecam !:). Miłego dnia Kochani, pozdrawiam :-).   Składniki:  200g czekolady gorzkiej 50g czekolady mlecznej 1/2 kostki masła 1/2 szklanki cukru pudru (można dać mniej) 7 łyżek piwa 2 łyżki rumu 3 łyżki drobno posiekanych rodzynek 80g zmielonych wafelków np. "góralków czekoladowych"  Ponadto:  kakao do obsypania Wykonanie: Wafelki zmieliłam blenderem, na tzw. "miał". Rodzynki również potraktowałam blenderem, zrobiło mi się coś w rodzaju "papki rodzynkowej ;)". Do rondelka dać masło, obie czekolady, mieszając w kąpieli wodnej, aż do rozpuszczenia i połączenia się obu składników. Cały czas mieszając, dodać piwo, rum, powoli dodawać cukier puder, zmielone wafelki, rodzynki. Gdy wszystkie składniki się ze sobą dobrze połączą, zdjąć z ognia, dobrze wystudzić i wstawić do lodówki na ok. trzy godziny, żeby masa zgęstniała. Następnie wyjąć z lodówki, i nabierając z rondelka masę łyżeczką, formować w dłoniach małe kulki, obtaczać w kakao. Ponownie wstawić do lodówki, gdzie należy je przechowywać, lub bardzo chłodnym miejscu. Smacznego :-) 