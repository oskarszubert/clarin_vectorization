Proste a zarazem pyszne ciasto z rabarbarem. Mięciutkie, wilgotne, pełne rabarbarowego nadzienia, cóż chcieć więcej od ucieranego ciacha ?;), jedynie puszystości lub delikatności. Te ciasto jest raczej z tych bardziej zbitych, jednak Nam bardzo smakowało. Zamiast rabarbaru można użyć również sezonowych owoców, polecam !:)     Ps. Życzę Wszystkim udanego weekendu, pozdrawiam :))).       Składniki:  500 g mąki 4 jajka ½ margaryny 1 szklanka kwaśnej śmietany 1 szklanka cukru 3 łyżeczki proszku do pieczenia ½ łyżeczki soli  Ponadto:  ok. 600 g obranego i pokrojonego rabarbaru 2 łyżki miodu 2 łyżki cukru cukier puder do posypania ciasta  Wykonanie: Rabarbar umyć obrać ze skórki, pokroić w paseczki czy kostkę, wedle uznania :). Polać miodem, cukrem i odstawić na ok. 30 minut. Jak puści sok należy dobrze odcedzić i można jeszcze raz dosłodzić. Między czasie rozpuścić margarynę i ostudzić. Do mąki dodać proszek do pieczenia i całość przesiać przez sitko. Do śmietany dodać, żółtka, cukier i to wszystko dobrze razem zmiksować. Powoli wsypywać mąkę i miksować z całością, następnie dolewać ostudzoną margarynę, połączyć wszystkie składniki mikserem. Na końcu dodać ubite białka i wymieszać z całością delikatnie łyżką. Przelać do blaszki o wymiarach 26 x 36, wysmarowanej tłuszczem i obsypanej bułką tartą. Wyrównać, wyłożyć odcedzony z soku rabarbar. Piec w piekarniku na 190 st. C, ok. 45 minut. Gdy lekko ostygnie posypać cukrem pudrem. Smacznego :)      wydrukuj przepis 