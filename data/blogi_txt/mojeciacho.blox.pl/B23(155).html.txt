Ciasto z przepisu mojej wspaniałej Mamy, jest przepyszne. Przepis stary jak ,,świat”, wielokrotnie wypróbowany w mojej Rodzinie. Placuszki, które po upieczeniu są twarde, pod wpływem ciepłej masy budyniowej, cudownie miękną. Polecam ten wypiek również na większe imprezy Rodzinne, gdyż bardzo fajnie wygląda na paterze i oczywiście smakuje nieziemsko :))). Gorąco polecam !      Składniki na ciasto:  500 g mąki (plus do podsypywania) 4 jajka 1 szklanka cukru szczypta soli ½ margaryny 4 – 5 łyżek kwaśnej śmietany parę kropli zapachu rumowego  Z podanych składników zagnieść ciasto, podzielić na 3 równe części, rozwałkować każdy z osobna tak jak na grubszy makaron. Blaszkę o wymiarach 24 x 40 cm, wyłożyć papierem do pieczenia. Upiec trzy placki na lekko złoty kolor, po ok. 20 minut w 190 st. C. Ponadto:  100 g dobrych herbatników maślanych  Herbatniki rozdrobić blenderem na drobny proszek. Składniki na masę:  2 litry mleka ½ kostki masła 3 żółtka 1 szklanka cukru 2 cukry waniliowe po 16 g 2 budynie śmietankowe (po ok. 65 g każdy) 2 ½ łyżki mąki pszennej  Odlać jedną szklankę mleka, resztę postawić do zagotowania. Do mleka, które gotujemy dodać, masło i cukier. Do odlanego mleka dodać żółtka i dwa budynie śmietankowe, mąkę, całość dobrze rozmieszać lekko mikserem. Tak przygotowaną mieszankę, wlać do gotującego się mleka, szybko mieszając, aż do połączenia się składników i uzyskania dość gęstej masy budyniowej. Wykonanie całości: Na dno blaszki stawiamy jeden placek, zalewamy go dość grubo budyniem, następnie kolejny placek i powtarzamy czynność, kończymy masą budyniową, wierzch szybko posypujemy pokruszonymi herbatnikami. Ciasto odstawiamy na całą noc, by placki zmiękły od masy, a masa dobrze ostygła. Smacznego :)    wydrukuj przepis 