Bardzo pyszne bułeczki z chrupiącą skórką i aromatycznym farszem z pieczarek. Do czerwonego barszczu pasują znakomicie, dla mnie to świetna alternatywa do krokietów. Chociaż krokiet z barszczykiem to u mnie klasyk np. na Sylwestra ;) i nie tylko. Przepis pochodzi z tej strony klik klik, polecam !:-). Składniki:  2 szklanki mąki ¼ szklanki mleka 1 jajko ½ kostki margaryny (dałam masło) 2 dag drożdży 2 łyżki cukru pieczarki (u mnie 500 g) cebula  Wykonanie: Podgrzać mleko, rozpuścić w nim drożdże i cukier, dałam jedną łyżkę mąki, odstawić do wyrośnięcia. Do mąki dodać roztopione i ostudzone masło, jajka dodać wyrośnięte drożdże, szczyptę soli. Zagnieść ciasto. Ciasto podzielić na 10 równych części, rozwałkować, na każdym kawałku układać podsmażone pieczarki z cebulą (dawałam po jednej łyżce farszu). Zawinąć, łączeniem dawać na spód blaszki. Posmarować mlekiem z roztrzepanym jajkiem (opcjonalnie posypać makiem/sezamem) Piec w temp. ok. 180-200 stopni aż do zarumienienia ciasta (ok 10-15 min) Smacznego :-)     drukuj przepis 