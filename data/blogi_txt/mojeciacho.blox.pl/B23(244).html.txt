Jedna z lepszych szarlotek, jakie jadłam. Bardzo mi się spodobał ten przepis ze względu na masę jabłkową, do której dodaje się kisiel cytrynowy i ubite białka, do których dodałam cynamon. Do ciasta w oryginale nie dodaje się cukru, ja jednak postanowiłam podzielić ten cukier na pół, dodałam do  masy i do ciasta, w tradycyjny sposób. Następnym razem skuszę się by cukier dodać tylko do masy jabłkowej :). Przepis pochodzi z tej strony klik klik, z moimi małymi zmianami. Gorąco Wam polecam, ta szarlotka jest przepyszna !:)   Składniki na ciasto:  3 szklanki mąki 4 żółtka 1 margaryna szczypta soli ½ szklanki cukru 2 łyżeczki proszku do pieczenia   Masa jabłkowa:  1 do 1 ½ kg jabłek (u mnie papierówki) 1 kisiel cytrynowy ½ szklanki cukru 4 białka szczypta soli 1 łyżeczka cynamonu   Jabłka obrać, zetrzeć na tarce o grubych oczkach. Odcisnąć sok. Dodać kisiel w proszku do odciśniętych jabłek i wymieszać. Białka ubić z szczyptą soli oraz cukrem, na koniec do ubitych białek dodaję cynamon, całość dodać do jabłek i delikatnie wymieszać.  Wykonanie całości:  Z podanych składników na ciasto, należy wszystko zagnieść w jednolitą całość,  podzielić na dwie równe części, zawinąć w folię i wstawić na 1 godzinę do lodówki.  Blaszkę o wymiarach 24 x 40 cm, wysmarować tłuszczem i posypać bułką tartą.  Na dno blaszki zetrzeć na tarce, połowę ciasta, delikatnie ugnieść ręką do dna. Na ciasto wyłożyć masę jabłkową, na wierzch zetrzeć drugą część ciasta.  Piec na złoty kolor, u mnie piekarnik był nastawiony na 180 st. C na ok. 1 godzinę. Smacznego :) wydrukuj przepis 