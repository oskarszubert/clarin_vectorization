"Tort jest mega pyszny, znikł u Nas błyskawicznie ;))), co znaczy, że będę piec go bardzo często :). Masa do niego jest lekka, nie za słodka i bajecznie smaczna :). Na smak wpłynęła też gorzka czekolada i likier baileys, nadając wspaniały posmak całości. Przepis pochodzi od Dorotus i cytuję go prawie w całości. Gorąco Wam polecam !:). Składniki na masę:  750 g serka mascarpone  150 ml śmietany kremówki  100 g cukru pudru (dałam mniej, następnie dosładzałam do pożądanego smaku)  Kremówkę ubić na sztywno, pod koniec ubijania dodając cukier. Dodać serek mascarpone i wymieszać (wymieszałam krótko mikserem). Do nasączenia blatów:  160 ml bardzo mocnej kawy (ostudzonej)  80 ml likieru kawowego (dałam baileys)  Wymieszać. Ponadto:  upiec biszkopt z 5 jajek (np. ten z przepisu, który podałam we wcześniejszym wpisie), przecięłam go na cztery blaty 100 g gorzkiej czekolady, startej na tarce o dużych oczkach Wykonanie tortu: Jeden blat biszkoptu położyć na tortownicy. Nasączyć 1/3 mieszanki kawy i likieru. Wyłożyć 1/3 masy z mascarpone, którą posypać 1/3 wiórków czekoladowych. Następnie wyłożyć 2 biszkopt, nasączyć, itd. kończąc tort masą z mascarpone posypaną ostatnią częścią wiórków. Boki również wysmarować masą. Schłodzić przez 3 godziny w lodówce. Smacznego :) 