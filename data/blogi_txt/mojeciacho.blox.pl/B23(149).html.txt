Murzynek z jabłkami z tego przepisu jest wspaniały, wilgotny, pewnie za sprawą owoców i mocno czekoladowy. Ciasto robi się w dość ekspresowym tempie. Przepis wymarzony dla pracoholików lubiących jeść własne wypieki :). Receptura pochodzi z tej strony klik klik i cytuję za jego autorką. Polecam !:) Składniki:  5 – 6 jajek 1 ¼ szklanka cukru (dałam 1 szklankę) ½ szklanki oleju 1 szklanka wody 3 szklanki mąki 2 łyżki kakao 1 łyżka sody 1 łyżeczka proszku do pieczenia 3 – 4 jabłka ew. orzechy, rodzynki  Wykonanie: Białka oddzielić od żółtek. Białka ubić ze szczyptą soli. Pod koniec ubijania piany dodawać po trochu cukru i dalej ubijać mikserem. Gdy piana będzie sztywna, dodawać po 1 żółtku i dalej ubijać.Mąkę połączyć z proszkiem do pieczenia, sodą i kakao. Do masy jajecznejwlać olej i wodę, wymieszać. Powolutku dodawać przesianą mąkę z kakao, proszkiem do pieczenia, sodą, cały czas mieszając. Jabłka obrać, pokroić na dość dużą kostkę i dodać do masy.Delikatnie wymieszać. Można dodać również rodzynki, orzechy i inne bakalie.Formę o wymiarach (23 x 32) wysmarować tłuszczem oprószyć mąką. Masę wlać do formy i piec w nagrzanym piekarniku ok. 40 minut w temp. 165 – 175 st. C. Po upieczeniu polać polewą czekoladową, użyłam takiej samej jak do Świątecznego Makowca bez mąki.   Udekorowałam wiórkami kokosowymi.   Smacznego :)          wydrukuj przepis 