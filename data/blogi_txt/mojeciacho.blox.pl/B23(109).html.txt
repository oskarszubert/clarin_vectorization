Bardzo lubię takie desery, niekoniecznie z kwi, aczkolwiek ten owoc bardzo mi smakuje :). W sezonie letnim robię taki deser z truskawkami, jagodami i malinami …, jeśli ktoś lubi te owoce i bitą śmietanę, to smaku nie muszę zachwalać, bo deser jest wspaniały!;), gorąco polecam :)).   Składniki:   6 kiwi 3 łyżki cukru pudru 250 ml słodkiej śmietanki 30%, (jeśli chcemy więcej pucharków, to ubić 500 ml tej śmietanki)  1 łyżeczka cukru waniliowego 1 łyżka mleka w proszku   Ponadto:  1limonka do dekoracji  Wykonanie:  Kiwi obrać ze skórki (mają być dojrzałe, zbyt twarde będą za kwaśne), dać do blendera, dodać cukier puder i zmiksować (można spróbować i ewentualnie dosłodzić do smaku). Śmietankę schłodzić w lodówce minimum godzinę lub dać do zamrażalnika na ok. 20 minut, ubić dodając cukier waniliowy i mleko w proszku (daje fajny smak i utrzymuje sztywność śmietany). Przygotować trzy pucharki. Następnie nakładać po trzy pełne łyżki przecieru z kiwi, następnie bitą śmietanę, znowu kiwi i na koniec bitą śmietanę. Przystroić limonką. Deser należy zjeść od razu, gdyż kiwi jak postoi nabiera goryczki!. Smacznego :) 