Chciałabym napisać, że te przepyszne babeczki upiekłam sama ;-), niestety to nie moje dzieło :-). Ten wspaniały wypiek wyszedł z pod "ręki" dwóch uroczych siedmioletnich bliźniaczek Oli i Marty, które wykonały je samodzielnie, pracując nawet z mikserem !, oczywiście pod bacznym okiem swojej cioci Justyny :-). Przepis ten pojawił się już na moim blogu klik klik, dziewczynki dodały jedynie do ciasta pokrojoną czekoladę, babeczki nabrały bardziej wyrazistego smaku. Wypiek oczywiście polecam i pozdrawiam Was bardzo cieplutko :-).   Składniki:   1 margaryna (daję palmę, 250 g) 2 niepełne szklanki cukru  ¼ szklanki zimnej wody 2 szklanki mąki 4 jajka 2 pełne łyżeczki proszku do pieczenia 3 – 4 łyżki kakao  Ponadto:  50 g mlecznej czekolady Wykonanie:  Do rondelka, dać całą margarynę, wsypać cukier, dodać wodę i kakao, wszystko razem podgrzać na małym ogniu, aż do rozpuszczenia cukru i połączenia się ładnie składników. Kakaową masę całkowicie ostudzić, do zimnego. Oddzielić żółtka od białek. Ja najpierw ubijam białka by już nie brudzić sobie piór robota, a następnie szybko wykonuję pozostałe czynności. Do ostudzonej masy dodać same żółtka, ucierać mikserem, następnie dodawać stopniowo przesianą mąkę z proszkiem do pieczenia, ucierać wszystko dokładnie mikserem do połączenia się składników. Dodać ubite na sztywno białka i delikatnie już wymieszać łyżką (najpierw daję połowę białek, wmieszam w ciasto, a następnie drugą część białek). Na koniec wyspać do ciasta pokrojone na drobne kawałki czekoladę, wymieszać łyżką. I tak przygotowane ciasto przekładam do wysmarowanej tłuszczem blaszki na babeczki (prostokątne), wysypanej bułką tartą. Piec w rozgrzanym piekarniku 190 st. C., około 40 minut, przed wyjęciem sprawdzić delikatnie patyczkiem. Po wyjęciu ciasto na chwilę pozostawić w blaszce do odparowania, 10  - 15 minut i dopiero delikatnie wyjąć babeczki z formy. Jak już będzie zimne, można oblać je rozpuszczoną czekoladą (łamię ją na bardzo małe kawałeczki i w rondelku na małym ogniu mieszam, aż do całkowitego rozpuszczenia). Smacznego :-)   wydrukuj przepis 