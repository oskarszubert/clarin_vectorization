Wspaniały serniczek z owocami, o pysznym kruchym spodzie i puszystym serze, z nutą waniliową. Bardzo nam smakował …, dostałam już zamówienie na kolejny od mojego Męża :)), tym razem z samymi truskawkami :). Przepis pochodzi z mojego zeszytu i jest modyfikacją dwóch starych przepisów na sernik, gorąco polecam :)!.   Składniki na ciasto:  250 g mąki 150 g margaryny 100 g cukru 2 żółtka 1 – 2 łyżki gęstej kwaśnej śmietany 1 łyżeczka proszku do pieczenia  Składniki na masę serową:  1 kg sera (dwa razy zmielonego) 4 jajka 2 białka 1 pełna szklanka i 3 łyżki cukru pudru  2 budynie waniliowe po 40 g 1 łyżka mąki krupczatki ½ margaryny (roztopionej) parę kropli aromatu waniliowego  Ponadto:  350 g owoców cukier puder do posypania Wykonanie: Na początek wykonać spód ciasta: wszystkie podane składnika zagnieść na stolnicy, w jednolite ciasto. Włożyć do woreczka i dać do lodówki, na czas robienia masy serowej. Ser zmielić dwa razy. Następnie ubić całe jaka z cukrem pudrem na biały puch. Dodawać po łyżce sera, miksować, do uzyskania jednolitej masy, dodać dwa budynie, łyżkę mąki krupczatki i aromat waniliowy, wlać roztopioną i ostudzoną margarynę, lekko zmiksować, by wszystkie składniki się połączyły. Na koniec ubić dwa białka z szczyptą soli i delikatnie wmieszać łyżką, w masę serową. Blaszkę okrągłą o średnicy ok. 26 cm, wysmarować tłuszczem, spód wyłożyć papierem do pieczenia, boki obsypać bułką tartą. Wyjąć ciasto z lodówki, podzielić na dwie części, jedną wyłożyć spód, z drugiej części rozwałkować paseczki o szerokości boków blaszki i ładnie je wylepić. Przelać do środka masę serową, na wierzch poukładać połówki truskawek, lekko je wciskając do sera, wszystko obsypać jagodami, (jeśli używamy mrożonych nie wolno je wcześniej odmrażać!). Sernik wstawiamy do rozgrzanego piekarnika do 200 st. C., a po 10 minutach, zmniejszyć temperaturę 180 – 190 st. C. Piec 50 minut, dziesięć minut przed czasem wyłączyć piekarnik, pozostawić do czasu końcowego, następnie uchylić drzwiczki piekarnika i zostawić jeszcze na ok. 10 minut. Wyjąć jeszcze gorący obsypać sowicie cukrem pudrem!, całkowicie ostudzić i włożyć do lodówki na ok. 12 h (najlepiej na noc ;)), a rano można się już delektować smakiem ciasta do kawki :)) (ewentualnie jeszcze raz posypać cukrem pudrem). Smacznego:) 