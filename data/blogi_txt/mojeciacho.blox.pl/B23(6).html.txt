To moja propozycja babki na stół wielkanocny :). Pięknie wyrasta, w środku jest mięciutka i puszysta. W smaku jest dość wilgotna, ale bez rozmachu ;))). Gorąco Wam polecam, tą moją perełkę, która ostatnio dość często gościła na moim stole :). Składniki:  5 jajek 1 pełna szklanka cukru 350 g mąki ziemniaczanej 5 łyżek mąki pszennej 1 łyżka proszku do pieczenia 250 g roztopionej margaryny  Wykonanie: Margarynę roztopić i schłodzić. Mąkę ziemniaczaną, pszenną i proszek do pieczenia razem wymieszać w jednym pojemniku. Całe jajka ubić mikserem na puch, następnie dodawać małymi porcjami cukier i nadal miksować (czasowo zajmuje mi to ok. 10 minut). Do tak przygotowanej masy jajecznej wsypuje po 2 łyżki mąki i miksuję na najniższych obrotach, aż do wyczerpania mieszanki. Na sam koniec wlać stopniowo roztopioną margarynę i delikatnie mikserem wymieszać z całością.  Blaszkę na babkę posmarować margaryną, obsypać bułką tartą. Masę nakładamy łyżką do blaszki (nie wlewać !). Wstawiamy do nagrzanego piekarnika na 180 st. C, piec ok. 45 minut do tzw. suchego patyczka.   Smacznego :)      wydrukuj przepis 