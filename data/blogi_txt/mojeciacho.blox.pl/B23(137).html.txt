Moje pierwsze muffiny jakie piekłam. Są puszyste, z akcentem ciemnej czekolady i należą do tych bardziej suchych. Mój starszy synek je uwielbia i zjadał większość z 12-stu sztuk :)). Ja tym razem by nadać im odrobinę wilgoci, zrobiłam do nich krem czekoladowy i tak urozmaiciłam sobie i mojemu Mężowi degustację przy kawie ;). Bardzo polecam ten przepis :)!.   Składniki na 12 muffinek:   1 pełna szklanka mąki 4 jajka 1 łyżka maki ziemniaczanej 1 łyżeczka proszku do pieczenia niepełna szklanka cukru pudru (dałam ½ szklani) 50 g gorzkiej czekolady 1 łyżka wody aromat waniliowy (parę kropli)  Wykonanie:  Czekoladę rozpuścić na parze i ostudzić. Przesiać razem obie mąki i proszek do pieczenia. Żółtka wymieszać z aromatem i łyżką wody. Białka ubić na sztywno z cukrem pudrem, dodać żółtka, ubijać. Następnie wlać stopniowo ostudzoną czekoladę, nadal ubijać. Powoli dodawać mąkę i delikatnie wymieszać z ciastem już łyżką. Nakładać do foremek na muffiny ¾ wysokości. Piec w rozgrzanym piekarniku do 180 st. C, około 20 minut (do suchego patyczka). Krem czekoladowy:  1 jajko ½ szklanki cukru (dałam mniej) 1 łyżka kakao ½ kostki masła lub margaryny 1 łyżeczka mąki ziemniaczanej ¼ szklanki gorącego mleka 1 łyżka spirytusu lub rumu  Wykonanie: Jajko ubić z cukrem na parze, jak masa będzie już puszysta, zalać bardzo gorącym mlekiem i cały czas nie przestawiając ubijać ok. 3 minut. Następnie dodać łyżkę kakao, ubijać, po czym dodać mąkę ziemniaczaną i ubijać do zgęstnienia kremu ok. 4 minut. Masę z garnkiem wstawić do zimnej wody, by szybciej ostygła. Masło ubić na biały puch. Powoli dodawać zimną masę czekoladową i ubijać na puszysty krem. Na koniec udekorować babeczki ;). Smacznego :) 