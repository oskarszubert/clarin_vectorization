Dziś mieliśmy ochotę na faworki, które wyszły przepyszne, takie jak mają być: kruche, lekkie, wręcz delikatne, sama rozkosz dla podniebienia, serdecznie polecam wszystkim miłośnikom faworków! Składniki:   250 g mąki   4 żółtka   1 łyżka cukru pudru   2 łyżki spirytusu   1/2 szklanki gęstej kwaśnej śmietany szczypta soli   Ponadto:  olej do smażenia cukier puder do oprószenia  Wykonanie: Mąkę przesiać, dodać suche składniki, następnie żółtka, spirytus, śmietanę.Konsystencja ciasta ma przypominać jak na makaron, ma być dość twarde ale bez znacznej przesady. Wyrobić rękoma, następnie ciasto bić tłuczkiem, aż tworzyć się będą pęcherzyki powietrza, mi to zajęło ok. 10 minut. Rozwałkować bardzo cieńko, wykrajać nożem paski, tworząc kształt faworka. Pamiętać by smażyć na słomkowy kolor. Wyjmować na ręczniczek kuchenny, a po ostygnięciu posypać cukrem pudrem. Smacznego :) 