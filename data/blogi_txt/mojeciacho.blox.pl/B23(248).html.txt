Szarlotka w smaku jak poezja, każdy kęs, każdy gryz, sprawia uśmiech na twarzy :-). Ciasto jest pulchniutkie i słodkie, przełamane winnymi jabłkami, otoczone smakiem wanilii. Całość wieńczy kruchutki wierzch, na którym przepięknie iskrzą się kryształki cukru. Czy nie brzmi to wspaniale i pysznie ;). Wszystkim miłośnikom ciasta z jabłkami, polecam taką "wariację". Serdecznie pozdrawiam Wszystkich zaglądających na bloga, miłego wieczoru :-).   Składniki:  500 g mąki pszennej  1/2 margaryny 1/2 masła 1/2 szklanki cukru (dałam trochę więcej niż 1/2) 2 żółtka 1 jajko 2 łyżeczki proszku do pieczenia 1 - 2 łyżki kwaśnej śmietany  Ponadto:  1 kg jabłek (może być trochę więcej, po odpadnie część przy obieraniu) 2 łyżki  masła cukier waniliowy 16g sok 1/2 cytryny cukier kryształ do posypania ciasta (u mnie  dwie garstki) białko do posmarowania ciasta Wykonanie: Jabłka umyć i obrać ze skórki. Pokroić w cztery ćwiartki, a te na cienkie plasterki, całość polać sokiem z cytryny. W rondelku rozpuścić masełko, dodać pokrojone jabłka w plasterki, cukier waniliowy (16g), jeśli jabłka są kwaśne można dać 1 łyżkę zwykłego cukru, całość podsmażyć, aż owoce zmiękną, ale nie rozgotować !!!. Masło i margarynę rozpuścić, lekko ochłodzić. Do  większej miski przesiać mąkę, dodać proszek, cukier, następnie żółtka, jajko, wymieszać. Wlać roztopiony tłuszcz, dodać śmietanę i zacząć zagniatać. Ciasto w czasie zagniatania, nie połączy się w gładką, jednolitą masę, jest raczej w kierunku "pękającym". Jak już zagnieciemy ciasto, podzielić je na dwie równe części. Blaszkę o wymiarach (24 x 36 cm) wysmarować tłuszczem i obsypać bułką tartą. Na dno rozwałkować pierwszą część ciasta, ciasto kruszy się, jest dość ciężkie do przełożenia na blaszkę, w blaszce ciasto wyrównać dłońmi. Dolną część ciasta podpiekłam ok. 15 minut w piekarniku na 190 st. C. Następnie, rozłożyć równo plasterki jabłek, przykryć drugą częścią ciasta. Na wierzchu posmarować białkiem za pomocą pędzelka, posypać po całości równomiernie cukrem (ok. trzech garstek, tak żeby było go widać). Piec w rozgrzanym piekarniki na 190 st. C, ok. 45 minut. Pod koniec pieczenia jak ciasto się zezłości, można wyłączyć piekarnik i pozostawić w piecu do wymaganego czasu. Smacznego :-)    wydrukuj przepis 