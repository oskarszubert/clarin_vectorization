Już od dwóch miesięcy ,,chodziły” za mną domowe rogaliki ;). A mimo to zawsze pomijałam je w swoim sobotnim repertuarze, sama się zastanawiam dla czego :))). Ostatnio spotkałam się z moją ukochaną kuzynką Magdą :), trułam jej właśnie na ten temat ;). I może dzięki tej rozmowie, dziś mogę pochwalić się wspaniałym przepisem. Bo zdaniem Magdy, najlepsze rogaliki, jakie jadła są z przepisu jej cioci, który dla mnie zdobyła :))). Może ktoś zna lepszy przepis, ale na dzień dzisiejszy jest to mój faworyt numer jeden, na rogaliki. Są mięciutkie, delikatnie kruche … PYCHA!:). Przepis na ciasto jest uniwersalne, jeśli pominiecie cukier puder, można zrobić do nich farsz na słono np. stworzyć paszteciki do czerwonego barszczu. Gorąco Wam polecam i dziękuję za wspaniały przepis !:)    Ps. Nadzienie dodałam od siebie :), jak już wiecie uwielbiam żurawinę ;))). Pozdrawiam Wszystkich bardzo serdecznie i życzę udanego weekendu :).     Składniki na ciasto:  ½ kg maki pszennej 2 jajka 12,5 g smalcu ½ margaryny 2 – 3 łyżek cukru pudru 50 g drożdży 2 łyżki letniego mleka  Z podanych składników zagnieść ciasto. Wcześniej rozpuściłam drożdże w mleku. Pozostawiłam ciasto pod przykryciem ok. pół godziny. Nadzienie ,,świąteczne”:  5 garstek mrożonej żurawiny 5 garstek rodzynek 5 szt. moreli suszonej 3 szt. śliwki suszonej 2 łyżki kandyzowanej skórki pomarańczowej 4 łyżki cukru 1 – 2 łyżek miodu 2 – 3 łyżek czerwonego wina 2 łyżki wody  Mrożoną żurawinę zasypujemy cukrem i podlewamy dwoma łyżkami wody (dusiłam w teflonowym garnku). Dusimy pod przykryciem ok. 6 minut, dodajemy kolejne składniki: rodzynki, pokrojone w kostkę morele i śliwkę, oraz skórkę pomarańczową. Następnie dodajemy miód. Gdy masa zacznie powoli przywierać do garnka, podlewamy winem i dusimy, aż masa ponownie zgęstnieje. Przestudzić ! :). Wykonanie całości: Na stolnicy rozwałkować ciasto w kształcie koła, podzielić na trójkąty. Na każdy trójkąt nakładać po łyżeczce masy (może być dowolna np. nutella, marmolada, czy ulubiony dżem), zawijamy zgrabne rogaliki. Na wysmarowaną blaszkę i posypaną mąką układamy rogaliki, smarujemy pędzelkiem roztrzepanym białkiem. Pieczemy ok. 20 minut w piekarniku nagrzanym do temperatury 190 st. C. Smacznego :)      wydrukuj przepis 