Przepyszne ciasto, pełne smakowitych sezonowych owoców ;). Przepis zobaczyłam na blogu u Zen.ona i zgadzam się w zupełności z jej opisem cyt. ,, Krucha, wilgotna, owocowa, słodko - kwaśna zmysłowa … dopieszcza chrupkością, nęci łatwością wykonania”. Ciasto robi się błyskawicznie, pięknie pachnie ;). Kroiłam jeszcze ciepłe, ponieważ nie mogłam się doczekać chwili, kiedy skosztuję chociaż kęsa :))). Gorąco Wam polecam !:). Składniki:  125 miękkiego masła, 3 łyżki zwykłego cukru, 1 jajko, 200 g (półtorej szklanki) mąki pszennej + mąka do podsypania, szczypta soli   Ponadto:  20-25 dag truskawek lub malin 20 - 25 dag borówek amerykańskich 1 obrana i pokrojona na plastry brzoskwinia 2 -3 łyżki cukru, sok wyciśnięty z ćwiartki cytryny 2 łyżki mąki ziemniaczanej 1 jajko do posmarowania ciasta, trochę cukru do posypania  Wykonanie: Zacząć od przygotowania ciasta: masło zmiksować w misce z cukrem, jajko rozbić w miseczce i stopniowo dodać do maślanej masy, za każdym razem miksując wszystko przez chwilkę na najwyższych obrotach, na koniec wsypać szczyptę soli i przesiać mąkę. Odłożyć niepotrzebny już mikser i rękami połączyć składniki w jednolite ciasto, jeśli jeszcze nie ma mocno zwartej struktury dodać 1-2 łyżki mąki, przełożyć na blat i kilka razy zagnieść, po czym włożyć do worka foliowego, lekko rozpłaszczyć, by zrobił się gruby placuszek i chłodzić w lodówce przez godzinę. Owoce przełożyć do miski, wsypać cukier i mąkę, wlać sok z cytryny, delikatnie wymieszać. Ciasto wyjąć z lodówki na podsypany mąką blat, oprószyć je mąką, rozwałkować na cienki placek (nie zwracając uwagi na postrzępione brzegi), zawinąć na wałek i przenieść na blaszkę wyłożoną papierem do pieczenia. Na środek ciasta położyć kupkę owoców i poskładać jego brzegi do środka bez zbytniej staranności - ważne jest to, by zawijając zwracać uwagę na brak dziur w zagięciach, by sok z owoców nie wypłynął tak bardzo na zewnątrz. Rozbić jajko i posmarować nim samo ciasto, posypać 2 łyżkami cukru i wstawić do piekarnika nagrzanego do 190 -195 stopni. Piec 35 minut. Smacznego :) wydrukuj przepis 