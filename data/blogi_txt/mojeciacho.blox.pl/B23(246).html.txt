Szarlotka inna niż wszystkie, czyli przepyszny kruchy spód, winne jabłka, orzechowy akcent smakowy oraz biszkoptowy wierzch. Mimo, że w szarlotkach i jabłecznikach jestem tradycjonalistką i zawsze powracam do starych wypróbowanych przepisów. To muszę napisać :))), że ciacho bardzo mi smakowało i gorąco Wam polecam !:)     Składniki na ciasto kruche:  250 g mąki 125 g masła 1 żółtko 1 – 2 łyżki cukru pudru łyżeczka startej skórki z cytryny Ciasto biszkoptowe:  3 jajka 1 białko 3 pełne łyżki cukru 3 łyżki mąki pszennej 1 czubata łyżka mąki ziemniaczanej 1 łyżeczka proszku do pieczenia 1 łyżka oleju   Białka ubić, dodać cukier i nadal ubijać do sztywnej pijany. Następnie dodać żółtka, zmiksować z całością, dodać łyżkę oleju, zmiksować delikatnie. Na koniec dodać obie mąki wymieszane z proszkiem do pieczenia, całość połączyć już ze sobą za pomocą łyżki, delikatnie mieszając.  Nadzienie:  1 kg jabłek antonówek lub szarych renet  Orzechowa posypka:  6 łyżki zmielonych orzechów 4 łyżki bułki tartej   Orzechy zmielić na tzw. ,,mączkę”, następnie wymieszać razem z bułką tartą.  Ponadto:  4 łyżki cukru pudru z wanilią do posypania   Wykonanie całości: Zagnieść ciasto kruche i schłodzić w lodówce, (jeśli ciasto jest za bardzo kruche w zagniataniu, można dodać 1 lub 2 łyżki śmietany).  Jabłka umyć, obrać ze skórki, pokroić w bardzo cienkie plasterki i skropić sokiem z cytryny. Blaszkę o wymiarach ok. 25 x 36 cm, wysmarować odrobiną tłuszczu, posypać bułką tartą. Wyłożyć kruchym ciastem (można też zetrzeć na tarce o grubych oczkach i lekko docisnąć ręką, wyrównując powierzchnię). Ciasto podpiec w piekarniku na jasno złoty kolor ok. 10 minut w 200 st. C.  Na podpieczone ciasto posypujemy połową mieszanki orzechowej, na to dajemy jabłka, które można posypać cukrem (ja ominęłam). Na jabłka rozsypujemy pozostałą mieszanką orzechową po całości. Na samą górę wylewamy równomiernie ciasto biszkoptowe (rozkładałam łyżką po całości, następnie wyrównałam).  Wstawiamy do piekarnika na ok. 35 minut, rozgrzanego do 190 st. C. W połowie pieczenia można zmniejszyć temperaturę do 180 st. C.  Po upieczeniu i wystudzeniu się ciasta, posypać cukrem pudrem z wanilią.  Smacznego :) wydrukuj przepis 