Niedzielne popołudnie, czas na wspólną kawkę z ukochanym Małżonkiem :))), a tu ciasta brak ;(. Za oknem deszcz, pogoda bardziej przypominała nam jesień, niż środek lata. Padło na coś szybkiego i czekoladowego, czyli na przepyszne naleśniki czekoladowe, które razem z nadzieniem, smakowały wybornie. Deser trafiony na piątkę z dużym plusem. Polecam !:).    Składniki:  1 ½ szklanki mąki 1 ½ szklanki mleka 1 jajko 16 g cukier waniliowy 1 łyżka kakao 8 łyżek wody   Masa:  250 ml śmietanki słodkiej 30 % 150 g białego delikatnego serka (trzykrotnie mielonego) 2 łyżki cukru pudru   Ubić śmietanę z cukrem pudrem, pod koniec dodać serek i delikatnie wymieszać.  Ponadto:  jagody olej do smażenia   Wykonanie: Mikserem wymieszać, mleko, mąka, jako, kakao, cukier waniliowy na jednolitą masę. Odstawić do lodówki na ok. 20 minut. Po tym czasie dodać wodę i delikatnie przemieszać, można mikserem. Jeśli masa, będzie zbyt gęsta można dodać troszkę więcej łyżek wody, ale pamiętajmy, że konsystencja tego ciasta ma przypominać coś w rodzaju ,,gęstej śmietany”. Smażyłam na małej patelni o średnicy ok. 20 cm, wyszło ok. 17 naleśników. Patelnię smarowałam olejem, za pomocą pędzelka. Lekko ostudzone, można przekładać masą śmietanowo – serową, do środka dawałam po kilka jagód. Można posypać cukrem pudrem. Smacznego :)    wydrukuj przepis 