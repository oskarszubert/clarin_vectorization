Kolejny przepis na piernik, ale tym razem z bakaliami :-))). Wspomniałam pod ostatnim wpisem, że piernik na bazie piwa Guinness, bardzo mi smakował, jednak nie było to do końca to, czego oczekiwałam. Postanowiłam na bazie wspomnianego piernika, zmodyfikować przepis, który odpowiada moim oczekiwaniom smakowym ;). Temu wypiekowi daję mocne 6, dla mnie jest idealny, za sprawą pysznych bakali. Moim zdaniem jest bardziej wilgotny, może za sprawą dodanych powideł śliwkowych ;). Nie musicie do tego przepisu kupować dość drogie piwo Guinness, można zastąpić je innym ciemnym, smak według mnie pozostanie ten sam ;). Pozdrawiam Wszystkich serdecznie :***   Składniki:  3 jajka 1/2 szklanki cukru 150 ml miodu 200 ml oleju 300 g mąki 200 ml piwa 4 łyżki powideł śliwkowych 3 łyżki kakao pełne (ciemne do wypieków) 2 łyżeczki sody 2 łyżki przyprawy do piernika (ulubionej) 1 1/2 łyżeczki cynamonu 300 g bakali (orzechy włoskie, rodzynki, suszone morele, śliwki lub wedle uznania) 3 łyżki skórki pomarańczowej  Wykonanie: Na początek radzę, przygotować sobie bakalie. Ja orzechy włoskie obrane obgotowuję ok. 2 - 3 minut, następnie po odcedzeniu studzę i siekam dość drobno nożem. W osobnym rondelku płuczę rodzynki, śliwki, morele, zalewam wodą i również je obgotowuje. Bardzo krótko, jak zacznie się gotować woda to ok. 1 - 2 minutek. Po wystudzeniu kroje na mniejsze fragmenty nożem. Następnie mieszam, wszystkie bakalie razem w jednej misce (skórkę pomarańczową też), dodaję łyżkę mąki pszennej i je w niej obtaczam. Piwo ciemne zagotować, zdjąć z palnika. W średniej wielkości misce wymieszać mąkę, kakao, sodę, przyprawę do piernika i cynamon. W większej misce ubić jajka (w całości, bez rozdzielania na białka i żółtka), cukier, miód, olej do gładkości, na koniec dodać powidła, zmiksować z całością. Do ,,mokrych składników" wsypywać suche składniki, na zmianę z piwem, miksując (tylko do połączenia się składników). Na koniec dodać bakalie i wymieszać delikatnie z całością. Formę keksową,  wyłożyć papierem do pieczenia. Przelać do niej ciasto (będzie dość luźne). Piec w temperaturze 175°C przez 50 - 60 minut do tzw. suchego patyczka. Wystudzić. Jak ostygnie polać polewą czekoladową. Polewa kakaowa z żelatyną (z przepisu Cinki):  4 łyżki cukru 2 łyżki kwaśnej śmietany (12% lub 18 %) 3 łyżki kakao 60 g masła 1 łyżeczka żelatyny  Żelatynę zalać niewielką ilością gorącej wody. Wymieszać, do rozpuszczenia. Resztę składników zagotować. Dodać żelatynę do reszty masy. Wymieszać dobrze i przestudzić. Jak już lekko zgęstnieje, polać ciasto. ﻿﻿ Smacznego :) 