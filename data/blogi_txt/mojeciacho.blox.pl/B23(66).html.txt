Nie będę się rozpisywać na ich temat, napiszę krótko ;). Ciastka są przepyszne, uwielbiam żurawinę i orzechy, mogłabym je jeść garściami :))). Jeśli je nie próbowaliście, radzę to zrobić !:). Przepis zaczerpnęłam z blogu Słodki blog. Ściskam mocno i do usłyszenia ... Justyna :).   Składniki:  225g miękkiego masła 1/2 szklanki cukru (dałam puder, jeśli chcecie słodsze to można dać ok. 3/4 szklanki) 2 łyżki mleka 1 łyżeczka esencji waniliowej 1/2 łyżeczki soli 2,5 szklanki mąki 3/4 szklanki suszonej żurawiny 1/2 szklanki orzechów włoskich﻿  Dodatkowo: 100 g wiórków kokosowych do obtaczania  Wykonanie: Ubić masło z cukrem na jasną, puszysta masę. Dodać mleko, wanilię i sól. Zmiksować razem. Stopniowo dodawać mąkę i dokładnie wymieszać. Orzechy grubo posiekać i razem z żurawiną wmieszać do ciasta. Uformować dwa wałki o długości około 30cm. Oba posmarować wodą i obtoczyć w wiórkach kokosowych.  Zawinąć w folię i schłodzić w lodówce przez co najmniej dwie godziny (u mnie całą noc). Po tym czasie pokroić wałki na plastry o grubości 4mm.Gotowe ciastka układać na blasze wyłożonej papierem do pieczenia.﻿ Piec w temperaturze 200°C  (piekłam na 180 st. C) przez ok. 10 -12 minut. Brzegi ciasteczek powinny być zarumienione.   * Zwijałam ciasto wałeczki, ale cieniej, by wyszły mi drobniejsze ciasteczka, ilość ok. 100.  Smacznego :) 