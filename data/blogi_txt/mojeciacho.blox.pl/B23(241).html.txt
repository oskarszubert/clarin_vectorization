Dziś zapraszam Was na niezwykle pyszną szarlotkę, bo ,,przyprawioną” migdałami. Smak jabłek, cynamonu i zmielonych migdałów, na kruchym cieście potrafi zaskoczyć nie jedno wybredne podniebienie. Niestety musicie uwierzyć mi na słowo, albo wziąć się do pieczenia … :). Gorąco polecam !!! :))). A następny wpis będzie poświęcony ciastu, które stało się moim ostatnim smakowym odkryciem … jest przepyszne !       Składniki na ciasto:  1 margaryna ,,palma” lub masło (250 g) ½ szklanki cukru pudru 4 szklanki mąki pszennej 16 g cukru waniliowego 5 żółtek 1 łyżeczka proszku do pieczenia  3 łyżki gęstej kwaśnej śmietany  Masa jabłkowa:  1 ½ kg kwaśnych jabłek sok z 1 cytryny ¼ cukru (ew. można dosłodzić do smaku) 2 łyżeczki cynamonu 2 łyżki mąki ziemniaczanej ¼ szklanki zimnej wody   Jabłka obrać i pokroić na dość grube plastry. Dać do garnka, zalać wodą posypać cynamonem i cukrem, lekko zamieszać i zostawi na wolnym ogniu by całość zmiękła, starać się nie mieszać, ok. 10 minut. Wycisnąć sok z cytryny, wymieszać z mąką ziemniaczaną i wlać do jabłek, lekko zamieszać, ma być gęsta masa. Pozostawić jeszcze na ogniu ok. 1 ½ minuty. Wyłączyć planik, niech masa jabłkowa lekko ostygnie.  Ponadto:  3 garstki migdałów (zmielić na ,,mączkę migdałową”) 2 łyżki bułki tartej ewentualnie cukier puder do posypania  Wykonanie całości: Ze składników na ciasto kruche, należy całość połączyć ze sobą siekając nożem, następnie zagnieść. Podzielić na dwie równe części, zawinąć folię aluminiową i odstawić do lodówki na minimum 40 minut, najlepiej na 1,5h. Blaszkę o wymiarach ok. (26 x 36), wysmarować tłuszczem i wyłożyć papierem do pieczenia. Jedną część ciasta rwać na maleńkie kawałki, rozłożyć równomiernie na blaszce, następnie tak zagnieść ręką by całość pokryła równo dno blaszki. Podpiec ok. 10 – 15 minut, na 190 st. C. Wyjąć ciasto z piekarnika, lekko niech odparuje, posypać delikatnie bułką tartą, wyłożyć masę jabłkową, wyrównać. Druga część ciasta z lodówki, podzielić jeszcze na pół. Pierwszą część zetrzeć na tarce o grubych oczkach, na masie jabłkowej. Do drugiej w misce dodać zmielone w blenderze migdały, zagnieść, następnie zetrzeć na białą część ciasta. Piec ok. 45 minut w 190 st. C. Smacznego :) 