Bardzo dobry jabłecznik, tym razem ze słodką bezą. Mojemu Mężowi bardzo smakował :). Osobiście wolę jabłeczniki bez miękkiej bezy, raczej obstaję przy kruchej ;). Lubię czuć jak mi coś ,,chrupie" w buzi :))). Przepis zaczerpnęłam od Sary i cytuję go w całości. Ps. Wcześniej pisałam, że pojawią się pierniki na blogu. Owszem, już dwa czekają na swoją kolejkę ;). Pozdrawiam serdecznie i do usłyszenia, Justyna :***   Składniki na ciasto: 400 g mąki  50 g cukru 1 mały proszek do pieczenia (dałam 2 łyżeczki) 4 żółtka 250 g masła/margaryny szczypta soli 2 łyżki śmietany  Nadzienie:  2 – 3 kg jabłek 250 g cukru pudru dużo cynamonu 4 białka  Wykonanie: Z podanych składników wyrabiamy ciasto i dzielimy je na połowę. Do połowy dodajemy 2 łyżki śmietany, ugniatamy i wykładamy ciastem blaszkę wyłożoną poprzednio papierem do pieczenia (25 x 28 cm).  Drugą połowę wkładamy do zamrażalnika. Na ciasto rozkładamy umyte, obrane i utarte na tartce o dużych oczkach jabłka. Jabłka wyrównujemy i posypujemy równo na całej powierzchni cynamon.  Z białek ubijamy pianę dodając 250 g cukru pudru. Pianę wykładamy na ciasto i pokrywamy ją wiórkami ciasta (trzemy ciasto na tarce, z drugiej części ciasta z zamrażalnika). Pieczemy ok 1 godziny w 180oC Smacznego :)     wydrukuj przepis 