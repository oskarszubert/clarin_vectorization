Nie będę zbytnio się rozpisywać na temat tej zupy ;). To kolejna opcja na jesienne dni, którą lubię przyrządzać. Dla mnie jest przepyszna, znów wracam do smaków z rodzinnego domu. Do zupy ogórkowej, moja Mama zawsze na koniec dodawała podsmażoną cebulkę, moim zdaniem dodaje jej charakteru, bez którego nie jestem w stanie sobie jej wyobrazić ;).  Ps. Na słodkie ostatnio mnie nie ,,ciągnęło" :), ale czuję już powoli zapach pierników w mojej wyobraźni. A co za tym idzie ;), pojawi się ich kilka na tym blogu.   Pozdrawiam Wszystkich cieplutko, Justyna :***﻿ Składniki:  2 l wody (garnek jest na 4 l) udko z kurczaka (może być dowolne mięso z kością) 1/2  l słoik z kiszonymi ogórkami ( ok. 6 ogórków) 3/4 szklanki wody z kiszonych ogórków 500 g obranych ziemniaków 1 marchew 1 korzeń pietruszki 1/4 część selera (ilość zależy od wielkości, mój był dość duży) 2 cebule 1 por (dałam tylko zieloną część) 1 ząbek czosnku 3 liście laurowe 3 ziarna ziela angielskiego 1 gałązka świeżego lubczyku, 3 gałązki natki pietruszki mały pęczek zielonego kopru ok. 1/2 margaryny ok. 3 łyżki masła przyprawy: sól, pieprz opcjonalnie: vegeta, kostka rosołowa (dałam)  Wykonanie: Umyć mięso i zalać zimną wodą 2l. Dodać dwa listki laurowe, ziele angielskie, lubczyk i natkę pietruszki, dodałam kostkę rosołową. Jedną cebulę obrać, przepołowić i opalić na palniku, dodać do wywaru. Ogórki zetrzeć na tarce o grubych oczkach, jak również odlać 3/4 szklanki kiszonej wody z ogórków (przelewam przez drobne sitko, by pozbyć się ew. ,,zanieczyszczeń"). Marchew, pietruszkę, seler, umyć , obrać i zetrzeć na grubych oczkach. Na patelni rozpuścić nie duży kawałek margaryny, dodać warzywa i podsmażyć je na ,,pół miękko", żeby się nie przypalały od  czasu do czasu, dolewam odrobinę wody.  Po ok. kilku minutach dodaję do warzyw, zieloną część pora, przepołowionego na pół i pociętego w pół talarki, jak również pod sam koniec dodaję pokrojone większą kostkę ziemniaki. Całość można delikatnie posolić.  W momencie kiedy mięso z wywaru już jest dość miękkie, wyławiam ziele angielskie, cebulę, zieleninę, liście laurowe. Dodaję na pół miękkie jarzyny i świeży listek laurowy. W garnku po jarzynach, wrzucam starte ogórki i również je delikatnie przesmażam. Następnie dodaje je do wywaru, wlewam wodę odlaną z ogórków, dodaję przepołowiony ząbek czosnku. Na osobnej patelni, z dodatkiem margaryny i masła (masła jest więcej), podsmażam drobno posiekaną w kosteczkę cebulkę, lekko osolić. Uważać, by się nie spiekła po bokach, bo to nada goryczki. Kiedy warzywa są już dostatecznie miękkie, zagęszczam zupę śmietaną i mąką. Mój sposób: do wyższego, ale wąskiego (u mnie plastikowego) naczynia, daję śmietanę, mąkę i odrobinę wody (nie więcej niż 1/4 szklanki). Wszystko dobrze rozcieram za pomocą ręcznej trzepaczki. Przed wlaniem śmietany do zupy dodaję parę łyżek gorącego wywaru, dobrze rozmieszam. Wlewając cały czas mieszam trzepaczką oba składniki w garnku, w ten sposób unikam ewentualnych grudek i ,,rozwarstwienia się" składników. Dodaję cebulkę z patelni i gotuję jeszcze ok. 3 minut. W tym czasie doprawiam do smaku. Wyłączam palnik i dodaję posiekany koperek. Smacznego :-)     ﻿ 