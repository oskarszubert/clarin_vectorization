"Wspaniałe, delikatne pączusie hiszpańskie, dla innych znane jako gniazdka. Nie są to nasze tradycyjne pączki drożdżowe, ale robione z ciasta parzonego. Bardzo ładnie prezentują się na paterze i potrafią zachwycić nie jedno podniebienie. Przepis pochodzi z tej strony klik klik, zdecydowanie polecam !:). Składniki na około 20 sztuk:  200 g mąki 100 g masła 4 jajka 1 szklanka wody szczypta soli kilka kropli esencji waniliowej Ponadto :  olej do smażenia  lukier lub cukier puder do posypania  Lukier:  ½ kubka cukru pudru  ok. 2 łyżki wrzącego mleka  soku z cytryny do smaku  Całość energicznie ze sobą połączyć. Wykonanie: Zagotować wodę z masłem i szczyptą soli. Do gotującej wody, wsypać mąkę i energicznie cały czas mieszać, aż ciasto stanie się gładkie i będzie odstawać od ścianek rondelka. Ostudzić. Następnie wbijać do zimnej masy po jednym jajku i miksować, do połączenia się składników, można dodać esencję waniliową. Rozłożyć na stolnicy papier do pieczenia, delikatnie ołówkiem zaznaczyć przerywaną kreską sobie kwadraty na ok. 10 cm, które można posmarować olejem, ja tego nie robiłam, a ciasto i tak ładnie odchodziło. Na każdy kwadrat, wyciskać szprycą lub rękawem cukierniczym kółko o średnicy ok. 5 – 6 cm z ciasta. Teraz pociąć wzdłuż i w rzesz papier, by każde kółko z ciasta było osobno na swoim kwadracie. Poczym na rozgrzany olej kłaść papierem do góry i smażyć ok. 1 minuty. Papier zacznie fajnie się podnosić i należy go wtedy usunąć. Smażyć pączki z każdej strony po około 4 minuty, na złoty kolor. Jak ostygną polukrować lub posypać cukrem pudrem. Smacznego :) 