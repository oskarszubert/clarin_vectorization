Ciasto jak najbardziej z "klasą" przez duże K :-). Już dawno tak nie delektowałam się smakiem ciasta czekoladowego. Każdy kęs to nowe doznanie, a to za sprawą dość dużej ilości owoców brzoskwini, które wkomponowały się znakomicie. Nawet w pracy przeszła mnie myśl, o chwili, kiedy wrócę do domu, zrobię sobie moją ulubioną kawę cynamonową i ukroję kawałek tego pysznego ciasta. Jednym słowem, ciacho rzuciło na mnie słodki urok ;-). Przepis pochodzi z blogu Przepisy na ciasto i desery (...), dodałam od siebie polewę czekoladową. Koniecznie musicie wypróbować, pozdrawiam Wszystkich bardzo serdecznie :-). Składniki:  24 dag margaryny 1 szklanka cukru 2 szklanki mąki 3 łyżki kakao z wiatrakiem 4 jajka (temperatura pokojowa) 2 łyżeczki proszku do pieczenia 3 łyżki mleka puszka brzoskwiń Polewa czekoladowa:  50 g czekolady mlecznej 2 kostki czekolady gorzkiej 1 łyżka masła  Wszystko dałam do miski żaroodpornej, ułożyłam nad garnkiem z małą ilością wody i rozpuściłam nad parą. Garnek użyłam dość wysoki, gdy woda zaczęła się w nim gotować mocno, wyłączyłam i tak mieszając połączyłam składniki ze sobą. Wykonanie: Brzoskwinie: 3 połówki pokroić w paski, które ułożymy na wierzch ciasta. Resztę brzoskwiń kroimy w średnią kostkę, dać na sitko, by jeszcze je odsączyć z resztek syropu. ﻿Mąkę przesiać z kakao i proszkiem do pieczenia. Margarynę utrzeć mikserem, wsypać porcjami cukier, z miksować. Następnie wbić jajka i utrzeć dobrze mikserem z całością. Dodać porcjami naszą mieszankę:, mąkę, proszek i kakao. Całość zmiksować. Na koniec dać trzy łyżki letniego mleka, również połączyć mikserem z całą resztą. Już na sam koniec wrzucamy pokrojone w kostkę brzoskwinie i mieszamy z ciastem za pomocą łyżki. Tortownicę o średnicy 24 cm, wysmarować dobrze margaryną i wysypać bułką tartą. przełożyć ciasto, na wierzch poukładać kawałki brzoskwiń, pokrojone w paski. Piec w nagrzanym piekarniku do 180 st. na 50 minut, u mnie trwało to 1 godzinę (najlepiej sprawdzić patyczkiem, czy ciasto się upiekło). Już chłodne lub letnie ;), polać polewą czekoladową, wedle uznania :-). Smacznego :-)     wydrukuj przepis﻿ 