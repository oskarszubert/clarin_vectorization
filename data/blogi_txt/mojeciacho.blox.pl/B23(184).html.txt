To nie jest nowy przepis na moim blogu, ciasteczka z tego przepisu publikowałam na samym początku mojego istnienia w sieci ;). Postanowiłam ,,reaktywować" ten przepis, zrobić zdjęcia na nowo i jeszcze raz go przypomnieć. Dlaczego ?, bo są genialne, przepyszne, wspaniałe. Ponieważ moje pierwsze zdjęcia nie oddają ich wizualnie, postanowiłam, że stary wpis usunę.  Uwielbiam je za to, że mogą być przechowywane w suchym miejscu przez miesiąc i z każdym dniem są lepsze, nie tracą na swej jakości. Przepis pochodzi zeszytu mojej mamy, za pierwszym razem opisywałam je na blogu tak cyt. ,,Są to jedne z moich ulubionych ciastek, z przepisu mojej mamy, która wypieka je dwa razy do roku, na Boże Narodzenie i Wielkanoc, zawsze z całej porcji. Wychodzi ich bardzo dużo, ale też szybko znikają ;). Ciasteczka mają smak maślany, są bardzo kruchutkie, najlepiej robić je foremką na jeden kęs… Jak dla mnie, są mega pyszne". Gorąco Wam polecam !:-). Ps. Często robię z połowy porcji. Ciasto można zrobić wcześniej i przechowywać w zamrażalce, wyjąć parę godzin przed pieczeniem. Pozdrawiam Justyna :-)   Składniki:   1 kg maki 1 kg masła ( można zrobić pół na pół z margaryną, chodź wole osobiście maślane) 4 żółtka 2 całe jajka 1 szklanka kwaśnej śmietany  12 lub 18% ( tak jest w przepisie, osobiście daje mniej, tak, by ciasto dobrze się złączyło, ale nie było zbyt rzadkie i klejące)   Ponadto:  białka, które zostały cukier kryształ  Wykonanie: Ja robię, z połowy podanych składników. Na stolnicę wysypać przesianą mąkę, dodać masło, dobrze posiekać, dodać jajka i żółtka, posiekać, dać śmietanę, tak by ciasto ładnie się połączyło, może to być nawet 4 łyżki, ciasto ładnie wyrobić. Można podzielić na pół, spakować do dwóch osobnych woreczków. Jeden woreczek można zamrozić sobie na inną okazję. Drugi woreczek schłodzić w lodówce minimum 1 godzinę, można też zostawić go na całą noc. Następnie ciasto wyjąć na stolnicę, lekko podsypaną mąką. Zaczyna się wałkowanie, należy ciasto dobrze rozwałkować np. na prostokąt, złożyć je na pół i jeszcze raz na pół, ponownie rozwałkować na gładki placek. Czynność taką powtarzać kilkakrotnie. Ciasto rozwałkować na podobną grubość jak na ,,pierogi”. Wycinać ciasteczka, następnie zamaczamy je jedną stroną w białku, potem w cukrze i odkładamy na blaszkę wyłożona papierem do pieczenia. Nie trzeba zostawiać dużych odległości na blaszce, gdyż one prawie nie rosą wrzesz. Piec w rozgrzanym piekarniku na 190 – 200C, ok. 10 minut, gdy tylko zaczną się boki złocić, nabiorą lekko rumianego koloru, są gotowe. Smacznego :-)    wydrukuj przepis 