Napiszę tak ;), ciasto jak ciasto, nie było z tego tytułu ani ,,och” ani ,,ach”. W smaku dobre, zwłaszcza pierwszego dnia. Z dużą ilością jagód, co sprawiło, że dzięki temu ciasto smakowało jak ,,duża jagodzianka” ;). Ktoś spyta ?, zatem co było nie tak … Już odpowiadam :), dla mnie zbyt zbita i zwarta konsystencja ciasta. Być może mój błąd, w przepisie, który, pochodzi z tej strony klik klik, była wskazówka, którą się zasugerowałam cyt.,, Masa ma być dość gęsta, aby owoce się nie zatopiły (…). Warto wtedy dodać łyżkę lub dwie mąki, aby zagęścić ciasto. ” Wydawało mi się, że ciasto faktycznie jest lekko za rzadkie i dodałam dodatkowo trzy łyżki mąki i tu chyba tkwi szkopuł. Uwielbiam ciasta puszyste i zdecydowanie wolę jak owoce opadną, czy są wchłonięte przez ciasto, byle było mięciutkie. Przepis i tak jest dobry, na pewno do niego wrócę, ale już bez tej dodatkowej mąki ;))), więc polecam do wypróbowania !:)    Składniki:   2 szklanki mąki 12,5 dag masła 1 szklanka cukru 4 duże jajka 1 łyżeczka proszku 1 litr jagód   Kruszonka:   80 gram mąki 50 gram masła 50 gram cukru   Wykonanie:  Na samym początku rozpuszczamy masło na ogniu i odstawiamy do wystudzenia. Zagniatamy kruszonkę. Wszystkie składniki razem, w gładką kulę i wkładamy do lodówki. Radzę zrobić z podwójnej porcji na blaszkę o wymiarach ok. 24 cm x 36 cm.  Jajka miksujemy z cukrem, następnie po kolei dodajemy pozostałe składniki, a na samym końcu wystudzone masło. Masa ma być dość gęsta, aby owoce się nie zatopiły. Masa może być zbyt rzadka przy dużych czy podwójnych jajkach. Warto wtedy dodać łyżkę lub dwie mąki, aby zagęścić ciasto.  Ciasto przelewamy do formy (u mnie 24 cm x 36 cm) nasmarowanej i obsypanej bułką bądź wyłożonej papierem do pieczenia. Następnie wysypujemy owoce i kruszymy na sam wierzch spore kawałki kruszonki.  Pieczemy w 175- 180 st. C, około 40-45 min. Smacznego :)    wydrukuj przepis 