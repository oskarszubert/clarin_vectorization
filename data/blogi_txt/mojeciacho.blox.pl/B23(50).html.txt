Nazwałabym raczej to ciasto truskawki zapiekane w cieście, a nie ciasto z truskawkami ;). Wypiek jak najbardziej wspaniały, cudowny, pełen przepysznych owoców w ogromnej ilości, które czuć przy każdym ugryzionym kęsie :))). Przepis pochodzi z stąd, piekła go również Sara. Gorąco polecam i życzę Wszystkim wspaniałego weekendu !:)   Składniki na ciasto:   800 g truskawek 200 g miękkiego masła 200 g cukru pudru 4 jajka 250 g mąki 1 łyżeczka proszku do pieczenia  Składniki na kruszonkę: 150 g mąki 75 g masła 75 g cukru  Przygotować kruszonkę: na małym ogniu na patelni roztopić masło, dodać cukier a po chwili mąkę, wymieszać, ostudzić. Ponadto:  cukier puder do posypania Wykonanie: Piekarnik nagrzać do 180 stopni. Blaszkę o wymiarach 24 x 35 (można piec w tortownicy o średnicy 24 cm), wysmarować tłuszczem i posypać bułką tartą. Ucierać masło z cukrem pudrem na gładką i puszystą masę, przez minimum 8 minut. Nie przerywając ucierania dodawać kolejno po jednym jajku, w około 3 minutowych odstępach czasu. Następnie dodawać po kilka łyżek przesianej mąki z proszkiem do pieczenia i miksować już na mniejszych obrotach miksera i krócej, do połączenia się składników. Ciasto przełożyć do formy, na wierzchu rozłożyć truskawki, ja przekrajałam je na pół i przekrojoną stroną układałam do góry, by sok mógł lepiej wyparowywać, a nie spływać do ciasta. Posypać kruszonką i wstawić do nagrzanego piekarnika. Piec przez 60 - 70 minut. Po ostudzeniu posypać cukrem pudrem. Smacznego : )     wydrukuj przepis 