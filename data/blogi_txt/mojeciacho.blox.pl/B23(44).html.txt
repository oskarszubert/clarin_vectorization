Przepis ten sam klik klik, który już opublikowałam nie dawno na blogu. Tym razem z dżemem porzeczkowym, który zapomniałam dać w pierwszej wersji :). Tak jak wcześniej pisałam na jego temat, ciasto jest pyszne, dodatek dżemu dodaje mu jeszcze lepszych walorów smakowych, które pasują tu idealnie. Piekłam go ponownie i postanowiłam zrobić parę zdjęć dla Was w tym oryginalnym wydaniu, jak podaje jego autorka z blogu mojepyszności. Dodam, że ciasto musi być przechowywane w chłodnym miejscu, najlepiej w lodówce, kroi się go dobrze za pomocą ostrego noża i schłodzone, to taki jego mały minus ;). Moim zdaniem, nie ma to większego znaczenia, doceniając jego wspaniały smak, pozdrawiam :).   Na biszkopt:   7 jajek   ¾ szklanki cukru   1 szklanka mąki   2 łyżki kakao   2 łyżeczki proszku do pieczenia   Krem:   3 budynie czekoladowe ( bez cukru)   5 łyżek cukru   600 ml mleka 250 g masła   Polewa:   300 g rodzynek   1 szklanka wódki (spokojnie wystarczy więcej niż 1/2 szklanki)   1 czekolada gorzka   1 czekolada mleczna   ½ kostki masła (dałam większą połowę masła)   ﻿Ponadto:   Dżem z czarnej porzeczki Wykonanie: Rodzynki włożyć do słoika, zalać wódką, zakręcić słoik i zostawić na 24 godziny. Biszkopt: Białka ubić z cukrem na bardzo sztywną pianę. Dodać żółtka i jeszcze ubijać. Następnie dodać przesianą mąkę, kakao i proszek do pieczenia. Delikatnie wymieszać. Wylać do formy (wyłożonej papierem do pieczenia) o wymiarach ok. 23 x 38 cm. Włożyć do nagrzanego piekarnika i piec około 30 minut w temperaturze 170 °C. do tzw. suchego patyczka. Krem: Ugotować budynie z 5 łyżkami cukru, na mleku. Masło utrzeć na puszystą masę. Ucierając dodawać porcjami zimny budyń. Polewa:  W rondelku roztopić masło, dodać kostki czekolady i mieszać aż czekolada się rozpuści. Roztopioną czekoladę lekko ochłodzić, dodać do niej odcedzone rodzynki (nie dawać rodzynek do gorącej czekolady). Pozostałym alkoholem można nasączyć biszkopt, lub dać trochę do kremu. Składanie ciasta: Ostudzony biszkopt przekroić wzdłuż. Nasączyć lekko alkoholem. Jeden płat ciasta posmarować połową kremu. Na krem nałożyć dżem i przykryć drugim płatem ciasta. Na wierzchu rozsmarować drugą połowę kremu i zalać ostudzoną polewą. Smacznego :-) ﻿  wydrukuj przepis 