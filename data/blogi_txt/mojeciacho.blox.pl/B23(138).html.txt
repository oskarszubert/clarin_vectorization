Dziś prezentuję przepyszny przepis na bardzo ciekawe muffiny od Sary, który cytuję. Pierwszy raz, gdy je zobaczyłam na blogu, zachwyciły mnie swoim ciekawym nadzieniem i wyglądem. Mój ,,instynkt kulinarny” mnie nie zawiódł ;))), podpowiadał mi, że one muszą smakować rewelacyjnie. Zdecydowanie tak jest; mięciutkie w środku, pełne czekoladowego smaku, w którym zatopione jest malinowe ptasi mleczko. Mają wspaniałą gamę smaków, które się ze sobą świetnie przeplatają :). Dodam skromnie ;), że u nas te Muffinki znikły błyskawicznie :). Gorąco Wam polecam !:)   Składniki na 12 muffinek:  1 szklanka mąki 1/4 szklanki cukru pół łyżeczki proszku do pieczenia szczypta soli 1 duże jajko 1/4 szklanki oleju 1/2 szklanki mleka 2 łyżeczki kakao (dałam 2 łyżki)  Ponadto:  ptasie mleczko o smaku malinowym  ptasie mleczko - tyle ile macie foremek z muffinkami to połowa ptasiego mleczka - do każdej babeczki po połówce + 2 do dekoracji na małe kawałki. Wykonanie: W jednej misce zmieszać mąkę, proszek do pieczenia, kakao sodę i sól. W drugiej - cukier, jajko, olej i mleko i dokładnie wymieszać, aż do rozpuszczenia się większości cukru. Następnie przelać zawartość do miski z mąką i wymieszać drewnianą łyżką. Masę przekładać do foremki na muffiny, napełniając każdą dziurkę do 1/3 wysokości. Poprzekrawać prostokąciki ptasiego mleczka na pół i każdy taki kawałek włożyć w już trochę wypełnione muffinkowe papilotki. Następnie dopełnić wszystkie już do 2/3 wysokości pozostałym ciastem. Piec 30 minut w 190 st. C Upieczone muffinki wyjąć z piekarnika i dobrze przestudzić i powtykać w każdą powstałą dziurkę po kawałku ptasiego mleczka. Smacznego : ) wydrukuj przepis 