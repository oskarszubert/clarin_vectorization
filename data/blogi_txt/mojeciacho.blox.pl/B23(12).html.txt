Sernik jest wyśmienity w swoim smaku i konsystencji, a jego główną zaletą jest to, że robi się go naprawdę błyskawicznie mi zajęło 30 minut. Herbatniki fajnie stapiają się z masą serową, co bardzo mi się spodobało. W trakcie degustacji ciasta moje serce podbiło właśnie ta lekkość i delikatność. Przepis znalazłam na tej stronie klik klik z moimi małymi zmianami. Gorąco Wszystkim polecam i życzę więcej słońca sobie i Wam !:-). Składniki:  1 kg białego sera, zmielonego 4 jajka 1 szklanka cukru 1 cukier waniliowy 1 kostka masła 1 budyń śmietankowy (dałam dwa po 40 g) 1/2 szklanki mleka 2 paczki herbatników (po 250g każda) ew. bakalie  Ponadto:  2 czekolady (jedna mleczna, jedna gorzka) 100 ml mleka  Do rondelka nad parą wlałam mleko, pokruszyłam czekoladę i na małym ogniu mieszałam do połączenia się obu składników, w razie dość gęstej masy dolewałam mleka. Wykonanie: Blaszkę o wymiarach 25 x 36 wyłożyć papierem do pieczenia, na dno rozłożyć pierwszą warstwę herbatników, tak by ładnie pokryły dno blaszki. Do rondelka włożyć masło, wsypać cukier i ładnie oba składniki rozpuścić, następnie wyłączyć palnik. Ser zmieszać z jajkami za pomocą miksera. Mleko wymieszać z budyniami. Do rondelka z masłem i cukrami wlać mleko i dodać ser wszystko razem dobrze zamieszać. Ponownie załączyć palnik i zagotować na małym ogniu ok. 15 minut. Pamiętajmy by cały czas mieszać !:-). Gorącą serową masę dzielimy sobie na pół w "naszej wyobraźni" ;), wlewamy na herbatniki jedną część masy. Układamy kolejną warstwę herbatników, następnie wlewamy drugą część masy, układamy trzecią warstwę herbatników. Jak ciasto ostygnie polewamy polewą czekoladową (użyłam roztopionej czekolady z mlekiem). Ciasto trzymamy w lodówce najlepiej całą noc, zanim zaczniemy kroić, później również przechowujemy chłodnym miejscu. Smacznego :-)    wydrukuj przepis 