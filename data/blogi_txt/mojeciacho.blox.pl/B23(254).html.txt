Fajny przepis na torcik o niepowtarzalnym mocno kakaowo – orzechowym smaku. Czy mi przypomina czekoladki ferrero (…) nie do końca ;). Tak jak wspomniałam ma dość mocno orzechowy smak, następnym razem nie dam już  wafelków o smaku orzechowym, tylko kakaowym !. Nie wszystkim moim domownikom przypadł on do smaku, mi osobiście smakował :). Przepis zobaczyłam na blogu Izy, a autorkę przepisu znajdziecie tu klik klik. Polecam do wypróbowania !:).         Składniki na ciasto:  5 jajek 6 łyżek cukru 200 g mielonych orzechów laskowych 2 łyżki kakao 2 łyżki mąki pszennej 2 płaska łyżeczki proszku do pieczenia  Jajka ubijamy z cukrem na puszystą masę. Dodajemy pozostałe składniki i delikatnie mieszamy. Masę wylewamy na blachę wyłożoną papierem do pieczenia (u mnie tortownica 22cm) i wstawiamy do piekarnika nagrzanego do 180 stopni. Pieczemy ok. 30-35 minut- do suchego patyczka. Składniki na masę:  1 kostka masła 2 czekolady gorzkie 5 kopiastych łyżek nutelli 4 wafelki orzechowe „Góralki” Czekoladę rozpuszczamy na parze, studzimy i miksujemy z masłem oraz nutellą. Dodajemy pokrojone na małe kawałki wafelki. Połowę masy wykładamy na jeden orzechowy blat, przykrywamy drugim ciastem i wykładamy resztę masy. Dobrze jest trzymać go w lodówce, wyjąć parę minut przed krojeniem. Smacznego :) wydrukuj przepis 