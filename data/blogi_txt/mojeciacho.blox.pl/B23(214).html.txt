"Wspaniały serniczek na zimno z przepisu mojej kuzynki Magdy :), lekko przeze mnie zmodyfikowany ;). Przepis okazał się dla mnie bardzo ciekawy, ponieważ ser do ciasta robi się samemu, w dość szybki sposób. Do tego masa wychodzi bardzo kremowa. O całości mogłabym napisać poemat ;), ale oszczędzę sobie i Wam czasu i napiszę krótko, ten sernik jest rewelacyjny :))). Polecam !:) Składniki na spód:  220 g herbatników maślanych 110 g roztopionego ciepłego masła  Herbatniki maślane rozgnieść blenderem na proszek, wlać roztopione masło i jeszcze raz połączyć całość blenderem. Blaszkę o średnicy 26 cm, wykładamy spód papierem do pieczenia. Na dno blaszki, przełożyć masę z herbatników, powierzchnię wyrównać i całość włożyć do lodówki na ok. 30 minut. Składniki na masę serową:  1 litr mleka 1 duża kwaśna śmietana 18 % ½ szklanki cukru pudru (lub więcej wedle uznania) 1 masło lub margaryna 5 jaj sok z jednej cytryny Ponadto:  2 galaretki truskawkowe (ugotować na 3 szklankach wody) 400 g borówek amerykańskich  Wykonanie: Całe jajka roztrzepać ze śmietaną, za pomocą np. widelca, całość przelać do gotującego mleka. Podgrzewać na wolnym ogniu, aż do otrzymania sera (mi zajmuje to ok. 25 minut). Przelać na sito i całkowicie ostudzić. Masło ucierać z cukrem na biały puch, dodawać po łyżce zimnego sera, można dodać sok z całej cytryny, na koniec całość potraktować blenderem, do uzyskania kremowej konsystencji. Na spód herbatnikowy wyłożyć masę serową, ułożyć owoce, włożyć do lodówki na ok. 15 minut, na koniec wlać na owoce tężejącą galaretkę. Smacznego :) 