Dziś trochę nietypowy wpis, bo nic na słodko ;). Chciałam się z Wami podzielić sposobem na ładny, naturalny zapach w domu, bez użycia świec. Oczywiście nie jest to nic odkrywczego :).  Już od dłuższego czasu stosuję zasadę, nie wyrzucania skórek po cytrusach, a szczególnie pomarańczy i mandarynek. Wykorzystuję je do nadania ładnego zapachu w moim domu. Sama komponuję sobie intensywność poszczególnych składników, w zależności od potrzeb, dodaję cynamon, goździki lub przyprawę do piernika. Zalewam wodą i zagotowuję, następnie zmniejszam gaz i już na małym ogniu pozwalam, by wraz z parą unosił się zapach. Należy uważać by woda szybko nie wyparowała z garnka, bo dojdzie do przypalenia ;), sprawdzać ilość wody i w razie potrzeby dolać. Dla mnie zapach cytrusów w moim domu, to świetna aromaterapia, gdzie do pełni szczęścia dodaję sobie kawałek dobrego ciasta z łykiem pysznej kawy czy herbaty. A kiedy czytam książkę, lubię otulić się ciepłym kocem, wtedy czas upływa mi naprawdę "bajkowo" :). Chociaż ta chwila relaksu u mnie, nigdy nie trwa zbyt długo, jak się ma synów pełnych energii ;).  Pozdrawiam serdecznie :-). 