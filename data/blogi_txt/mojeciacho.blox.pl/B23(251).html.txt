Ciasto całkiem dobre :), nie napiszę, że wyśmienite ..., bo jestem chyba tradycjonalistką i szukałam w nim smaku pysznej domowej szarlotki ;),a przecież jest to tarta a nie szarlotka :)). Za to świetnie komponowała się z bitą śmietaną ;)!. Przepis jest przeze mnie zmodyfikowany i pochodzi z tej strony. Składniki na ciasto:  25 dag mąki 14 dag masła 1 łyżka cukru pudru ½ szklanki zimnej wody (dałam troszkę mniej) szczypta soli Składniki na farsz jabłkowy:  8 jabłek (u mnie 4 duże) ½ szklanka mleka 2 łyżki cukru 1 łyżka budyniu waniliowego z cukrem 1 żółtko ½ łyżeczki cynamonu ½ cytryny  Ponadto:  1 łyżeczka masła do formy forma do tarty (u mnie średnica 28 cm) Wykonanie:  Mąkę posiekać na stolnicy z miękkim masłem, cukrem pudrem, szczyptą soli. Dodawać powoli wodę i zagnieść ciasto, uformować w kulę, włożyć do woreczka i wstawić do lodówki minimum na 1 godzinę.  Formę na tartę wysmarować masłem. Ciasto wyjąć z lodówki, rozłożyć w blaszce, dobrze dociskając palcami, brzegi można docisnąć widelcem. Następnie ponakłuwać je i wstawić do lodówki. Teraz zabrać się do obrania jabłek, pokroić na cztery cząstki i zetrzeć je na cieniutkie plasterki na tarce (domowej szatkownicy). Polać sokiem z cytryny. Jabłka można pokroić w grubsze plasterki i układać je koliście na cieście. Wykonanie farszu jabłkowego: do miski dać mleko, cukier, żółtko, cynamon, budyń, wszystko razem zmiksować. Jabłka wyłożyć na ciasto i zalać je przygotowaną masą żółtkowo – budyniową. Wstawić do nagrzanego piekarnika na 180 – 190 st. C, piec ok. 1 godziny, do momentu jak jabłka i ciasto się ze złocą. Ja wcześniej podpiekłam jeszcze spód ok. 15 minut. Smacznego :) 