Czy już po śniadanku ? ;). Dziś trochę tak dla zabawy sfotografowałam swoje ;). Będąc w ciąży cierpię na ,,małą" bezsenność, wstaję bardzo wcześnie ok. godziny czwartej, piątej nad ranem. Wypijam wtedy szklankę wody przegotowanej z sokiem z cytryny i miodem. O godzinie ok. siódmej robię sobie kawkę zbożową ;( (ograniczam kofeinę w tym stanie ) z błonnikiem i mlekiem. Takie typowe śniadanie jadam zazwyczaj o godzinie ósmej. Dziś naszła mnie ochota na zieloną sałatę z której przygotowałam sałatkę, moim zdaniem bardzo smaczna. Do tego dołożyłam sobie podpieczone bagietki na oliwie z oliwek. Jak również pojawiły się ugotowane parówki (pewnie wiele z was uzna :), że nie jest to zbyt zdrowe mięso). Dodam, że uwielbiam oliwę z oliwek i duża butelka starcza mi na dość krótko ;). Pozdrawiam serdecznie Justyna :-).    Składniki na sałatkę:  1/2 zielonej sałaty 1 pomidor 1 mała cebulka 1 ząbek czosnku mały pęczek tymianku (kilka gałązek) ok. 3 łyżek oliwy z oliwek sól, pieprz 1 łyżeczka octu balsamicznego (użyłam kremu na bazie octu balsamicznego)  Sałatę umyć i porwać na małe kawałki. Z pomidora obrałam skórkę połowę dodałam do sałaty (druga część poszła do dressingu), tak samo cebula, połowę pokroiłam w drobną kostkę i dodałam do sałaty. Dressing: Do wąskiego naczynia (nie szerokiego, u mnie specjalny pojemnik), wrzucić połowę pokrojonej cebuli, połowę pomidora, jeden ząbek czosnku, mały pęczek tymianku, kilka łyżek oliwy z oliwek np. 3 łyżki (wedle uznania), ocet balsamiczny, pieprz i sól. Wszystko razem zblenderować, by powstał nam sos. Polać sałatę i wymieszać. Ponadto do śniadania dodałam:  dwie parówki przekrojone na pół (ugotowane) parę kawałków bułeczki podłużnej, przekrojonej na małe krążki i podsmażonej na patelni posmarowanej oliwą z oliwek, z każdej ze stron  Do dekoracji użyłam keczupu i kremu na bazie octu balsamicznego.   Smacznego :-) 