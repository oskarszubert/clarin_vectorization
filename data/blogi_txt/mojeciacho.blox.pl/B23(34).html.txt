Mocno kakaowe, wilgotne, puszyste …. na deszczowe dni do ciepłej rumowej herbatki ;), pasuje jak ,,ulał”, więc żadne przeziębienie nie wchodzi w grę :))). Do datek rumu do ciasta, daje fajny posmak, a mleko sprawia, że jest wilgotne … pełne puszystości. Pierwszy ,,gryz” czuję jak pęka czekoladowa polewa, drugi ,,gryz” moje zęby wtapiają się przepysznie puszyste ciasto, w takiej chwili deszcz za oknem, wywołuje uśmiech na mojej twarzy :). Gorąco Wam polecam !:).    Składniki:  3 jajka 1 szklanka cukru 16 g cukru waniliowego ½ kostki margaryny 3 łyżki kakao olejek rumowy - kilka kropli 3 łyżki dżemu np. truskawkowy 1 szklanka letniego mleka 2 ½ szklanki mąki 1 łyżeczka proszku do pieczenia 1 czubata łyżeczka sody szczypta soli  Polewa:  ½ kostki margaryny 1 szklanka drobnego cukry 3 łyżki gotowanej wody 3 łyżki kakao  Wszystkie składniki rozpuścić ze sobą w rondelku. Polać jeszcze ciepłe, ale nie gorące ! ciasto. Wykonanie: Białka ubić ze szczyptą soli. Mąkę mieszamy z proszkiem do pieczenia i sodą. Następnie przesiewamy całość przez sito. Żółtka i oba cukry utrzeć na biały puch, dodać pokrojoną w małe kawałki margarynę, utrzeć na jednolitą masę. Następnie dodajemy dżem, ucieramy, kakao i olejek, ucieramy, wlewamy powoli mleko, małymi porcjami, ucieramy aż wszystkie składniki się połączą. Pod koniec dodajemy mąkę również małymi porcjami, ucieramy z całością. Na końcu dodajemy ubite białka, delikatnie łączymy za pomocą łyżki. Tortownicę o średnicy ok. 26 cm, smarujemy tłuszczem, na dno dać papier do pieczenia, boki posypać bułką tartą. Wlać ciasto, wyrównać, raz lub dwa uderzyć blaszką o stół by odgazować ciasto. Piec w nagrzanym piekarniku na 180 st. C, ok. 50 minut, najlepiej przed wyjęciem sprawdzić patyczkiem, czy ciasto się upiekło. Pozostawić w blaszce ok. 15 minut, następnie wyjąć, jak lekko ostygnie polać polewą. Smacznego :)    wydrukuj przepis 