Muffiny są z dodatkiem marcepanu, który pochodził nadziewanej nim czekolady, dlatego nie są zbyt słodkie :). Dodatek kandyzowanej skórki pomarańczowej cudownie ożywiał ich smak. Polecam do popołudniowej kawki ;). Pozdrawiam :***   Składniki na ok. 18 sztuk:  2 szklanki mąki 3/4 szklanki cukru pudru 1 szklanka mleka zagęszczonego niesłodzonego 3 łyżki kakao 2 jajka ekstrakt z wanilii (mały kieliszek) 2 łyżeczki sody 1 czekolada nadziewana marcepanem (u mnie 18 kostek) 3 łyżki kandyzowanej skórki pomarańczowej  Dekoracja (wedle uznania):  u mnie serek mascarpone z masłem i kakao mogą być polane polewą czekoladową lub posypane cukrem pudrem  Wykonanie: Czekoladę kroimy drobno (z każdej kostki robiłam cztery części).Osobno mieszamy suche składniki: mąka, soda, cukier puder, kakao.Osobno mokre składniki: do miski wbijamy całe jajka, dodajemy mleko, ekstrakt z wanilii, wszystko miksujemy, do momentu połączenia się w jedną gładką całość.Następny etap, to do mokrych składników, dosypujemy stopniowo naszą suchą mieszankę i miksujemy, by wszystko ładnie się połączyło ;). Jeśli masa wyda nam się za gęsta to dolać jeszcze odrobinę mleka.Na koniec wsypać czekoladę i skórkę pomarańczową, delikatnie wymieszać z całością.Ciasto nakładać do papilotek na muffiny, robię to za pomocą ,,gałki" do lodów.Piec na 180 st., ok. 30 minut, do suchego patyczka. Smacznego :)﻿ 