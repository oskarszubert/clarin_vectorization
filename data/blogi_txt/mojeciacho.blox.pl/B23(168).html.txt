Większość blogerek tej jesieni robiła czekośliwkę do swojej spiżarni, dla niewtajemniczonych jest to nic innego jak śliwkowa nutella, czyli inaczej powidła śliwkowe z dodatkiem kakao, ewentualnie z czekoladą. Postanowiłam wykorzystać ją do pierniczków, wyszły mi bardzo dobre i kruche w smaku. Po jednym dniu już zaczynają mięknąć, aczkolwiek nie wiem jakie są w kolejnych dniach, bo znikły w Naszym domu błyskawicznie w brzuszkach moich małych pociech i tego dużego też ;). Gorąco polecam !:)   Składniki:  1/3 kostki masła 2 ½ szklanki mąki ½ szklanki cukru ½ szklanki mleka 1 łyżka miodu 1 łyżka czekośliwki lub powideł  ½ łyżeczki sody ½ łyżeczki proszku do pieczenia 1 łyżka przyprawy do piernika   Wykonanie: W rondelku należy roztopić masło, dodać cukier, cały czas mieszając na małym ogniu doprowadzić cukier do skarmelizowania. Uważać by nie przypalić karmelu, bo będzie bardzo gorzki! Nie zdejmować garnka z ognia dodawać stopniowo mleko, uważać bo może pryskać !. Pogotować chwilkę, aż wszystko się ze sobą połączy. Wyłączyć ogień i dodać miód i czekośliwkę, wymieszać bardzo dokładnie do połączenia się składników, całość ostudzić. Do chłodnej masy dodać mąkę i zagnieść ciasto w razie potrzeby dodać jeszcze odrobinę mąki. Rozwałkować na ok. 7 – 10 mm. Wycinać kształty ulubionymi foremkami. Układać na blasze wysmarowanej masłem i piec ok. 10 – 15 minut w 180 st. C. Po wystudzeniu można udekorować lukrem lub wedle uznania. Smacznego :) 