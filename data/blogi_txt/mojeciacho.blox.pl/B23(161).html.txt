Już niedługo tłusty czwartek, zatem czas na pyszne pączusie, są bardzo delikatne i puszyste takie jak lubię. A 11 lutego postanowiłam upiec moje ulubione oponki serowe są równie wyśmienite….   Składniki:  6 żółtek 1 jajko 10 dag drożdży 2 szklanki mleka ½ szklanki cukru ½ szklanki oleju 5 szklanek maki pszennej 1 szklanka mąki krupczatki kieliszek spirytusu szczypta soli sok i skórka z cytryny opcjonalnie do smaku  Ponadto:  olej do smażenia konfitura cukier puder do posypania lub lukier do polania  Wykonanie: Na początek radzę zrobić rozczyn, tradycyjnie: ( drożdże + 1 łyżka cukru + ½ szklanki letniego mleka + mąkę, tyle dać by rozczyn miał konsystencję gęstej śmietany) odstawić na jakieś 15 minut. Następnie żółtka, jajko, cukier i wyrośnięte już drożdże zmiksować mikserem. Dodać pozostałe letnie mleko, sól, spirytus, ewentualnie sok i skórkę z cytryny, następnie mąkę, a na końcu dać olej, ciasto dobrze wyrobić. Uformować kulę i pozostawić na ok. 30 minut. Po tym czasie z ciasta wykrawać dość grube kółka, ułożyć na stolnicy, przykryć serwetką i jeszcze raz dać mu wyrosnąć. Smażyć w temp. 175 C, w głębokim oleju. Uwaga zbyt niska temperatura oleju powoduje, że pączki będą wpijały tłuszcz, a zbyt wysoka to zaczną się szybko przypalać a środek może okazać się surowy. Osobiście pomagam sobie termometrem cukierniczym. Podczas smażenia po wrzuceniu ciasta do oleju przykrywam garnek pokrywką, ale tylko na początku. Po obróceniu już nie, w ten sposób pączek nabiera charakterystycznej jasnej obwódki. Nadziewam pączek po usmażeniu, szprycą do dekoracji ciast, która ma w zestawie dość długą końcówkę. Smacznego :) 