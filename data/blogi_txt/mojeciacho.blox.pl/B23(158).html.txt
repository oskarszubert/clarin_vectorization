Wspaniałe bułeczki z przepisu Sary, w smaku przypominają pszenne bułki z aromatem ziół, są wyśmienite do szyneczki czy żółtego sera. Nocne bułeczki to również fajny sposób na pyszne niedzielne śniadanie. Ciasto zarabia się wieczorem, wstawia się do lodówki, gdzie przez całą noc bardzo wyrasta, rano wystarczy je wyjąć, ocieplić i wykonać bułeczki … et voilà !:))). Gorąco polecam !:)         Składniki na ok. 12 dużych bułeczek:    3 szklanki mąki pszennej  1 łyżka mąki ziemniaczanej 1 łyżka cukru 40 g drożdży ½ szklanki wody ½ szklanki mleka 1 łyżeczka soli 1/3 szklanki oleju słonecznikowego albo oliwy 5 łyżeczek ziół prowansaldzkich  Wykonanie: Wieczorem:Mąkę przesiej do miski. Drożdże rozkrusz i zasyp cukrem w filiżance. Poczekaj, aż się rozpuszczą (można im pomóc delikatnie mieszając łyżką lub trzepaczką). Do mąki dodaj łyżeczkę soli, zioła, dolej mleko, wodę, olej i rozpuszczone drożdże. Wszystko wymieszaj łyżką, aż składniki się połączą. Ciasto wyłóż na blat posypany mąką i wygniataj ciasto przez 5 minut (jeśli klei się do rąk, podsyp mąką). Następnie przykryj miską i zostaw na następne 5 minut. Wyrabiaj jeszcze 3 minuty. Kulkę ciasta włóż do lekko naoliwionej miski, przykryj i wstawi do lodówki na całą noc. Powinno dużo urosnąć. Rano:Ciasto wyłóż na blat i podziel na 12 części. Uformuj bułeczki takich kształtach, jakie ci się podobają. Można je  zrobić tak: ciasto podzielić na 12 równych kuleczek, następnie każdą z nich uformowałam w wałek (na ok. 25 cm). Każdy wałek zawinąć w słupek, jeden koniec wystający z górą zawinąć pod spód, a wystający z dołu zawinęłam na górę. Następnie ułóż bułki na blasze, wyłożonej papierem do pieczenia, przykryj i zostaw do wyrośnięcia na ok. 20 minut. W tym czasie nagrzej piekarnik do 220 stopni. Bułeczki posmaruj roztrzepanym jajkiem z odrobiną mleka i posyp, czym lubisz: makiem, sezamem, czarnuszką, słonecznikiem czy kminkiem. Gdy wyrosną włóż je do piekarnika na 20 -25 minut. Na ostatnie 5 minut nastaw termoobieg, będą ładnie zrumienione. Smacznego :)     wydrukuj przepis 