Deser pewnie znany dla większości z Was, prosty i nie skomplikowany, a co najważniejsze robi się go ekspresowo !:). Żałuję, że nie wpadłam sama na ten pomysł wcześniej …, takim deserem truskawkowym, jak ten zostałam poczęstowana, przez moją kuzynkę Kasię :).  Dziś przedstawiam Wam już moją trzecią odsłonę tego deserku, dwie pierwsze zostały zjedzone w tak ekspresowym tempie, że nie zdążyłam zrobić zdjęcia ;))). Mój syn jest oczarowany jego smakiem i gdy deser się już kończy, dostaję pytanie, kiedy znów go zrobię :))). W smaku ciacho jest rewelacyjne, czuć głównie truskawki, które są przełamane przepysznymi i mięciutkimi biszkoptami, osłodzone galaretką,. Gorąco Wam polecam !:).     Składniki:  1 op. okrągłych biszkoptów 1 kg słodkich truskawek 3 galaretki truskawkowe 3 ½ szklanki wody  Wykonanie: Galaretki rozpuścić w 3 i pół szklankach gorącej wody. Odstawić by całość ostygło i zaczęło tężeć. Spód blaszki o średnicy ok. 24 cm, wyłożyć folią aluminiową. Na dno poukładać okrągłe biszkopty, układam je w dwóch warstwach. Truskawki umyć, obrać z szypułek, przekroić na pół. Wyłożyć na poukładane biszkopty. Następnie zalać już tężejącą galaretką. Deser włożyć do lodówki na minimum 2 godziny. Smacznego :)    wydrukuj przepis 