Pyszne …, dość kruche ciasteczka o smaku orzeszków arachidowych. Zostały upieczone z myślą o moim starszym synku, by go przekonać do orzechów…, niestety pierniczki górą ;).  Za to Męża nie musiałam do nich przekonywać, ciasteczka znikły błyskawicznie, oczywiście z moją pomocą !:)). Inspirację do tego przepisu zaczerpnęłam z blogu Domowesmaczki.   Składniki:  ½ szklanki cukru (można pół na pół z brązowym) 120 g masła lub margaryny 115 g orzechów arachidowych (które następnie zmieliłam) 1 jajko 1 mały cukier waniliowy 1 szklanka mąki pszennej ½ łyżeczki sody oczyszczonej szczypta soli  Wykonanie: W pierwszej kolejności odważyć orzeszki i zmielić je w blenderze lub maszynce do mielenia kawy na gładką masę. Cukier (dałam jedynie ½ szklanki, a ciastka są bardzo słodkie), jako, margarynę zmiksować na biały krem, dodać zmielone orzeszki, miksować. Następnie stopniowo wsypywać mąkę wymieszaną z sodą i szczyptą soli, zmiksować. Przyznam się, że wszystkie składniki w takiej kolejności dałam do robota, który zrobił to za mnie ;), więc poszło szybko i sprawnie. Blaszkę z kuchenki wysmarować tłuszczem i wyłożyć papierem do pieczenia. Z ciastek formować kulki mniejsze od orzecha włoskiego, układać w małych odległościach, gdyż ciastka się rozleją i odrobinę urosną. Piec w piekarniku nagrzanym do 190 – 200 st. C, ok. 10 minut (u mnie 7 minut). Po upieczeniu przez chwilkę są bardzo miękkie, więc zanim się je zdejmie się z blaszki dać im 1 minutę na odparowanie :)). Smacznego :) 