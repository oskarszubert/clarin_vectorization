Przepyszna babka z przepisu mojej mamy. Dodam, że pieczona była na dzień matki ..., chodź nie było mi dane jej zjeść z moją mamą, bo dzielą nas setki kilometrów, to upieczona była właśnie z myślą o niej :).  Ciasto jest puszyste, lekko wilgotne, nie za słodkie, takie jak lubię najbardziej ;). Bardzo polecam ten przepis :)!.   Składniki:  6 jaj 30 dag cukru (dałam kopistą szklankę) 18 dag margaryny 20 dag mąki pszennej 5 dag mąki ziemniaczanej 2 łyżeczki proszku do pieczenia parę kropli ulubionego aromatu  Ponadto:  gotowa polewa czekoladowa ew. cukier puder do posypania  Wykonanie: Jajka ubić z cukrem na puszysty krem, dodać stopniowo rozpuszczoną i ochłodzoną margarynę, dalej miksować. Powoli wsypać małymi porcjami obie mąki z proszkiem do pieczenia, całość wymieszać teraz delikatne mikserem. Przelać do formy wysmarowanej tłuszczem i wysypanej bułką tartą. Piec w 190 st. C, około 45 minut (do suchego patyczka). Po upieczeniu pozostawić chwilkę w blaszce by lekko odparowała, następnie wyjąć i dalej studzić na kratce. Już ostudzoną babkę polać polewą czekoladową. Smacznego:) 