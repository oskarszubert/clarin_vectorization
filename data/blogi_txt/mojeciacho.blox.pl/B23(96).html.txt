Kolejny pomysł jaki mi chodził po głowie ;), ktoś by napisał herbata jak herbata, czym tu się zachwycać :-). A dla mnie nie taka zwyczajna, bo włożyłam w nią trochę ,,serca" ;-) i przyznam, że smakowała wybornie. Dało się wyczuć aromat gruszkowy, oraz delikatną nutę imbiru. Polecam na jesienne dni, pozdrawiam :-).   Składniki:  1 gruszka 1 saszetka ulubionej czarnej herbaty 2 łyżeczki brązowego cukru ok. 450 ml  gorącej wody biały cukier (do obtaczania plasterków gruszek) szczypta imbiru  Wykonanie: Gruszkę dokładnie umyć, pociąć na plastry (grubość dowolna), mi wyszło cztery. Obtoczyć w białym cukrze z każdej strony i delikatnie podpiec na patelni teflonowej, z każdej ze stron. Następnie przełożyć do dzbanuszka, dodać szczyptę imbiru, zalać wrzącą wodą, dodać saszetkę czarnej herbaty, posłodzić brązowym cukrem, przykryć na ok. 5 minut. Smacznego :-) 