Nie wyobrażam sobie teraz Bożego Narodzenia, bez tego ciasta. Każdy z Nas ma swoje ulubione smaki. U mnie na pewno musi być dobry piernik, pierniczki, makowiec (…) i ulubione cukierki truflowe !. A teraz śmiało mogę napisać, że wreszcie udało mi się upiec najlepsze ciasto truflowe jakie jadłam i wpisuje go do mojego menu bożonarodzeniowego :). Bardzo polecam do wypróbowania !:). Przepis jest dla mnie idealny !!! :). Składniki:  6 jajek ½ szklanki brązowego cukru 300 g gorzkiej czekolady 100 g mlecznej czekolady 250 g śmietanki kremówki (dałam 30 %) 1/3 szklanki rumu  Ponadto:  polewa czekoladowa skórka pomarańczowa  Wykonanie: Czekoladę rozpuścić w kąpieli wodnej. Śmietankę wymieszać razem z rumem. Jajka ubić mikserem z cukrem, przez minimum 5 minut, aż do uzyskania puszystości. Powoli dodawać ciepłą czekoladę, cały czas miksując, na zmianę wlewać śmietankę z rumem. Tortownicę o średnicy 22 cm, wyłożyć zewnątrz i wewnątrz folią aluminiową, ciasto wlać do blaszki. Tortownicę umieścić większym naczyniu, do którego wlać wrzącą wodę do połowy tortownicy. Piec w 180 st. C ok. 35 minut, następnie przykryć folią aluminiową i piec kolejne 30 minut. Nie sprawdzać patyczkiem !. Po upieczeniu ciasto truflowe lekko opadnie, jak już będzie chłodne, wkładamy do lodówki na całą noc. Dopiero po tym czasie, trufla nadaje się do krojenia. Zanim damy do lodówki, ciasto polewamy polewą czekoladową i posypujemy skondensowaną skórką pomarańczową, sypałam dość grubo, cudowne połączenie ;). Smacznego :) 