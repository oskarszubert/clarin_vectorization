Najlepszy tort czekoladowy, jaki kiedykolwiek jadłam w swoim życiu :). Już nie mogę się doczekać chwili, kiedy ponownie go upiekę :). Jeśli mi nie wierzycie ?;), to radzę się przekonać jak najszybciej, o jego niepowtarzalnym smaku :))). Przepis pochodzi z tej strony klik klik, z moimi małymi zmianami. Gorąco polecam !:)   Biszkopt do tortu:  5 jajek ¼ szklanki mąki ziemniaczanej 3/4 szklanki mąki pszennej 2/3 szklanki cukru 1 łyżeczka cukru z wanilią ¼ szklanki kakao ¼ szklanki oleju  1 płaska łyżeczka proszku do pieczenia  Białka ubić osobno, dodawać stopniowo cukier, ubić na puch, potem dodawać po jednym zółtku, delikatnie zmiksować. Następnie dodać przesiane obie mąki z kakao, proszkiem do pieczenia, wlać olej, delikatnie całość wymieszać mikserem na najniższych obrotach. Formę o średnicy ok. 22 cm, wyłożyć dno papierem do pieczenia. Boki blaszki posmarować tłuszczem, posypać mąką. Przelać ciasto biszkoptowe i upiec w nagrzanym do 180 st. C piekarniku, na ok. 30 do 35 minut.     Krem czekoladowy:  400 g śmietany kremówki 30 % 1 szklanka cukru pudru (dałam ok. ½ szklanki !!!) 2 łyżeczki cukru z wanilią ok. 400 g serka mascarpone (użyłam 250 g) ok. ¼ szklanki kakao pół tabliczki czekolady deserowej 1 śmietan - fix  Śmietanę ubić z cukrem pudrem, śmietan – fix, prawie na sztywno. Dodać kakao, mascarpone, zmiksować. Dodać drobno posiekaną czekoladę. Do nasączania biszkoptu:  1 szklanka wrzątku (dałam niepełną) 2 łyżeczki ciemnego kakao 1 łyżeczka cukru parę łyżek ekstraktu z wanilii lub wódki  W szklance zalać kakao wrzątkiem i dodać łyżeczkę cukru oraz ekstrakt z wanilii. Polewa czekoladowa:  150 g czekolady deserowej 50 g czekolady mlecznej 150 g kremówki 1 łyżka cukru pudru  Do rondelka wlać kremówkę, połamać drobno czekoladę i na małym ogniu cały czas mieszać do połączenia się składników, na koniec dodać 1 łyżkę cukru pudru i dobrze zamieszać.  Ponadto:  słoik dżemu do przekładania wiśniowy żywe róże do dekoracji biało cukier kryształ  Wykonanie całości: Zimny biszkopt podzielić na trzy części. Pierwsze płat biszkoptu nasączyć, nałożyć połowę dżemu wiśniowego, na niego rozłożyć połowę masy czekoladowej. Kolejny płat biszkoptu, nasączyć, wyłożyć pozostałą masę, przyłożyć trzecim płatem biszkoptu. Górę tortu posmarować dżemem, by polewa czekoladowa nie pękała. Całość tortu polać polewą czekoladową. Róże wcześniej opukane w wodzie, osuszone, posmarować pędzelkiem roztrzepanym w białku, posypać cukrem kryształem. Uciąć od łodygi zostawiając mały koniuszek by wbić do ciasta. Tort przechowywać w chłodnym miejscu.  Smacznego :) wydrukuj przepis 