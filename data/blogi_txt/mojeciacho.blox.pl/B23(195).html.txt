Racuchy trochę inne niż tradycyjne, wyróżnia je aromat pomarańczy i słodycz rodzynek. Ciasto na nie, dość przyjemnie się wrabia i jest elastyczne, co ułatwia nabieranie. Bardzo polecam!   Składniki:  1 szklanka letniego mleka 3 dag drożdży 1 jajko 2 łyżki cukru 2 ½ szklanki maki  1 łyżka ekstraktu z wanilii (dałam łyżkę wódki waniliowej) 1/3 łyżeczki soli 2 garstki rodzynek 1 łyżka skórki kandyzowanej z pomarańczy sok wyciśnięty z połowy pomarańczy  Ponadto:  cukier puder do posypania olej do smażenia  Wykonanie:  Na początek radzę sparzyć rodzynki i skórkę z pomarańczy, bardzo krótko ok. 30 s. Do większej miski przelać letnie mleko, dać pokruszone drożdże, cukier, jajko, sól, dobrze wymieszać (ja to robię ręczną ubijaczką do białek). Dodawać stopniowo mąkę, ekstrakt z wanilii, kandyzowane owoce, cały czas mieszać. Ciasto ma mieć jednolitą, dość gęstą masę, na koniec dodać sok z pomarańczy i jeszcze raz dobrze wymieszać. Całość przykryć ściereczką i odstawić na ok. 25 minut w ciepłe miejsce. Następnie nabierać ciasto łyżką, układać na patelni z rozgrzanym olejem (użyłam patelni teflonowej, więc dawałam malutko oleju). Po obróceniu spłaszczyć lekko widelcem, smażyć na złoty kolor. Wykładać na papierowy ręczniczek kuchenny. Posypać cukrem pudrem do smaku. Smacznego :) 