Moi Drodzy Czytelnicy, dziś mija rok, jak mój blog pojawił się w sieci. Bardzo się cieszę, że jestem z Wami, że mogę w taki sposób udokumentować swoje wypieki, podzielić się przepisami i recenzją na ich temat. Bardzo dziękuję Wam, że chętnie do mnie zaglądacie i piszecie tyle fajnych i pozytywnych komentarzy :). Czego bym życzyła sobie ? ;))), z pewnością wytrwałości w pasji i wypróbowania jeszcze wielu wspaniałych wypieków … Dziś nie mam torta na tą okazję, ale przedstawię Wam przepis na wspaniały klasyczny sernik z przepisu Nigelli. Jest naprawdę dobry, masa serowa jest z tych ciężkich i zwartych, w smaku coś fantastycznego, na pewno upiekę go po raz kolejny, ale jest to ,,ale";))). Tak jak wspomniałam masa serowa jest wspaniała, to spód tego ciasta kompletnie mi nie smakował, moim zdaniem jest beznadziejny, w smaku ,,gumiaty”, robiłam dokładnie według przepisu, więc nie przewiduję błędów ;) … po prostu jednym coś smakuje, a innym nie. Następnym razem zrobię ten sam sernik, ale na moim wypróbowanym spodzie klik klik, można też użyć herbatników jako spód klik klik, to takie moje uwagi na ten temat, aha i jeszcze jedno, od siebie dodałam polewę z białej czekolady. Sernik bardzo fajnie się z nią prezentuje i nadaje mu jeszcze szerszą gamę mieszających się smaków, coś wspaniałego :). Przepis zaczerpnęłam z dwóch blogów od Sary, która zresztą piecze przepyszne serniki i z stąd klik klik. Gorąco polecam !:). Ps. Podaję również linki na wypróbowane wypieki na tłusty czwartek !:))). Faworki Pączki Oponki serowe Róże karnawałowe Składniki na spód:  225 g mąki pszennej  1 łyżeczka proszku do pieczenia  50 g drobnego cukru  25 g masła o temp. pokojowej  1 jajko  45 ml  mleka pełnotłustego   W misce wcieramy masło w mąkę, po czym dodajemy resztę składników i drewnianą łyżką mieszamy (można wyrobić rękoma). Wykładamy ciasto do blaszki o wymiarach ok. 24 x 40 cm, wyłożoną papierem do pieczenia. Rękoma lub łyżką ciasto przyciskamy do dna rozkładając ją na całej blasze, tworząc możliwe równą warstwę. Nagrzewamy piekarnik do 175°C i pieczemy 10 minut. Po upieczeniu odstawiamy, aby spód nieco przestygł przed wlaniem masy serowej. Składniki na masę serową:  1000 g twarogu półtłustego lub tłustego zmielonego dwukrotnie 220 g drobnego cukru   5 jajka, białka oddzielone od żółtek  70 g skrobi kukurydzianej lub mąki ziemniaczanej  3 łyżki soku cytrynowego  1 łyżeczka ekstraktu waniliowego  1 cukier waniliowy 16 g ½ łyżeczki soli  300 ml śmietany kremówki lekko ubitej   Wykonanie:  Ser i cukier wkładamy do miski, za pomocą miksera ucieramy. Nie przestając miksować dodajemy żółtka, następnie sok z cytryny, ekstrakt waniliowy i sól. Gdy wszystkie składniki masy dobrze się połączą delikatnie dokładamy lekko ubitą śmietanę kremówkę, mieszamy całość. W osobnej misce ubijamy białka na sztywno. Gotową pianę dodajemy partiami do masy serowej i delikatnie mieszamy do połączenia składników. Gdy wszystkie składniki masy będą już dobrze ze sobą połączone, wlewamy ją na podpieczony spód. Ostrożnie wstawiamy do piekarnika (uprzednio nagrzanego do 170 °C) i pieczemy godzinę. Sernik powinien być upieczony z wierzchu a w środku nieco luźny, miejscami może być przyrumieniony. Studzić w lekko uchylonym piekarniku. Wystudzony włożyć do lodówki i schłodzić przed podaniem. Polewa z białej czekolady:  100 g  białej czekolady 1 łyżka masła  4 łyżki mleka  Wszystkie składniki roztopić w kąpieli wodnej, polać już przestudzony sernik. Smacznego :)   * wszystkie podane składniki powinny mieć temp. pokojową przed pieczeniem  wydrukuj przepis 