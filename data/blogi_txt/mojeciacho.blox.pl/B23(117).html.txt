Przepis znany jak "świat" ;), ciasteczka te na pewno były wypiekane nie jednym domu, przez nasze babcie i mamy. Moim zdaniem są klasykiem wśród ciasteczek, charakteryzuje je niebiańsko maślany smak oraz kruchość, taka że hej !!!:-))). Przełożone powidłami lub marmoladą nabierają "trzeciego wymiaru w smaku" ;). U mnie nie może ich za braknąć wśród łakoci świątecznych. Na straży stoją moi synkowie, którzy już pomogli mi je upiec :-). Moi chłopcy posłużyli się maszynką do ciasteczek, ale można je wykrawać za pomocą foremek. Pozdrawiam Wszystkich cieplutko i do usłyszenia :-).   Składniki:  500 g mąki pszennej 350 g masła 170 g cukru pudru (niepełna szklanka) 3 żółtka skórka otarta z jednej cytryny można skropić mąkę sokiem 1/2 cytryny  Wykonanie: Cytrynę umyć, sparzyć i zetrzeć skórkę. Mąkę przesiać, wsypać cukier puder, pokroić masło o temperaturze pokojowej, dodać żółtka i skórkę, sok z cytryny, wyrobić dobrze ciasto, by było gładkie. Na stolnicy wykrawać ciasteczka, dowolna techniką. Lub za pomocą maszynki do ciastek wykładać je na natłuszczoną olejem blaszkę. Piec w 175 st C, do momentu aż nabiorą delikatnego złotego koloru. Smacznego :-) 