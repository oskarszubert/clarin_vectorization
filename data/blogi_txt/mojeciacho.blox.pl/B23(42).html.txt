To moja propozycja na ciasto z dynią. Długo się zbierałam z upieczeniem ciasta z dodatkiem dyni, ponieważ chciałam stworzyć coś swojego :-). Mam nadzieję, że przepis się spodoba i wiele z Was, będzie chciała, go wypróbować. Ciasto jest bardzo, ale to bardzo przepyszne, mięciutkie, rozpływające się w ustach, o wyczuwalnym smaku przypraw korzennych i skórki pomarańczowej ;-). Masa serowa w połączeniu z bitą śmietaną, jest jak puszek. Całość polałam tradycyjną polewą czekoladową, oprószyłam słodkim kakao, oczywiście można ten krok pominąć. Gorąco Wam go polecam i pozdrawiam z ,,białych od śniegu" Beskidów :-).   Składniki na ciasto:  250 g margaryny 200 g cukru pudru 200 g mąki krupczatki 160 g startej dyni 5 jaj 50 g kandyzowanej skórki pomarańczowej 2 łyżeczki proszku do pieczenia 1 łyżeczka przyprawy do piernika 1 łyżeczka cynamonu 100 g migdałów  Białka ubić osobno, ze szczyptą soli. Wnętrze z dyni zmieliłam na prawie ,,papkę" blenderem. Migdały zmielić na tzw. ,,mączkę", można do tego użyć młynka do kawy. Mąkę wymieszać z proszkiem do pieczenia i przyprawą do piernika, cynamonem. Margarynę zmiksować z cukrem pudrem na biały puch, dodać same żółtka zmiksować, następnie dodać startą na ,,papkę" dynię, skórkę pomarańczową, miksować oraz wsypać zmielone na mączkę migdały. Na tym etapie dodawałam stopniowo naszą mieszankę mączną i miksowałam, na koniec dodałam białka, mieszałam już ręcznie łyżką.   Przełożyć do blaszki o wymiarach 25 x 36 cm wyłożonej papierem do pieczenia. Piec w nagrzanym piekarniku na 185 st. ok. 45 minut, do tzw. ,,suchego patyczka". Masa serowo - śmietankowa:  420 g białego twarożku drobno zmielonego (utarłam w maszynie, na konsystencję ,,maślaną") 3/4 szklanki cukru pudru 1 cukier waniliowy (16g) 500 ml śmietany kremówki 30 %  Śmietanę ubiłam osobno. Ser zmieliłam w maszynie, na konsystencję przypominającą ,,masło", pod koniec ucierania do sera dodałam oba cukry, które ładnie połączyły się z serem. Ser dodawałam porcjami do ubitej śmietany, całość delikatnie mieszałam łyżką. Polewa czekoladowa: 100 g mlecznej czekolady 50 g masła  Roztopić w ,,kąpieli wodnej" (nad parą) lub w małym rondelku na małym ogniu. Wykonanie całości: Zimne ciasto przekroiłam na pół (uwaga ciasto jest bardzo wilgotne i delikatne, może się łamać przy podnoszeniu pociętych blatów ciacha !). Na spód ciasta wyłożyłam całą masę serową, przykryć górną częścią ciasta. Polać polewą czekoladową, można posypać słodkim kakao, ten krok można oczywiście pominąć ;). Ciasto trzymamy w lodówce, po zrobieniu zanim zaczniemy kroić należy odczekać przynajmniej dwie do trzech godzin. Smacznego :-)   wydrukuj przepis 