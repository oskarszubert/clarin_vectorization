Witajcie moi Kochani w ten przepiękny niedzielny dzień ..., nie wiem jak u was ale tu w górach mamy piękne słoneczko :). Tym przepisem miałam podzielić się z Wam jeszcze przed weekendem, ale jak zwykle zabrakło mi wolnego czasu ;). Ciasto jak sama nazwa mówi jest przepyszne i to bez dwóch zdań. Osoby, które lubią kruche ciasto i rabarbar z pewnością go pokochają. Gorąco Wam polecam !:)   Składniki:  500 g mąki 200 g cukru pudru 250 g margaryny 1 łyżeczka proszku do pieczenia 2 łyżki kakao 16 g cukru waniliowego 4 żółtka  Piana z białek:  4 białka 4 łyżki cukru szczypta soli  Pianę z białek ubić pod koniec ubijania dodawać cukier i miksować do połączenia się obu składników. Nadzienie rabarbarowe:  ok. 600 g pokrojonego rabarbaru 2 łyżki miodu 3 łyżki cukru  Umyty i pokrojony w drobno rabarbar, polać miodem, dodać cukier, całość wymieszać i odstawić na ok. 2 godziny. Rabarbar puści sok, wtedy rabarbar należy przełożyć do sitka, by pozbyć się płynów. Ponadto:  1 słoiczek dżemu morelowego (u mnie jedna pełna szklanka)  Wykonanie: Z podanych składników (poza kakao) zagnieść kruche ciasto. Podzielić je na trzy równe części, do jednej z nich dodać 2 łyżki kakao i jeszcze raz dobrze zagnieść, aż wszystko ładnie się połączy ze sobą. Blaszkę o wymiarach 24 x 40 cm, wysmarować tłuszczem, wyłożyć papierem do pieczenia. Na dno tej blachy ułożyć jedną część jasnego ciasta. Ciasto jest  kruche i bardzo źle się nabiera na wałek !. Ja radzę sobie z nim w ten sposób: rozwałkowuję na desce, następnie fragmentami układam na blaszkę ,,jak puzzle”, i łączę palcami w jedną całość :). Smaruję wyłożone ciasto dość cienko dżemem morelowym, teraz wykładam nadzienie rabarbarowe, następnie na całość wykładam ubitą pianę z białek z cukrem. Na warstwę piany należy zetrzeć na grubej tarce, ciemne ciasto, po czym zetrzeć jasne ciasto. Piec w temperaturze 180 st. C, przez około 35 minut. Smacznego :) wydrukuj przepis 