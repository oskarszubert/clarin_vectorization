To klasyk w moim menu, piekę to ciasto od kilku dobrych lat, na większe imprezy rodzinne. Jest też faworytem, wśród ciast, które uwielbia mój Mąż :). Więc kiedy pojawia się na Naszym stole, bez większej okazji, mój ukochany zadaje mi pytanie, ,,co oczekujesz w zamian (…) ?”oczywiście żartem, zawsze działa ;))).   Wracając do ciasta, jest przepyszne. Ma w sobie delikatny biszkopt, budyń robiony na zielonym owocowym soku, co daje mu subtelny smak. Wnętrze jest ,,przyprawione” delicjami wiśniowymi, zwieńczony masą śmietanową z galaretką. Cudo i rozkosz dla podniebienia. Gwarantuję tym którzy go jeszcze nie piekli, że na jednym kawałku się nie kończy ;). Gorąco polecam !:). Ps. Przepis znalazłam lata temu w Internecie, lekko go zmodyfikowałam. Strony niestety nie pamiętam, skąd dokładnie go wzięłam, wtedy nie prowadziłam jeszcze bloga.   Składniki na biszkopt:  5 jaj 1 cukier waniliowy 16 g 4 łyżki cukru 5 łyżek mąki 2 łyżki mąki ziemniaczanej 2 łyżki oleju 1 łyżeczka proszku do pieczenia szczypta soli  Obie mąki z proszkiem do pieczenia, przesiać na situ do miseczki. Białka ze szczyptą soli dobrze ubić mikserem. Dodać oba cukry, ubijać, dodać żółtka, ubijać aż wszystko ładnie się ze sobą połączy (czas ucierania mikserem ok. 10 minut). Na koniec dodać olej, chwilę ucierać i małymi porcjami dodawać obie mąki z proszkiem, można wymieszać łyżką lub na najmniejszych obrotach mikserem. Blaszkę o wymiarach 36 x 25 cm, wysmarować lekko margaryną, rozłożyć papier do pieczenia. Wyłożyć na nią biszkopt i piec ok. 35 minut w 180 st. C. Zielony budyń:  1 duży sok zielony ,,PYSIO”  lub inny ;) 3 budynie śmietankowe bez cukru po 40 g (każdy)  Sok wylać do garnka, zostawiając jeden kubek soku, do rozmieszania w nim trzech budyniów. Sok z garnka zagotować, do wrzącego wlać naszą mieszankę, cały czas mieszając, zagotować (tak jak budyń ;)). Nasz zielony gorący budyń wylewamy na ostygnięto biszkopt. Masa śmietanowa:  ½ l śmietany kremówki 30 % 1 płaska łyżka cukru pudru 2 galaretki agrestowe 1 szklanka wody  Na początku rozpuścić dwie galaretki w jednej szklance wrzącej wody. Poczekać, aż galaretka ostygnie i zacznie się ,,delikatnie” ścinać. Następnie ubijamy schłodzoną śmietanę z cukrem pudrem na sztywno, poczym delikatnym strumieniem wlewamy naszą przygotowaną, zimną galaretkę, pamiętając, by cały czas miksować. Ponadto:  2 opakowania ,,Delicji Wiśniowych” 2 galaretki agrestowe  Wykonanie całości: Ciasto składa się z kilku warstw. Biszkopt, zielony budyń, jak już lekko ochłodzi się, ale nie jest całkiem zimny układamy w rzędach jeden obok drugiego delicje czekoladą do góry !!!. Jak całość naszego ciasta na tym etapie ostygnie całkowicie, wykładamy masę śmietanową. Pamiętajmy, by ciasto było już całkiem ostygnięte, ponieważ jak ubijemy śmietanę z galaretką, należy ją niezwłocznie wyłożyć na ciasto, bo szybko sztywnieje !!!. Następnie całość polewamy dwoma galaretkami agrestowymi, rozpuszczonymi w ½ l wrzącej wody. Oczywiście, galaretka ta, ma być zimna i już dobrze ścinająca się, by nie spłynęła z ciasta. Całość odstawić w zimne miejsce lub do lodówki. Po kilku godzinach, jest gotowe do jedzenia. Smacznego :) wydrukuj przepis 