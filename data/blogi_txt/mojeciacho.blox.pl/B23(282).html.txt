Przepis jest w mojej Rodzinie, około trzydzieści lat, mam go od mojej Mamy :). Jest to dość popularne ciasto na blogach, widziałam go pod różnymi nazwami. Jego atut, to szybkość wykonania, nie trzeba długo ucierać i zawsze wychodzi, przynajmniej mi się nie zdarzył zakalec ;). W smaku bardzo dobre, z dużą ilością jabłek, co nadaje fajnej wilgoci wypiekowi, polecam do wypróbowania dla tych co jeszcze go nie znają :). Życzę Wszystkim udanej niedzieli, pozdrawiam Justyna :).   Składniki:  4 szklanki mąki 2 szklanki cukru (dałam 1 1/2) 5 jaj 11/2 szklanki oliwy 1 łyżka kakao 2 łyżeczki cynamonu 2 łyżeczki sody (rozpuścić w 1 łyżce wody) 1 kg jabłek 50 g rodzynek 50 g skórki pomarańczowej (nie dałam)  Lukier:  1/2 kubka cukru pudru ok. 3 łyżki gorącego mleka  Składniki ze sobą dobrze wymieszać, przed polaniem ciasta. Wykonanie: Jabłka umyć, obrać ze skórki i pokroić w drobne talarki. Jajka ubić z cukrem na biały puch. Następnie dodawać po składniku i miksować (olej, soda rozpuszczona wodzie, mąka, kakao, cynamon), mieszać mikserem do połączenia się składników. Na koniec dodać talarki jabłek, rodzynki, skórkę pomarańczową i wymieszać z całością za pomocą łyżki. Piec w blaszce wyłożonej papierem do pieczenia (lub posypanej bułką tartą) o wymiarach 25 x 36, przez ok. 1 godzinę, w temperaturze 180 - 190 st. C. Po ostudzeniu się ciasta, można polać go lukrem lub posypać cukrem pudrem. Smacznego :)    wydrukuj przepis 