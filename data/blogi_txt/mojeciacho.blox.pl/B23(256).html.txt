Torcik jest naprawdę dobry, chętnie go upiekę po raz kolejny z dużą ilością owoców sezonowych :). Masa serowa wyszła mi dość zbita, wolę bardziej puszystą, więc następnym razem spokojnie zamiast podanej w przepisie 300 ml kremówki, dam 500 ml. Zawsze można zmniejszyć podaną ilość żelatyny ;), po przeliczeniu u mnie wyszło 5 małych łyżeczek. To tyle, jeśli chodzi o moje drobne uwagi :). Przepis zobaczyłam na blogu Izy :). Gorąco Wam polecam !:).   Składniki na spód ciasta:   150g pokruszonych biszkoptów 100g rozpuszczonego masła pół łyżeczki cynamon (opcjonalnie)   Pokruszone biszkopty wymieszać z cynamonem i rozpuszczonym, ciepłym masłem na jednolitą masę. Tortownicę (22cm) wyłożyć folią a następnie biszkoptami z masłem. Dobrze docisnąć.  Składniki na masę serową:  500g twarogu (trzy krotnie zmielonego) 200 - 250g cukru sok z ½ cytryny skórka otarta z połowy cytryny (opcjonalnie) laska wanilii 20g żelatyny 100 ml wrzątku do rozpuszczenia żelatyny 150g jogurtu naturalnego (użyłam typu greckiego) 300 ml śmietany kremówki   W jednej misce wymieszać twaróg, cukier, sok i skórkę z cytryny dodać ziarenka z laski wanilii.  Kremówkę ubić na sztywno. Żelatyną rozpuścić w 100 ml wrzątku i jeszcze ciepłą zmieszać z jogurtem. Do masy serowej dodać jogurt z żelatyną i ubitą kremówkę. Wymieszać i wyłożyć na przygotowany wcześniej spód. Przykryć folią spożywczą i wstawić do lodówki. Jak masa stężeje, można ułożyć na niej owoce, na koniec zalać galaretką. Wstawiamy do lodówki, najlepiej na całą noc. Smacznego :)     wydrukuj przepis 