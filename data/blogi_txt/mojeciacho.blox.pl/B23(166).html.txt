Ten przepis stał się hitem tego miesiąca w moim domu, robiłam go również z farszem mięsnym do czerwonego barszczu. Jestem pełna podziwu, dla ciasta w którym znajduje się "ukryty farsz", moim skromnym zdaniem jest doskonałe. Całość smakuje mi nieziemsko, jestem bardzo zachwycona smakiem i chrupkością. Te pyszne pieczone pierożki mogłabym jeść bez końca ;))). Przepis znalazłam na tym filmiku klik klik, gorąco go Wam polecam !:-). Pozdrawiam Was w ten mroźny sobotni wieczór, ściskam :***﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿﻿   Składniki na ciasto:  500g mąki pszennej 225g margaryny 2 całe jajka 1 białko (żółtko do posmarowania ciasta) 100 g kwaśnej śmietany 12 lub 18 % szczypta soli do smaku  Farsz ziemniaczany:  ok. 800g obranych ziemniaków 2 cebule ok. 1/2 margaryny przyprawy do smaku: sól, pieprz, vegeta, parę kropli magi  Ziemniaczki obrać i ugotować do miękkości, można je lekko osolić Cebulkę obrać pokroić w bardzo drobną kosteczkę. Na patelni rozpuścić margarynę i wrzucić cebulę oraz przyprawy, smażymy do miękkości. Ugniatamy ziemniaczki z cebulką na "papkę", ewentualnie można je doprawić. Wykonanie: Do większej miski przesiewamy mąkę, wsypujemy pociętą na małe kawałeczki margarynę. Całość zagniatamy, ma wyjść coś w rodzaju kruszonki. Teraz dodajemy śmietanę (u mnie dwie pełne łyżki), szczyptę soli, dwa całe jajka i jedno dodatkowe białko. Zagniatamy ciasto w jednolitą masę, zawijamy w folię i odstawiamy do lodówki na 30 minut. Po tym czasie wyciągamy ciasto, jeszcze raz zarabiamy na stolnicy. Odrywamy od niego ok. 15 małych kawałków ciasta, formujemy z nich kulki. Każdą spłaszczamy i na stolnicy rozwałkowujemy na wielkość naszej dłoni. Do każdej dałam łyżkę farszu ziemniaczanego, sklejać tak jak na pierogi. Dodatkowo robiłam na łączeniu pieroga tzw. "spiralę", która dodatkowo zabezpiecza, przed wypłynięciem farszu. Pierożki układamy na blasze, nie trzeba jej smarować, bo ciasto jest dość tłuste, pamiętajmy o odległościach bo rośnie. Smarujemy żółtkiem wymieszanym z odrobiną wody. Piekarnik nagrzewamy do 200 st. C i pieczemy ok. 35 minut. Smacznego :-) wydrukuj przepis 