"Przepis może prosty, szybki i dla innych banalny ;). Właśnie czasem banalne, małe rzeczy sprawiają więcej radości, niż nie jeden wyszukany przepis :). Takim właśnie sposobem, uszczęśliwiłam moich dwóch małych chłopców, którzy uwielbiają żelki i wszystko co jest związane z galaretką. Ich roześmiane buźki, sprawiły mi wiele radości :). Polecam !:) Składniki:  2 galaretki truskawkowe (dowolne smaki i kolory) 3 niepełne szklanki wody   Ponadto:  dowolne mini foremki, mogą być np. po czekoladkach  Wykonanie: Galaretki rozpuścić w podanej ilości wody, ostudzić do chłodnego. Następnie łyżką po wlewać do mini foremek i pozostawić do zastygnięcia. Foremki, przed wyłożeniem małych galaretek, wstawić do letniej wody, oczywiście nie mocząc samych żelek !, tylko spód formy i to na kilka sekund !!. Delikatnie od spodu wyciskać żelki do góry i układać osobno na talerzyku. Całość wstawić do lodówki na ok. 30 minut. Smacznego :) 