Już od dawna poszukiwałam przepis na idealną dla mnie ;) szarlotkę z bezą. Dziś chce wam zaprezentować przepis ze składnikami, które sobie sama dobrałam i stworzyłam swój ideał :-). Szarlotka jest przepyszna nie tylko moim zdaniem, ale osób które już zdążyłam nią poczęstować ;). Ma w sobie wszystko co od niej oczekiwałam, przepyszne kruche ciacho, soczysty farsz jabłkowy, który jest nie za słodki, delikatnie kwaśny, dzięki czemu przełamuje słodycz bezy. A sama beza to już inna bajka ;), jest przepyszna, bardzo krucha na zewnątrz, delikatnie ciągnąca od środka, zdecydowanie mój ideał. Jest jedno ale !!!, by uzyskać taki efekt, należy nieco pobawić się się ciastem, a dokładnie z bezą :-). Gorąco polecam i życzę udanego dnia, zwłaszcza przy słodkich wypiekach :-). Pozdrawiam Justyna :-). Składniki na ciasto:  500g mąki 200g masła 100g smalcu 4 żółtka 1/2 szklanki cukru pudru 1 cukier waniliowy szczypta soli 1 czubata łyżeczka proszku do pieczenia 3 łyżki kwaśnej śmietany Nadzienie jabłkowe:  ok. 2 kg jabłek 1/2 szklanki cukru 2 łyżeczki cynamonu 3 łyżki kisielu cytrynowego  Beza:  4 białka cukier (odmierzam go na zasadzie: dwa razy tyle cukru co białek. Można zrobić to za pomocą szklanki w jednej mam białka, obok stawiam kolejną i wsypuję cukier tyle by odpowiadała ilości białek razy dwa).  Wykonanie: Zaczynam od przygotowania nadzienia jabłkowego, ponieważ zanim zrobię ciasto, to masa fajnie ostygnie. Dobrze jest, by jabłka nie były za bardzo soczyste, wypuszczą nam w tedy mniej soku. Ja swoje owoce obieram ze skórki przecinam na cztery części, usuwam ,,gniazda", następnie tnę je na tarce używanej do kapusty (daje fajny efekt cieniutkich plasterków, a kolejna zaleta to błyskawicznie się to robi ). Przekładam do rondelka, podsypuję cukrem i podsmażam, mają być miękkie tak pół na pół, dodaję cynamon, a już przed wyłączeniem palnika dodaję kisiel (u mnie 3 łyżki), by zagęścił sok, który się pojawił. U mnie tego soku nie było wiele, pamiętajcie, że jeśli pojawi się wam go sporo, to należy go odcedzić !. Zostawić do ostygnięcia. Możecie również skosztować, jeśli waszym zdaniem masa jest mało słodka, możecie ją dosłodzić cukrem pudrem, wedle uznania :-). Składniki na ciasto zagnieść ze sobą na jednolitą ,,konsystencję". Robię to tak : do większej miski przesiewam mąkę, oba cukry, dodaję proszek do pieczenia, szczyptę soli, kroje na mniejsze kawałki masło i smalec (mają temperaturę pokojową). Wyrabiam ręcznie, by mąka połączyła się z tłuszczem. Następnie dodaję żółtka, które wcześniej kubeczku rozmieszam za pomocą widelca. Mieszam żółtka z całością, w moim przypadku ciasto potrzebowało jeszcze 3 łyżki śmietany, by wszystko ,,elegancko" się połączyło, radzę dodawać ilość śmietany w miarę potrzeby ;). Ciasto przekładam na stolnicę delikatnie podsypuję mąką i dobrze wyrabiam. Dzielę na dwie równe części, przekładam do woreczków i chowam do zamrażalki na ok. 15 minut. Blaszkę o wymiarach 24 x 36 cm, wyłożyć papierem do pieczenia. Następnie przełożyć rozwałkowaną jedną część ciasta, ponakłuwać widelcem i zapiec ok. 15 minut w 195 st. C, na lekko złotawy kolor. Wyjąć z piekarnika, przełożyć masę jabłkową na podpieczone ciasto, nałożyć kolejną warstwę ciasta i ponakłuwać widelcem i piec ok. 10 minut na blado złotawy kolor, po tym czasie należy jeszcze raz wysunąć ciasto z piekarnika i nałożyć ubite białka. Na tym etapie przystępuje do zrobienia białek :-). Na pewno każdy z was ma swoją ulubioną metodę, ja jednak wolę robić je nad parą. Tak jak już wspominałam wyżej, trzymam się zasady: daję dwa razy tyle cukru co białek. Można zrobić to za pomocą szklanki w jednej mam białka, obok stawiam kolejną i wsypuję cukier tyle by odpowiadała ilości białek, pamiętając, że ma być razy dwa﻿. Na palniku stawiam wyższy, ale wąski garnek a w nim tak ok. 1/4 wody, na wierzch stawiam miseczkę metalową (u mnie ten zestaw pasuje idealnie). Gdy woda zaczyna się powoli gotować, miseczkę z białkami, szczyptą soli, przekładam na ganek i zaczynam ubijanie mikserem, nad powstającą parą. W między czasie stopniowo dosypuję cukier. Ubite białka maja cudowną konsystencję, przypominającą lody na ciepło. Lekko podpieczone ciasto (mowa o górnej warstwie), wykładam lub wysuwam z piekarnika, układam naszą bezę za pomocą łyżki, pamiętajmy by nie wyrównywać jej !!! Tak wyłożona kępkami łyżka po łyżce ma ładną strukturę. Teraz ciasto przekładam na dolną półkę piekarnika i po ok. 5 minutach zmniejszam temperaturę na 150 st C. Piekę tak ok. 15 minut, jak beza zacznie mam już twardnieć, należy przystąpić do jej wysuszenia. Powinno się dopiekać przy uchylonych lekko drzwiczkach, mój piekarnik przy otwarciu automatycznie się wyłącza. Robię to tak: gdy osiągnie temperaturę 150 st. C, otwieram drzwiczki, pomiędzy które wkładam drewnianą łyżkę, by uchylenie nie było za duże. Mój piekarnik automatycznie się wyłącza, obserwuję spadek temperatury na skali (mam taką funkcję), gdy sięga jednej kreski ponownie zamykam drzwiczki i załączam piekarnik na 150 st. C, jak się nagrzeje, znów uchylam. U mnie wystarczyło powtórzyć tą czynność dwa razy, beza wyszła mi idealna, jak chciałam, bardzo kruchutka zewnątrz, delikatnie ciągnąca od środka.  Smacznego :-)     wydrukuj przepis 