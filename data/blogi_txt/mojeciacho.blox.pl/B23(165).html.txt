Dla mnie to najlepsze pancakes'y jakie kiedykolwiek jadłam, są ,,mega” wspaniałe. W tym miejscu możecie mi wierzyć lub nie ;))), więc polecam zakasać rękawy i jak najszybciej je wypróbować :). Gorąco polecam !:)   Składniki:  2 szklanki mąki 2 jajka 70 g masła 1 ½ szklanki mleka 3 pełne łyżki cukru pudru 2 pełne łyżeczki proszku do pieczenia szczypta soli można dodać: cukier waniliowy 16 g  Ponadto:  konfitura wiśniowa do polania lub własna inwencja twórcza  Wykonanie: Masełko roztopić w rondelku i lekko schłodzić. Wszystkie składniki, wrzucić do jedne miski: mleko, jajka, cukier, sól, proszek do pieczenia, mąka, wymieszać mikserem do połączenia się składników. Na koniec wlać schłodzone i roztopione masełko, całość ze sobą zmiksować. Tak przygotowane ciasto odstawiamy na 15 minut. Piec na suchej patelni bez żadnego natłuszczania, najlepiej teflonowej, moja patelnia ma dość gruby spód. Nakładać łyżką, tworząc kółka, ale można sobie ułatwić pracę ;). Ja nalewam ciasto do niedużego dzbanuszka na mleko, musi mieć oczywiście tzw. ,,dzióbek”, którym się łatwiej nalewa. Bezpośrednio z dzbanuszka nalewam na patelnie, małe krążki. Pieczemy minutkę lub dwie z obu stron na jasno złoty kolor !:). Możemy je podać: z dowolnym sosem, dżemem, bitą śmietaną lub posypane tylko cukrem pudrem, wariantów jest mnóstwo. Smacznego :) 