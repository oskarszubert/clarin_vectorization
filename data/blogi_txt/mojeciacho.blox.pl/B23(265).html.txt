Wspaniały deser na zimno, który polecam jak najbardziej na tegoroczne upały.  Osobiście przypomina mi puszek, swoją konsystencją i lekkością jaką rozpływa się w ustach :))). Jestem wciąż pod jego wrażeniem, robiłam go już dwa razy. Pierwszy raz była to wersja bez owoców, dodałam tylko mięciutką pomarańczową skórkę kandyzowaną, a wierzch polałam mleczną czekoladą …. bajkowe połączenie. Gorąco polecam Wam obie wersje !:)  Ps. Życzę udanego weekendu ...   Składniki na spód:  200 g herbatników maślanych 50 g roztopionego masła  Herbatniki rozbić blenderem na ,,proszek”, zalać gorącym masłem i jeszcze raz zmiksować, by połączyć oba składniki. Gotowy spód przełożyć do blaszki o średnicy 24 cm, wyłożonej papierem do pieczenia i wstawić do lodówki, do czasu przygotowania masy. Składniki na masę:  500 ml śmietanki kremówki 30 % 500 g serka Mascarpone 4 łyżki cukru pudru 16 g cukru waniliowego 6 łyżeczek żelatyny 6 łyżek zimnej wody  Ponadto:  450 g truskawek, plus do dekoracji Wykonanie: Truskawki umyć, obrać, osuszyć i pokroić na połówki. Mascarpone zmiksować z cukrem waniliowym. Śmietanę ubić na sztywno z cukrem pudrem. Żelatynę zalać zimną wodą, zostawić do napęcznienia, następnie rozpuścić na małym ogniu, pamiętajmy by ją nie zagotowywać ! – ostudzić. Ubitą śmietanę łączymy z serkiem Mascarpone za pomocą łyżki, wlać żelatynę i szybko wymieszać, dodać truskawki, zamieszać, całość przełożyć do formy. Udekorować świeżymi truskawkami. Wstawić do lodówki na minimum 2 godziny. Smacznego :)     wydrukuj przepis 