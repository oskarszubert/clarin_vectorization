Moją przygodę z piernikami w tym sezonie jesienno - zimowym zaczynam od piernika, którego już od dawna chciałam zrobić. Piernik na Guinnessie pojawiał się swego czasu na wielu blogach m. in. u Dorotki, Majanki, Cudawianki, Atinki, Wiosenki27, Wedelki jeśli kogoś pominęłam to przepraszam, dajcie znać to dopiszę ;). Oryginalny przepis pochodzi z tej strony klik klik. Ciasto bardzo mi smakowało, jednak brakowało mi w nim bakalii, może dlatego, że ostatnio jadam je ,,garściami". Takie tam zachcianki przyszłej mamy ;). Jeśli miałabym określić ten piernik w skali od 1 do 6, to daję mocne 5 :). Jest aromatyczny, dość wilgotny, jednym słowem bardzo smaczny. Polany polewą czekoladową smakuje rewelacyjnie, to taka mała kropeczka nad i. Przepis na tą pyszną polewę podała już dawno temu Cinka. Gorąco polecam ten piernik tym, którzy go jeszcze nie piekli !:). Przepis cytuję od Majanki. Pozdrawiam Wszystkich w ten piątkowy wieczór i do następnego :***   Składniki:  160 ml ciemnego piwa Guinness ﻿250 g mąki pszennej 2 łyżki kakao 1 1/4 łyżeczki sody oczyszczonej 2 1/4 łyżeczki imbiru 1/4 łyżeczki białego pieprzu 1 łyżeczka cynamonu 2 duże jajka 130 g cukru 160 ml melasy (dałam miód) 180 ml oleju  Wykonanie: Piwo Guinness zagotować, zdjąć z palnika. W średniej wielkości misce wymieszać mąkę, kakao, sodę, imbir, pieprz i cynamon. W większej misce ubić jajka (w całości, bez rozdzielania na białka i żółtka), cukier, melasę, olej do gładkości (można mikserem). Do większej miski wsypywać suche składniki ze średniej miski, na zmianę z piwem, miksując (tylko do połączenia się składników).  Formę kwadratową o boku 20 do 23 cm (piekłam w keksówce),  wyłożyć papierem do pieczenia. Przelać do niej ciasto (będzie dość rzadkie). Piec w temperaturze 175°C przez 50 - 60 minut do tzw. suchego patyczka. Wystudzić. Podawać z bitą śmietaną lub z polewą czekoladową. Polewa kakaowa z żelatyną (zawsze błyszcząca):  4 łyżki cukru 2 łyżki kwaśnej śmietany (12 % lub 18 %) 3 łyżki kakao 60 g masła 1 łyżeczka żelatyny  Żelatynę zalać niewielką ilością gorącej wody. Wymieszać, do rozpuszczenia. Resztę składników zagotować. Dodać żelatynę do reszty masy. Wymieszać dobrze i przestudzić. Jak już lekko zgęstnieje, polać ciasto. ﻿ Smacznego :) wydrukuj przepis﻿ 