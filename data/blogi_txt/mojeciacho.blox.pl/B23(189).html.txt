Ciasto jest przepyszne, pełne przeróżnych, ale jak do siebie pasujących smaków. Ciasto miodowe ułożone po środku placka ;), połączone smakowo z masą ananasową, daje temu ciastu to ,,coś”!:). Gdzie ja po pierwszym kęsie, pomyślałam sobie łał … ,,to jest naprawdę pyszne” ;))). Na ciasto natknęłam się na imprezie z okazji ,,Dnia Mamy”, w klasie mego synka. Chyba nie byłabym sobą, gdybym nie poprosiła o przepis :). Gorąco Wam polecam !:).  Ps. Moim wiernym czytelnikom chcę napisać, że wpisy, które pojawiały się dawniej, o wiele częściej, mam nadzieję, że niebawem powrócą :). Bloga nie zaniedbuję z racji braku chęci ;), tylko z powodu mojej przeprowadzki, która pochłania ogrom czasu, a zostało mi jeszcze dwa tygodnie ;). Mam nadzieję, że szybko uporam się również z podłączeniem do Internetu :). Buziaki:*         Składniki na biszkopt:  4 jajka 4 łyżki mąki 4 łyżki cukru  Białka ubić ze szczyptą soli na sztywno, stopniowo dodawać cukier, miksować do połączenia się obu składników. Dodawać po jednym żółtku, dobrze zmiksować, na końcu wsypać mąkę i delikatnie wymieszać łyżką. Piec w 180 st. C, przez ok. 30 minut. W blaszce o wymiarach 25 x 36 cm. Składniki na ciasto miodowe:  1 ¾ szklanki mąki ½ szklanki cukru 2 łyżki miodu ¼ margaryny 2 jajka 1 łyżeczka sody szczypta soli Składniki na ciasto ze sobą połączyć i zagnieść tak jak na ,,kruche”. Rozłożyć na blaszkę o wymiarach 25 x 36 cm, wyłożonej papierem do pieczenia.  Piec w 180 st. C, przez ok. 25 minut, ciasto musi się ze złocić. Masa ananasowa:  1 kisiel ananasowy lub cytrynowy 3 – 4 łyżki cukru ½ kostki masła 1 puszka ananasów 1 szklana syropu po ananasach 1 szklanka wody  Odlać sobie ½ szklanki zimnej wody do wymieszania kisielu. Do rondelka wlać pozostałą wodę, syrop ananasowy, dodać masło, cukier i zagotować. Dodać drobno posiekane (czy pokrojone w drobna kosteczkę) ananasy. Wlać kisiel i zagotować, od razu gorące przełożyć na upieczony i wystudzony biszkopt. Bita śmietana: 0,5 l kremówki 2 łyżki cukru pudru cukier waniliowy 2 łyżeczki żelatyny 1/3 szklanki zimnej wody  Żelatynę namoczyć w zimnej wodzie. Śmietanę kremówkę ubić, dodając cukier. Na koniec dodać rozpuszczoną w kąpieli wodnej żelatynę, którą warto wcześniej zahartować, dodając łyżkę lub dwie ubitej śmietany. Przelać i dokładnie wymieszać mikserem z całością. Bitą śmietanę dajemy na ciasto miodowe. Ponadto:  2 galaretki np. pomarańczowe na wierzch ciasta. Owoce do dekoracji np. ananasy, banany Wykonanie całości: Na spód kładziemy biszkopt, kolejna warstwa to masa ananasowa, ciasto miodowe, bita śmietana (należy poczekać, by dobrze stężała, zanim damy kolejną warstwę),owoce i galaretka (dwie galaretki ugotowałam na trzech szklankach wody). Ciasto najlepsze jest na drugi dzień, w lato trzymać w lodówce. Smacznego :)    wydrukuj przepis 