Wspaniałe połączenie, które uwielbiam najbardziej, czyli ser i mak. Dlaczego ?, ponieważ jestem mega fanką serników i makowców, tych drugich nie prezentuje licznie na blogu, ale postaram się poprawić ;))). Ciasto jest z tych ciężkich, zarazem wilgotnych, z polewą czekoladową smakuje wyborowo, u mnie nigdy nie kończy się na jednym kawałku ;))). Zwróćcie również uwagę na polewę, która moim zdaniem jest świetna. Przez dwa dni zachowała mi połysk, nawet jak ciasto było włożone do lodówki, nie uległa ,,mętnieniu” … Przepis jest ,,wiekowy”, sprawdzony i pochodzi od mojej dobrej znajomej. Gorąco Polecam !:)  Ps. Chciałabym też nadmienić, że na Facebooku Moje ciacho przekroczyło już 100 ,,fanów” :))), z czego bardzo, ale to bardzo kochani się cieszę. Prawdę mówiąc, zakładając tego bloga nawet nie śniłam, że dziennie będzie, aż tyle wejść i takie duże zainteresowanie tym, co wyczyniam w mojej kuchni ;))). Nie będę Was czarować i pisać tu, że blog jest prowadzony wyłącznie tylko dla Was, bo tak niestety nie jest ;). Piszę go dla własnej przyjemności, z namiętnej miłości do pieczenia :))). Ale prawda jest taka, że lubię dzielić się swoimi słodkimi odkryciami z Wami i zarażać pasją !:). Pozdrawiam Was bardzo ciepło i do następnego …. Składniki na masę serową:  1 kg sera ½ kostki masła 300 g cukru (dałam cukier puder) 5 jaj (osobno białka i żółtka) 2 cukry waniliowe 1 łyżka mąki ziemniaczanej 1 łyżeczka proszku do pieczenia szczypta soli do ubijania białek  Ser zmielić dwukrotnie. Ocieplone masło utrzeć z cukrami i żółtkami, na biały puch. Dodawać po łyżce sera, dodać mąkę ziemniaczaną i proszek do pieczenia, zmiksować. Na koniec dodać ubite białka do masy serowej i wymieszać delikatnie łyżką z całością.  Składniki na masę makową:  300 g maku mielonego ½ kostki masła 200 cukru (dałam cukier puder) 5 jaj (osobno białka i żółtka) 1 łyżka kopiasta bułki tartej 1 łyżeczka proszku do pieczenia 1 kieliszek rumu lub olejek rumowy (parę kropli) opcjonalnie bakalie: rodzynki, orzechy włoskie, migdały, skórka pomarańczowa …   Mak sparzyć, odcedzić i zmielić dwukrotnie. Ocieplone masło utrzeć z cukrem i żółtkami na biały puch i dodawać do tego stopniowo zmielony mak. Dodać teraz bułkę tartą, proszek do pieczenia, rum lub olejek rumowy. Następnie dodać ubite białka, wymieszać je z całością za pomocą łyżki. Na koniec dodać bakalie, lekko oprószane mąką i wmieszać je delikatnie w całość masy makowej.  Polewa czekoladowa:  100 g cukru (dałam cukier puder) 2 łyżki mleka 80 g margaryny 2 łyżki kakao 1 łyżka mąki ziemniaczanej   Wszystkie składniki wrzucić do rondelka i cały czas mieszając zagotować na małym ogniu, tylko przez chwilkę. Uwaga, polewa szybko gęstnieje, więc jeszcze ciepłą rozprowadzić po cieście !:).      Wykonanie całości:  Blaszkę o wymiarach 24 x 40 cm, delikatnie wysmarować i wyłożyć papierem do pieczenia. Na dno wylewamy masę serową, na wierzch sera, wykładamy masę makową, wyrównujemy powierzchnię.  Piec w nagrzanym piekarniku na 180 st., przez ok. 60 minut.  Po wystudzeniu, jak ciasto jest już całkiem zimne polewamy polewą.  Smacznego :)     wydrukuj przepis 