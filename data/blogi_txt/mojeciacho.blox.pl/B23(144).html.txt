Kochani dziś coś szybkiego i prostego :-). Dzieci namówiły mnie na wykonanie muffinek czekoladowych, postanowiłam kilka urozmaicić i dodać do nich pyszną konfiturę z żurawiny, którą uwielbiam, zwłaszcza o tej porze roku, dodaję ją nawet do dań mięsnych. Niestety konfitura nie jest mojej roboty :-(, może w przyszłym roku zdobędę się, by ja wykonać samodzielnie :-). Pozdrawiam serdecznie i do usłyszenia :-).   Składniki:  3 jajka 3/4 szklanki cukru pudru 3/4 szklanki letniego mleka 1/3 szklanki oleju 2 szklanki mąki 2 łyżeczki proszku do pieczenia 2 łyżki kakao szczypta soli  Ponadto:  konfitura lub dżem z żurawiny  Wykonanie: W jednej misce wymieszać same suche składniki: mąka, cukier puder, kakao, sól. W drugiej misce wymieszać mikserem mokre składniki: jajka, letnie mleko, olej. Ja wszystkie składniki od razu dałam do miski i przez ok. 1 minutę miksowałam. Następnie wsypujemy małymi porcjami suche składniki i delikatnie miksujemy do połączenia się składników. Formę do muffinków delikatnie natłuszczczamy, wsadzamy papierowe papilotki i wypełniamy je ciastem do 3/4 ich wysokości (najpierw daje mniejszą ilość ciasta, na nią łyżeczkę konfitury z żurawiny i przykrywam kolejną porcją ciasta, tak by wysokość w papilotkach nie przekroczyła 3/4, muffiny dość fajnie rosną). Pieczemy w nagrzanym piekarniku do 190 st. C przez ok. 20 minut. Smacznego :-)    drukuj przepis 