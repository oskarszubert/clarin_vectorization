Szarlotka jest dedykowana dla mojego czterolatka, który ostatnio polubił i dodał do swojego jadłospisu, owe ciasto :). Jeszcze pół roku temu nie byłam wstanie namówić go nawet na odrobinkę, dziś sam pyta się ,,mamusiu kiedy upieczesz szarlotkę, bo ja lubię”. Patrząc na syna jak dorasta, muszę napisać, że nawet tak ulotne chwile dostarczają mi dużo radości :))). Przepis mojego autorstwa, pozdrawiam i życzę Wszystkim udanej niedzieli !:). Ps. Szarlotka jest przepyszna, gorąco namawiam do upieczenia :)))!   Składniki na ciasto:  3 szklanki mąki krupczatki 1 niepełna szklanka cukru (daję ½ szklanki, lubię mniej słodkie ciacha) ½ kostki margaryny 4 kopiaste łyżki smalcu 1 cukier waniliowy 3 łyżki zimnej wody 2 łyżeczki proszku do pieczenia 1 jajko 3 żółtka  Z podanych składników zagnieść ciasto. Wstawić do lodówki na ok. 30 minut. Masa jabłkowa:  1 kg obranych jabłek 2 łyżki masła sok z ½ cytryny 3 łyżki dżemu morelowego 1 łyżeczka żelatyny  Umyte i obrane jabłka, podzielić na cztery części, następnie pokroić w talarki (nie za cienkie). W rondelku roztopić masełko, wrzucić jabłka i lekko je podusić (nie doprowadzić do rozgotowania !!!:), dodać dżem oraz żelatynę, dokładnie zamieszać i zdjąć z ognia. Wykonanie całości: Blaszkę o wymiarach 24 x 36, wysmarować tłuszczem i posypać bułką tartą. Na dno blaszki rozłożyć większą połowę ciasta, pokuć je wzdłuż i wrzesz po całości widelcem. Tak przygotowany spód podpiec w piekarniku na delikatnie złoty kolor ok. 15 minut w 180 st. C. Następnie wyjąć podpieczony spód, rozłożyć na nim masę jabłkową, zakryć drugą częścią ciasta, którą również należy nakłuć widelcem, żeby sok z jabłek mógł swobodnie odparować. Całość zapiec jeszcze ok. 30 do 35 minut w 180 st. C. Wyjąć z piekarnika, chwilkę odczekać i jeszcze gorący, posypać cukrem pudrem. Smacznego :)      wydrukuj przepis 