Mając ochotę na coś drożdżowego, postanowiłam upiec właśnie takie muffiny, jeśli można je tak nazwać ;). Nie będę rozwodzić się nad nazewnictwem i typologią co jest muffiną a co nie, tu głównie chodzi o smak :). Uwieście lub nie są boskieeeeee, pełne ziarenek wanilii, przez co są mega aromatyczne, pulchne oraz wilgotne w środku. Jeszcze czuję ich smak w moich ustach ;). U mnie nie dotrwały do następnego dnia :))). Gorąco Wam polecam !:).      Składniki:  500 g mąki 250 g margaryny lub masła 2 jajka 4 łyżki cukru 50 g drożdży nasionka z jednej laski wanilii 2 łyżki mleka   Ponadto:  2 łyżki roztopionego masła do smarowania muffinek ew. lukier i ozdoby do dekoracji Wykonanie:  Drożdże wymieszać razem z mlekiem.  Do miski wsypać mąkę, oba cukry, wyskrobane ziarenka z laski wanilii. Dodać jajka wymieszać łyżką, wlać drożdże, znów zamieszać. Na całość rozkruszyć w kawałkach margarynę, temperatury pokojowej. Zacząć wyrabiać ciasto rękoma, tak, aby całość ładnie się ze sobą połączyła.  Następnie ciasto dzielimy na dwie części, pakujemy do woreczków, dobrze związujemy supełek i wkładamy je do głębokiego naczynia z zimną wodą. Gdy ciasto wypłynie na wierzch, jest gotowe do pracy (u mnie zajęło to 1 godzinę).  Na stolnicy rozwałkowujemy sobie ciacho na grubość ok. 0,5 cm. Wycinamy paski o szerokości 5 cm i długości 35 – 40 cm. Zaczynamy zwijać rulonik, tak aby każdy kolejny płat nachodził jeden na drugi. Ja spód mufiiny przycinałam o ok. 1 cm, by był niższy.      Blaszkę na muffinki wysmarować margaryną, posypać mąką. Wkładamy nasze drożdżowe muffinki do środka, przykryć delikatnie ściereczką i zostawić na ok. 30 minut.  Roztopić dwie łyżki masła i posmarować pędzelkiem muffinki, przed włożeniem do piekarnika.  Piekarnik nagrzać na  200 st. C, piec 15 minut na złoty kolor. Po wystudzeniu, można udekorować wedle uznania. Smacznego :)        wydrukuj przepis 