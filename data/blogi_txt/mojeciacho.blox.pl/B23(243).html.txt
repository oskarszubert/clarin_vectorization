"Dzień zaczął się mglisto i pochmurno, i jakoś myślami byłam bliższa swego Rodzinnego domu. Zamarzyła mi się kawa z moją Mamą, jej przepyszna szarlotka i nasze wspólne rozmowy :). Niestety dzielą nas setki  kilometrów :(. Ten przepis w naszej Rodzinie jest bardzo długo, odkąd sięgam pamięcią. Jak tylko pojawiły się jabłka w sadzie, moja Mama piekła Nam taką właśnie szarlotkę. Zapach tego ciasta roznosił się po całym domu, a Ja nie mogłam się doczekać, kiedy wystygnie, bo wtedy można było go kroić. Dziś przypomniałam sobie ten wspaniały smak, a kawę wypiłam równie w miłym towarzystwie, mam namyśli mojego Męża :). Składniki:  500 g mąki pszennej  200 g margaryny  140 g cukru pudru 1 żółtko 2 jajka 2 łyżeczki proszku do pieczenia 3 łyżki kwaśnej śmietany  Ponadto:  1 kg jabłek (może być trochę więcej, po odpadnie część przy obieraniu) ½ cytryny 1 łyżeczka cynamonu cukier kryształ do posypania (jest to moja lekka zmiana, zamiast cukru pudru do dekoracji)  Wykonanie: Jabłka umyć i obrać ze skórki. Pokroić w cztery ćwiartki, a te na cienkie plasterki, całość polać sokiem z cytryny (ma nadać jabłkom bardziej winnego smaku, nie słodzimy ich !) Na stolnicy wymieszać suche składniki: mąka, proszek, cukier, puder, dodać margarynę i przesiekać, by wyszło coś w rodzaju kruszonki. Dodać, jaka i żółtko, przesiekać, dodać śmietanę, przesiekać i zagnieść ciasto aż będzie pulchne. Podzielić na dwie równe części. Blaszkę o wymiarach (25 x 36 cm) wysmarować tłuszczem i obsypać bułką tartą. Na dno rozwałkować pierwszą część ciasta, rozłożyć równo plasterki jabłek, posypać cynamonem, przykryć drugą częścią ciasta, dobrze ponasuwać widelcem. Na wierzchu bardzo delikatnie posmarować odrobiną białka, które zostało i posypać po całości równomiernie cukrem (ok. trzech garstek). Piec w rozgrzanym piekarniki na 190 - 180 st. C, ok. 45 minut. Pod koniec pieczenia jak ciasto się zezłości, można wyłączyć piekarnik i pozostawić w piecu do wymaganego czasu (ja wyłączyłam po 30 minutach i pozostawiłam w środku jeszcze na ok. 15 minut). Smacznego :) 