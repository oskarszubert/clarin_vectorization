Wspaniałe smażone ciasteczka, które kocham za ich smak, kruchość, delikatność i wygląd :))). Robiłam je wieki temu, w czasach licealnych i przypomniałam sobie o nich, dopiero jak opublikowała je Dorotus. Przepis i wykonanie pochodzi z jej blogu, ale zamieściłam w nim swoje małe zmiany. Przede wszystkim dodałam alkohol, żeby ciasto nie wpijało tłuszczu i odrobinę soli. Dużym atutem tych ciastek jest to, że dość szybko się ich robi. Osoby, które twierdzą, że nie mają ,,ręki do pieczenia”, powinny jak najbardziej, zainteresować się tym przepisem, gdyż moim skromnym zdaniem, wyjdą każdemu rewelacyjnie !:). Gorąco polecam !:)     Składniki na ok. 60 sztuk: 2 duże jajka 1 łyżka cukru 1 szklanka letniego mleka 1 szklanka mąki pszennej 1 łyżka skrobi ziemniaczanej ¼ łyżeczki soli 1 łyżka ekstraktu z wanilii  Ponadto:  cukier puder do oproszenia olej do smażenia  Wykonanie: Jajka, cukier, mleko, mąki, sól, ekstrakt z wanilii zmiksować na gładkie ciasto, np. blenderem (zrobiłam to mikserem). Ciasto powinno być odrobinę bardziej gęste niż naleśnikowe (można dodać 1 lub 2 łyżki mąki więcej). Otrzymane ciasto odstawić na godzinę do lodówki. Tłuszcz rozgrzać do temperatury 190ºC (jak na faworki). Przyrząd do rozetek włożyć na chwilę do gorącego tłuszczu, by się rozgrzał. Następnie zanurzyć w cieście, w taki sposób, by ciasto nie zakrywało góry foremki (inaczej nie będzie można ściągnąć upieczonego ciasteczka). Natychmiast przenieść do tłuszczu i smażyć około 20 - 35 sekund, do zarumienienia. Po wyjęciu z tłuszczu, pomagając sobie lekko widelcem, ściągnąć ciasteczko z foremki i odsączyć na papierowym ręczniczku. Smażyć dalej kolejne ciasteczka. Co pewien czas zamieszać ciasto (jeśli dodaliście skrobi, ma ona tendencję do osiadania na dnie). Podawać ciepłe, oproszone cukrem pudrem. U mnie na drugi dzień, wciąż były kruche :). Smacznego :)   wydrukuj przepis 