Wypiek stworzony na potrzeby moich małych pociech, z godnie zamówieniem ;). Ich ulubione ciasto czekoladowe i Knoppersy, które użyłam do posypki. Babeczki wyszły idealne pod względem smaku, co zresztą było widać po uśmiechniętych minkach, moich synków :-). Życzę miłego poniedziałku ;).   Składniki:   1 margaryna (daję palmę, 250 g) 1 1/2 szklanki cukru ¼ szklanki zimnej wody 2 szklanki mąki 4 jajka 2 pełne łyżeczki proszku do pieczenia 3 – 4 łyżki kakao  Ponadto:  2 - 3 Knoppersy (drobno posiekać) mleczna czekolada  Wykonanie:  Do rondelka, dać całą margarynę, wsypać cukier, dodać wodę i kakao, wszystko razem podgrzać na małym ogniu, aż do rozpuszczenia cukru i połączenia się ładnie składników. Kakaową masę całkowicie ostudzić, do zimnego. Oddzielić żółtka od białek. Ja najpierw ubijam białka by już nie brudzić sobie piór robota, a następnie szybko wykonuję pozostałe czynności. Do ostudzonej masy dodać same żółtka, ucierać mikserem, następnie dodawać stopniowo przesianą mąkę z proszkiem do pieczenia, ucierać wszystko dokładnie mikserem do połączenia się składników. Dodać ubite na sztywno białka i delikatnie już wymieszać łyżką (najpierw daję połowę białek, wmieszam w ciasto, a następnie drugą część białek). I tak przygotowane ciasto przełożyć do blaszki na muffinki, wyłożonej papilotkami. Piec w rozgrzanym piekarniku 190 st. C., około 25 minut, przed wyjęciem sprawdzić delikatnie patyczkiem. Jak już będą zimne, oblać je rozpuszczoną czekoladą. Do polewy: dodałam ok. 30 g masła, które rozpuściłam, następnie wsypałam połamaną czekoladę, na bardzo małe kawałeczki i w rondelku na małym ogniu mieszam, aż do całkowitego rozpuszczenia. Na końcu posypać babeczki posiekanymi Knoppersami. ﻿Smacznego :-) wydrukuj przepis 