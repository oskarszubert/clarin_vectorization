Śliczne bułeczki, które upiekłam już po raz drugi. Zachwyciły mnie swoją formą i smakiem nadzienia chałowego, gorąco polecam:). Przepis pochodzi z blogu Moje Wypieki.   Składniki na ciasto:  500 g maki pszennej 40 g świeżych drożdży lub 20 g suchych ¼ szklanki cukru 2 jajka 250 ml mleka ½ łyżeczki soli 70 g miękkiego masła   Składniki na nadzienie:  250 – 300g chałwy 1 jajko 1 łyżka śmietany kremówki  Chałwę rozgnieść widelcem, wymieszać z kremówką i jajkiem.  Ponadto:  1 jako, roztrzepane z łyżką mleka do smarowania.  Wykonanie: Zrobić rozczyn i pozostawić do wyrośnięcia. Następnie w naczyniu wymieszać letnie mleko, cukier, roztrzepane jajka, sól, dodać wyrośnięty rozczyn, mąkę, miękkie masło, wyrabiać na gładkie ciasto. Ja zamiast miękkiego masła dodaję roztopione i dobrze ochłodzone, ciasto wyrabia się wtedy lepiej i nie klei się tak do rąk. Pozostawić ciasto do podwojenia swojej objętości (przykryć ściereczką). Wyrośnięte ciasto podzielić na 13 części po około 73 g. Uformować kule. I. Kulę rozwałkować jak na naleśnik, dać po 1 łyżce nadzienia chałowego. II. Zwinąć jak naleśnik od dłuższego boku. III. Następnie oba końce, położyć pod spód, gładka strona do góry. IV. Naciąć oba końca, zostawiając po środku ok. 1 cm nie nacięte. V. Przecięte końce wywinąć na boki, by powstał kształt motyla. Ułożyć na blasze, pozostawić na 15 minut, przykryte do napuszenia. Posmarować przed pieczeniem jajkiem z mlekiem. Piec w 200C, ok. 20 minut ( mi zajęło to krócej ok. 15 minut). Można z góry przykryć folia aluminiowa jak zaczną się za szybko przypalać.  Studzić na kratce kuchennej. Smacznego :) 