Jeden z lepszych serników, jakie jadłam. Zresztą bardzo lubię serniki na śmietanie, bo są delikatne i puszyste, nie przypominają w niczym tych z rodzaju ,,ciężkich”. Co bym tu nie pisała, i nad czym bym się nie rozwodziła, to i tak pozostaję mega fanką wszelkich serników i tych puszystych i tych ciężkich, po prostu je Kocham piec i jeść ;))). Gorąco polecam !:) Składniki na ciasto:  90 g cukru pudru 250 g mąki krupczatki 150 g margaryny 2 żółtka 1 łyżeczka proszku do pieczenia ew. 1 łyżkę śmietany  Z podanych składników zagnieść ciasto, jeśli składniki nie będą chciały się połączyć, można dodać 1 lub 2 łyżki śmietany. Zawinąć folię aluminiowa i wstawić do lodówki na ok. 30 minut. Składniki na masę serową:  1 kg białego sera niepełna szklanka cukru pudru 2 szklanki śmietany kwaśnej 12% lub 18 % 4 jajka 2 białka cukier waniliowy 32 g 1 budyń waniliowy 40 g 2 płaskie łyżki mąki ziemniaczanej 1 łyżka mąki krupczatki szczypta soli  Ser zmielić dwa lub trzy razy. Ser utrzeć ze śmietaną, dodać cukry, następnie dodać jajka, miksować. Potem wsypać budyń oraz obie mąki, dobrze połączyć z całością. Na końcu dodać dwa ubite białka ze szczyptą soli, wymieszać delikatnie z całością, za pomocą łyżki. Ponadto:  8 ulubionych cukierków truflowych  Wsypałam je do blendera i rozbiłam je na drobne kawałeczki. Polewa czekoladowa:  200 g czekolady mlecznej 4 – 5 kostek czekolady gorzkiej 50 ml śmietanki słodkiej 30 % Do rondelka wlać śmietankę, połamać kostki czekolady, na nie dużym ogniu cały czas mieszając, aż zrobi nam się jednolita masa czekoladowa. Wykonanie całości: Blaszkę okrągłą o średnicy 26 cm, wysmarować dół i boki, na spód dać papier do pieczenia, a boki posypać mąką lub bułka tartą. Ciasto kruche rozwałkować wyciąć koło, wyłożyć dno blaszki, oraz boki do połowy formy. Wlać masę serową, przykryć folią aluminiową i piec ok. 60 minut. Pierwsze 15 minut pieczemy w 200 st. C, następnie zmniejszamy temperaturę na 175 st. C. Jak sernik się upiecze, wyłączamy piekarnik, otwieramy lekko drzwiczki i zostawiamy do całkowitego ostygnięcia Na końcu polać polewą czekoladową i posypać całość truflową posypką. Smacznego :)    wydrukuj przepis 