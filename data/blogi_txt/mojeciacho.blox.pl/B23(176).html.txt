Jest to ciasto z mojego dzieciństwa, które serwowała nam mama na większe imprezy rodzinne. W naszym domu znane jest pod nazwą Piernik z kaszą manną, chodź podobne ciasto spotkałam pod nazwą "Grysikowiec". Jak dla mnie pycha!   Składniki:  40 dag mąki 5 dag margaryny 15 dag cukru pudru 7 dag miodu 1 jajko 1 łyżeczka sody oczyszczonej 3 łyżki śmietany  Składniki na masę:   1 1/2 szklanki mleka 3 łyżki kaszy manny 1 kostka margaryny lub masła (250g) 15 dag cukru pudru 2 żółtka 2 łyżeczki cukru waniliowego sok z cytryny, opcjonalnie do smaku ( u mnie 3 łyżki) Wykonanie:  Z podanych składników zagnieść na stolnicy ciasto, podzielić je na trzy osobne części i upiec trzy placki. Czas pieczenia to ok. 10 do 15 minut, na złoty kolor. Piec w 190 C, w dużej blaszce. Placki po upieczeniu są twarde, tak ma być! Masa: Jedną szklankę mleka zagotować w garnku. Wcześniej warto przygotować w osobnym naczyniu wymieszane składniki: pół szklanki mleka, żółtka, kasza manna, cukier waniliowy, wlać do gotującego się mleka i zagotować ok. 3 minut na tzw. ,,budyń”, dobrze ostudzić. Margarynę i cukier puder utrzeć na jednolity puch, następnie dodawać po jednej łyżce masy budyniowe z kaszy manny. Na koniec dodać sok z cytryny do smaku. Masę podzielić na dwie równe części i przełożyć placki, na koniec ciasto można polać polewą czekoladową. Ciasto najlepiej kroić na drugi dzień, wtedy placki dobrze zmiękną. Smacznego :) 