Nie wiem jak u Was, ale u mnie w zeszłym tygodniu panowały ogromne mrozy, zarówno przez dzień i noc, lokalnie dochodziło nawet do – 30 st. C. W taki mroźny czas ma się ochotę na coś ciepłego i pożywnego :). Drożdżówka była szczałem w dziesiątkę, najbardziej lubię jeszcze ciepłą, do mleka z miodem … REWELACJA !:). Przepis powstał na bazie ,,Ciasto drożdżowe bez wyrabiania”, które świetnie nadaje się jako ciasto bazowe, można do niego dodawać dowolne składniki i tworzyć własne inspiracje ;). Dodałam czekoladowe kuleczki, sok z mandarynki i otartą skórkę, oraz płatki migdałowe pod kruszonkę, całość smakowała naprawdę wybornie. Gorąco Wam polecam i zapraszam na kolejne wpisy !:)     Składniki:  10 dag drożdży 4 jajka 1 szklanka cukru 1 szklanka oleju 4 ½ szklanki mąki 1 szklanka letniego mleka 1 cukier waniliowy (16 g) 60 g kulek czekoladowych do wypieków sok z jedne mandarynki otarta skórka jednej mandarynki Ponadto:  100 g płatków migdałowych kruszonka   Wykonanie: Do głębokiego naczynia wlać mleko, dodać drożdże, jajka, cukier, cukier waniliowy, olej, wszystkie składniki lekko wymieszać trzepaczką, by się połączyły. Następnie wsypana na całość przesianą mąkę. Uwaga! Teraz nie mieszamy mąki z całością, jeśli sypnie nam się kopczyk, to delikatnie wyrównać po wierzchu, ale nie łączyć z płynnymi składnikami. Przykryć ściereczką i zostawić na 2 godziny. Wymieszać po czasie dokładnie łyżką, na jednolitą masę, dodać sok z mandarynki otartą skórkę, wymieszać (wcześniej należy dokładnie mandarynkę umyć i przelać wrzątkiem). Przelać do blaszki natłuszczonej i poprószonej mąką (użyłam blaszki o wymiarach 23 × 35 cm), pozostawić na 15 minut, posypać płatkami migdałowymi. Przed pieczeniem posypać kruszonką. W sezonie można dać owoce, ale te, które najmniej puszczają soku. Piec w rozgrzanym piekarniku do 180 C, ok. 35 do 40 minut. Smacznego :)      wydrukuj przepis 