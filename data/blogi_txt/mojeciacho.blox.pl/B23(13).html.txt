Witam Wszystkich w już po Świątecznie :). Czy Wy również jesteście przesyceni słodkościami tak jak Ja ;))). Mimo to kocham magię Świąt, za wszystko :). Dziś chcę Wam napisać o ciasteczkach, bez których nie wyobrażam sobie właśnie Świąt Bożego Narodzenia. Pierwszy raz zobaczyłam je na stronie Dorotus i od razu uznałam, że muszą być fenomenalne pod względem smaku i swojego świątecznego uroku. Piekę je drugi rok z rzędu i jestem pewna w 100 %, że na stałe zagościły już w moim menu. Jeśli chodzi o smak, ciasto jest bardzo kruchutkie i przypomina coś na wzór ciasta francuskiego. Nadzienie jest wspaniałe, zawiera dużo żurawiny, która nadaje lekki kwaskowaty posmak, a przyprószone cukrem pudrem powoduje, że smak kwaskowaty i słodki, uzupełniają się ze sobą doskonale. Jeśli ktoś jest fanem żurawiny gorąco je polecam, a dla tych, którzy lubią inne smaki radzę wymyślić swoje ulubione nadzienie np. makowe, co moim skromnym zdaniem, będzie równie świetnie pasowało !:) Przepis cytuję razem z nadzieniem za autorką Dorotus. Ps. Obiecałam blogerce magdi29, że przy kolejnym wpisie pochwalę się, co piekłam w tym roku na Święta: Pierniki czekoladowe z mega dużą ilością bakalii (ten piernik jest przepyszny i z pewnością podam wam przepis) Makowce Ciasteczka: pierniczki alpejskie bożonarodzeniowe babeczki księżyce orzechowe księżyce kakaowe koniczynki piszynger ciasteczka francuskie Jeśli chcecie podzielić się w komentarzu Waszą opinią na temat ulubionych wypieków, bez których nie wyobrażacie sobie tych Świąt, to chętnie o tym poczytam  :). Składniki na ciasto:  240 g mąki pszennej 60 g smalcu 60 g masła sok z 1 pomarańczy szczypta soli  Składniki na mincemeat, ok. 600 ml (z przepisu Dorotus):  75 g ciemnego brązowego cukru (dałam 50 g) 60 ml wina ruby port (lub innego półsłodkiego lub słodkiego czerwonego wina) 300 g żurawiny 1 łyżeczka cynamonu 1 łyżeczka imbiru pół łyżeczki zmielonych goździków 75 g koryntek 75 g rodzynek 30 g suszonej żurawiny 1 klementynka - otarta skórka i sok 25 ml brandy (lub rumu) kilka kropel ekstraktu z migdałów pół łyżeczki ekstraktu z wanilii 2 łyżki miodu  W większym garnuszku wymieszać cukier i wino, aż do rozpuszczenia się cukru, na lekko nagrzanym palniku. Dodać żurawinę i wymieszać. Dodać cynamon, imbir, goździki, koryntki, rodzynki, suszoną żurawinę, skórkę i sok z klementynki. Doprowadzić do wrzenia i gotować przez około 20 minut, lub dopóki owoce się nie rozpadną i nie wchłoną całego płynu. Zdjąć z palnika, lekko ochłodzić. Dodać brandy, ekstrakt z migdałów, wanilli i miód, wszystko dobrze wymieszać. Nadzienie można przechowywać w słoiczku, w lodówce, do 2 tygodni. Ponadto:  potrzebne jest 200 g mincemeat (nadzienie) 1 roztrzepane jajko z 1 łyżką wody - do glazury (pominęłam) cukier puder do poprószenia  Wykonanie całości: Mąkę odmierzyć do miski, dodać smalec, masło, wymieszać z grubsza (jak kruszonkę) i włożyć do zamrażarki na 20 minut. Sok pomarańczowy wymieszać z solą, wstawić do lodówki. Po tym czasie, zmiksować zawartość miski z sokiem, jeśli będzie zbyt mało płynu, dodać lodowatej wody (dodałam również 2 łyżki). Ciasto szybko zagnieść, podzielić na 3 części, owinąć w folię, włożyć do zamrażarki na 20 minut. Ciasto rozwałkować na grubość 2 -3 mm, wycinać kółka i gwiazdki. Przygotować formę do muffinek (mogą być foremki na babeczki): wysmarować ją masłem, wysypać kaszą manną każdą foremkę lekko wciskać kółko z ciasta, nakładać czubatą łyżeczkę nadzienia, na górę kłaść gwiazdkę. Piec około 10 - 15 minut w temperaturze 220ºC (piekłam w 200ºC). Wystudzić, oprószyć cukrem pudrem. Smacznego :)      wydrukuj przepis 