Dziś u mnie królują przepyszne pierogi :-). Jest to potrawa przekazywana w mojej rodzinie z pokolenia na pokolenie. Pierogi robiłam moja prababcia, babcia, robi je moja mama i jakby nie było również ja ;). Próbowałam wam obliczyć co daję do ciasta i farszu w proporcjach, ponieważ nie mam gotowego przepisu, robię wszystko na wyczucie i zawsze wychodzi mi idealnie ;). A to dzięki temu, że wykonywałam je już samodzielnie mając te "naście" lat, pod bacznym okiem swojej mamy, czyli lata praktyki :). Taki zestaw zawsze króluje u nas na Wigilię, chociaż do sosu wtedy dodaję o wiele więcej grzybów. Farsze do pierogów mogą być różne, ziemniaczano - cebulowy jest mój ulubiony, ale również robię z dodatkiem białego sera, z kapusty i grzybów, mięsny, grzybowy, za owocowym niestety nie przepadam ;). Jestem ciekawa jakie wy pierogi lubicie najbardziej ? :). Buziaki :* i do następnego wpisu !:-). Ps. Wyszło mi ok. 60 pierogów :-). Składniki na ciasto:  760 g mąki (te ok. 60 g zostawiłam do podsypywania ciasta i pierogów) ok. 300 ml letniej wody 2 łyżki oleju szczypta soli  Ciasto wykonuję tradycyjnie na drewnianej stolnicy :-). Przesiewam mąkę, dodaję sól, olej, siekam nożem. Kolejna czynność to stopniowe dolewanie letniej wody, wlewam małymi partiami i od razu siekam mąkę, tak aby wpijała wodę, ciasto które mi ładnie się skleiło z wodą, delikatnie daje na bok i skupiam się na mące, która została jeszcze sucha, polewam wodą i siekam. Kiedy wszystko ładnie mi się połączyło, zaczynam wyrabiać ciasto, można podsypywać od spodu stolnice. Ciasto musi miej jednolitą strukturę, być plastyczne (nie twarde jak na makaron !). Wyrabiając co chwila przecinam ciasto na pół, łącze wyrobione boki i dalej ugniatam, tą czynność powtarzam kilkakrotnie.   Składniki na farsz:  1200 g obranych ziemniaków 4 średnie cebule (500 g) 3/4 margaryny pieprz, sól, vegeta do smaku  Cebulę kroimy bardzo drobno, w kosteczkę. Na patelni (u mnie ceramiczna) rozpuszczamy margarynę (nie używać oleju, masa jest w tedy bardzo "tłusta" i ma inny smak !) dodajemy cebulkę i smażymy do miękkości, pamiętać by nie przypiec i by nie brązowiała po obrzeżach. W między czasie przyprawiamy do smaku (daję dość sporo pierzu ok. 1/2 łyżeczki), farsz ma być dość wyrazisty jeżeli chodzi o sól, ale nie przesolony !. Pamiętajmy, że ciasto nie jest słone i wszystko razem będzie się fajnie komponować. Ziemniaczki obrane oczywiście ugotować, dodaję sól, dwie duże szczypty. Kiedy będą już mięciutkie odcedzić, dodać usmażoną cebulkę (można sobie zostawić trochę do okraszenia, jak lubicie) całość ugniatam tłuczkiem do ziemniaków. Kiedy wszystko ładnie się połączy, można ewentualnie doprawić do smaku, jeżeli czegoś nam w nim brakuje. Zostawić do odparowania i ostygnięcia. Pamiętajmy, by farsz do lepienia nie był zimny bo jest dość sztywny i nie za ciepły, bo będzie się za bardzo kleił do palców !:-).   Sos grzybowy:  3 garstki grzybów 1.5 l wody (lub wywaru z rosołu) 3 łyżeczki masła 1 kostka rosołowa (jeśli brak wywaru) malutki listek laurowy 2 ziarenka ziela angielskiego 1 mała cebula 2 ząbki czosnku 4 łyżki mąki 3 łyżki kwaśnej śmietany przyprawy do smaku (sól, pieprz, vegeta)  Grzyby jest dobrze namoczyć w zimnej wodzie, na noc. Ja wcześniej je płuczę nad sitkiem, następnie zalewam wodą i zostawiam (przynajmniej na 4 godziny) Następnie odcedzam przez bardzo drobne sitko z czego zostawiam sobie ok. 1 szklanki wody w której się moczyły. Grzyby daję do garnka (wcześniej je lekko posiekać), wlałam 1.5 l wody, plus szklanka wody w której się moczyły. I tu ciekawostka :-), moja babcia dawała obraną cebulę (obrać tak by była gładka, a nie po ciachana nożem), uważała, że jeżeli cebula nabierze czarnego koloru, to wywarze są trujące grzyby ! :). Nie wiem na ile to prawda ;), nigdy czarnej cebuli lub bardzo ciemnej nie wyjęłam, jedynie delikatnie zabarwioną na brązowo od ciemnego wywaru. Grzyby mam zawsze ze sprawdzonego źródła. Do sosu dodaję liść laurowy, ziele angielskie, kostkę rosołową (jeśli nie mam wywaru z rosołu), masełko, przyprawy do smaku. Całość gotuję ok. 1 do 1.5 godziny.  W między czasie mąkę wsypuję na suchą teflonową patelnie i podsmażam do lekko karmelowego koloru. Następnie przestudzić. Gdy grzybki fajnie się ugotują, zagęszczam tą mąką rozmieszana z niedużą ilością zimnej wody. Przed wlaniem do sosu, hartuję ją odrobiną naszego wywaru. Na koniec dodaję śmietanę również zahartowaną (jeśli sos wyda wam się za rzadki, to do śmietany można dodać jeszcze 1 - 2 łyżki białej mąki, ja tak zrobiłam). Kiedy wyłączam palnik, do sosu wrzucam bardzo drobniutko posiekany czosnek (nie używam tu praski do czosnku, robię tradycyjnie tak jak moja babcia i jeszcze jedna dygresja: dodatek vegety to już pomysł mojej mamy).   Wykonanie: Ciasto pierogowe wałkuję na ok. 0.5 cm, może być więcej ale raczej nie mniej !:). Swoje pierogi wycinam od szklanki. Natomiast moja babcia turlała kulki, które rozpłaszczała w dłoni, ale jej pierogi były jak dwa moje ;). Ciasto na pierogi wypełnić farszem :), mi wchodzi jedna dość pełna łyżeczka masy do środka, dokładnie zlepić brzegi. Radzę odkładać na ściereczkę np. do naczyń posypaną  mąką, niż na talerz, bo lubią się sklejać. Wrzucać na wrzątek, do wody daję tylko większą szczyptę soli, jak wypłyną, gotować ok. 2 minutki. Nie wiem jak wy, ale ja wyławiam je do lodowatej wody, na ok. 0.5 minuty, za pomocą sitka. Następnie odcedzam, są wciąż gorące, ale się nie kleją do siebie !. Oczywiście dobrze jest je czymś okrasić np. zostawioną przesmażoną cebulką, rozpuszczonym masełkiem, lub od razu ułożyć na talerzu i polać sosem, wedle uznania itd. Smacznego :-)    wydrukuj przepis 