Pierwszy raz ten przepis zobaczyłam na blogu Dorotus, piekła je również ostatnio Iza. Ciasteczka te przypominają mi czasy z liceum, gdzie przez cztery lata mojej edukacji, zawsze po lekcjach kierowałam się do swojej ulubionej cukierni :). Kupowałam właśnie takie ciasteczka i jeszcze dwa różne rodzaje, które zresztą, też muszę upiec. Smak tych ciastek jest bardzo podobny, ale chyba nie pobił moich słodkich wspomnień :). Z takimi ciasteczkami (z tego co pamiętam) nawet godzinne czekanie w zimę, na autobus do domu po szkole, było wielką frajdą ;))). Gorąco Wszystkim polecam, chociaż nie jest to łatwy przepis, ponieważ wymaga dość dużej precyzji, by ciasteczka się nie rozlewały na blasze. Cytuję za autorką. Wszystkim życzę udanego weekendu, Justyna !:)   Składniki:  3 jajka (białka i żółtka osobno) 80 g drobnego cukru lub cukru pudru 75 g mąki pszennej, przesianej (koniecznie!) mak, do posypania dżem do przełożenia Wykonanie: Białka oddzielić od żółtek; białka ubić na sztywną pianę. Powoli i stopniowo dodawać cukier (jak przy bezach - nie można wsypać cukru na jeden raz) i miksować. Dodać żółtka i zmiksować. Wsypywać powoli mąkę i delikatnie(!) wymieszać. Ciasto nałożyć do rękawa cukierniczego z grubą okrągłą nasadką i wykładać na blachę nieduże krążki, pozostawiając odstępy między ciastkami. Posypać makiem. Piec w temperaturze 180ºC przez około 10 minut, aż będą lekko złote. Wystudzić, przełożyć dżemem. Ważne !!!: białka niedokładnie ubite lub zbyt mocno wymieszana masa jajeczna z mąką zaowocuje płaskimi i rozlewającymi się na blaszce ciasteczkami (zniszczą się pęcherzyki powietrza); płaskie będą również, jeśli blacha z ciastkami będzie czekać na upieczenie pierwszej, należy piec obie na jeden raz. Smacznego :)     wydrukuj przepis 