Świetny przepis na ciasteczka, które nie piecze się tradycyjnie w piekarniku, tylko smaży na patelni !:). Ciasto fajnie się wyrabia, a ciasteczka wykonuje się ekspresowo. W smaku są bardzo dobre, przypominają kruche ciastka, jedyny minus jaki dały mi odczuć to posmak proszku do pieczenia, którego następnym razem dam mniej :). Napiszę jeszcze, że ciasteczka znikły u nas w błyskawicznym tempie, a następnym razem spróbuję z kawałki czekolady, zamiast rodzynek :)). Przepis pochodzi z blogu Ilonkowo.   Składniki:  2 szklanki maki ½ szklanki cukru 1 ½ łyżeczki proszku do pieczenia 2 jajka 1 szklanka rodzynek (ew. posiekana gorzka czekolada) ½ kostki margaryny (pokrojone na małe kawałki) aromat waniliowy   Wykonanie:  Na stolnicę wysypać mąkę, proszek do pieczenia, cukier, wymieszać, dodać margarynę i posiekać, dodać rodzynki. Jajka rozbić widelcem w miseczce razem z kilkoma kroplami aromatu waniliowego, dodać do ciasta i posiekać, następnie wyrobić. Jeśli ciasto jest za suche można dodać łyżkę mleka (ja nie dawałam). Rozwałkować ciasto na ½ cm i wykrawać dowolne kształty ciastek. Patelnię przecierać papierem nasączonym tłuszczem (dawałam minimalną ilość oleju z pestek winogron), rozgrzać i smażyć ciasteczka po 3 minuty z każdej ze stron do złotego koloru. Smacznego :) 