Wspaniałe ciasto, które mnie wręcz oczarowało swoim smakiem i wyglądem !:). Ślicznie się prezentuje na paterze i można wykonać go formie tortu na urodzinowe przyjęcie ;). Jest to dobra alternatywa dla tych którzy nie lubią ciężkich mas np. jak mój Mąż :)). W smaku jak dla mnie pycha …, mocno kakaowy biszkopt, przełamany dwoma rewelacyjnymi smakami na bazie serka mascarpone. Ten wspaniały wypiek spotkałam na blogu Mój słodki świat i cytuję przepis !:).   Składniki na biszkopt:  4 jajka 100 g drobnego cukru 70 g maki 35 g kakao  Wykonanie:  Jajka wbić do miski, dodać cukier. Miskę postawić na garnku z gotującą się wodą. Ubić jajka na puszysty krem, zdjąć miskę z garnka, po czym ubijać przez kolejne dwie minuty. Wsypać przesianą mąkę i kakao, delikatnie wymieszać (łyżką). Dno tortownicy o średnicy 22 cm wyłożyć papierem do pieczenia, a boki posmarować masłem. Wlać ciasto do tortownicy, piec przez 20 minut w piekarniku nagrzanym do 190 stopni. Po ostudzeniu przekroić biszkopt na pół. Składniki na mus:  2 łyżeczki żelatyny 5 łyżek ciepłej wody 100 g czekolady deserowej (dałam mleczną) 100 g czekolady gorzkiej (dałam mleczną) 500 g mascarpone 80 g drobnego cukru (zmniejszyłam ilość) 1 op. cukru waniliowego 200 g jogurtu greckiego  Wykonanie: Żelatynę rozpuścić w podanej ilości wody. Mascarpone wymieszać z cukrami i jogurtem. Stopniowo dodawać (przelewając przez sitko) żelatynę. Czekoladę rozpuścić na parze. Włożyć jeden blat ciasta do tortownicy, zapiąć obręcz. Masę z mascarpone podzielić na pół. Do jednej połowy dodać rozpuszczoną czekoladę i wyłożyć na biszkopt. Przykryć drugim blatem, wyłożyć biały mus z mascarpone, wyrównać powierzchnię (ja zrobiłam fale). Schłodzić przez 5-6 godzin, a najlepiej przez całą noc. Ciasto jest dość proste i szybkie wykonaniu. Smacznego :) 