Przepis jak najbardziej sezonowy, ponieważ kiedy jak nie teraz mamy cieszyć się tym daniem ;). Dla wszystkich miłośników faszerowanych papryk polecam użyć właśnie tę paprykę, trochę mniej pozorną i dekoracyjną od czerwonych. Moim zdaniem jej zaleta to głęboki aromat i delikatna skórka po upieczeniu, która świetnie rozpływa się w ustach ;). Pozdrawiam i do usłyszenia :). Ps. Farsz który podaję, robię identycznie do gołąbków. Składniki na farsz:  450 g - 500 g mielonego mięsa 2 szklanki ryżu sypkiego 4 szklanki wody 2 większe cebule 1 jajko 1 ząbek czosnku 1/2 margaryny 1 łyżeczka zmielonej słodkiej papryczki przyprawy do smaku: sól, pieprz, vegeta  Dodatkowo: ok. 12 żółtych papryk "długich" (mogą być dowolne, wedle uznania)   Sos pomidorowy:  1 szklanka mleka zagęszczonego niesłodzonego lub słodka śmietanka np. 12 % 1 1/2 szklanki wody 1 mały przecier pomidorowy (u mnie w puszce) 4 łyżki keczupu 1 1/2 - 2 łyżki mąki krupczatki 1/2 kostki rosołowej przyprawy do smaku: sól, pieprz, vegeta,  można dodać troszkę słodkiej papryczki w proszku  Na patelni u mnie ceramicznej lub rondelku wedle uznania, wlać szklankę śmietanki lub tego mleczka które podałam, dodać przecier, rozmieszać i na małym ogniu doprowadzić do zagotowania, dodać keczup, przyprawy do smaku. Podgotować by sosik sam delikatnie zgęstniał. A na końcu jak widzimy, że konsystencja jest za rzadka to rozrabiamy mąkę krupczatkę z niewielką ilością wody ok. mniej niż 1/2 szklanki i zagęścić sos.   Wykonanie: Dwie szklanki ryżu sypkiego dobrze opukać, następnie zalać zimną wodą. Ja przyjmuję zasadę, że na jedną szklankę ryżu wlewam dwie szklanki wody, czyli w tym przypadku dałam 4 szklanki wody. Dodać 1 łyżkę vegety, zamieszać i zagotować. W momencie gotowania się wody, dwa razy zmieszać, w odstępie dwóch minut i wyłączyć, zostawić pod przykryciem na ciepłym palniku, by ryż powoli sam doszedł (to akurat mój sposób, każdy może robić według swoich doświadczeń ;)). Paprykę umyć, odciąć wierzch papryki, nie wyrzucać, a ze środka oczyścić z ziaren. Cebulkę siekam bardzo drobno, nie przerażać się ilością, ponieważ większość fajnie się rozpadnie podczas smażenia i połączy się z mięsem. Na patelnie (u mnie z powłoką ceramiczną) dodaję margarynę, roztapiam, następnie wsypuję posiekaną cebulę, mieszając czekam, aż fajnie zmięknie dodaję już do niej płaską łyżeczkę pieprzu, soli, vegety, rozdrobniony przez praskę czosnek. Następnie dodaję surowe zmielone mięso do cebuli i cały czas mieszając podsmażam całość. Większość cebulki powinna się na tyle rozpaść by fajnie połączyło się z mięskiem, dodać 1 łyżeczkę słodkiej papryczki w proszku, wymieszać. Pod koniec przykryć pokrywką i jeszcze ok. 10 - 15 minut podusić, cały czas pilnując. Następnie ostudzić. Gotowy już ryż wymieszać z mięsem, doprawić do smaku, dodać jedno surowe jajko, dobrze je wcześniej widelcem w miseczce roztrzepać, następnie wszystkie składniki ze sobą dobrze wymieszać (najlepiej robi się to za pomocą ręki). Następnie papryczki naładować farszem, można pomagać sobie widelcem, by głębiej umieścić nadzienie. Zakryć każdą jej wcześniej uciętą częścią. Do żaroodpornego naczynia lub innego wedle uznania, układać jedną papryczkę koło drugiej. Następnie podlać je 1/4 gorącej wody, w której należy rozpuścić 1/2 kostki rosołku. Chyba, że macie gotowy świeży bulion z rosołu. Wstawić do piekarnika  na 1 godzinę i piec w 190 st. C. Podawać z ulubionym sosem, w moim przypadku to pomidorowy ;). Smacznego )     wydrukuj przepis 