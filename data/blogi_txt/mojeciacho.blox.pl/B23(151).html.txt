Miało być ciasto do sobotniej popołudniowej kawki, niestety nowy testowany przepis na ciasto owocowe z netu, okazał się zakalcem w moim wykonaniu :-). Nie jestem osobą, która by długo rozżalała się nad porażką, więc musiałam wybrać coś szybkiego i w miarę prostego, dlaczego ;)?. Ponieważ miałam ok. 30 minut do powrotu męża z pracy, a tak bardzo chciałam go czym uraczyć na deser :-). Nie muszę pisać, że wybór tych naleśników był strzałem w dziesiątkę. Okazały się przepyszne, bardzo delikatne w smaku. Do nich dorobiłam nadzienie serowe, takie jak robiła moja mama, dodałam jedynie dość sporą ilość rodzynek. Przepis na same naleśniki znalazłam na blogu Domowa cukiernia Ewy.Gorąco polecam i  życzę udanej niedzieli, pozdrawiam Justyna :-).   Składniki na ciasto:  250 g mąki 3 duże jajka 3 łyżki cukru 1 szklanka mleka 1 szklanka wody 1 łyżeczka cukru waniliowego szczypta soli Ponadto:  olej do smażenia  Masa serowa:  500 g białego sera (drobno zmielonego) 5 - 6 łyżek cukru pudru (radzę próbować i słodzić do smaku) 180 g kwaśnej gęstej śmietany 1 łyżeczka cukru waniliowego lub prawdziwa wanilia (z 1/2 laski ziaren wanilii) trzy garstki rodzynek (wcześniej sparzone wrzątkiem)  Do zmielonego sera, wsypać cukier, wanilie, śmietanę (moja była bardzo kremowa i nie miała bardzo kwaśnego posmaku), całość dobrze zmiksować. Jeśli uznacie, że masa jest za gęsta lub mało słodka dodajcie odpowiednie składniki, wedle uznania i preferowanego smaku ;). Na koniec wsypałam, sparzone wcześniej rodzynki (we wrzątki, były kilka minut), odcedzone, dobrze wymieszać z całością. Odstawić by smaki się "przegryzły". Wykonanie naleśników: Żółtka oddzielić od białek, utrzeć z cukrem i cukrem waniliowym.  Mleko wymieszać z wodą i mąką, zmiksować na gładką masę.  Utarte żółtka połączyć z ciastem.  Do białek dodać szczyptę soli i ubić na sztywną pianę. Delikatnie mieszając, dodać do ciasta. Usmażyć naleśniki na złoty kolor.﻿ Ja patelnię smarowałam olejem za pomocą pędzelka. Dodam jedynie ;), podawać z ulubionym nadzieniem, tak jak lubicie najbardziej. Smacznego :-)    wydrukuj przepis 