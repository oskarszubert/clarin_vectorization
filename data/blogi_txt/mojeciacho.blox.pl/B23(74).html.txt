Jedno z najfajniejszych ciast z serii owocowo – ucieranych, jakie jadłam :))). Z góry zaznaczam, że to poezja dla smaku ;). Co mam namyśli: przepyszne czekoladowe wnętrze, opatrzone soczystą i słodką gruszką. Całość wieńczy kruszonka, która dodaje niebanalnego smaku oraz uroku :). Ciasto jest proste wykonaniu i najlepiej przekonać się samemu ;). Gorąco polecam !:)     Składniki:    ½ kg mąki 1 szklanka cukru 2 jajka ½ kostki masła 6 dużych łyżek dżemu morelowego ½ szklanki kwaśnej śmietany 2 łyżeczki sody oczyszczonej 3 łyżki kakao    Kakaowa kruszonka:   180 g maki 100 g cukru 1 łyżka kakao ½ kostki masła Suche składniki wymieszać razem: mąka, kakao, cukier. Masło roztopić i tak gorącym masełkiem zalać przygotowaną mieszankę. Wszystko ze sobą dobrze wymieszać.  Ponadto:   4 – 5 gruszek Wykonanie:  Masło roztopić w rondelku i ostudzić.  Mąkę wymieszać z sodą i kakao.  Gruszki obrać i podzielić na cztery cząstki, które przekrajałam jeszcze od góry, wzdłuż, jeśli były dość grube.  Jajka utrzeć z cukrem na biały puch. Cały czas ucierać, dodawać po łyżce dżemu morelowego, następnie wlewać małymi porcjami ostudzone masło. Gdy składniki się połączą, dodajemy przesianą przez sito naszą mieszankę (mąka, kakao, soda), małymi porcjami i ucieramy mikserem. Na koniec dodajemy kwaśną śmietanę, miksujemy. Ciasto jest dość gęste i kleiste. Blaszkę o średnicy 26 x 36 cm wysmarować tłuszczem i obsypać bułką tartą.  Ciasto rozkładać łyżką po całości blaszki, a następnie wszystko wyrównać. Na całej powierzchni rozkładamy nasze pokrojone gruszki, jedna obok drugiej, wciskając je do dna blaszki.  Całość posypujemy kakaową kruszonką.  Wstawiamy do nagrzanego piekarnika na 180 st. C, na około 50 minut. Przed wyjęciem najlepiej sprawdzić patyczkiem czy ciasto się już upiekło.  Smacznego :)    wydrukuj przepis 