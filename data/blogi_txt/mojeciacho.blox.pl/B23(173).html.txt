Kiedy zapytałam mojego ponad cztery i pół letniego synka, co mama ma upiec dla Ciebie z okazji Dnia Dziecka? Bez wahania odpowiedział, że chce ciasteczka pierniczki z dżemem, takie jak robi ciocia Kasia :). I w taki właśnie sposób uszczęśliwiłam moje dzieciątko a nawet dwa, bo ku mojemu zdziwieniu najmłodszy też po nie sięgał, a woli bardziej wytrawne dania ;). Wracając do pierniczków są rewelacyjne, jak na piernik przystało, potrzebują dojrzeć, po dwu dniach są już mięciutkie. Ich smak korzenny przełamany ulubionym dżemem lub marmoladą sprawia, że chętnie sięga się po kolejny pierniczek :))).   Składniki:  60 dag maki 30 dag cukru pudru (w oryginale jest 40 dag, zmniejszyłam i to są bardzo słodkie) 3 jajka 10 dag masła 2 pełne łyżki przyprawy do piernika 1 łyżeczka cynamonu (ilość wedle uznania) 3 łyżki miodu 1 łyżeczka sody  Ponadto: marmolada (dałam owocową)  Wykonanie: Na stolnicy wymieszać wszystkie suche składniki: mąka, przyprawa do pierników, cynamon, soda, cukier puder. Dodać masło posiekać, dodać miód, posiekać, następnie jajka posiekać i całość ładnie ze sobą połączyć. Formować cieniutki wałeczek, pokroić je na centymetrowe kwadraciki, z których następnie zrobić małe kuleczki. Układać je na blaszce od piekarnika wyłożonej papierem do pieczenia. Piec w 180 st. C, ok. 10 – 15 minut (mi zajęło ok. 10 minut). Jak ostygną przełożyć je ulubioną marmoladką i pozostawić do zmięknięcia. U mnie trwało to dwa dni:), już po pierwszym dniu były pyszne, ale to w drugim dniu osiągnęły właściwą miękkość. Smacznego :) 