Wiem, karnawał się już skończył, a ja zrobiłam róże karnawałowe :))). Nie mogłam się im oprzeć, żeby je nie spróbować, jak je zobaczyłam w programie,,Ewa Gotuje”. Są po prostu rewelacyjnie pyszne, kruchutkie, delikatne, z wyważaną słodkością. Podane z pyszną konfiturą lub dżemem, róże potrafią podbić nie jedno podniebienie, polecam, polecam i jeszcze raz polecam ten przepis :)!.   Składniki:   25 dag maki pszennej 1 łyżka cukru 2 żółtka 2 całe jajka 1 łyżka miękkiego masła ½ łyżeczki proszku do pieczenia szczypta soli 1 łyżka spirytusu  Ponadto:  cukier puder do posypania smalec do smażenia (użyłam oleju)  Wykonanie: Z podanych składników, wyrobić dokładnie ciasto i zostawić je przykryte na 15 minut.  Następnie ciasto rozwałkować bardzo, ale to bardzo cieniutko (cieniej niż na makaron). Wycinać trzy różnej wielkości koła (największe od szklanki). Nacinać każde koło pięć racy (ok. 1 cm. nacięcie). Białka dobrze roztrzepać, będą potrzebne do sklejenia kółek (zaczynamy od największego, na środek trochę posmarować białkiem, kolejne kółeczko, posmarować białkiem, położyć na nie najmniejsze koło i lekko docisnąć do środka palcem). Na głębszej patelni roztopić smalec lub użyć oleju, wedle uznania. W rzucać na rozgrzany tłuszcz różyczki (w dół małymi płatkami, tak by duże koło było na wierzchu). Smażyć na delikatny złoty kolor z każdej ze stron, do obracania róż świetnie sprawdzają się patyczki do szaszłyków. Wyciągać na papierowy ręczniczek kuchenny. Po ostudzeniu, nakładać do środka po pół łyżeczki ulubionej konfitury, na koniec posypać cukrem pudrem. Smacznego :) 