Jak sprawić uśmiechach u chorego dziecka … ?, u Nas na pewno sprawdza się wspólna zabawa z mamą i 100 % uwagi. Mój synek złapał zapalenie migdałów i ciężko to znosi :(. Sam zaproponował, byśmy wspólnie upiekli te ciasteczka, zabawa była na 102, wałkowanie, wycinanie, lepienie stworków i znów wałkowanie, układanie, pieczenie a na końcu degustacja … i wspaniały werdykt mego pięciolatka: pyszne Mamusiu :). Ciasteczka są bardzo maślane, kruche z przepyszną migdałowo – waniliową posypką. Polecam !:) U mnie zaczyna być powoli świątecznie na blogu, może to niektórych dziwić, albo i nie ;). Ale dla mnie Boże Narodzenie to najbardziej inspirujące Święta w całym roku, na które czekam zawsze z utęsknieniem :). Składniki:  400 g mąki pszennej 150 g cukru pudru (dałam 110 g) 175 g miękkiego masła  2 duże jajka 1 łyżeczka proszku do pieczenia ¼ łyżeczki soli 5 ml ekstraktu z wanilii  Posypka migdałowo – waniliowa:  mała garstka zmielonych migdałów na tzw. mączkę 2 – 3 łyżki cukru pudru 1 łyżka cukru waniliowego domowej roboty lub 1 łyżeczka kupnego cukru waniliowego zmielona razem z migdałami  Wszystko ze sobą razem wymieszać. Wykonanie: Przesiać mąkę i wymieszać z solą i proszkiem do pieczenia. Masło i cukier utrzeć mikserem, ale krótko do połączenia się tylko składników. Jajka osobno wymieszać widelcem z ekstraktem waniliowym. Dodawać po trochę do masła, połączyć mikserem. Następnie wsypywać małymi porcjami mąkę, połowę dało się utrzeć mikserem, resztę należy wyrobić ręcznie. Zawinąć w folię aluminiową i wstawić do lodówki na ok. ½ godziny. Wałkować na grubość ok. 1 cm, wycinać dowolne wzorki. Układać na blaszce wyłożonej papierem do pieczenia i piec ok. 10 minut w 180 st.C. Jeszcze ciepłe ciasteczka posypać migdałowo – waniliową posypką. Smacznego :) 