Bez słowa na blogu przez ostatnie tygodnie :(. Niestety nie mogłam się przemóc by piec i fotografować. Wszystko czego się dotknęłam, kończyło się wielką katastrofą. "Życie" jak zawsze o sobie przypomina, że to nie tylko śmiech i radość oraz łzy szczęścia. Przychodzą też ciężkie chwile, gdy musimy pożegnać bliską nam osobę, która odchodzi z tego świata, pozostanie jedynie w sercach swoich najbliższych (...). Ciasteczka, które dziś publikuję piekłam ponad miesiąc temu, skusiła mnie żurawina, którą uwielbiam. Muszę przyznać, że są smaczne, ale nie zrobiły na mnie wielkiego wrażenia, żeby je zaliczyć do "grona" moich ulubionych. Przepis pochodzi ze strony Czekoladą utkane, cytuję za autorką.   *Życzę wszystkim Czytelnikom spokojnych i radosnych Świąt w gronie swoich bliskich.* Składniki:  80 g miękkiego masła 1/2 szklanki cukru pudru 1 jajko 1 łyżka esencji waniliowej 1 1/3 szklanki mąki 1/2 łyżeczki sody oczyszczonej 1/2 szklanki suszonej żurawiny 80 g białej czekolady (lub mniej, według uznania) szczypta soli Wykonanie: Mąkę, sodę oczyszczoną i szczyptę soli przesiewamy do miski. Masło z cukrem pudrem ucieramy na puszystą masę. Dodajemy jajko i esencję waniliową - miksujemy. Następnie dodajemy wcześniej wymieszaną mąkę z sodą i solą. Na koniec wsypujemy żurawinę i drobno posiekaną czekoladę. Całość łączymy w jednolite ciasto. Wkładamy na ok. pół godziny do lodówki. Schłodzone ciasto rozwałkowujemy na stolnicy, obsypanej mąką i wykrawamy kształty np. serduszka, motylki. Pieczemy na blaszce wyłożonej papierem do pieczenia przez ok. 8 minut (w zależności od grubości naszych ciasteczek - gdy brzegi będą już zarumienione, ciasteczka należy wyciągnąć) w temperaturze 180 stopni, a potem studzimy na kratce. ﻿ Smacznego :-)    wydrukuj przepis 