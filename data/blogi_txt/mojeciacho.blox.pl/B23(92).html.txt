Pyszna krajanka owsiana z przepisu Cudawianki, podziwiałam ją również u Magoldi. Zaintrygowały mnie słowa, że potrafi ,,uzależnić”, pomyślałam, że musi być bardzo pyszna :). I za bardzo się nie pomyliłam, tak właśnie jest ..., osoby które lubią płatki owsiane w ciasteczkach, będą zachwycone. Osobiście się od niej nie uzależniłam, ale bardzo nam smakowała :))!. Składniki:  500 g płatków owsianych 300 g masła 4 łyżeczki golden syropu (dałam klonowy) 200 g słodzonego mleka skondensowanego 245 g jasnego brązowego cukru, najlepiej muscavado  (dałam 50 g brązowego cukru tyle miałam, resztę uzupełniłam białym) Wykonanie: W rondelku na małym gazie rozpuszczać masło, dodając cukier i golden syrop cały czas mieszać łyżką, aż do rozpuszczenia. Kiedy masa zacznie się gotować, zdjąć z ognia i dalej mieszać. Po uzyskaniu jednolitej masy dodać mleko skondensowane, wymieszać. Następnie wsypać stopniowo płatki i wszystko razem wymieszać. Gotową masę przełożyć do wyłożonej papierem do pieczenia formy (21 x 21 cm). Rozsmarować grubym nożem, nie ugniatać. Piec 20 – 25 minut w 160 st. C. Wyjąć, ostudzić ok. 10 minut, następnie pokroić w kwadraty, studzić dalej na kratce. Smacznego :) 