Bardzo lubię świeże soki prosto z sokowirówki. Myślę, że niezależnie od pory roku piłabym je przez cały czas,  dlatego w zeszłym roku posadziłam jedenaście drzew owocowych, koło swojego domu :). Nie wiem jak wy, ale ja pijąc kupne soki mam ,,syndrom" pragnienia. Wypijając nawet dwie większe literatki, wciąż chce mi się pić. Nie mam takiego problemu pijąc sok zrobiony ze świeżych owoców. Zawsze zastanawiam się co może być w składzie kupnych soków. Jestem świadoma tego, że większość soków, które widnieją na naszym rynku, są przyrządzane z koncentratów, które następnie zostały rozcieńczane i dosładzane, jak również zawierają barwniki i konserwanty. Osobiście jestem za przyrządzaniem własnych soków owocowych czy warzywnych. Minus jest tylko jeden, że później jest trochę mycia ;). Natomiast plusów jest ,,tysiące", bo świeży sok to samo zdrowie i żaden sok z kartonu go nie zastąpi. Pamiętajmy, że dobrze jest wypić go zaraz po zrobieniu, gdyż wtedy zawiera on najwięcej cennych i odżywczych substancji dla naszego organizmu: witaminy, minerały, błonnik, enzymy, białka, węglowodany i inne związki roślinne. Świeży sok można przechowywać w lodówce, ale nie za długo, maksymalnie kilka dni, nie sprawdzałam !, ponieważ u mnie znika błyskawicznie ;). Dziś zrobiłam z marchewki i pomarańczy, polecam jest naprawdę pyszny. Dobór owoców należy do was, na co macie w danej chwili ochotę. Na pewno świeżo zrobiony sok jest o ,,niebo" lepszy niż z półek sklepowych. Pozdrawiam Wszystkich serdecznie i do usłyszenia, Justyna :).   Składniki (u mnie):  6 dużych marchwi 3 większe pomarańcze  Wykonanie: Pomarańcze i marchew umyć i obrać ze skórek. Wymienione owoce, przepuściłam przez sokowirówkę i gotowe ;). Smacznego :) 