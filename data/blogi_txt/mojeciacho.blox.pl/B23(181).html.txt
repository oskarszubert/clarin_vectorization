Smakują wybornie, a jeśli ktoś kocha mocno czekoladowe wypieki tak jak ja, to pokocha te babeczki :))). Pierwszy kęs, pierwsze moje wrażenie ,,niebo w gębie” ;), czekoladowy smak, przełamany słodkim twarożkiem, przyprawiony jagodami. Gorąco polecam !:) Ps. Życzę Wszystkim udanego weekendu, pozdrawiam :))). Składniki:  ½ kostki masła 2 jajka 1 żółtko odrobinę mniej niż ½ szklanki, brązowego cukru 16 g cukru waniliowego 5 łyżek kakao niepełna szklanka mąki 2 łyżki mleka 1 łyżeczka proszku do pieczenia   Masa serowa:  300 g białego twarożku dobrze zmielonego (dałam ,,Bielucha”) 3 łyżki cukru 1 białko   Ponadto: parę garstek jagód, do posypania babeczek   Wykonanie:  Masło roztopić w rondelku, dodać kakao, na koniec cukier waniliowy i lekko zagotować. Odstawić do wystudzenia.  Serek biały rozmieszać widelcem lub łyżką w misce, dodać cukier kryształ oraz białko, dobrze całość wymieszać, zrobiłam to za pomocą łyżki.  Mąkę przesiać z proszkiem do pieczenia.  Do wystudzonej masy kakaowej dodać, jaka i żółtko, zmiksować, wsypać mąkę przesianą z proszkiem, również zmiksować, na koniec dać mleko, połączyć z całością.  Foremki wysmarować tłuszczem, obsypać je bułką tartą. Nakładać mniej niż pół formy, na ciasto kakaowe po dwie łyżki twarożku, na końcu posypać jagodami.  Piec w rozgrzanym piekarniku na 180 st. C, ok. 35 minut (zależy od formy jaką mamy, jeśli na muffinki to czas będzie krótszy o ok. 10 minut).  Smacznego :)     wydrukuj przepis 