Wspaniały przepis na przepyszne mocno czekoladowe muffiny. Robi się je naprawdę błyskawicznie, można nawet wykonać je bez użycia miksera :-). Robiłam je już wielokrotnie i zawsze wychodzą tak jak na zdjęciach. Zachęcam do wykonania tych babeczek, niekoniecznie na Walentynki ;). Przepis należy do Nigelli Lawson, można je również zobaczyć na tym blogu klik klik. Pozdrawiam serdecznie i do następnego wpisu ;))).    Składniki: 1 i 3/4 szklanki mąki pszennej 2 łyżeczki proszku do pieczenia 1/2 łyżeczki sody 2 łyżki kakao 3/4 szklanki cukru pudru (dałam 1/2 szklanki) 3/4 szklanki groszków czekoladowych plus 1/4 do posypania (dałem posiekaną czekoladę:mleczną, gorzką, białą) 1 szklanka mleka 1/2 szklanki oleju 1 jajko 1 łyżeczka ekstraktu waniliowego (dałam 1 łyżkę)  Wykonanie: Mąkę przesiać z proszkiem do pieczenia i sodą do dużej miski, dodać kakao, cukier puder razem wymieszać. W drugiej misce wymieszać mokre składniki: mleko (dałam  letnie), jajko, olej i ekstrakt waniliowy, wszystko delikatnie zmiksowałam. Do miski z suchymi składnikami przelać "mokre" można wymieszać ręcznie za pomocą drewnianej łyżki (nie przejmować się grudkami), ja jednak delikatnie połączyłam oba składniki za pomocą miksera, na koniec wsypałam posiekaną czekoladę i wymieszałam z całością za pomocą łyżki.Gotowe ciasto przekładać do papilotek, najlepiej robi się to za pomocą łyżki do lodów, wykładamy do 2/3 wysokości, na wierzch muffinek posypujemy jeszcze posiekaną czekoladą.Piec w temperaturze 185 st.C. około 20 minut.﻿ Smacznego :-) wydrukuj przepis 