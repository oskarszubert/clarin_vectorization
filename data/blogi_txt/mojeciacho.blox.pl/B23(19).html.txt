Rewelacyjne drożdżowe bułeczki, które w smaku są delikatne, puszyste i lekko słodkie. Za to, ten sos o smaku truskawkowym, to moje odkrycie kulinarne numer jeden w tym miesiącu. Jestem nim tak zachwycona, że będę go robić również do innych potraw np. naleśników, słodkich kluseczek czy pierogów na słodko. Sos jest bardzo delikatny w smaku, dzięki bitej śmietanie o wyraźnym akcencie truskawkowym. Taki sos możecie też robić z innymi owocami: jagody, maliny, jeżyny … Gorąco Wam polecam !:) Składniki na ok. 15 bułeczek:  400 g mąki 2 żółtka 1 szklanka letniego mleka 20 g drożdży 50 g roztopionego masła 50 g cukru szczypta soli  Sos truskawkowy:  380 g truskawek 300 g śmietany 30 % 3 łyżki cukru kryształu 2 łyżki cukru pudru 1 łyżka mleka w proszku  W osobny naczyniu truskawki z 3 łyżkami zwykłego cukru, należy rozdrobnić blenderem na ,,przecier”. Należy spróbować i ewentualnie dosłodzić, wedle własnego uznania, pamiętajmy jednak, że bita śmietana też będzie słodka. Śmietanę przed ubijaniem schłodzić ok. 20 minut w zamrażalniku (lepiej się ubija), ubić mikserem tak do połowy oczekiwanej konsystencji, dodać cukier puder, ubić na sztywno na koniec dodać łyżkę mleka w proszku i delikatnie połączyć z całością mikserem. Do ubitej śmietany, przelać przecier truskawkowy i wymieszać całość delikatnie łyżką, aż do połączenia się obu składników. Wykonanie: Na sam początek należy zrobić rozczyn, do letniego mleka pokruszyć drożdże, dodać szczyptę soli, 1 łyżeczkę cukru, oraz mąki tyle by całość miało konsystencję ,,kwaśnej śmietany”. Pozostawić na ok. 20 minut. Żółtka ubić z cukrem mikserem na biały puch. Do mąki przelać rozczyn z drożdżami, dodać ubite żółtka z cukrem, wymieszać łyżką, na koniec wlać wystudzone masło i wyrobić ręką. Z ciastem pracuje się dość ciężko, jest dość kleiste, ale ma tak być, na koniec można oprószyć mąką i przykryć ściereczką, do czasu, kiedy ciasto podwoi swoją objętość.  Na stolnicy ciasto rozwałkować dość grubo ok. 2 cm i wycinać szklaną kółka. Przykryć ściereczką, pozostawiając je do wyrośnięcia ok. 25 minut. Bułeczki gotować na parze w specjalnym garnku, przez ok. 15 minut. Gotowe bułeczki polać sosem truskawkowym. Smacznego :)    wydrukuj przepis 