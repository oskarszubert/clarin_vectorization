Dziś chciałabym się z Wami podzielić przepisem na młodą kapustę. Recepturę dostałam od koleżanki z pracy i odkąd ją zrobiłam, to jestem "zakochana w przepisie" ;). Bardzo mi smakuje, dla mnie rewelacja !:). Jest świetnym dodatkiem do młodych ziemniaczków i kotleta. Polecam do wypróbowania, pozdrawiam i życzę udanej niedzieli :-).   Składniki:  1 główka młodej kapusty 1 większa marchew 1 pęczek zielonego kopru 2 średnie cebule ok. 300 g boczku ok. 1/2 margaryny 3 łyżki mąki pszennej 2 łyżki octu balsamicznego 1łyżeczka cukru 1/2 kostki rosołowej sól, pieprz, vegeta do smaku  Wykonanie: Kapustę umyć, podzielić na cztery ćwiartki i następnie, każdą z nich drobno posiekać. Wrzucić do garnka zalać niewielką ilością wody, tak żeby przykryło kapustę i zagotować. Po kilu minutach gotowania odlać pierwszą wodę. Zalać ponownie zimną wodą, taką samą ilość. Dodać cukier, z łyżeczkę soli, 1/2 kostki rosołowej, 1 łyżeczkę vegety. Wsypać marchew, z tartą na grubych oczkach i zagotować. Cebulkę obrać i pokroić w kosteczkę. Boczek również kroję w niedużą kostkę. Na patelni (używam ceramicznej) roztapiam margarynę, wrzucam pokrojoną cebulę, lekko ją podsmażam, dodaję boczek i wszystko razem smarze do pożądanej miękkości. Dodaję ok. 2- 3 łyżki mąki i cały czas mieszam, by się ze wszystkim dobrze połączyła i podpiekła. Już miękką kapustę, delikatnie odcedzam, ale nie z całej wody, troszkę zostawiam. Następnie wrzucam produkty z patelni i cały czas mieszam, by mąka się ładnie połączyła z kapustą. Dodaję ocet balsamiczny, kosztuję i przyprawiam wtedy do smaku, solą, pieprzem, ew. vegetą. Przez chwile wszystko razem jeszcze się dusi, na sam koniec przed wyłączeniem kapusty wsypuję drobno posiekany koper, zamieszam i po ok. 1 minucie wyłączam całość. Świetnie smakuje z młodymi ziemniaczkami i kotletem ;). Smacznego :-)  wydrukuj przepis 