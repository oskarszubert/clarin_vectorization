Czy chcecie zabłysnąć na Święta, wśród swoich znajomych lub rodziny ? :). Prezentowane ciasto jest strzałem w dziesiątkę :). Biszkopt przypomina puszek, masa to ,,niebo w gębie” ;))), coś czego nie da się wyrazić słowami, jest REWELACYJNE !!!:). Przepis dostałam od moje kuzynki Magdy, za który bardzo dziękuję :). Osobiście piekłam go dwa weekendy pod rząd :))). Gorąco Was namawiam do upieczenia, Justyna !:). Składam wszystkim moim Czytelnikom życzenia z okazji Świąt Wielkanocnych, zdrowych, pogodnych, pełnych miłości i życzliwości :). A wszystkim fankom słodkich ciast, wspaniałych świątecznych wypieków, Justyna :). Składniki na biszkopt:  6 jaj 1 szklanka cukru (dałam ½ szklanki) 1 cukier waniliowy 3 budynie czekoladowe bez cukru ½ łyżeczki proszku do pieczenia 2 płaskie łyżki mąki pszennej Białka ubić z cukrami na sztywno, dodawać po jednym żółtku. Na końcu wsypać małymi porcjami sypkie składniki, delikatnie wymieszać. Piec blaszce o wymiarach 26 x 36 cm, wyłożonej papierem do pieczenia. W temperaturze 180 st. C, przez ok. 30 minut. Krem chałwowy:  3 szklanki mleka 2 budynie śmietankowe bez cukru 1 łyżeczka mąki ziemniaczanej  Ponadto do masy:  300 g chałwy waniliowej 1 ½ kostki masła  Z podanych składników ugotować budyń, do gorącej masy pokruszyć 100 g chałwy. Wystudzić. Masło zmiksować na biały puch, pokruszyć do niego 200 g chałwy, połączyć oba składnik za pomocą miksera. Następnie dodawać po łyżce zimnej masy, miksować, aż wszystko ładnie się połączy. Posypka:  2 garstki orzechów laskowych 1 ,,Grzesiek” czekoladowy  Wszystkie podane składniki posypki, rozdrobnić w blenderze. Wykonanie całości: Biszkopt przeciąć na pół. Przełożyć masą, zostawiając kilka łyżek ok. 4 do posmarowania górnej części biszkoptu. Na wierzch posypać posypką. Zostawić ciasto na kilka godzin, by masa dobrze zgęstniała. Smacznego :) wydrukuj przepis 