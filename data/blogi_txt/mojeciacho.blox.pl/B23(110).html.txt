Przychodzi weekend i ma się ochotę na coś słodkiego, ale ostatnio chęci brak ;(. Postanowiłam wyczarować coś szybkiego, efektownego i smacznego :))). Tak na marginesie ;), w skarzcie mi osoby, które znają się na pieczeniu i nie znają tego ,,klasyka” ? :). U mnie ciemny biszkopt, może być dowolny, bita śmietana oraz rozkoszna dekoracja ;))). Gorąco polecam i życzę udanego tygodnia, pełnego pozytywnych niespodzianek !:). Składniki na biszkopt:  1 ½ szklanki mąki ½ szklanki drobnego cukru 6 jajek 3 płaskie łyżki kakao 1 płaska łyżka mąki ziemniaczanej 1 pełna łyżeczka proszku do pieczenia szczypta soli  Białka ubić na sztywno ze szczyptą soli, dodawać po jednym żółtku, ubijać. Na końcu dodawać porcjami przesianą mąkę, z proszkiem i kakao. Tortownicę o średnicy 26 cm, wysmarować tłuszczem, na spód wyłożyć papierem do pieczenia, boki posypać mąką. Piec ok. 35 minut w 180 st. C, do tzw. ,,suchego patyczka”. Ja swój biszkopt po upieczeniu, zrzuciłam z 60 cm na podłogę (blaszce),w celu by uszło z niego zgromadzone powietrze, można pominąć ;). Zostawić do wystygnięcia, a następnie wyjąć z tortownicy. Bita śmietana:  500 ml śmietany kremówki 30 % 3 płaskie łyżki cukru pudru 2 op. ,,śmietan – fix”  Schłodzoną śmietanę ubijamy przez krótki czas. Następnie dosypujemy do niej cukier puder wymieszany z ,,śmietan – fix”. Ubijamy do uzyskania pożądanej konsystencji. Ponadto:  parę łyżek dżemu morelowego Wykonanie całości: Biszkopt przeciąć na pół. Wierzchnią warstwę tak ściąć by wyrównać biszkopt, a ścinki zmielić w blenderze na posypkę. Na spód biszkoptu posmarować dżemem morelowym, można dość grubo, na to wykładamy większość masy, zostawiając ok. 1/3 na wierzch. Przykładamy drugim blatem, całość smarujemy pozostałą bitą śmietaną i posypujemy zmielonym ciastem. Przystroić według uznania (u mnie wiśnia kandyzowana). Smacznego :)     wydrukuj przepis 