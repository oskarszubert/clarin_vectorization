Pyszne ciasto drożdżowe z dżemem morelowym i żurawiną. Te dwa dodatki sprawiają, że smak tego wypieku jest obłędny, sama nie mogłam się oderwać, by skończyć tylko na kilku kawałeczkach :)). Polecam ten przepis miłośnikom drożdżówek i nie tylko ;)!. Składniki na ciasto:  400 g maki pszennej 30 g drożdży ½ szklanki cukru (dałam odrobinę mniej) ½ letniego mleka ½ kostki rozpuszczonej margaryny  2 żółtka ½ małego banana szczypta kurkumy szczypta soli starta skórka z cytryny ( nie dałam) Nadzienie:  ok. ½ pół słoiczka dżemu morelowego 5 łyżek brązowego cukru 5 garstek suszonej żurawiny  Glazura:  1 białko 5 łyżeczek dżemu morelowego  Wykonanie: Na początek zrobić rozczyn: do mleka pokruszyć drożdże, dodać 1 łyżeczkę cukru i 1 łyżkę mąki, wymieszać i zostawić do wyrośnięcia.Margarynę roztopić i zostawić do wystudzenia. Żółtka utrzeć z cukrem (nie musi być całkiem na biały puch). Banana rozetrzeć widelcem w miseczce. Mąkę przesiać z solą i kurkumą. Teraz do mąki dodać utarte żółtka i wyrośnięte drożdże, przetartego banana, wyrobić ciasto, gdy się połączą składniki, powoli wlać wystudzoną margarynę i wyrabiać do wchłonięcia tłuszczu. Ciasto zostawić do wyrośnięcia na ok. 1 godzinę. Na stolnicy jeszcze raz zagnieść wyrośnięte ciasto, następnie rozwałkować je na ok. 45 x 50 cm. Posmarować je cienko dżemem, posypać brązowym cukrem i suszona żurawiną. Teraz zwinąć jak na roladę, zaczynając od dłuższego boku. Przełożyć na blachę wysmarowaną tłuszczem i wyłożoną papierem do pieczenia. Zwinąć ciasto by przypominało koło, nacinać od zewnątrz ostrym nożem w odległości co 2 lub 2,5 cm, zostawiając od środka nie nacięte ok. 1 cm. Nacięcia wywijamy do góry, by na zewnątrz było widać ,,zwoje z nadzieniem”.  Wstawić do nagrzanego piekarnika na 190 st. C. Piec ok. 35 – 40 minut. W połowie pieczenia wyjąć i posmarować delikatnie pędzelkiem glazurą (czyli białko i dżem dobrze wymieszane widelcem), piec dalej. Smacznego :) 