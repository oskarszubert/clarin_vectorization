Propozycja na wspaniały deser z jabłkami, smakuje wyśmienicie zarówno na ciepło jak i na zimno :). Ciasto serowe jest w smaku bardzo delikatne, kruche, nasączone aromatem pieczonego jabłka. Gorąco polecam ten przepis, do którego często wracam od wielu lat !:)).   Składniki:   250 g maki pszennej 250 g białego sera 250 g masła 1 cukier waniliowy szczypta soli   Ponadto:  4 – 5 jabłek cukier puder do posypania  Wykonanie:  Biały ser zmielić dwa razy (ja miałam tylko raz:)). Na stolnicy wymieszać, mąkę, cukier waniliowy, sól, dodać masło, posiekać, dodać ser, posiekać i zagnieść wszystko na gładkie ciasto. Przełożyć do woreczka i wstawić do lodówki na minimum pół godziny.  W tym czasie obrać jabłka na ósemki, skropić sokiem z cytryny by nie z ciemniały. Ciasto wyjąć z lodówki podzielić sobie na trzy części, rozwałkować na grubość jak na pierogi i szklanką wykrawać kółka. Brać po kawałku jabłka, gdzie grubszą część można ponacinać, i zaklejać w ciasto jak pieroga, szerszym krańcem do góry, sklejać tylko boki (środek nie sklejać, ma wystawać owoc!). Ułożyć na blaszce wysmarowanej tłuszczem i wyłożonej papierem do pieczenia. Piec w rozgrzanym piekarniku w 190 st. C ok. 20 minut. Jak tylko ładnie się zrumienią z wierzchu i od spodu, zapiekane jabłuszka są gotowe :)!.  Po wyjęciu je z pieca, jeszcze bardzo ciepłe, należy posypać mocno cukrem pudrem. Dla nas ciasteczka są w sam raz, jeśli ktoś lubi mocno słodkie, można dodać odrobinę cukru pudru wcześniej do wyrabianego ciasta. Smacznego :) 