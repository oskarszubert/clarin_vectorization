"Jest to ciasto, które w okresie zimowym piekę bardzo często. Nie muszę już pisać, że bardzo Nam smakuje ;))) i jest to najlepszy jabłecznik z budyniem jaki kiedykolwiek jadłam :). Ciasto jest bardzo delikatne w smaku, budyń nadaje mu tą delikatność, jabłka winny smak, polecam !:). Składniki:  2 szklanki mąki pszennej 1 szklanka maki krupczatki 2 jajka 16 g cukru waniliowego ¾ szklanki cukru pudru (daję odrobinę mniej) 250 g margaryny 2 łyżeczki proszku do pieczenia  Masa budyniowa: 1 litr mleka 2 budynie śmietankowe lub waniliowe z cukrem Ugotować te dwa budynie na litrze mleka. Ponadto:  1 ½ kg jabłek cukier puder do dekoracji  Wykonanie: Z podanych składników wszystko razem połączyć, by powstało jednolite ciasto. Następnie podzielić go na dwie równe części. Jabłka pokroić w drobne, cienkie talarki, można skropić sokiem z cytryny, by nie ściemniały. Ja do tego ciasta użyłam teraz swoje jabłka ze słoika litrowego ;). Blaszkę o wymiarach (24 x 40 cm) wysmarować tłuszczem, wyłożyć papierem do pieczenia. Teraz równomiernie na spód blachy dać jedną część ciasta, ponasuwać widelcem, na to wyłożyć jabłka, wyrównać. Na jabłka wylać gorący budyń, chwilkę odczekać, by lekko odparował i wyłożyć na górę drugą część ciasta, dobrze ponasuwać widelcem. Piec około 50 minut w 190 – 200 st. C. Po upieczeniu, kiedy ciasto ostygnie, posypać cukrem pudrem. Pamiętać by kroić go jak będzie już całkiem zimne !:). Smacznego :) 