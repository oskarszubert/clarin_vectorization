"Uwielbiam nadziewane rurki czy to z maślanym kremem, czy z bitą śmietaną, każda wersja mi odpowiada !:). Te ciacha są pracochłonne, ale jaką radość sprawią fanom tego wypieku, jak praca nad nimi zostanie zakończona ;). Piszę to z własnego doświadczenia ;)). Polecam !:) Składniki na ciasto:  500 g mąki pszennej 220 g masła ¾ szklanki kwaśniej śmietany  szczypta soli Wykonanie: Z podanych składników zagnieść szybko ciasto, owinąć w folię aluminiową lub dać do woreczka i schłodzić w lodówce ok. 1 godz. Następnie wyjąć ciasto, podsypać mąką i cienko rozwałkować na ok. 1 – 2 mm, pokroić w paski na szerokość ok. 1, 5 cm. Przed zawijaniem, każdą foremkę posmarować tłuszczem i zawijać wycięte paski, zaczynając od węższej części formy. Z jednej strony rurkę maczamy w białku, następnie w cukrze, spód zostawiamy suchy. Układamy na blaszkę wyłożoną papierem do pieczenia. Piec w rozgrzanym piekarniku na 200 st. C, ok. 10 – 15 minut (do momentu, kiedy rurki nabiorą złotej barwy). Użyłam foremek o długości 12 cm, wyszło mi ok. 45 sztuk. Składniki na krem:  ½ litra mleka 200 g masła 125 g margaryny 5 – 6 łyżek cukru  5 żółtek 2 cukry waniliowe po (16g) 3 pełne łyżki mąki ziemniaczanej  Wykonanie: Odlać pół szklanki mleka. Pozostałe mleko wraz z cukrami zagotować. Do odlanego mleka dać mąkę, żółtka i dokładnie wymieszać, robię to delikatnie mikserem do momentu połączenia się składników. Całość wlać do gotującego się mleka i zagotować tak jak ,,budyń”. Ostudzić. Masło i margarynę utrzeć na biały puch, dodawać małymi porcjami zimny budyń, miksować, pod koniec jak mam już dodane wszystkie składniki, miksuję chwilkę na najwyższych obrotach do lepszego ich połączenia na gładki krem. Rurki nadziewam rękawem cukierniczym. Całość schłodzić, zresztą radzę by rurki były cały czas trzymane w lodówce !:). Smacznego :) 