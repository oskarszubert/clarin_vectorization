"Ciasto o bardzo kontrowersyjnej nazwie, przyciągnęło moją uwagę jak magnes :)). Nigdy nie próbowałam prawdziwego styropianu ;)), więc moje porównanie jest nie obiektywne, ale jako ciasto jest naprawdę wspaniałe !:). Najbardziej wyczuwalny jest kokos i powidła śliwkowe, te dwa połączenia dają nie ziemskie doznania smakowe. Nam wypiek bardzo smakował i jeszcze nie raz go upiekę. Przepis znalazłam na tej stronie klik klik. Gorąco polecam !:) Składniki na ciasto:  3 szklanki mąki ½ szklanki cukru pudru 5 żółtek 2 łyżeczki proszku do pieczenia 250 g margaryny  Ponadto: ulubiony dżem lub powidła śliwkowe  Wykonanie ciasta: Z podanych składników zagnieść ciasto i podzielić na 2 części. Pierwszą część wyłożyć na spód blaszki i posmarować dżemem lub powidłami. Drugą włożyć do zamrażarki, na czas robienia masy. Składniki na masę:  1 litr kwaśniej śmietany 18 % (dałam 12%) 200 g wiórek kokosowych 5 białek 1 szklanka cukru (dałam ¾ szklanki) 1 budyń śmietankowy (dałam dwa po 40 g każdy) 1 łyżka mąki ziemniaczanej ½ łyżeczki proszku do pieczenia  Wykonanie masy: Białka ubić z cukrem na sztywno, dodać śmietanę i stopniowo pozostałe składniki. Wszystko razem przemieszałam delikatnie mikserem. Użyłam do tego ciacha blaszkę o wymiarach ok. (24 x 40 cm). Wyłożyć masę na ciasto, posmarowane wcześniej powidłami. Na wierzch zetrzeć drugą część ciasta. Piec w temperaturze 180 stopni C (piekłam w 190 st. C), ok. 50 minut. Ciasto najlepiej zostawić przez całą noc do wystudzenia, będzie się lepiej kroić. Smacznego :) 