Bardzo mi smakowały, zwłaszcza, że lubię nadzienie pieczarkowe. Jestem ciekawa, czy ktoś z Was podzieli moje zdanie na ich temat ;). Te wytrawne babeczki są bardzo łatwe i dość szybkie w przygotowaniu, nie powinny sprawić nikomu kłopotu. Świetnie komponują się z zapiekanym żółtym serem. Składniki na ciasto zaczerpnęłam z tego przepisu klik klik. Serdecznie Wszystkich pozdrawiam i do następnego !:-)   Składniki:  1 i 3/4 szklanki mąki pszennej 2 łyżeczki proszku do pieczenia 1/2 łyżeczki sody 1 płaska łyżeczka soli 1/2 łyżeczki vegety ew. parę kropli ulubionej magii większa szczypta pieprzu 1 szklanka mleka 1/2 szklanki oleju 1 jajko  Ponadto:  200 g pieczarek 1 cebula 2 - 3 łyżki margaryny pieprz i sól do smaku ok. 15 dag żółtego sera do posypania  Pieczarki, cebulę (cebulę oczywiście obrać) umyć, drobno pokroić w kosteczkę. Na patelni rozpuścić margarynę, wrzucić cebulę, delikatnie zeszklić, następnie dodać pieczarki i smażyć na małym ogniu. Na końcu doprawić do smaku i ostudzić. Wykonanie: Mąkę przesiać z proszkiem do pieczenia i sodą do dużej miski, dodać sól, vegetę, pieprz razem wymieszać. W drugiej misce wymieszać mokre składniki: mleko (dałam  letnie), jajko, ew. troszkę ulubionej magii, wszystko delikatnie zmiksowałam. Do miski z suchymi składnikami przelać "mokre" można wymieszać ręcznie za pomocą drewnianej łyżki (nie przejmować się grudkami), ja jednak delikatnie połączyłam oba składniki za pomocą miksera.Gotowe ciasto przekładać do papilotek, najlepiej robi się to za pomocą łyżki do lodów. Dawałam ciasto do ok. 1/2 muffiny, następnie łyżka farszu i jeszcze przykrywałam odrobiną ciasta. Przed końcem pieczenia, ok. 10 minut przed wyjęciem, otwierałam piekarnik i po wysunięciu blaszki, posypywałam je startym żółtym serem, jeszcze parę minut zapiekłam.Piec w temperaturze 185 st.C. około 20 minut.﻿ Smacznego :-) ﻿  wydrukuj przepis 