Ciasto dla dzieci :-). Z kremem budyniowo - maślanym, galaretką truskawkową, dżemem i wiórkami kokosowymi. Na lekkich spodach biszkoptowych z dodatkiem oleju - ciasto nie jest zbyt suche, jest w sam raz. W jednym z upieczonych blatów wycinamy kółka i w nich umieszczamy tężejącą galaretkę; stąd ciasto może kojarzyć się z sympatycznym owadem ;-). Dzieci kochają to ciasto! Polecam na imprezy okolicznościowe w przedszkolu np. z okazji Dnia Babci i Dziadka :-).   Składniki:                    6 jajek, białka i żółtka osobno                   1 szklanka drobnego cukru do wypieków                   80 ml oleju rzepakowego lub słonecznikowego                   100 g mąki ziemniaczanej 220 g mąki pszennej tortowej                   2 łyżeczki proszku do pieczenia            Wszystkie składniki powinny być w temperaturze pokojowej. Mąki i proszek przesiać, odłożyć. Białka umieścić w misie miksera i ubić do otrzymania gęstej piany. Dodawać cukier, stopniowo, łyżka po łyżce, cały czas miksując. Dodać żółtka i zmiksować po powstania jednolitej, jasnożółtej piany. Dodać olej i zmiksować (piana o około 1/4 zmniejszy swoją objętość).           Do piany dodać przesiane składniki i delikatnie wymieszać z przesianymi suchymi składnikami przy pomocy szpatułki.           Formę o wymiarach 25 x 35 cm wyłożyć papierem do pieczenia. Przelać masę biszkoptową, wyrównać.           Piec w temperaturze 170ºC przez około 40 - 45 minut lub do tzw. suchego patyczka. Wyjąć z piekarnika, wystudzić.           Po wystudzeniu przekroić na dwa blaty.  Krem maślano - budyniowy:                    6 żółtek 100 g drobnego cukru                   40 g mąki pszennej 450 ml mleka                   1 łyżeczka pasty z wanilii lub nasionka z 1 laski wanilii                   250 g masła, w temperaturze pokojowej            Żółtka i cukier utrzeć do białości i puszystości. Dodać 50 ml mleka, mąkę, pastę z wanilii i zmiksować.           Resztę mleka zagotować. Na wrzące mleko wlać masę żółtkową i gotować, mieszając często, jak budyń, do zgęstnienia. Gotowy krem przykryć folią spożywczą, w taki sposób, by folia dotykała kremu i wystudzić.           Masło umieścić w misie miksera i utrzeć do otrzymania kremowej konsystencji. Dodawać budyń, w kilku turach, miksując po każdym dodaniu. Powinna powstać masa o konsystencji gładkiego kremu. Ponadto:                    1 szklanka dżemu lub konfitury truskawkowej                   1 galaretka truskawkowa, rozpuszczona w 250 ml wrzącej wody - połowa ilości zalecanej na opakowaniu (jeśli kropek ma być więcej będzie potrzebna dodatkowa galaretka, a spokojnie można zrobić nawet 2 x więcej otworków niż u mnie na zdjęciach)                   wiórki kokosowe, do oprószenia   Wykonanie           Pierwszy blat ułożyć na tacy. Posmarować dżemem truskawkowym. Na dżem wyłożyć 3/4 ilości kremu, wyrównać. W drugim blacie małą szklaneczką, kieliszkiem lub wykrawaczką do ciastek zrobić otworki. Blat z otworkami położyć na kremie. Posmarować pozostałym kremem omijając wycięte otworki. Oprószyć wiórkami kokosowymi. Schłodzoną i lekko tężejącą galaretkę przełożyć do otworków w cieście. Schłodzić.  Uwaga: blaty można nasączyć - wedle smaku - np. wodą wymieszaną z sokiem z cytryny (nie jest to jednak konieczne, jeśli w cieście jest dużo otworków z galaretką). Przechowywać w lodówce.           Smacznego :-). 