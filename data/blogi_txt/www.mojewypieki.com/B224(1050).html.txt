Jeden z najsmaczniejszych czekoladowych tortów na blogu :-). Bardzo mocno nasączony likierem kawowym, przełożony kremem śmietankowym i powidłami. Z zawsze miękką i błyszczącą polewą, która nadaje mu szyku i elegancji. Nie za słodki, nie za wytrawny - w sam raz. Tort po prostu rozpływa się w ustach! Jeśli lubicie mokre ciasta tortowe będziecie w niebie :-). Składniki na czekoladowe blaty:                    5 jajek 140 g jasnego brązowego cukru                   100 g mąki pszennej tortowej                   1 łyżeczka proszku do pieczenia                   50 g kakao                   4 łyżki oleju słonecznikowego lub rzepakowego            Wszystkie składniki powinny być w temperaturze pokojowej. Mąkę, proszek, kakao - wymieszać i przesiać; odłożyć.           W misie miksera umieścić jajka (bez rozdzielania na białka i żółtka) i brązowy cukier. Ustawić prawie najwyższe obroty miksera i ubijać (końcówkami do ubijania białek) do uzyskania puszystej, gęstej pianki. Pianka powinna nawet potroić swoją objętość, a trzepaczki miksera będą pozostawiały na niej swój ślad. Do ubitej masy dodać przesiane suche składniki i olej. Wymieszać delikatnie szpatułką, do połączenia.           Tortownicę o średnicy 21 cm wysmarować masłem, wyłożyć papierem do pieczenia (samo dno). Gotową masę delikatnie przelać do foremki, wyrównać. Piec w temperaturze 170ºC przez około 30 - 40 minut lub do tzw. suchego patyczka. Przestudzić w formie, następnie wyjąć i wystudzić na kratce. Wystudzone ciasto przekroić na 3 równe blaty czekoladowe.  Krem śmietankowy z mleczną czekoladą: 400 ml śmietany kremówki 36%                   2 łyżki serka mascarpone                   1 łyżka cukru pudru 50 g mlecznej czekolady, startej na tarce            Wszystkie składniki powinny być schłodzone.           W misie miksera umieścić kremówkę i mascarpone. Ubijać do otrzymania gęstego kremu, uważając by ubijanie nie trwało zbyt długo, by krem się nie zwarzył. Pod sam koniec ubijania dodać cukier puder. Ubity krem śmietankowy wymieszać szpatułką ze startą czekoladą. Nasączenie:                    130 ml likieru kawowego (*można zastąpić mocną kawą)                   50 ml wody Wymieszać.  Ponadto:                    1 słoiczek powideł śliwkowych                   50 - 70 g mlecznej czekolady, startej na tarce, do oprószenia boków tortu   Wykonanie Odłożyć 5 łyżek kremu śmietankowego.           Jeden z blatów ciasta ułożyć na paterze. Nasączyć 1/3 przygotowanej mieszanki kawowej. Blat posmarować połową powideł, wyrównać. Na powidła wyłożyć połowę kremu śmietankowego, wyrównać. Przykryć drugim blatem ciasta, który naponczować połową pozostałej mieszanki kawowej i posmarować pozostałymi powidłami. Następnie wyłożyć resztę kremu, wyrównać i przykryć ostatnim blatem ciasta. Napoczować pozostałą mieszanką kawową.           Boki posmarować cienką warstwą odłożonego kremu śmietankowego, wyrównując krem z blatami. Boki obsypać startą czekoladą. Wierzch tortu oblać gęstniejącą polewą kakaową. Całość schłodzić.  Polewa kakaowa z żelatyną (zawsze błyszcząca i miękka, nawet prosto z lodówki!): 4 łyżki cukru                   2 łyżki kwaśnej śmietany 3 łyżki kakao                   60 g masła                   1 łyżeczka żelatyny            Żelatynę zalać niewielką ilością gorącej wody. Wymieszać, do rozpuszczenia. Resztę składników zagotować. Dodać  żelatynę do reszty masy. Wymieszać dobrze i przestudzić. Jak już lekko zgęstnieje, polać ciasto. Uwaga: polewy z tego przepisu wychodzi nieznacznie więcej niż potrzeba do dekoracji tortu           Smacznego :-). 