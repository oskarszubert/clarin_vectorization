Piernik żydowski wywodzi się z okresu międzywojennego, kiedy społeczność żydowska była liczna na ziemiach polskich. Ciasto było symbolem nadziei na dostatni rok.. Do tej pory jest wypiekany w niektórych rejonach kraju, stanowi rodzaj spuścizny kulturowej pozostawionej Polakom (jakże smacznej!). Jadany był na weselach, z okazji narodzin dziecka, nawet na Nowy Rok - w myśl powiedzenia, że jaki pierwszy dzień, taki cały przyszły rok :-). Słodki, bardzo aromatyczny piernik, bogaty w orzechy, często z dodatkiem skórki pomarańczowej. Z dodatkiem kawy, która nadaje mu ciemniejszego koloru i aromatu. Po upieczeniu lepki od miodu, sprężysty i bardzo wilgotny (na zdjęciu tego nie widać, ale musicie mi uwierzyć na słowo ;-). Jest bardzo smaczny, nie potrzebuje większych dekoracji, choć można pokusić się o polewę czekoladową. Polecam!   Składniki:                    3,5 szklanki mąki pszennej                   1/4 łyżeczki soli 1,5 łyżeczki proszku do pieczenia                   1 łyżeczka sody oczyszczonej                   2 łyżki przyprawy korzennej do piernika (najlepiej domowej)                   4 jajka 3/4 szklanki drobnego cukru do wypieków                   4 łyżki oleju                   2 szklanki płynnego miodu pół szklanki mocnej świeżo parzonej kawy                   2 łyżki rumu lub brandy                   1,5 szklanki posiekanych orzechów włoskich lub pekan            Wszystkie składniki powinny być w temperaturze pokojowej. Mąkę przesiać z solą, proszkiem do pieczenia, sodą i przyprawą korzenną. Jajka (w całości) ubić mikserem do białości i puszystości. Ciągle ubijając dodawać stopniowo cukier; ubić na gęsty, puszysty kogel - mogel. Stale ubijając dodać olej, miód, kawę i brandy.           Zmienić przystawkę miksera na mieszającą, dodać suche składniki w trzech porcjach, mieszając tylko do połączenia. Dodać orzechy, dokładnie wymieszać.           Dużą formę prostokątną lub dwie formy keksówki* wysmarować masłem i oprószyć mąką.  Wlać ciasto, wyrównać. Piec w temperaturze 170ºC przez 45 - 55 minut lub do tzw. suchego patyczka. Wyjąć, przestudzić.           * Piekłam w 3 mniejszych jednorazowych keksówkach o wymiarach górnych 10 x 20 cm, głebokości 6 cm. Można upiec już tydzień przed świętami. Bardzo dobrze się przechowuje, długo zachowuje świeżość. Można mrozić. Smacznego :-).    Źródło przepisu - Piernikarnia Toruńska 