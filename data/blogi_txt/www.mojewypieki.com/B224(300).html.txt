Pyszne, miękkie ciasteczka czekoladowe z nutellą ... Czasem nie trzeba dużo, by już przed upieczeniem wiedzieć, że będzie nam smakowało. Tak było i teraz. Szybkie, proste w wykonaniu, a rezultat zachwycił nasze kubki smakowe ;). Przepis pochodzi z 'The cookie and biscuit bible' Catherine Atkinson.    Składniki na około 20-25 ciastek:    115 g miękkiego masła   60 g jasnego cukru muscovado  1 jajko  75 g mąki pszennej  25 g kakao  2,5 ml sody oczyszczonej (pół łyżeczki)  115 g płatków owsianych (nie błyskawicznych)  5 - 6 łyżek nutelli    Masło ubić mikserem z cukrem, aż masa będzie kremowa. Dodać jajko, mąkę, kakao, sodę, płatki i dobrze wymieszać. Z masy uformować kulki wielkości niedużego orzecha włoskiego, kłaść w odstępach na blachę wyłożoną papierem, lekko spłaszczając. W każdej kulce kciukiem (lub jak ja - końcem drewnianej łyżki) zrobić wgłębienie.   Piec około 10 minut w temperaturze 180ºC. Wystudzić na kratce.  Po wystudzeniu łyżeczką (lub - jeśli macie ochotę - szprycą z ozdobną końcówką) w każde wgłębienie nałożyć nutelli.  Smacznego :) 