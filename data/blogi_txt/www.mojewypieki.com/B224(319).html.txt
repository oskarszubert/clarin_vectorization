Moje ulubione ciastka duńskie. Niesamowicie smakują - połączenie syropu klonowego z delikatnymi, prażonymi orzechami, to niebiańskie połączenie. Nie znalazłam w necie przepisu na nadzienie, więc opracowałam je sama (mam nadzieję, że Wam posmakuje). Przepis na ciasto duńskie - według już przedstawionego przepisu Nigelli. Polecam bardzo mocno! Składniki na 12 sztuk:     1 płat ciasta duńskiego, wg tego przepisu  Nadzienie:   60 ml syropu klonowego  1/4 szklanki brązowego cukru  40 ml golden syrupu  40 g masła  40 ml śmietany kremówki  1 duże żółtko  120 g posiekanych orzechów pekan, podprażonych  Ponadto do dekoracji:   około 20 połówek pekanów, posiekanych, do dekoracji (nie podprażonych)     Wszystkie składniki (oprócz orzechów) wymieszać, szczególnie dokładnie rozbić żółtko. Postawić na palniku i zagotować, do zgęstnienia (niedługo). Na końcu wmieszać orzechy. Odstawić z palnika, wystudzić (masa będzie tężała z każdą minutą, gdyby okazało się, że zbyt mocno - można rozrzedzić delikatnie syropem klonowym). Rozwałkowane na około 4 - 5 mm ciasto duńskie podzielić na 12 prostokątów.     Na środek każdego nałożyć nadzienie (około 4 -5 łyżeczek, tak 'na oko', by warstwa nie była zbyt gruba), rozsmarować.    Z boku prostokąta zrobić ukośne nacięcia.    Na każdym pasku, do dekoracji, jeszcze jedno nacięcie, w środku każdego paska.    Składać ciastko, poczynajac od góry, kładąc paski na przemian.    Zakończyć, ułożyć na blaszce, przykryć, pozostawić do wyrośnięcia na 1 - 1,5 h w ciepłym miejscu. Ciasto powinno podwoić objętość, być miękkie i puszyste.     Przed pieczeniem każde ciastko posmarować jajkiem roztrzepanym z 2 łyżkami mleka. Posypać orzeszkami.  Piec około 20 minut w temperaturze 180ºC. Studzić na kratce. Przed podaniem warto polać syropem klonowym lub golden syrupem..  Smacznego :) 