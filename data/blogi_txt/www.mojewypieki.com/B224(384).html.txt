Bardzo byłam ciekawa, jak będą smakować. Do wypróbowania przekonały mnie pozytywne komentarze pod przepisem, zamieszczonym na stronie King Arthur Flour. Gofry są wyśmienite i mocno chrupiące! Doskonałe do słodkich dodatków (lekko zmodyfikowałam przepis, dodałam do ciasta więcej cukru), ale nie tylko. Przepis jest prosty i na pewno będę do niego często wracać :-)   Składniki na około 17 gofrów.  Wieczór wcześniej: 2 szklanki mąki pszennej  2 łyżki cukru  2 szklanki maślanki  1 szklanka zakwasu pszennego (prosto z lodówki, bez wcześniejszego dokarmiania)   Wszystkie składniki wymieszać (zmiksować) na gładką masę. Przykryć folią i pozostawić w temperaturze pokojowej przez całą noc.   Następnie:   cały wcześniejszy zaczyn  2 duże jajka  1/4 szklanki oleju lub roztopionego masła pół łyżeczki soli  1 łyżeczka sody oczyszczonej  4 łyżki cukru (niekoniecznie)   Wszystkie składniki zmiksować. Piec w gofrownicy na rumiany kolor.   Podawać ciepłe, z ulubionymi dodatkami.  Smacznego :) 