Nie uwierzycie, ale ostatni tydzień spędziłam w Polsce (choć w to zapewne uwierzycie ;-) i.. widziałam wystawione na sprzedaż świeże jagody! Zaraz obok kurek, sprzedawane przy drodze. Aż przystanęłam by się przyjrzeć, czy to oby na pewno jagódki :-). Smoothie ze świeżych jagód przygotowałam jednak w lipcu, kiedy trwały przenosiny na nową stronę internetową, a dopiero teraz dodaję wpis. Przygotujecie je z mrożonych jagód lub borówki amerykańskiej. To prosty mix jagód i bananów z dodatkiem jogurtu, słodzony syropem klonowym. Oryginalnie w przepisie był niewielki dodatek kakao, z którego zrezygnowałam. Może rozpoczniecie od smoothie nowy tydzień?   Składniki: 2 banany, moga byc zamrożone                   2/3 szklanki mrożonych jagód                   2/3 szklanki naturalnego jogurtu                   2 łyżki syropu klonowego Wszystkie składniki umieścić w malakserze i zmiksować na puree. Przelać do szklanek i udekorować jagodami.           * jeśli owoce nie były zamrożone można dodać pokruszonego lodu i zmiksować razem z nim           Smacznego :-). Źródło inspiracji - 'My kitchen affair'. 