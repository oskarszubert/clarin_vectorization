Moja siostra z ulgą pozbyła się masła orzechowego (no, przecież nie wszystkim musi smakować ;), a ja je skwapliwie przyjęłam. Choć na kanapki u nas też nie będzie cieszyło się powodzeniem - do ciast i ciasteczek jest niezastąpione. Można z niego wyczarować na przykład takie fistaszkowe ciacha ... Chrupiące z zewnątrz, ze środkiem do żucia - co tu nie lubić? Polecam! Przepis pochodzi z tej strony.    Składniki:    pół szklanki cukru (dałam trochę mniej)  pół szklanki jasnego brązowego cukru pół łyżeczki soli  115 g masła lub margaryny  115 g masła orzechowego typy 'crunchy'  1 jajko  pół łyżeczki ekstraktu z wanilii  1 szklanka mąki pszennej  pół łyżeczki sody oczyszczonej    Cukry wymieszać, dodać sól, masło, zmiksować, aż mikstura będzie lekka i kremowa. Wbić jajko, dodać wanilię i zmiksować. Mąkę wymieszać z sodą, zmiksować z resztą ciasta.  Z masy formować kulki, rękoma oprószonymi mąką (masa się bardzo klei). Kulki powinny być mniejsze niż orzech włoski, ponieważ ciastka podczas pieczenia bardzo rosną. Kulki układać na blaszce w dużych odstępach, spłaszczać widelcem, nadając im wzorek 'w kratkę'.  Piec około 5 - 7 minut w temperaturze 200ºC. Odczekać chwilę przed ściągnięciem z blachy (będą bardzo miękkie i muszą stwardnieć). Studzić dalej na kratce.  Z przepisu wyszło dość dużo ciastek, nie liczyłam wprawdzie, ale z 40 sztuk było ;) Smacznego :) 