Bardzo smaczny przekładaniec z masą kremową i wiórkami kokosowymi. Wilgotny, długo utrzymujący świeżość. Bardzo polecam!   Składniki na biszkopt:                             1 szklanka mąki pszennej                           1 szklanka drobnego cukru do wypieków                           6 jajek, białka i żółtka oddzielnie                           1 łyżka mąki ziemniaczanej                           1 łyżeczka proszku do pieczenia             Białka ubić na sztywno. Pod koniec ubijania dodawać cukier, łyżka po łyżce, ubijając. Cały czas ubijając dodawać żółtka. Dodać przesianą mąkę wymieszaną z proszkiem do pieczenia, wymieszać delikatnie szpatułką. Blaszkę o wymiarach 24 x 40 cm wyłożyć papierem do pieczenia. Ciasto przełożyć do formy. Piec około 30 minut w temperaturze 180ºC, do tzw. suchego patyczka. Wyjąć, wystudzić.  Masa budyniowa:                             2 szklanki mleka 100 g masła, w temperaturze pokojowej 2 opakowania budyniu waniliowego z cukrem 1 opakowanie cukru wanilinowego (16 g) 25 ml rumu                           2 łyżki cukru Ugotować 2 budynie na mleku (z 2 szklankami mleka, czyli połową zalecanej na opakowaniu ilości). Zdjąć z palnika i dokładnie wystudzić.           Masło utrzeć z cukrem, rumem i cukrem wanilinowym. Do utartej masy dodawać ostudzony budyń, ucierając na najwyższych obrotach.  Ciasto kokosowe: 3/4 szklanki cukru                           200 g wiórków kokosowych                           5 białek             Białka ubić na sztywną pianę, pod koniec ubijania dodając cukier, łyżka po łyżce. Dodać wiórki, delikatnie wymieszać szpatułką. Wyłożyć do blaszki o wymiarach 24 x 40 cm, wyłożonej wcześniej papierem do pieczenia. Piec około 15 minut w temperaturze 180ºC. Wykonanie           Ostudzony biszkopt przekroić wzdłuż. Jeden płat ciasta posmarować częścią masy budyniowej, przykryć drugim płatem. Na wierzchu rozsmarować pozostałą masę, przykryć ciastem kokosowym. Dowolnie udekorować.           Smacznego :-). 