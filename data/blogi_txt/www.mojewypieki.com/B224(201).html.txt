Ciasto jest lekkie jak puszek, delikatnie kawowe w smaku (mimo, że kawoszem nie jestem to nie miałam nic przeciwko). Błyskawiczne do zrobienia, nawet tzw. dwie lewe ręce sobie poradzą :-), Urokliwe do podania. Pudrowa polewa z białej czekolady dopina całość i bardzo, bardzo pasuje.    Składniki na ciasto:                    225 g masła                   225 g mąki pszennej                   3/4 łyżeczki sody oczyszczonej 1 łyżeczka proszku do pieczenia                   1 łyżeczka kakao + dodatkowo do oprószenia ciasta                   180 g drobnego cukru do wypieków                   4 jajka 3 łyżki kawy instant rozpuszczone w 2 łyżkach gorącej wody Wszystkie składniki powinny być w temperaturze pokojowej. Mąkę pszenną, kakao, proszek do pieczenia, sodę oczyszczoną - przesiać, odłożyć.  W misie miksera utrzeć masło z cukrem, na jasną i puszystą masę. Dodawać jajka, jedno po drugim, ucierając/miksując po każdym dodaniu do uzyskania gładkiej masy. Dodać lekko przestudzoną kawę, zmiksować.           Dodać suche przesiane składniki, wymieszać szpatułką, tylko do połączenia się składników.  Ciasto przełożyć do formy wysmarowanej masłem i wyłożonej papierem do pieczenia (u mnie płytka forma do brownies o wymiarach 17 x 27 cm; w przypadku wiekszej formy proporcje należy zwiększyć) i piec w temperaturze 180ºC przez około 35 - 40 minut. Wyjąć, wystudzić.  Składniki na polewę: 115 g białej czekolady                   55 g masła 3 łyżki mleka                   140 g cukru pudru, przesianego Białą czekoladę połamać na kawałki, wrzucić do małego garnuszka razem z masłem i mlekiem. Roztopić w kąpieli wodnej, mieszając. Po roztopieniu (już nie w kąpieli) dodać przesiany cukier puder, miksować, aż polewa będzie gładka i bez grudek, np. przy pomocy blendera. Polewą polać gotowe ciasto. Oprószyć przesianym kakao. Smacznego :-).           Źródło przepisu - 'Everyday muffins   bakes' . 