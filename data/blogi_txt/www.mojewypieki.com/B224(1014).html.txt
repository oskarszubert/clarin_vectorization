Wybrana przez Was w głosowaniu - pyszna tarta z crème brûlée. Takiemu połączeniu nie można sie oprzeć ;-). Tarta jest dość sycąca, choć nie przesłodzona. Skarmalizowana skorupka nadaje jej charakteru i niepowtarzalnego smaku. Jeśli macie ochotę na crème brûlée bez tarty, po przepis zapraszam tutaj :-). Składniki na spód:                    225 g mąki pszennej 2 łyżki proszku budyniowego (lub mąki ziemniaczanej) 125 g zimnego masła, pokrojonego na mniejsze kawałki 1 żółtko                   1 łyżka zimnej wody Wszystkie składniki umieścić w malakserze i wyrobić ciasto (można również ręcznie). Z ciasta uformować kulę, owinąć szczelnie folią, schłodzić w lodówce przez 45 minut. Przygotować formę na tartę 24 cm średnicy z wyjmowanym dnem; wysmarować masłem i wysypać kaszą manną lub bułką tartą. Schłodzone ciasto rozwałkować na papierze do pieczenia, przenieść na formę do tarty, oderwać papier, ciasto wyłożyć równo do formy, odcinając brzegi. Formę z ciastem owinąć dokładnie folią, schłodzić ponownie przez 30 minut w lodówce. Na schłodzone ciasto wyłożyć papier do pieczenia, a następnie na papier wysypać specjalne kulki ceramiczne, które obciążą ciasto (może to być również fasola lub ryż). Tak przygotowane ciasto wstępnie podpiec w temperaturze 190ºC przez 10 minut. Następnie papier usunąć, piec kolejne 10 - 15 minut, do lekkiego zbrązowienia spodu.           Wystudzić.  Składniki na crème brûlée:                    5 żółtek                   75 g drobnego cukru do wypieków                   1 laska wanilii 375 ml śmietany kremówki (30%)                   80 ml mleka Żółtka i cukier utrzeć przy pomocy miksera (końcówką do ubijania białek) na jasną i puszystą masę.           W garnuszku zagotować mleko z kremówką i ziarenkami z laski wanilii. Doprowadzić do wrzenia, natychmiast ściągnąć z palnika. Gorące mleko wlać do masy żółtkowej, zmiksować, odstawić do przestudzenia.           Przestudzony krem (może być lekko ciepły) wylać na podpieczony spód od tarty.           Piec w temperaturze 140ºC przez około 60 minut, lub krócej. Środek tarty może się lekko trząść (pamiętajcie, krem będzie również tężał w miarę chłodzenia tarty). Wyjąć z piekarnika, całkowicie ostudzić, włożyć do lodówki na 2 godziny.  Ponadto na wierzch: 1,5 łyżki brązowego cukru (np. muscovado)                   1 łyżka cukru pudru            Cukry przesiać dwukrotnie przez sitko.           Wierzch tarty osuszyć papierowym ręczniczkiem, posypać równomiernie przesianym cukrem. Formkę z tartą postawić na folii aluminiowej i owinąć  brzegi foremki, w taki sposób, by zabezpieczyć również kruche brzegi tarty przed spaleniem. W piekarniku nastawić funkcję grill.* Tartę włożyć bezpośrednio pod gorący grill na około 2 minuty, cały czas ją obserwując. Cukier się roztopi i zrobi się złoty do ciemnobrązowego. Wyjąć, natychmiast podawać.           Smacznego :)           * cukier można również karmelizować specjalnym palnikiem do crème brûlée           ** tartę i krem można upiec wieczór wcześniej, schłodzić, natomiast cukier karmelizujemy bezpośrednio przed podaniem, osuszając najpierw powierzchnię kremu ręczniczkiem papierowym (inaczej skorupka cukrowa zmięknie i nie będzie tak smaczna)       Przepis pochodzi z magazynu the Australian Women's Weekly 'Pies'. 