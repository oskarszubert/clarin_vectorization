Nie wiem, czy tak smakują oryginalne precelki? Niestety, nie jadłam nigdy prawdziwych precli, więc nie mam porównania. Ale wszystko zniknęło, więc chyba posmakowały..   Składniki na 16 precelków:                    100 g masła                    300 ml mleka                   100 g cukru                   15 g drożdży suchych lub 30 g drożdży świeżych około 700 g mąki pszennej   Uwaga: w składzie ciasta nie ma jajek.  Ponadto: 1 jajko do posmarowania, suchy mak do posypania.           Rozpuścić tłuszcz w garnuszku, dodać mleko i podgrzać, by było lekko ciepłe. Następnie dodać cukier, suche drożdże* i połowę przygotowanej mąki. Ciasto wyrobić mikserem, następnie dodać resztę mąki i wyrobić ręcznie.           Ciasto podzielić na 16 równych części, uformować z nich precelki. Tutaj można znaleźć instrukcję zawijania precelków.           Precelki ułożyć na wysmarowanej tłuszczem blaszce, zostawić do wyrośnięcia na 30 minut (ciasto wyrasta tylko jeden raz!). Przed pieczeniem posmarować roztrzepanym jajkiem i posypać makiem. Piec przez 8 - 10 minut w temperaturze 225ºC. Wyjąć, wystudzić na kratce.           * ze świeżymi wcześniej zrobić rozczyn Smacznego :-).             Przepis Icy Provkok. 