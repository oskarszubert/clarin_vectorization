Przepyszne połączenie - kruchutkie babeczki, słodki krem z czekolady i lekko kwaśny, aromatyczny krem z owoców marakui :-). Planowanie babeczek warto zacząć dzień wcześniej, wtedy też upiec kruche babeczki, przygotować krem z marakui. Samo przygotowanie babeczek nie zajmie wiele czasu. Babeczki można wykonać na małe dziecięce przyjęcia - moje dziewczyny się w nich zakochały :-).   Składniki na kruche babeczki (11 - 12 sztuk): 175 g mąki pszennej                   100 g zimnego masła, pokrojonego w kostkę                   1 łyżka cukru pudru 1 żółtko            Wszystkie składniki zagnieść ręcznie lub zmiksować malakserem. Ciasto owinąć folią spożywczą, schłodzić w lodówce przez 30 minut.           Standardową formę do muffinek wysmarować masłem.           Schłodzone ciasto rozwałkować na grubość około 2 mm, szerokim kubkiem lub foremką do wycinania ciastek wycinać koła, umieszczać je formie na muffinki, wylepić, dno ponakłuwać widelcem.           Piec w temperaturze 180ºC przez około 20 minut, do zezłocenia się ciasta. Wyjąć, wystudzić na kratce.  Krem z białej czekolady:                    150 g białej czekolady                   125 ml (pół szklanki) śmietany kremówki 36%            Śmietanę kremówkę podgrzać, do zagotowania. Ściągnąć z palnika, wrzucić posiekaną białą czekoladę, odstawić do jej rozpuszczenia, co pewien czas mieszając.            Krem czekoladowy przelać do miseczki, odstawić do lodówki do schłodzenia.            Schłodzony krem ubić (końcówki miksera do ubijania białek) do otrzymania sztywnej masy.   Krem z owoców marakui*:                    75 ml pulpy z owoców marakui (około 3 - 4 owoców) 70 g drobnego cukru do wypieków                   1 jajko 1 żółtko                   1 łyżka soku z cytryny 50 g masła            W niedużym garnuszku roztrzepać jajko, żółtko i cukier (najlepiej przy pomocy rózgi do ubijania), do połączenia. Postawić na kuchence, podgrzewać na małej mocy palnika, mieszając.           Praktycznie od razu można dodać masło, pulpę z marakui i sok z cytryny. Mieszać, do zagotowania (krem powinien 'zabulgotać') i zgęstnienia kremu oraz otrzymania kremu o gładkiej konsystencji.            Przelać do wyparzonego słoiczka, zamknąć. Schłodzić.   Wykonanie           Do kruchych babeczek nałożyć kremu z białej czekolady, do 3/4 ich wysokości. Dopełnić kremem z marakui. Schłodzić.           * warto przygotować dzień wcześniej           Smacznego :-). Do upieczenia powyższych kruchych babeczek użyłam metalowej formy Wiltona z serii RR. Korzystam z niej już od dłuższego czasu, także do pieczenia tradycyjnych babeczek i muffinek. Jest to najsolidniejsza forma jaką używałam, warta każdego wydanego pensa.           Forma jest pokryta specjalną nieprzywieralną powłoką, odporną na wysokie temperatury i odkształcenia - nawet po latach zachowa swój kształt. W czym się przejawia niesamowitość tej powłoki? Każdy kawałek babeczki lub muffinki odchodzi od formy z łatwością. Nie trzeba używać papilotek, papieru do pieczenia, wysypywać blaszki bułką tartą lub oprószać mąką. Wystarczy formę wysmarować tłuszczem - ja zawsze używam masła w temperaturze pokojowej. To wszystko! Nie muszę wspominać, że bardzo ułatwia to mycie formy? Wystarczy tylko przetrzeć wilgotną ściereczką lub ręczniczkiem kuchennym. Szczególnie proste stało się pieczenie babeczek, które dużo rosną ponad formę, często przywierając do blaszki. Lub pieczenie muffinek ze świeżymi owocami, z których sok przyklejaja się do formy. Tutaj już nie ma tego problemu, babeczki praktycznie same odchodzą od blaszki.            Z czystym sumieniem mogłabym się podpisać pod słowami każdego, kto zna i zachwala tą foremkę. Ja już innej nie chcę ;-).   Inne formy Wiltona z serii RR. ------------------------------------------------ /*wpis zawiera lokowanie produktu/ 