Są rewelacyjne - choć nie smakują jak typowe polskie pączki, które smażycie tradycyjnie co roku w Tłusty Czwartek. Bardziej jak angielskie donaty, choć bardziej sprężyste, treściwe, o niebo lepsze. Dużym plusem jest fakt, że nie smażą się w głębokim tłuszczu, a panierka cukrowa z cynamonem zniewala smakiem.. Bardzo polecam, nie tylko w Tłusty Czwartek, jako alternatywę dla pączków tradycyjnych.    Składniki na 24 średniej wielkości pączki:                    1 i 1/3 szklanki letniego mleka                   1 paczka drożdży  suchych (7 g) lub 14 g drożdży świeżych                   2 łyżki miękkiego lub roztopionego masła                   2/3 szklanki drobnego cukru do wypieków                   2 jajka                   5 szklanek mąki pszennej (można część zastąpić np. mąką pszenną razową)                   1 łyżeczka soli   Do posmarowania i obtoczenia:                    100 g masła, roztopionego 1,5 szklanki drobnego cukru do wypieków                   1 łyżka cynamonu (jeśli nie lubicie, można pominąć) Mąkę pszenną przesiać, wymieszać z suchymi drożdżami (ze świeżymi najpierw zrobić rozczyn*). Dodać pozostałe składniki i wyrobić, pod koniec dodając rozpuszczony tłuszcz. Wyrabiać kilka minut, aż ciasto będzie gładkie i elastyczne (starając się nie dosypywać mąki, mimo iż ciasto będzie się kleić, polecam wyrabiać mikserem z hakiem do ciasta drożdżowego). Wyrobione ciasto uformować w kulę, włożyć do oprószonej mąką miski, przykryć i odstawić w ciepłe miejsce do podwojenia objętości (około 1,5 h).           Po tym czasie ciasto wyjać, krótko wyrobić, rozwałkować na grubość około 13 mm. Większą szklanką wycinać koła, mniejszą foremką wycinać dziurki, by powstał kształt oponek.  Układać na blaszce (wysmarowanej masłem i oprószonej mąką lub na papierze do pieczenia). Przykryć, pozostawić do napuszenia na 45 minut w ciepłym miejscu. Piec w temperaturze 180ºC około 8 - 10 minut (lepiej sprawdzić już po 8 minutach, nie chcemy bowiem, by pączki były zbyt suche).           Jeszcze w czasie pieczenia pączków roztopić masło, cukier wymieszać z cynamonem.           Pączki po upieczeniu przestudzić około 2 minut, potem zanurzać w maśle, z każdej strony, obtoczyć w cukrze, odłożyć na kratkę.  Metoda dla maszynistów:           Wszystkie składniki umieścić w maszynie w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po skończeniu programu ciasto wyjać, formować pączki, według powyższego przepisu.           * rozczyn z drożdży świeżych wykonujemy według instrukcji zawartych w notce o cieście drożdżowym Smacznego :-). 