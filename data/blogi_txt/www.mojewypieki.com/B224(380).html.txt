Z przepisu Małgosimi. Gofry są pyszne, z zewnątrz chrupiące, w środku miękkie. Choć dużo na pewno zależy od dobrej jakości gofrownicy. Od razu smażyłam z podwojonej ilości składników, by nie wyciągać gofrownicy na 5 gofrów ;). Polecam.    Składniki na 5 - 6 gofrów:    3/4 szklanki mleka  4 łyżki dobrego masła   1 szklanka mąki  1 łyżeczka cukru waniliowego  szczypta soli  2/3 łyżeczki suchych drożdży (3 g) lub 6 g drożdży świeżych  1 duże jajko  1 łyżeczka ekstraktu z wanilii    Mąkę przesiać. Masło rozpuścić w mleku, na małym ogniu (nie może być gorące, by nie zabiło drożdży).  Wymieszać suche składniki, następnie ubić razem z mlekiem. Dodać jajko roztrzepane z ekstraktem waniliowym, jeszcze raz ubić do dobrego połączenia się składników.   Przykryć folią, wstawić do lodówki na noc (12 - 24 h).  Nakładać do dobrze rozgrzanej gofrownicy.   Smacznego :) 