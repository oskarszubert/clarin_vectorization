Tradycyjna babka marmurkowa, waniliowo - czekoladowa. Idealnie słodka. Jedna z najsmaczniejszych jakie upiekłam. Bardzo polecam!   Składniki:                    2 szklanki mąki pszennej                   1 i 1/4 łyżeczki proszku do pieczenia szczypta soli                   225 g masła                   1 szklanka drobnego cukru do wypieków                   4 duże jajka                   pół łyżeczki ekstraktu z wanilii pół szklanki mleka                   120 g gorzkiej czekolady Wszystkie składniki powinny mieć temperaturę pokojową. Mąkę i proszek przesiać, wymieszać z solą.           Masło z cukrem utrzeć mikserem do otrzymania puszystej, jasnej masy maślanej. Dodawać jajka, jedno po drugim, miksując po każdym dodaniu. Masa pod koniec może się lekko zwarzyć, ale nie ma to wpływu na efekt końcowy. Dodać wanilię i zmiksować.           Zmniejszyć obroty miksera i dodawać mąkę na przemian z mlekiem, miksując tylko do wymieszania się składników. Można mąkę wymieszać szpatułką - mniejsze ryzyko zakalca.           Czekoladę roztopić w kąpieli wodnej. Ciasto podzielić na pół, do jednej części dodać czekoladę, wymieszać łyżką.           Formę o wymiarach 29 x 11 cm wysmarować masłem, oprószyć mąką pszenną. Wykładać do formy na zmianę to jasną to ciemną masę. Po wyłożeniu, widelcem zrobić w cieście zygzaki.           Piec w temperaturze 160ºc przez około 70 - 80 minut lub do tzw. suchego patyczka. Smacznego :-).    Przepis pochodzi z tej strony. 