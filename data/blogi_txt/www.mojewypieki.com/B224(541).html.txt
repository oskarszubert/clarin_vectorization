Czasem wobrażacie sobie jakie to uczucie obchodzić święta Bożego Narodzenia w gorących krajach? Ja na pewno zajadałabym się sernikiem na zimno i lodami piernikowymi ;). Pyszne, piernikowo - rumowe lody o idealnej konsystencji i oryginalnym smaku. A może na deser dla gości zaproszonych na święta?...   Składniki: 1,5 szklanki mleka  1,5 szklanki śmietany kremówki  3/4 szklanki cukru  6 żółtek  1 łyżka rumu  1 łyżeczka korzennej przyprawy do piernika  1 szklanka pokruszonych drobno pierniczków   W garnuszku z grubym dnem wymieszać 1 szklankę mleka, 1 szklankę śmietany kremówki, cukier, przyprawę korzenną. Podgrzać, do rozpuszczenia się cukru, mieszając, zdjąć z palnika (nie gotować).  Żółtka ubić mikserem do białości (mikserem z końcówką do ubijania białek). Wlać do garnuszka z mlekiem wymieszać i podgrzewać, do zgęstnienia. Nie można doprowadzić do wrzenia (masa od razu się zwarzy). Zdjąć z palnika, dolać resztę mleka, kremówki, rum, wymieszać. Schłodzić do temperatury lodówkowej. Do maszyny do lodów wlać schłodzoną mieszankę, wsypać okruszki pierniczków i dalej postępować według instrukcji dołączonej do maszyny.  Lody można również przygotować bez maszyny do lodów. Przygotowaną schłodzoną mieszankę zmiksować na puszystą masę, przelać do kontenera i umieścić w zamrażarce. Lody w ciągu procesu mrożenia wyciągać kilkakrotnie (np. w godzinowych odstępach) i powtarzać czynność miksowania. Dzięki temu rozbijają się tworzące się kryształki lodu i powstałe lody mają bardziej kremową konsystencję. Zamrozić.  Jeśli lody mocno się zamrożą, wyjąć z zamrażarki na pół godziny przed podaniem. Smacznego :) 