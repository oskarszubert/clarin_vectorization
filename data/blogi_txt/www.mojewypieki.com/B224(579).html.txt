Kruchutkie, orzeźwiające, rozpływające się w ustach ciasteczka cytrynowe.. A jaki zapach przy pieczeniu! Nikogo nie mogłam wygonić z kuchni.. ;-).   Składniki:                    130 g masła                   100 g cukru pudru                   1 cytryna                   2 żółtka + 1 dodatkowe do posmarowania ciasteczek                   200 g mąki pszennej 50 g mąki ziemniaczanej                   1,5 łyżeczki proszku do pieczenia            Masło i cukier utrzeć w misie miksera na jasny i puszysty krem.           Cytrynę sparzyć i wyszorować - startą zeń skórkę i wyciśnięty sok dodać do utartego masła, następnie wciąż ucierając dodać 2 żółtka. Mąkę pszenną, ziemniaczaną i proszek do pieczenia wymieszać razem i dodawać po łyżce do masy maślanej wciąż ucierając.           Ciasto włożyć do woreczka foliowego (jest dość luźne) i schować na 3 godziny do zamrażarki, lub do lodówki nawet na całą noc.           Po tym czasie wyłożyć na wysypany mąką blat i rozwałkować na grubość około 4 mm. Wycinać kwiatuszki. Każdy kwiatek wysmarować żółtkiem i posypać grubym cukrem.            Piec około 8 minut w temperaturze 200ºC. Wystudzić na kratce.           Smacznego :-).             A tu jeszcze przed upieczeniem:             Z przepisu Szellki. 