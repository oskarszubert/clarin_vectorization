Szybka kolacja lub deser dla amatorów budyniu. Tym razem wykonałam z wiśniami w zalewie alkoholowej, ale dla dzieci często robię z borówką amerykańską. Budyń wychodzi pyszny, a przepis jest niezawodny. Polecam :)   Składniki na 5 - 6 ramekinów:   200 g wiśni (świeżych, mrożonych - rozmrożonych wcześniej na bibułce, z syropu, itp.)  3 jajka  1 łyżeczka ekstraktu z wanilii  110 g drobnego cukru (dałam mniej)  2 szklanki (500 ml) gorącego mleka  2 łyżeczki proszku budyniowego (waniliowego lub śmietankowego)  cynamon, do oprószenia   Wiśnie odsączyć, podzielić pomiędzy ramekiny.  Jajka zmiksować z ekstraktem z wanilii, proszkiem budyniowym i cukrem. Stopniowo dolewać do jajek gorące mleko, miksując.  Miksturę rozlać pomiędzy przygotowane ramekiny z wiśniami.  Piec w temperaturze 160ºC przez około 25 minut, bez przykrywania. Podawać ciepłe lub wystudzone oprószone cynamonem i udekorowane wiśniami. Smacznego :)    Przepis pochodzi z książki 'Fast desserts' The Australian Women's Weekly. 