Zdecydowanie jedne z najlepszych muffin, jakie ostatnio jedliśmy. Idealne pod każdym względem: konsystencji, smaku, wyglądu. Miękkie, lekko aromatyczne a świeże gruszki smakują w nich rewelacyjne :-). Bardzo Was namawiam na upieczenie. Składniki na 12 muffin:   250 g mąki pszennej  2 łyżeczki proszku do pieczenia  150 g drobnego cukru (dałam mniej)  75 g jasnego brązowego cukru + do posypania muffin przed pieczeniem 1 łyżeczka imbiru  140 ml kwaśnej śmietany  125 ml oleju  1 łyżka miodu  2 jajka  300 g gruszek (u mnie 2,5 sztuki), obranych i pokrojonych w niedużą kostkę   W jednym naczyniu wymieszać składniki suche: mąkę, proszek do pieczenia, cukier biały i brązowy, imbir.  W drugim naczyniu wymieszać składniki mokre: olej, roztrzepane jajka, śmietanę, miód. Połączyć ze składnikami suchymi, krótko wymieszać, tylko do połączenia składników. Dodać pokrojone gruszki i wymieszać.  Formę do muffinek wyłożyć papilotkami. Ciasto podzielić pomiędzy 12 foremek. Każdą muffinkę posypać cukrem (około pół łyżeczki na muffinkę).  Piec w temperaturze 200ºC przez 20 - 25 minut, do tzw. suchego patyczka. Wyjąć, przestudzić lekko na drucianej siatce. Najlepsze jedzone ciepłe :)  Smacznego :)      Przepis pochodzi z 'Nigella Express', autor - Nigella Lawson. 