Pierniczki upieczone? Jeśli tak, można przystąpić do ozdabiania. Przyznam, że nie lubię wyszukanych ozdób na pierniczkach (chociaż mi się podobają), ponieważ zazwyczaj nie mam na to czasu jak i brakuje mi cierpliwości.. Dlatego takie glazury jak te są dla mnie wybawieniem.. Pierniczki wyglądają pięknie i są takie kuszące. Teraz tylko do puszki i.. wytrzymać do świat ;-). Glazura czekoladowa do pierniczków (z przepisu Bajaderki z 'MniamMniam'):                     28 g gorzkiej czekolady 3 i 1/4 szklanki cukru pudru                   2,5 łyżki kakao 2 łyżeczki syropu kukurydzianego (lub melasy, miodu, golden syrupu)                   1/3 szklanki wody                   1 łyżeczka ekstraktu z wanilii            Czekoladę pokruszyć na mniejsze kawałki, rozpuścić w małym rondelku nad parą cały czas mieszając (można też w mikrofali).           Cukier puder przesiać z kakao do dużej miski. Syrop kukurydziany i wodę doprowadzić do wrzenia w małym rondelku, wymieszać i wlać do miski z cukrem - dobrze wymieszać (najlepiej mikserem). Dodać roztopioną czekoladę i ekstrakt z wanilii, ciągle mieszając, aż masa będzie gładka i lśniąca. Skorygować konsystencję kroplami gorącej wody w razie potrzeby, dobrze miksując za każdym razem. Ozdobić pierniczki (ja nabijam delikatnie pierniczek od spodu na wykałaczkę, następnie maczam w glazurze). Glazura dość szybko krzepnie, można ją trzymać w naczyniu z gorącą wodą w czasie nakładania na pierniczki. Gdyby zastygła całkowicie, można ją podgrzać i dodać kilka kropel gorącej wody, wymieszać do gładkości.  Lukier do pierniczków:                    1 szklanka cukru pudru                   2 - 3 łyżki gorącej wody lub soku z cytryny (można dodać barwników spożywczych)             Cukier dokładnie rozprowadzić z wodą; jeśli będzie zbyt gęsty - dodać kilka kropel wody, jeśli zbyt rzadki - dodać cukru pudru. Ozdobić pierniczki, lukier dość szybko zastyga. 