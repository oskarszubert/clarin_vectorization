To już niedługo, naprawdę.           Zapowiadałam je już jakiś czas temu, ale przyszedł ten moment, kiedy trzeba napisać więcej.           Niedługo Moje Wypieki tylko na stronie mojewypieki.com           /obecnie nie ma tam nowej, tworzonej strony, jest automatyczne przekierowanie z mojewypieki.blox.pl więc nie widać zmian/           Prace są już bardzo zaawansowane. Przeniesiona zostanie cała zawartość blogu, łącznie z Waszymi cennymi komentarzami. Niedługo na pewno ogłoszę całkowite przenosiny.           Nie ukrywam, że trochę się boję. Prawie 6 lat blogowania na Bloxie przyzwyczaiło mnie do pewnych rzeczy. Ale to co mnie przyzwyczaiło, zaczęło mnie z czasem również ograniczać. Na Bloxie osiągnęłam wszystko, co mogłam/chciałam osiągnąć. Nie ma tu już dla mnie szczebelka wyżej. A ja się lubię rozwijać, iść do przodu. Więc z jednej strony jest we mnie mała obawa, z drugiej większa od niej ekscytacja przed nowym i nieznanym.           Nowa platforma to nowe wyzwania i nowe możliwości. Żeby nie przeżyć większego szoku ;-), wygląd strony mało się zmieni. Większość pozostanie na swoich miejscach. Będzie cała masa nowych funkcjonalności, do których będziemy musieli się przyzwyczaić. Ale będą to zmiany na lepsze, obiecuję!           Nie będę wszystkiego zdradzać, niech będzie to mała niespodzianka ;-).           Pozostaje mi mieć tylko nadzieję, że zechcecie się ze mną przenieść.. pozdrawiam ciepło           dorota 