Delikatne babeczki, nawiązujące do słynnych francuskich 'friands'. Rosną tylko dzięki delikatnie ubitym białkom, im ciasto zawdzięcza swą delikatną strukturę a samo wykonanie jest bardzo proste. Pieczemy w prostych foremkach, mogą to być foremki do kruchych babeczek lub muffinek. Bardzo smaczne z truskawkami i migdałami :-).   Składniki na 12 babeczek: 150 g masła, roztopionego i przestudzonego                   6 białek                   1 szklanka cukru pudru 1 szklanka i 2 łyżki mąki tortowej                   1 łyżeczka ekstraktu z migdałów                   12 truskawek płatki migdałów, do posypania                   cukier puder, do oprószenia            Wszystkie składniki powinny być w temperaturze pokojowej.           Białka umieścić w misie miksera, ubić na delikatną, nie sztywną (!) pianę. Cukier puder i mąkę przesiać. Dodać do ubitych białek i wymieszać szpatułką. Wlać masło, ekstrakt z migdałów i wymieszać do połączenia się składników.           Foremkę do 12 babeczek wysmarować masłem, oprószyć mąką. Ciasto przełożyć do foremek, nakładając do pełna. W sam środek włożyć po jednej truskawce. Oprószyć płatkami migdałów.           Piec w temperaturze 170ºC przez około 20 - 25 minut lub do tzw. suchego patyczka. Wyjąć, wystudzić na kratce, oprószyć cukrem pudrem. Smacznego :-). 