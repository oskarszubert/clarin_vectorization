Właśnie mija 7 lat naszego pobytu w Walii. To lato jest najbardziej gorące ze wszystkich, jakie tutaj pamiętamy. Dziś słupek rtęci pokazał 29 stopni, co po tych wszystkich chłodnych, deszczowych latach jest prawdziwym wybawieniem.. I choć ciężko piec, ciężko fotografować, nie zamierzam narzekać ;-). Zapraszam zatem na eklerki - wspaniałe, mocno malinowe, z pysznym malinowym budyniem, bitą śmietaną i świeżymi owocami. Kwintesencja lata!            Przepis na 20 - 25 eklerów. Składniki na ciasto:                    1 szklanka wody (250 ml) 125 g masła                    1 szklanka mąki pszennej 4 jajka                   szczypta soli            W rondelku z grubym dnem zagotować wodę z masłem i solą. Na gotującą się wodę wsypać mąkę pszenną, energicznie mieszając, by całość się nie przypaliła. Ciasto jest gotowe gdy ma szklisty wygląd i odchodzi od ścianek garnka. Pozostawić do ostygnięcia. Ostudzone (koniecznie!) ciasto zmiksować z jajkami, do gładkości. Ciasto przełożyć do worka cukierniczego z ozdobną tylką w kształcie gwiazdki lub z tylką okrągłą.           Na blaszkę wysmarowaną masłem wyciskać podłużne porcje ciasta, około 10 cm, w sporych odstępach (ciasto mocno rośnie). Piec w temperaturze 200ºC przez około 25 - 30 minut. Po upieczeniu wystudzić, przekroić wzdłuż.  Malinowy krem budyniowy:                    200 g malin (świeżych lub mrożonych)                   1 łyżka soku z cytryny 400 ml mleka                   120 g cukru                   5 żółtek                   2 łyżki mąki pszennej 3 łyżki mąki ziemniaczanej            Do garnuszka wrzucić maliny, dodać sok z cytryny. Postawić na palniku, zagotować, mieszając. Mieszać i gotować do momentu, aż maliny się rozpadną i puszczą sok. Przetrzeć przez sitko, by pozbyć się pesteczek. Powinno powstać około pół szklanki malinowego puree.           W większym garnuszku zagotować mleko.            W misie miksera utrzeć żółtka i cukier na jasny, puszysty kogel mogel. Dodać przesiane mąki i zmiksować, do otrzymania pasty.            Do zagotowanego mleka dodać pastę jajeczną, malinowe puree i ugotować budyń, mieszając. Po zagotowaniu zdjąć z palnika, przykryć folią spożywczą, wystudzić. Schłodzić w lodówce. Ponadto:                    200 ml śmietany kremówki 36%, schłodzonej                   1 łyżka cukru pudru 300 g malin, do wypełnienia eklerków            Kremówkę ubić do otrzymania sztywnego kremu, pod sam koniec dodając cukier puder. Różowy lukier:                    1 szklanka cukru pudru 2 - 3 łyżki wrzątku                   kropla różowego barwnika w paście            W naczyniu rozetrzeć cukier puder, wodę i barwnik. Gdy lukier będzie zbyt płynny, dodać więcej cukru pudru; gdy zbyt rzadki dolać wody. Zamiast wody i barwnika można dodać odrobinę puree z malin (wykonanie puree jak przy budyniu). Wykonanie:           Przekrojone eklery wypełnić budyniem malinowym - najłatwiej przekładając budyń do rękawa cukierniczego zakończonego tylką. Na budyń wyłożyć maliny, po 2 do każdego eklera, pozostałe wolne miejsce uzupełniając bitą śmietaną. Odkrojone 'czapeczki' eklerów zanurzyć na chwilę w lukrze, strzepując jego nadmiar, przykryć eklery. Smacznego :-). 