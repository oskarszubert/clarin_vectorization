Tradycyjny chleb irlandzki pieczony na sodzie. Często z dodatkami w postaci orzechów lub rodzynek. Szybki, mało skomplikowany i bardzo smaczny. Mimo, że miał być najlepszy od razu po upieczeniu, był bardzo dobry i miękki nawet na trzeci dzień. Przepis pochodzi z BBC GoodFood 'Best of British'. Składniki na 1 duży bochenek:    250 g mąki pszennej   250 g mąki razowej   100 g płatków owsianych  1 łyżeczka sody oczyszczonej  1 łyżeczka soli  25 g miękkiego masła  500 ml maślanki lub kefiru     Suche składniki wymieszać w dużym naczyniu, dodać posiekane masło, wlać maślankę, wszystko szybko wymieszać. Nie wyrabiać długo, tylko do połączenia się składników. Uformować na blaszce w bochenek o średnicy około 20 cm. Na wierzchu zrobić mocne nacięcia na kształt krzyża.   Piec w temperaturze 190ºC przez 30 - 35 minut, aż bochenek uderzony od spodu wyda głuchy dźwięk. Jeśli jeszcze nie jest gotowy, można odwrócić do góry dnem i piec dodatkowe kilka minut. Studzić na kratce. Trzymać przykryty ręczniczkiem kuchennym. Podawać dzieląc na ćwiartki, a każdą ćwiartkę na pół, lub po prostu w kromkach.  Smacznego :) 