Jak często kupujecie takie ciasteczka na wagę? Jeśli wydaje się Wam, że zbyt często, warto przygotować je samemu :). Są przesmaczne, kruche, proste do wykonania - to tylko zmiksowanie kilku składników. Wyciskamy je na blaszkę przy pomocy rękawa cukierniczego i jest to w tym przypadku dość ciężka praca; jeśli macie maszynkę do wyciskania ciastek, to najlepsza pora, by z niej skorzystać. Dzieci kochają te ciasteczka!   Składniki na 2 blaszki ciastek:                    220 g masła, w temperaturze pokojowej                   100 g cukru pudru 2 żółtka                   300 g mąki pszennej 50 g mąki ziemniaczanej                   1 łyżeczka ekstraktu z wanilii                   szczypta soli                   kilka łyżek twardej marmolady np. wiśniowej            Masło umieścić w misie miksera i zmiksować na jasną, puszystą masę. Dodawać cukier, cały czas ucierając. Dodać żółtka, ekstrakt z wanilii, zmiksować.           Do masy maślanej dodać mąkę pszenną, mąkę ziemniaczaną, sól i zmiksować na gładką masę.           Masę ciasteczkową przełożyć do rękawa cukierniczego z tylką Wilton 1M.*           Blaszki do ciastek wyłożyć papierem do pieczenia lub matą teflonową. Na blachę wyciskać ciastka w okrągłym kształcie, pozostawiając między nimi małe odstępy (rosną minimalnie). Na środek każdego ciastka wycisnąć kleks marmolady. Piec w temperaturze 180ºC przez 12 minut. Wyjąć, wystudzić na kratce.           * warto również skorzystać z maszynki do ciastek, wyciskanie jest dużo prostsze;           Smacznego :). 