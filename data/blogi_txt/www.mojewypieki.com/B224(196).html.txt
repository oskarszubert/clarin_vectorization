Całkiem przyjemne, kruche ciasteczka z kawałkami białej czekolady, która po prostu rozpływa się w ustach ... Przepis pochodzi z 'Chocolate Box'.   Składniki na około 25 ciastek: 115 g miękkiego masła  85 g jasnego brązowego cukru   1 jajko, roztrzepane  250 g mąki pszennej  1 łyżeczka proszku do pieczenia  1/4 łyżeczki sody oczyszczonej  125 g białej czekolady, posiekanej  50 g dowolych orzechów, posiekanych szczypta soli   Masło ubić razem z cukrem, aż masa będzie jasna i gładka. Dodać jajko, dalej miksując. Wmieszać mąkę z solą, posiekaną czekoladę i orzechy, dobrze wymieszać. Masa będzie bardzo gęsta, dobrze ją wyrobić.  Z masy formować kulki wielkości orzecha włoskiego, kłaść w odstępach na blachę wyłożoną papierem do pieczenia, mocno je spłaszczać.   Piec w temperaturze 190ºC przez około 10 - 12 minut, aż będą koloru jasnobrązowego. Studzić na kratce.  Smacznego :) 