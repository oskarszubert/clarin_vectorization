"Mamuś, jaki piękny ślubny cake" powiedziała właśnie Wiktoria.. Rzeczywiście, szkoda, że pierniki nie są popularne jako ślubne torty :-). Ale na domowe uroczystości są jak znalazł. Piernik jest mięciutki, aromatyczny, wilgotny, fantastycznie lepki. Od razu się przykleił do dziecięcych rączek..   Składniki: 150 g masła                   100 g ciemnego cukru muscovado 200 g golden syrupu                   200 g melasy 2 łyżeczki świeżo startego imbiru                   1 łyżeczka cynamonu                   250 ml mleka                   2 duże jajka, roztrzepane                   1 łyżeczka sody rozpuszczona w 2 łyżkach ciepłej wody                   300 g mąki pszennej            Wszystkie składniki powinny być w temperaturze pokojowej. Mąkę przesiać, odłożyć.           W garnuszku roztopić masło z cukrem. Dodać golden syrup, melasę, imbir i cynamon, podgrzać, wymieszać. Zdjąć z ognia,  lekko przestudzić. Dodać mleko, jajka, sodę rozpuszczoną w wodzie, na końcu przesianą mąkę pszenną. Całość dokładnie wymieszać np. widelcem, by nie było grudek.           Wlać (masa będzie bardzo lejąca) do formy 20 x 30 cm wyłożonej papierem do pieczenia. Piec przez 45 - 60 minut w temperaturze 170ºC lub do tzw. suchego patyczka.           Wystudzić przed polukrowaniem. Cytrynowa polewa lukrowa:                    1 łyżka soku z cytryny                   175 g cukru pudru                   1 łyżka ciepłej wody             Składniki na lukier rozetrzeć w naczyniu grzbietem łyżki i posmarować gotowy piernik. Smacznego :-).  Źródło przepisu -"How to be a domestic goddess" Nigella Lawson. 