Tym razem lody tylko dla dorosłych, i to dodatkowo tych, którzy lubią likier jajeczny. Lody mocno nim pachną, mają jasno żółty kolor, idealną kremową konsystencję i tą zaletę, że nie zamarzną szybko na kamień (spory dodatek alkoholu). Polecam:) Składniki:   500 ml (2 szklanki) śmietany kremówki  250 ml (1 szklanka) mleka  5 łyżek cukru pudru  125 ml (pół szklanki) advocatu   Wszystkie składniki wymieszać, do rozpuszczenia cukru, schłodzić. Przelać do maszynki do lodów i dalej postępować według jej instrukcji.  Smacznego :) 