Naprawdę, bardziej prostych ciastek nie można wymyślić :-). Są kruchutkie, nie zmieniają kształtu w piekarniku, niesamowicie maślane. Idealne to herbaty. Jest takie oklepane stwierdzenie 'rozpływają się ustach ' - ale cóż - to prawda ...   Składniki na około 30 ciasteczek:    120 g miękkiego masła (margaryna tu się nie nadaje)     3 łyżki cukru pudru    150 g mąki pszennej kilka kropel aromatu śmietankowego, waniliowego lub Waszego ulubionego    Wszystkie składniki zagnieść, można też utrzeć mikserem. Z ciasta robić kuleczki mniejsze od orzecha włoskiego, kłaść na blachę wyłożoną papierem do pieczenia, spłaszczać widelcem, nadając jednocześnie wzorek.   Piec około 15 - 20 minut w temperaturze 180ºC.  Smacznego :) 