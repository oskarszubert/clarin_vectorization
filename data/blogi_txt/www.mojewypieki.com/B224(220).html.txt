Kasza manna z truskawkami - koszmar dzieciństwa czy ulubiony podwieczorek? Macie okazję się przekonać ;-). Ciasto bez pieczenia, na ulubionych herbatnikach, z kremem z kaszy manny. Takim samym kremem, jak w znanej Wam stefance. Smaczne, szybkie, wygodne do krojenia, ładnie się prezentujące. Może okaże się Waszym tegorocznym truskawkowym hitem?   Składniki: 2 opakowania herbatników np. petitków                   1 litr mleka                   200 g masła                   1 szklanka cukru                   1 opakowanie cukru wanilinowego 1 szklanka kaszy manny                   500 g truskawek 2 opakowania galaretki truskawkowej            Galaretki rozpuścić w 750 ml wody, odstawić do ostudzenia.           Formę o wymiarach dolnych 26 x 22 cm wyłożyć papierem do pieczenia. Dno formy wyłożyć herbatnikami, jeden przy drugim.           W garnku zagotować mleko z cukrami i masłem. Do gorącego dodać szklankę kaszy manny, zagotować. Pogotować około minuty lub dwóch od momentu zagotowania, mieszając, do otrzymania gęstej kaszy. Gorącą kaszę wylać na herbatniki, wyrównać. W jeszcze ciepłą kaszę powciskać truskawki, do połowy ich wielkości. Przestudzić.           Zalać tężejącą galaretką.  Uwaga: może się zdarzyć, że truskawki podpłyną do góry, wtedy trzeba je umieścić na miejscu przy pomoca malutkich wykałaczek, które usuniemy po stężeniu galaretki.           Przechowywać w lodówce. Przed podaniem dowolnie udekorować, np. bitą śmietaną. Smacznego :-).             Źródło przepisu - kuchniagw.blogspot.co.uk 