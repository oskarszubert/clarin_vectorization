Nowy Rok powitałam deserem. Wspaniałym deserem, tiramisu z twistem :-). Niebezpiecznie dobra kombinacja kawy i Baileys; nowy, uzależniający, umiarkowanie słodki smak. Puszystość deseru otrzymujemy dzięki dokładnemu ubiciu żółtek z cukrem na idealny kogel mogel, jak i ubiciu białka i delikatnemu wymieszaniu go z masą. Deser nadaje się do wykonania zarówno w foremce jak i w pucharkach. Autorka przepisu sugeruje, że podany przepis jest na 12 porcji.. nie warto jej wierzyć w tym przypadku ;-). Składniki:                    350 ml kawy espresso (9 łyżeczek kawy espresso instant zaparzonej w 350 ml wrzącej wody), wystudzonej*                   250 ml Baileys 400 g biszkoptów Savoiardi/ladyfingers (podłużne biszkopty) 1 duże jajko                   1 żółtko                   75 g drobnego cukru do wypieków                   500 g mascarpone 2,5 łyżki kakao            W miseczce wymieszać kawę ze 175 ml Baileys.            Przygotować szklaną foremkę kwadratową o boku 22 cm. Połowę biszkoptów nasączyć w kawie z Baileys (biszkopty powinny być dobrze nasączone, ale kawa nie może z nich cieknąć), wyłożyć dno foremki.           Białko odseparować od żółtka. Żółtka utrzeć z cukrem na jasny, puszysty kogel mogel. Dodać pozostałe 75 ml Baileys i mascarpone, wymieszać do połączenia i otrzymania kremu o musowej konsystencji. Białko ubić na sztywną pianę. Dodać do masy z mascapone i bardzo delikatnie wymieszać.           Połowę otrzymanej masy wyłożyć na przygotowaną wcześniej warstwę biszkoptów, wyrównać. Czynność powtórzyć - w foremce ułożyć kolejną warstwę biszkoptów nasączonych w kawie z Baileys, przykryć pozostałym kremem, wyrównać.           Formę przykryć przezroczystą folią spożywczą, by deser nie chłonął zapachów z lodówki. Schłodzić przez noc w lodówce.           Przed samym podaniem deser oprószyć kakao przesianym przez sitko. Podawać.           * ilość kawy może się okazać lekko zbyt duża; proponuję najpierw przygotować 250 ml kawy, w razie potrzeby 'dorobić' Smacznego :-).    Źródło przepisu - 'Nigella Express' Nigella Lawson. 