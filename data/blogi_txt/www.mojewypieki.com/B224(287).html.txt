Macie ochotę na markizy? Są wspaniale cytrynowe, lekko chrupiące od maku. Z lekkim nadzieniem cytrynowym z serka kremowego. Ciasteczka są równie smaczne bez nadzienia :). Do ich wycinania możecie użyć dowolnej wykrawaczki do ciastek, ja zdecydowałam się na klasyczną, okrągłą z lekką falbanką. By zachowały swoją chrupkość przekładajmy je nadzieniem dopiero przed spożyciem. Do zrobienia :-).   Składniki na 2 tuziny ciastek: 2 i 3/4 szklanki mąki pszennej                   szczypta soli pół łyżeczki proszku do pieczenia                   230 g masła, w temperaturze pokojowej                   1 szklanka cukru pudru (lub mniej)                   1 duże jajko 2 łyżki maku (suchego)                   2 łyżki drobno otartej skórki z cytryny                   1 łyżeczka ekstraktu z wanilii                   pół łyżeczki ekstraktu z cytryny W naczyniu wymieszać mąkę, sól, proszek do pieczenia. W misie miksera utrzeć masło, do puszystości, stopniowo dodając cukier. Dodać jajko, mak, skórkę z cytryny, oba ekstrakty i mąkę. Wszystko zmiksować, uformować kulę. Kulę podzielić na dwie części, spłaszczyć, owinąć w folię spożywczą, schłodzić przez 2 godziny w lodówce.           Schłodzone ciasto rozwałkować na grubość około 3 mm, lekko podsypując mąką. Wycinać ciasteczka. Układać je na blaszce (wyłożonej papierem do pieczenia lub matą teflonową) w 2 cm odstępach. Przed samym pieczeniem blaszki z ciastkami schłodzić w lodówce przez 15 minut.           Piec ciasteczka, w temperaturze 180ºC przez około 12 minut, lub dłużej, do momentu aż ich brzegi będą zarumienione. Wystudzić na kratce.  Nadzienie z serka kremowego:                    220 g serka kremowego typu philadelphia                   1/3 szklanki cukru pudru                   pół łyżeczki ekstraktu z cytryny 1/4 łyżeczki ekstraktu z wanilii            Wszystkie składniki zmiksować.           Ciasteczka przekładać kremem (2 łyżeczki kremu na każde ciastko).           Uwaga: ciastka najlepiej przekładać bezpośrednio przed spożyciem, gdyż potem miękną od nadzienia.           Smacznego :-).             Źródło przepisu - Bon Appetit 'Desserts', Barbara Fairchild. 