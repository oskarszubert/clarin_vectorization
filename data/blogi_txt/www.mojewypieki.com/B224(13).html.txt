Mam dla Was prezent świąteczny, małą niespodziankę :-). Moje Wypieki od dzisiaj również na Waszym Androidzie! Najsłodsza aplikacja w Polsce już do pobrania z Google Play: Aplikacja jest dostosowana do smartfonów i tabletów obsługujących wersję Androida:           2.1 - Eclair 2.2 - Froyo  2.3 - 2.3.2, 2.3.3 - 2.3.7 - Gingerbread 3.1, 3.2 - Honeycomb           4.0.3 - 4.0.4 - Ice Cream Sandwich                       Do działania aplikacji nie jest wymagane połączenie z internetem (pracuje w trybie off-line) i jest całkowicie bezpłatna. Aplikacja jest pięknie i smacznie zaprojektowana, pozwala na szybkie przeglądanie przepisów i ich wyszukiwanie, przeglądanie galerii zdjęć, tworzenie listy zakupów, podzielenie się przepisem z przyjaciółmi na Facebooku (funkcja FB będzie dodana w kolejnej wersji aplikacji). Swoje ulubione przepisy możecie oznaczyć jako ulubione (serduszkiem) tak, by szybko do nich wrócić lub (koszykiem) jeśli chcecie mieć możliwość utworzenia listy zakupów i odznaczania kupowanych produktów. Klikając na @ (małpę) możecie udostępnić przepis swoim znajomym na Facebooku, Twitterze lub wysłać cały przepis wraz ze zdjęciem na wskazany adres e-mail. Jeśli zechcecie pobrać najnowsze przepisy, które pojawiły się na blogu, skorzystajcie z zakładki "Informacje" i wybierzcie z menu "Baza przepisów". Jeżeli dostępne będą nowe przepisy, będziecie mogli je pobrać przyciskając guzik "Pobierz".*           * obecnie aplikacja robi to automatycznie, będzie to wprowadzone w kolejnej wersji;           Za pracę nad aplikacją, szczególnie w tym zabieganym okresie przedświątecznym, dziękuję Marcinowi z ICODE.pl. Dziękuję za profesjonalizm i za najlepszą współpracę ever! :-)           Cały proces tworzenia aplikacji i integracji z blogiem był dużym wyzwaniem i aplikacja będzie poprawiana i dostosowywana, więc proszę o duużą wyrozumiałość i cierpliwość. Jest to wersja beta.           Życzę przyjemnego użytkowania! Korzystając ze sposobności chciałabym życzyć Wam pełnych spokoju, wytchnienia, rodzinnych świąt Bożego Narodzenia. I pięknego powitania Nowego Roku 2013. By był lepszy niż każdy dotychczasowy w Waszym życiu. I byście nie zapominali zaglądać na Moje Wypieki ;-).            Wyjeżdżam z Rodzinką, jadę do zaśnieżonej Polski i jeśli gdzieś w zaspach nie utkniemy to - do kolejnego napisania! Niestety, w tym czasie nie będę mogła odpowiadać na Wasze komentarze i maile, proszę zatem Was o wzajemne porady.           dorota -----------------------------------------          Masz jakieś pytania, uwagi, sugestie a może zauważyłeś błąd? - koniecznie poinformuj o tym app@mojewypieki.com 