Przepyszne beziki z boskim kremem cytrynowym. Od tej pory to zdecydowanie moje ulubione bezy :). Są mniej słodkie i bardziej rześkie od tradycyjnych. Bardzo polecam!   Składniki na bezy: 6 białek  szczypta soli  300 g drobnego cukru  świeżo wyciśnięty sok z niedużej cytryny  2 łyżeczki skrobi ziemniaczanej Białka ubić na sztywno mikserem na wysokich obrotach, dodając szczyptę soli. Muszą być naprawdę sztywne (najlepiej zrobić test odwracając pojemnik z nimi do góry dnem). Partiami dodawać cukier (to bardzo ważne), po jednej łyżce, cały czas ubijając. Dodać skrobię, ubijając. Następnie stopniowo wlewać sok z cytryny, ubijając.  Masę bezową nałożyć do rękawa cukierniczego i wyciskać na blachę bezy. Zostawiać między nimi nieduże odstępy - trochę urosną.   Piec około 70 - 80 minut w temperaturze 120ºC (czas pieczenia zależy od piekarnika), lub dłużej i nawet w niższej temperaturze, jeśli lubicie bardziej wysuszone bezy. Krem cytrynowy:    200 g serka mascarpone  200 g lemon curd* Serek dokładnie wymieszać z lemon curd łyżką, by powstała gładka masa.  Wystudzone bezy przełożyć kremem.   Smacznego :)  * lemon curd można kupić gotowy lub przygotować samemu 