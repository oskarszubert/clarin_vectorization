Prosty chlebek mleczny, który w smaku do złudzenia przypomina chleb tostowy. Więc nie wszyscy byli zachwyceni ;). Pokrojony chlebek trafił do koszyka i obecnie wysycha na dobrą bułkę tartą ... Chleb jednak jest smaczny, jeśli się lubi tosty, lecz na drugi dzień traci świeżość. Przepis pochodzi z 'The big book of bread' Anne Sheasby.    Składniki na 2 bochenki:     700 g mąki białej pszennej chlebowej   2 łyżeczki soli  55 g miękkiego masła   1 łyżeczka drobnego cukru  1 saszetka (7 g) drożdży suchych  425 ml letniego mleka    Mąkę z solą wsypać do dużego naczynia, dodać masło. Wsypać cukier i drożdże. Dodać mleko i wyrobić gładkie ciasto. Zagniatać, aż będzie gładkie i elastyczne. Pozostawić w naczyniu, przykryte ściereczką do podwojenia objętości (w ciepłym miejscu).  Ciasto wyjać, jeszcze chwilę wyrobić, podzielić na 2 części. Umieścić je w przygotowanych wcześniej dwóch keksówkach o wymiarach 21 x 10 cm. Przykryć, odstawić w ciepłe miejsce do podwojenia objętości. Bochenki piec przez 30 - 40 minut w temperaturze 200ºC. Powinny być wyrośnięte i postukane od spodu - głuche. Studzić na kratce. Smacznego :) 