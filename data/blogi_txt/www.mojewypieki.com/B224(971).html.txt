Bardzo smętne babeczki.. Czekoladowe, proste w wykonaniu. Obsypane 'ziemią' z pokruszonego ciasta, z cukrowymi kosteczkami. Świetnie jako dekoracja będą pasowały tu wszelkie żelki imitujące glisty i inne robaki..brrr.. Happy Halloween! Składniki na około 12 babeczek:                    50 g gorzkiej czekolady                   pół szklanki kakao 2 łyżeczki kawy rozpuszczalnej                   1 szklanka mleka                   2 duże jajka                   1 szklanka + 2 łyżki mąki pszennej                   3/4 łyżeczki sody oczyszczonej                   3/4 szklanki jasnego brązowego cukru                   pół szklanki oleju rzepakowego 1 łyżeczka ekstraktu z wanilii            Wszystkie składniki powinny być w temperaturze pokojowej. Mąkę przesiać z sodą oczyszczoną, odłożyć.           Do garnuszka wlać mleko, dodać czekoladę połamaną na kosteczki, kakao, kawę. Podgrzewać, do momentu rozpuszczenia się składników, mieszając. Odstawić do przestudzenia.            W większym naczyniu wymieszać przestudzoną mieszankę, olej, cukier, roztrzepane rózgą kuchenną jajka, ekstrakt z wanilii. Dodać przesianą mąkę z sodą, wymieszać delikatnie szpatułką do połączenia.           Formę do muffinek wyłożyć papilotkami. Rozdzielić pomiędzy nie ciasto, wypełniając babeczki do 3/4 ich wysokości.            Piec w temperaturze 170ºC przez około 30 - 35 minut lub do tzw. suchego patyczka. Wyjąć, wystudzić na kratce.  Dodatkowo: kilka kostek roztopionej czekolady                    cukrowe kostki                   żelki robaki            Jedną lub dwie upieczone babeczki pokruszyć. Wierzch pozostałych posmarować roztopioną czekoladą. Oprószyć 'ziemią' babeczki, lekko przyklejając ją do czekolady. Udekorować kostkami cukrowymi i/lub żelkami robakami.           Smacznego :-). 