Błąd wkradł się do przepisu na piernik litewski. Nie dość, że do przepisu, to sama upiekłam z błędem i się do tego bijąc w piersi przyznaję ... Podałam, że piernik powinnien zawierać 150 g mąki żytniej i 150 g mąki pszennej. A powinno być po 250 g każdej z mąk, czyli 1,5 szklanki pszennej i 1,5 szklanki żytniej. Jestem pewna, że widziałam gdzieś po 150 g (w oryginalnym przepisie było po 300 g każdej z mąk, co ja uznałam za błąd ...).  No cóż, strasznie byłam ostatnio roztrzepana. I co najlepsze, ten nieszczęsny piernik mi wyszedł, i był najbardziej miękkim, jaki jadłam, mężowi również smakował. Przypuszczam, że dodatek mąki spowoduje, że stwardnieje i trzeba będzie poczekać, na jego skruszenie (i nie piekłabym go w keksówce). Ale na pewno będzie pyszny! Po Nowym Roku zrobię powtórkę, może zdążę jeszcze przed Świętami.   Przepraszam Was bardzo, nie chciałabym, żebyście byli niezadowoleni z jakiegoś przepisu, a zwłaszcza w okresie świątecznym. A może ktoś z Was mieszka na Litwie lub w pobliżu granicy wschodniej i może dotrzeć do oryginału? Albo znajdzie go w bardzo starej książce z wypiekami? (nowe się nie liczą, widziałam różne wersje ;). Byłabym wdzięczna. Dziękuję bardzo Mamie Hani za zwrócenie mi uwagi, choć nie wykluczam, że 'moja' wersja piernika jednak gdzieś istnieje ...;)   pozdrawiam ciepło dorota 