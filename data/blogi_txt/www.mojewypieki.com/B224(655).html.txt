Smakowite, lekkie i puszyste muffinki; bardziej może jak babeczki właśnie a nie muffiny, przez ich lekkość ... Smakowały tak dobrze, jak się spodziwałam, że będą ;). Przepis Nigelli z 'How to be a domestic goddess'.    Składniki na 12 muffinek: 60 g masła  200 g mąki pszennej  2 łyżeczki proszku do pieczenia pół łyżeczki sody oczyszczonej  150 g drobnego cukru (dałam mniej, około 120 g)  1/4 łyżeczki soli  sok i skórka otarta z 1 cytryny  około 120 ml mleka  1 duże jajko  150 g malin (dodałam mrożonych)     Masło roztopić, odstawić do ochłodzenia. W dużym naczyniu wymieszać mąkę, proszek, sodę, cukier, sól i skórkę z cytryny.  Do naczynia z podziałką wlać sok z naszej cytryny, następnie dopełnić mlekiem do 200 ml. Dodać roztrzepane jajko i rozpuszczone masło, wymieszać.   Połączyć oba naczynia, wymieszać tylko do połączenia się składników, na końcu wmieszać maliny.  Formę do muffinek wyłożyć papilotkami, napełnić je w 3/4 wysokości.  Piec w temperaturze 200ºC przez około 25 minut. Wyjąć z piekarnika, lecz pozostawić w formie przez około 5 - 10 minut (będą bardzo miękkie).  Smacznego :) 