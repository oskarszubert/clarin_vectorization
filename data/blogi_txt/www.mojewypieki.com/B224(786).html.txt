Ciasto czekoladowe jak najbardziej elegancki deser. Złożone jest z dwóch części - dolnej, pieczonej i górnej, warstwy musowej z żelatyną. Procedura przygotowania obu części jest podobna, nie trudna, opierająca się głównie na dokładnym zmiksowaniu i delikatnym łączeniu poszczególnych składników. Ciasto pieczone jest lekkie i delikatne jak suflet, po upieczeniu zapada się, stając się bardziej zwartym i wilgotnym (choć nie ciężkim) i tworząc miejsce na wypełnienie go musem. Smakuje - bajkowo, ma idealną konsystencję do krojenia, zadowoli najbardziej wyszukane gusta. Koniecznie do wypróbowania!   Składniki na ciasto: 150 g masła                   150 g gorzkiej czekolady, połamanej na małe kawałki                   5 dużych jajek, żółtka i białka osobno                   1 łyżka kakao 175 g drobnego cukru do wypieków            Masło umieścić w małym garnuszku, roztopić. Dodać połamaną czekoladę, wymieszać do jej roztopienia.           Żółtka zmiksować w misie miksera z kakao. Dodać roztopioną masę czekoladową i zmiksować. W osobnym wysokim naczyniu ubić białka na sztywną pianę. Stopniowo, łyżka po łyżce, dodawać cukier, cały czas ubijając. Białka powinny być sztywne i błyszczące.           Białka dodać do masy czekoladowej, w dwóch turach, delikatnie wymieszać lub zmiksować do połączenia (białka nie powinny opaść). Formę o średnicy 23 cm** wyłożyć papierem do pieczenia, spód i boki. Jeśli tortownica nie jest wysoka, raczej klasyczna, wtedy należy z papieru zrobić wyższy "kołnierz" wystający ponad nią (ciasto bardzo, bardzo mocno rośnie, aby potem opaść do wysokości tortownicy). Piec w temperaturze 180ºC przez 25 - 30 minut. Wyjąć, wystudzić w formie. Ciasto podczas studzenia powinno charakterystycznie opaść - opada dół, zostawiając uniesione boki.*           Ciasto można upiec wieczór wcześniej. Składniki na mus czekoladowy z żelatyną:                    100 g masła                   100 g gorzkiej czekolady, połamanej na małe kawałki                   3 duże jajka, żółtka i białka osobno                   2 łyżeczki kakao                   115 g drobnego cukru do wypieków                   1 łyżka likieru kawowego (lub pomarańczowego)                   2 łyżeczki żelatyny w proszku rozpuszczonej w 80 ml gorącej wody Masło umieścić w małym garnuszku, roztopić. Dodać połamaną czekoladę, wymieszać do jej roztopienia.           Żółtka zmiksować w misie miksera z kakao. Dodać roztopioną masę czekoladową i zmiksować.           W osobnym wysokim naczyniu ubić białka na sztywną pianę. Stopniowo, łyżka po łyżce, dodawać cukier, cały czas ubijając. Białka powinny być sztywne i błyszczące.           Białka dodać do masy czekoladowej, w dwóch turach, delikatnie wymieszać lub zmiksować do połączenia. Dodać rozpuszczoną żelatynę i likier, delikatnie zmiksować. Białka nie powinny opaść.           Mus czekoladowy wylać na wcześniej upieczone, zapadnięte ciasto. Przykryć, schłodzić przez 3-4 godziny, choć najlepiej przez noc.           Udekorować czekoladą. Czekoladę gorzką lub mleczną roztopić i cienko rozsmarować (2 mm) na metalowej blaszce lub powierzchni lustrzanej. Jak tylko zastygnie (ale nie później, bo będzie zbyt twarda!) zeskrobać nożem lub szpatułką z giętkim ostrzem. Wiórki z czekolady ułożyć na wierzchu ciasta.  Uwaga*:           jeśli ciasto po upieczeniu ma dość sztywny wierzch i nie chce sie zapaść (choć zajmuje to trochę czasu, nie dzieje się to tak od razu po wyjęciu z piekarnika), można delikatnie pomóc mu nożem, nacinając je (samą wierzchnią warstwę) 2 cm od brzegu tortownicy, by wyglądało na pęknięte - to może przyspieszyć i ułatwić cały proces;           ** autor sugeruje formę 20 - 23 cm  Wariacja z orzechami: 90 g posiekanych pekanów można dodać do ciasta pieczonego przed wmieszaniem białek. Smacznego :-)      Przepis z "Crave, a passion for chocolate" Maureen McKeon. 