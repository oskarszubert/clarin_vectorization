Delikatna, puszysta rolada z najsmaczniejszym kremem kokosowym. Całe pieczenie to tylko 12 minut! Krem wykonany bez dodatku żelatyny, na samym serku kremowym i śmietance kokosowej. Z wiórkami i płatkami kokosowymi.. przysłowiowe niebo w buzi :-). Polecam dla lubiących kremowe ciasta i oczywiście - kokos! Składniki na biszkopt:                    3 duże jajka 50 g drobnego cukru                   40 g mąki pszennej 40 g skrobi (mąki) ziemniaczanej                   pół łyżeczki proszku do pieczenia                   szczypta soli Wszystkie składniki powinny być w temperaturze pokojowej. Białka oddzielić od żółtek. Białka ubić na sztywną pianę ze szczyptą soli. Dodawać stopniowo cukier, dalej ubijając. Dodawać po jednym żółtku, i dalej ubijać.           Mąki przesiać z proszkiem. Dodać do ubitej masy i delikatnie wymieszać szpatułką, by piana nie 'siadła'.           Blachę prostokątną o niewysokich brzegach (o wymiarach 43 x 28 cm) wyłożyć papierem do pieczenia. Na papier wyłożyć masę, wyrównać. Przygotować lniany ręczniczek kuchennym, oprószyć drobnym cukrem.            Blaszkę z ciastem włożyć do piekarnika rozgrzanego do 170ºC i piec przez około 12 minut. Wyjąć z piekarnika, odwrócić do góry dnem, ciasto przełożyć na lniany ręczniczek kuchenny, usunąć papier do pieczenia. Następnie roladę zwinąć wzdłuż dłuższego boku (razem z ręcznikiem), odstawić do ostudzenia.   Krem kokosowy:                    500 g serka mascarpone                   250 ml śmietanki kokosowej 22%*                   3/4 szklanki wiórków kokosowych 1 łyżka likieru Malibu                   3 łyżki cukru pudru Dodatkowo:                    płatki kokosowe, do posypania cukier puder, do oprószenia            Wszystkie składniki powinny być schłodzone.           Wszystkie składniki na krem kokosowy umieścić w misie miksera i zmiksować, pod sam koniec miksowania dodając wiórki kokosowe. Nie miksować zbyt długo, tylko do połączenia się składników.  *Zamiast śmietanki kokosowej można wykorzystać mleko kokosowe: schłodzone mleko ostrożnie wyjąć z lodówki, odwrócić puszkę dnem do góry, otworzyć, wodę kokosową przelać do osobnego naczynia (nie będzie nam potrzebna w przepisie). Z puszki wyjąć pozostałą gestą śmietankę kokosową, wykorzystać ją w przepisie.   Wykonanie Wystudzoną roladę odwinąć, usunąć ręcznik. Na biszkopt wyłożyć krem. Zwinać w taki sam sposób, jak była zwinięta rolada wraz z ręczniczkiem, czyli wzdłuż dłuższego boku. Schłodzić w lodówce przez minimum 4 godziny.           Przed podaniem oprószyć cukrem pudrem, obsypać płatkami kokosowymi. Przechowywać w lodówce.           Smacznego :-). 