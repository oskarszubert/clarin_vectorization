Ten przepis na kokosanki został wyszperany przez przypadek. Szukałam ciekawych, szybkich ciastek do herbaty, niekoniecznie z kokosem ... No, ale klamka zapadła ostatecznie gdy M. szybko wyszukał mleko słodzone. Te ciasteczka robi się tak błyskawicznie, że śmiało można powiedzieć, że zrobiły się same :) Cenię je również za to, że nie ma w nich odrobiny proszku do pieczenia, a przy minimum wysiłku otrzymujemy niesamowity efekt, również dla wzrokowców. Nam bardzo smakowały. Najlepsze w dniu pieczenia, jeszcze ciepłe, na drugi dzień to już nie jest to samo. Przepis pochodzi z książki "A taste of America" (praca zbiorowa).   Składniki na 24 sztuki:    40 g (1/3 szklanki) mąki pszennej  szczypta soli  225 g (3 szklanki) wiórków kokosowych 175 ml (3/4 szklanki) mleka skondensowanego słodzonego   kilka kropel aromatu waniliowego    Piekarnik rozgrzać do 180°C.  Mąkę wymieszać z solą w misce. Dodać wiórki kokosowe, wymieszać. Wlać mleko z puszki, dodać wanilię i wszystko dokładnie wymieszać, aż do otrzymania gęstej masy. Formować małe kulki (może być ciężko, ale mi pomogło maczanie rąk w wodzie) i układać na blaszce w odstępach od siebie. Można też nakładać po prostu łyżeczką, by otrzymać bardziej nieregularne kształty.   Piec około 12 - 14 minut, do otrzymania złocistego koloru (uważać, by nie za mocno spiec).  Smacznego :)     A tu jeszcze przed pieczeniem: 