Wielkanocna klasyka, w najprostszym wydaniu. Pascha waniliowa z rodzynkami i migdałami - na "prawdziwym" twarogu, z dodatkiem bakalii. Używamy najwyższej jakości produktów - twaróg tylko tradycyjny 'w kostce', jajka prosto od kury, tłusta śmietanka. Przepis, za który dziękuję Malince, od razu na wielkanocny stół.. :-).   Składniki na 2 nieduże lub 1 większą (2L) paschę: 1 kg zmielonego twarogu półtustego lub tłustego, zmielonego dwukrotnie i dobrze odciśniętego (twaróg tylko w kostce) 8 żółtek                   20 dag masła, w temperaturze pokojowej                   1 szklanka śmietany kremówki 36% 250 g cukru pudru                   pół łyżki pasty z wanilii lub ziarenka z 1 laski wanilii                   3/4 szklanki rodzynków                   pół szklanki posiekanych migdałów W misie miksera utrzeć żółtka z cukrem, na jasną i puszystą masę. Dodawać śmietanę kremówkę, w dalszym ciągu ucierając. Powstałą masę przelać do garnuszka, postawić na palnik o średniej mocy i podgrzewać, cały czas mieszając. Masa powinna lekko zgęstnieć, ale nie można dopuścić do zagotowania (tuż przed punktem wrzenia zdjąć garnuszek z palnika).           Masę przenieść do misy miksera, dodać twaróg, miękkie masło, wanilię i zmiksować na gładką masę. Po dokładnym zmiksowaniu dodać bakalie i wymieszać.           2 gliniane (lub plastikowe) formy (z dziurkami na dole) o pojemności 1 litr każda wyłożyć gazą. Wyłożyć do nich masę serową, lekko ugniatając. Przykryć gazą, następnie talerzykiem i obciążyć. Naczynie wstawić do półmiska, by serwatka mogła swobodnie spływać przez dziurki w formie. Odłożyć do lodówki na całą noc, do stężenia.           Kolejnego dnia ostrożnie wyjąć z formy, udekorować migdałami i laskami wanilii, podawać.           Smacznego :-). 