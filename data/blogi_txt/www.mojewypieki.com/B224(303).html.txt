Ciekawy pomysł na zajęcie dzieciaczków w czasie świątecznych przygotowań:-). Należy tylko zapewnić im duże, wolne miejsce do pracy, potrzebne składniki i .. zostawić na godzinę lub dwie. Gwarantuję szczęśliwe, uśmiechnięte i umorusane czekoladą buźki! A może to i dobra zabawa dla Was? Pomysł przesłał mi Dawid, nakazał tylko pomyśleć, jak go wprowadzić w życie (dzięki). Bardzo polecam :)   Składniki na około 6 - 8 gniazdek (ilość zależy od ich wielkości i czekolady wylizanej w międzyczasie przez dzieci ;-):                    100 g ulubionej czekolady, roztopionej w kąpieli wodnej (u mnie 70% kakao) płatki zbożowe do mleka w kształcie drobnych patyczków (np. takie Kelloggs'a)                   mini - jajeczka czekoladowe w cukrowej skorupce (np. takie lub z internetowej spiżarni) Płatki maczać w czekoladzie (lub wsypać bezpośrednio do czekolady i wymieszać). Odkładać na papier do pieczenia, formując nieduże gniazdka. Odstawić do zastygnięcia. Udekorować mini-jajeczkami..           Smacznego :) 