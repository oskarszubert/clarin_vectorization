Prezent 'last minute'. Zimowe batoniki z suszoną wiśnią nasiąkniętą wiśniową brandy, z dodatkiem chrupkich płatków migdałowych. Wspaniały pomysł na świąteczną przegryzkę :-). Składniki:                    50 ml cherry brandy 150 g suszonej wiśni                   300 g białej czekolady 50 g płatków migdałów + do posypania            Wieczór wcześniej suszoną wiśnię umieścić w niedużej miseczce, zalać wiśniową brandy, pozostawić na noc. Rano odsączyć, osuszyć. Białą czekoladę rozpuścić w kąpieli wodnej (nad parą wodną), wymieszać z płatkami migdałów i 3/4 ilości wiśni. Formę keksówkę o wymiarach 12 x 27 cm wyłożyć folią aluminiową. Wyłożyć masę czekoladową, wyrównać jej powierzchnię. Na wierzch wyłożyć resztę wiśni, posypać migdałami.           Schłodzić przez noc w lodówce. Rano wyjąć z formy, pokroić na trójkąty. Smacznego :) 