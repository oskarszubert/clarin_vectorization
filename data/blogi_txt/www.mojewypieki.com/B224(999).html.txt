Tort - rewelacja; jeden z najlepszych w okresie bożonarodzeniowym. Smakuje jak najlepszy, najbardziej wilgotny makowiec! Blaty makowe są przełożone kremem waniliowym z mascarpone (tak, tak, ciągle nie mogę się przekonać do kremów maślanych). Warstwę dodatkową stanowi świeżo usmażona konfitura z pomarańczy, która nadaje odświętnego smaku i nutki pomarańczowej. Nasączony likierem pomarańczowym. Tort jest niezawodny, nie ma opcji by się nie udał, więc można robić w ciemno ;-). Przepis na blaty makowe pochodzi z dość starej publikacji z miesięcznika rolniczego (zmodyfikowany). Składniki na blaty makowe:                    300 g maku 270 g drobnego cukru do wypieków                   8 dużych jajek, żółtka i białka osobno                   3 łyżki kaszy manny                   2 łyżki bułki tartej pół łyżeczki proszku do pieczenia                   2 łyżeczki ekstraktu z migdałów            Mak zalać wrzącą wodą (do pokrycia), odstawić do wystygnięcia, odsączyć z nadmiaru wody, dwukrotnie zemleć w maszynce do mięsa z drobnym sitkiem. /Mak można też zalać wrzątkiem do przykrycia i gotować przez 20 minut, odcisnąć z nadmiaru wody i wystudzić. Dwukrotnie zemleć w maszynce do mięsa z drobnym sitkiem/.           Do przygotowania masy makowej można również użyć często dostępnego w sklepach maku zmielonego. Jest to spore uproszczenie, ponieważ maku nie trzeba już mielić. Wystarczy zalać wrzatkiem do przykrycia i wystudzić. Dokładnie odcisnąć z nadmiaru wody, np. w lnianym ręczniczku kuchennym.            Żółtka umieścić w misie miksera razem z cukrem i utrzeć na jasną, puszystą masę. Dodać zmielony mak, kaszę manną, bułkę tartą, proszek do pieczenia, ekstrakt z migdałów. Zmiksować do połączenia.           W osobnym naczyniu białka ubić na sztywną masę. Dodać do masy makowej i delikatnie wymieszać szpatułką.           Tortownicę o średnicy 23 cm wyłożyć papierem do pieczenia (samo dno). Do formy wyłożyć masę makową. Piec w temperaturze 175ºC przez 45 minut, lub trochę dłużej, do tzw. suchego patyczka. Po upieczeniu lekko uchylić drzwi piekarnika i w ten sposób wystudzić ciasto. Ciasto wyjąć z formy, przekroić wzdłuż dwukrotnie, na 3 blaty. Do nasączenia:                    50 ml likieru pomarańczowego 2 łyżki wody            Wymieszać.  Krem waniliowy: 600 g serka mascarpone, schłodzonego                   300 ml śmietany kremówki, schłodzonej                   5 łyżek cukru pudru (lub więcej, wg smaku)                   1 łyżeczka pasty waniliowej (lub nasionka z laski wanilii)            Śmietanę kremówkę ubić na sztywno, pod koniec ubijania dodając cukier puder (uważając, by nie 'przebić' kremówki, tzn. nie miksować zbyt długo, bo się zwarzy). W osobnym naczyniu wymieszać szpatułką serek mascarpone. Dodawać do niego ubitą kremówkę, pastę waniliową, mieszając delikatnie szpatułką.  Ponadto: 150 ml konfitury pomarańczowej   Wykonanie           Na paterze położyć pierwszy makowy blat. Nasączyć go 1/3 przygotowanej mieszanki z likierem. Posmarować niezbyt grubą warstwą konfitury pomarańczowej. Na konfiturę wyłożyć część kremu. Przykryć drugim blatem makowym, który naponczować, posmarować konfiturą i przykryć kremem, zostawiając krem na wierzch tortu i jego boki. Przykryć ostatnim blatem makowym, naponczować. Wierzch i boki tortu wysmarować kremem, dowolnie udekorować.           Przed krojeniem, tort pozostawić w chłodzie na kilka godzin. Smacznego :-). 