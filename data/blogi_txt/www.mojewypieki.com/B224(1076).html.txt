Ciasto, które wziąż pachnie latem :-). I nie szkodzi nawet, że (być może) nie lubicie wiórków kokosowych, tutaj nawet one będą Wam smakowały. Sama autorka przepisu - Nigella Lawson - nazywa ciasto 'bounty cake'. To powinno być wystarczającą zachętą :-). Dodatkowo, jak to u Nigelli, wykonanie jest ekspresowe. Cała kompozycja bardzo mi smakowała - wilgotne, ciemne, aromatyczne ciasto czekoladowe z wyraźnym smakiem ananasów i tropikalna bryza w masie kokosowej. Musicie wypróbować!   Składniki na ciasto:                    220 g (mniej więcej 4 krążki) ananasów z puszki (w syropie)                   75 g serka kremowego typu philadephia                   200 g maki pszennej 125 g drobnego cukru do wypieków (lub mniej) 75 g jasnego brązwego cukru                   1 łyżeczka proszku do pieczenia                   pół łyżeczki sody oczyszczonej 200 g masła                   40 g kakao                   2 duże jajka                   2 łyżki likieru kokosowego malibu (lub syropu z ananasów z puszki)            Wszystkie składniki powinny być w temperaturze pokojowej.           Krążki ananasów i serek kremowy zmiksować blenderem na jednolitą masę. Dodać pozostałe składniki i zmiksować blenderem (lub w malakserze) na jednolitą masę.           Dwie formy o średnicy 20 cm wysmarować masłem, wyłożyć papierem do pieczenia. Ciasto równo rozdzielić pomiędzy formy, wyrównać. Piec w temperaturze 175ºC przez około 20 - 25 minut lub do tzw. suchego patyczka. Gotowe ciasto powinno być sprężyste i odstawać od brzegów formy. Przestudzić chwilę w formie, następnie wystudzić na kratce.  Masa kokosowa: 2 białka                   100 g drobnego cukru do wypieków 4 łyżki golden syrupu                   szczypta soli 2 łyżeczki ekstraktu kokosowego (lub 1 łyżeczka aromatu kokosowego)                   40 g wiórków kokosowych W miseczce nad parującą wrzącą wodą (w kąpieli wodnej) umieścić białka, cukier, syrup i sól. Ubijać mikserem ręcznym (końcówkami do ubijania białek) aż masa zgęstnieje, będzie biała, błyszcząca i sztywna (będzie tworzyła 'wierzchołki'). Zajmie to około 5 minut. Ubitą masę zdjąć z palnika, wmiksować ekstrakt kokosowy. Wykonanie:           Wystudzone blaty ciasta przełożyć masą kokosową (1/3 jej ilości). Pozostałą masą pokryć wierzch i boki ciasta. Posypać wiórkami kokosowymi.           Smacznego :-). Źródło przepisu - Nigella Lawson 'Feast'. 