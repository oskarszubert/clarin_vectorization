Rozczyn z drożdży świeżych jest pierwszym krokiem do przygotowania perfekcyjnego ciasta drożdżowego. Podczas gdy suche drożdże wystarczy wymieszać z mąką, drożdże świeże wymagają od nas większego zaangażowania. Nie jest to jednak trudne :-).  By przygotować rozczyn potrzeba: 25 g drożdży świeżych                   1 łyżka cukru 1/4 szklanki letniego mleka                   3 łyżki mąki pszennej            Do niedużego garnuszka rozkruszyć drożdże, zasypać cukrem.  Zalać letnim mlekiem (nie gorącym! zbyt wysoka temperatura zabije drożdże). Wymieszać do rozpuszczenia drożdży. Dodać mąkę, wymieszać, by nie było grudek.           Przykryć ściereczką i odstawić w ciepłe miejsce do wyrośnięcia, na około 20 - 30 minut.                       Składniki do rozczynu odejmujemy z przepisu na wybrane przez Was ciasto drożdżowe. Jeśli w przepisie nie ma mleka, stosujemy w zamian wodę. Rodzaj użytej mąki również zależy od mąki, jaką mamy w wybranym przepisie, nie musi być to mąka pszenna. Ilość drożdży użyta do przygotowania rozczynu (powyżej) jest przykładowa - należy użyć ilość drożdży, jaka zawarta jest w wybranym przez Was przepisie. 