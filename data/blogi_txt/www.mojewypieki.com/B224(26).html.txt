Jedne ze smaczniejszych babeczek :). Nawiązujące do słynnych ciastek jaffa, lub do delikatnej babki pomarańczowej jaffa :). Nadziewane najsmaczniejszą domową konfiturą pomarańczową. Udekorowane czekoladowym ganache i wiórkami czekoladowymi. Przygotowane bez użycia miksera - dzieci pomogły mi wymieszać ciasto i upiec babeczki. Przyznam, że konfitura pomarańczowa ma tendencję do opadania na dno (ciasto musiałoby być trochę gęstsze), więc można je nadziać również po upieczeniu, przy użyciu rękawa cukierniczego i tylki do nadziewania. Babeczki i muffinki piekę ostatnio wyłącznie w urządzeniu do pieczenia babeczek. Jeśli często je przygotowujecie, mogę szczerze polecić ten 'przydaś' - jest niezastąpiony :). Polecam!   Składniki na 12 - 15 babeczek:                    2 jajka 160 ml mleka                   75 g roztopionego masła 1 łyżeczka pasty waniliowej lub ekstraktu z wanilii 225 g mąki pszennej                   90 g drobnego cukru do wypieków                   1 łyżka proszku do pieczenia 8 łyżek konfitury lub dżemu pomarańczowego            Wszystkie składniki powinny być w temperaturze pokojowej.           Do większego naczynia wbić jajka, wlać mleko, masło i pastę z wanilii. Przy pomocy rózgi wymieszać.           Dodać przesiane suche składniki i wymieszać rózgą, do połączenia. Formę do muffinek wyłożyć papilotkami. Wyłożyć do nich ciasto, do połowy wyskości papilotki. Na górę, na sam środek babeczki położyć duży kleks konfitury, przykrywając go cienką warstwą otaczającego ciasta.           Piec w temperaturze 190ºC przez około 20 - 25 minut, do tzw. suchego patyczka. Wyjąć, przestudzić na kratce.  Czekoladowa glazura: 150 ml śmietany kremówki                   150 g gorzkiej czekolady (70%), posiekanej                   wiórki czekoladowe (czekolada starta na tarce)            Śmietanę podgrzać w małym garnuszku, do zagotowania. Zdjąć z palnika, dodać posiekaną czekoladę. Odstawić na kilka minut, aż czekolada się roztopi, następnie wymieszać. Gęstą glazurą ozdobić babeczki. Posypać wiórkami czekolady.           Smacznego :)             Źródło inspiracji - 'Cupcake heaven'. 