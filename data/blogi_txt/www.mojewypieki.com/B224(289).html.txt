Letni deser gotowy w dwie minutki :-). W roli głównej mój ulubiony lemon curd, śmietanka i maliny. Z bezami, na wzór bałaganu z Eton. Możecie użyć swojego ulubionego przepisu na lemon curd (na blogu znajdziecie przepis klasyczny jak i 'odchudzony'). Cała sprawa w chaosie sprowadza się do tego, że deser jest lekko kwaśny, ale taki ma być! Jest pyszny :-). Składniki na 4 porcje:                    300 ml śmietany kremówki 30%, schłodzonej                   3 łyżki lemon curdu (przepis - patrz wstęp)                   garść małych bezików 200 g świeżych malin            Śmietanę kremówkę ubić na sztywno. Zmiksować z lemon curdem, tylko do połączenia. W dowolnej kolejności układać w pucharkach: krem, bezy, maliny, kończąc warstwą malin.           Smacznego :-). 