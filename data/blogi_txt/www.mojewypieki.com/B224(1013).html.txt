Słynna angielska tarta wywodząca się z miasta Bakewell w hrabstwie Derbyshire. Niezwykłego smaku nadaje jej pyszne kruche ciasto, migdały i warstwa dżemu. Pamiętacie jeszcze 'Koncert Życzeń'? Często o nią prosiliście, ale dopiero przepis Nigelli przekonał mnie, że nie ma tak naprawdę na co czekać, tylko trzeba piec, zwłaszcza, że maliny w ogródku cały czas owocują.. Jest boska - bardzo polecam!   Z przepisu wychodzi 16 kawałków. Składniki na kruche ciasto:   225 g mąki pszennej   60 g cukru pudru  szczypta soli  225 g masła, zimnego   Formę o wymiarach 30 x 20 cm wyłożyć papierem do pieczenia.  Wszystkie składniki na ciasto kruche włożyć do food procesora (malaksera) i zmiksować na jednolitą masę. Wcisnąć w dno przygotowanej formy i wyrównać. Podpiec w temperaturze 180ºC przez 20 minut, wystudzić przez 5 minut.  Nadzienie:   150 g masła  4 jajka  150 g drobnego cukru do wypieków  150 g zmielonych migdałów  250 g bezpestkowego dżemu malinowego  250 g świeżych malin  50 g migdałów w płatkach   Podczas gdy spód się podpieka przygotować nadzienie.  Masło rozpuścić w garnuszku, zdjąć z palnika i delikatnie przestudzić. Do food procesora (malaksera) włożyć jajka, migdały, cukier i zmiksować na pastę. Powoli i stopniowo wlewać masło i zmiksować tylko do połączenia.   Dżem wymieszać, by łatwiej go było rozsmarować, następnie rozsmarować go na kruchym podpieczonym spodzie. Na warstwę dżemu poukładać maliny. Na maliny wylać pastę migdałową, wyrównać. Posypać z wierzchu płatkami migdałów.   Piec w temperaturze 180ºC przez około 45 minut (po 35 minutach sprawdzić). Gotowe ciasto jest delikatnie wyrośnięte i złote.   Przed pokrojeniem całkowicie wystudzić. Smacznego :)    Przepis pochodzi z książki 'Kitchen: Recipes from the Heart of the Home'. Autor: Nigella Lawson. 