Piękne, wiosenne, bardzo smaczne. Dziś nie dane mi było w spokoju porobić zdjęć, za plecami ustawiła się kolejka chętnych;). Spróbujcie sami, bo bardzo polecam!   Składniki na 9 babeczek:     110 g masła  80 g drobnego cukru  110 g mąki pszennej  1 łyżeczka proszku do pieczenia  2 jajka  1 łyżeczka ekstraktu z wanilii  Ponadto:   100 g posiekanej czekolady lub chipsów czekoladowych  jajeczka cukrowe z czekoladą do dekoracji 120 ml śmietany kremówki + 1 łyżka cukru pudru    Wszystkie składniki powinny być w temperaturze pokojowej. Mąkę i proszek do pieczenia przesiać, odłożyć.  W misie miksera utrzeć masło z cukrem na jasną, puszystą masę. Dodawać jajka, jedno po drugim, miksując po każdym dodaniu. Dodać odłożone wcześniej suche składniki, esktakt z wanilii i zmiksować, tylko przez chwilę, do połączenia się składników. Na końcu wmieszać chipsy czekoladowe. Blachę do muffinek wyłożyć papilotkami, ciasta nałożyć do 3/4 wysokości. Piec około 20 minut w temperaturze 180ºC. Wyjąć, wystudzić na kratce.  Kremówkę ubić na sztywno, pod koniec ubijania dodając 1 łyżkę cukru pudru. Ozdobić wystudzone babeczki przy pomocy rękawa cukierniczego, środek udekorować jajeczkami.  Smacznego :) 