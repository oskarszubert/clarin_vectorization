Najlepszy orzechowy sernik, jaki próbowałam ... Szczególnie pyszna jest warstwa orzechowa, mogłaby zaistnieć nawet bez warstwy serowej ;), ale razem tworzą zgrany duet. To sernik, który musicie upiec! Przepis pochodzi z tego blogu. Miłego weekendu!   Składniki na spód:    1¾szklanki pokruszonych ciastek digestive  1/3 szklanki rozpuszczonego masła Składniki na spód wymieszać, wcisnąć w dno formy (tortownicy) o średnicy 23 cm. Podpiec w temperaturze 175ºC przez 6 minut. Składniki na masę orzechową:     2/3 szklanki golden syrupu  1/3 szklanki roztopionego masła  1 łyżka ciemnego brązowego cukru  2 jaja  1,5 szklanki posiekanych orzechów włoskich (lub innych)  1 łyżeczka ekstraktu z wanilii    Wszystkie składniki wymieszać, podgrzać, gotować 8 - 10 minut do zgęstnienia, ciągle mieszając. Wylać na podpieczony spód i odstawić na bok.  Składniki na masę serową:     750 g sera śmietankowego (używam zmielonego już twarożku 'President')  1 szklanka brązowego cukru  2 łyżki mąki 4 jajka  2/3 szklanki kremówki  1 łyżeczka ekstraktu z wanilii Twarożek ubić, dodawać stopniowo cukier, mąkę, jajka wbijać po jednym i dalej miksować. Na koncu wlać kremówkę i ekstrakt z wanilii, zmiksować. Masę serową wylać na masę orzechową.  Piec 1 godzinę w temperaturze 175ºC. Wystudzić i trzymać w lodówce minimum 4 h przed podaniem.  Smacznego :) 