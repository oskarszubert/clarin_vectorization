Keks to dla mnie ciasto królewskie. Świateczne też, jak najbardziej, ale ma coś z wyższych sfer ;-). To pewnie przez to bogactwo bakalii, którymi jest najeżony. I to, że piekę je tak rzadko, choć nawet nie wiem, czemu. Bardzo elegancki - i do popołudniowej herbatki, i do dziecięcego lunchboxu.. Składniki na 2 keksy:                    250 g masła 1 szklanka cukru pudru                   5 dużych jajek (żółtka i białka osobno)                   1 łyżka proszku do pieczenia (lub 3 płaskie łyżeczki)                   225 g mąki pszennej 1 łyżka ekstraktu z wanilii                   2 łyżki wódki 500 g bakalii: rodzynki, figi, daktyle, kandyzowane owoce, orzechy, suszona żurawina, itp.            Wszystkie składniki powinny być w temperaturze pokojowej. Mąkę przesiać z proszkiem do pieczenia.           Masło dobrze utrzeć z cukrem pudrem, na jasną i puszystą masę. Ciągle ubijając dodawać stopniowo po 1 żółtku. Dodać proszek do pieczenia, mąkę, wanilię i wódkę, wymieszać szpatułką.           Z białek ubić sztywną pianę, 1/3 dodać do masy, rozmieszać, by rozluźnić ciasto, potem delikatnie wmieszać pozostałą pianę i rozdrobnione bakalie.           Masę nałożyć do dwóch keksówek wysmarowanych masłem i oprószonych mąką pszenną (u mnie rynienkowata forma o wymiarach 30 x 10 cm). Piec w temperaturze 180ºC przez około 40 minut (choć autorka podaje 20 minut), ważne, że do tzw. suchego patyczka. Smacznego :-)      Przepis Bajaderki z forum MniamMniam. 