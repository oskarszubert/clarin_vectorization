Słodki bałagan z Eton :-). Ten bałagan stanowią pokruszone bezy, bita śmietana i truskawki w kawałkach. Nie ma lepszego deseru na lato niż ten :). Warto spróbować z każdymi owocami, szczególnie polecam jagody, mniam mniam... Korzystałam z przepisu Nigelli, choć proporcje nie są najważniejsze, wszystko po prostu mieszacie zgodnie ze swoimi preferencjami. Polecam :) Składniki:   4 szklanki truskawek  2 łyżeczki drobnego cukru lub cukru z wanilią  2 łyżeczki soku z granatów (zamiast można użyć octu balsamicznego lub pominąć)  2 szklanki śmietany kremówki (w UK - whipping cream)  kilka większych bez     Truskawki umyć, odszypułkować, pokroić na kawałki, zasypać cukrem i dodać sok z granatów, odstawić (sok z granatów nie jest konieczny, można truskawki trochę rozgnieść widelcem, by puściły trochę własnego soku).  Kremówkę ubić (bez cukru), do gęstości, nie do sztywności.  Bezy pokruszyć na większe kawałki. Dodać do ubitej śmietany i wymieszać. Dodać również większość truskawek, zostawiając trochę do dekoracji. Nakładać do pucharków i podawać.  Smacznego :) 