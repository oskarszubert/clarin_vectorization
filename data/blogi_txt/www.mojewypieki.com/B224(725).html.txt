Przepis na szybki letni deser, z którego szkoda by było nie skorzystać, jeśli mamy dostęp do świeżej porzeczki, malin, jagód lub borówki amerykańskiej. Najlepiej mieć pod ręką własnej produkcji lemon curd (praktycznie bez tłuszczu). Taki deser można przygotować w 5 minut, nawet, jak niezapowiedziani goście pukają do drzwi.. :-)   Składniki na około 6 - 8 szklanek*: pół szklanki jogurtu greckiego lub naturalnego  pół szklanki lemon curdu  300 g malin  250 g borówki amerykańskiej (można również użyć innych owoców)   Owoce rozłożyć do szklanek warstwami, polać cytrynowym sosem. Podawać z biszkoptami, listkami mięty, można również z pokruszonymi bezami.  Sos cytrynowy: jogurt i lemon curd umieścić w naczyniu, wymieszać do gładkości (ja zrobiłam to mikserem, najszybciej).  Smacznego :-).  * szklanka mniejsza, o poj. około 150 ml 