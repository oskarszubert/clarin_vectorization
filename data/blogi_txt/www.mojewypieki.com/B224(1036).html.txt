Torcik z musem ajerkoniakowym to kolejna propozycja na wykorzystanie advocaatu (również tego domowej produkcji) do ciast i deserów. Dwie warstwy kruchej, chrupiącej i lekko ciągnącej się orzechowej bezy z delikatnym musem advocaatowym i lustrem galaretki cytrynowej dla przełamania słodkiego smaku. Nowoczesny deser!   Składniki na 2 orzechowe blaty bezowe: 4 białka                   1 szklanka drobnego cukru do wypieków 1 łyżka skrobi ziemniaczanej                   1 szklanka zmielonych orzechów pekan, włoskich lub laskowych Dwie formy tortownice o średnicy 23 cm wyłożyć papierem do pieczenia.           W misie miksera ubić białka na sztywno, pod koniec ubijania dodając cukier, łyżka po łyżce (co bardzo ważne - stopniowo) i cały czas ubijając. Dodać przesianą mąkę ziemniaczaną, zmiksować. Delikatnie wymieszać przy pomocy szpatułki ze zmielonymi orzechami.           Masę rozdzielić na pół pomiędzy blaszki, wyrównać.           Piec z termoobiegiem (obie formy jednicześnie) przez 1 godzinę i około 15 minut w temperaturze 150ºC. Blaty będą bardziej płaskie niż wyrośnięte. Wyjąć z piekarnika, wystudzić.  Mus ajerkoniakowy: 600 ml śmietany kremówki 36%, schłodzonej                   6 żółtek                   pół szklanki cukru z prawdziwą wanilią (np. domowego)                   250 ml ajerkoniaku (advocaatu) 3,5 łyżeczki żelatyny w proszku                   drobno otarta skórka z 2 cytryn            Żelatynę zalać 50 ml zimnej wody, odłożyć do napęcznienia.           W misie miksera umieścić żółtka z cukrem i wanilią. Zmiksować (używam końcówki do ubijania białek) aż powstanie jasny, gęsty, puszysty kogel - mogel. Dodać 100 ml kremówki i zmiksować, krótko, tylko do połączenia. Przelać do niedużego garnuszka i podgrzewać, mieszając, do lekkiego zgęstnienia. Nie można dopuścić do wrzenia (od razu się zwarzy). Tuż przed momentem wrzenia zdjąć z palnika, dolać ajerkoniaku, wymieszać.            Mieszankę z ajerkoniakiem znowu postawić na palniku, dodać napęczniałą żelatynę i skórkę z cytryny. Podgrzewać, przez około 2 minuty, mieszając, do całkowitego rozpuszczenia się żelatyny (należy sprawdzić, czy w mieszance nie ma jej grudek i w razie potrzeby podgrzewać dłużej). Nie dopuścić do zagotowania. Wystudzić. Włożyć do lodówki i poczekać do zgęstnienia, co pewien czas mieszając i sprawdzając, czy powstała masa tężeje. Kiedy będzie miała gęstość mniej więcej ciepłego budyniu wyjąć ją z lodówki. Śmietanę kremówkę ubić do utrzymania sztywnej pianki. Zmienić końcówkę miksera na mieszającą/ucierającą. Dodawać mieszankę z ajerkoniakiem i miksować, do połączenia i powstania gładkiego, jednolitego kremu.  Ponadto:                    1 galaretka cytrynowa rozpuszczona w 350 ml wrzącej wody i wystudzona Wykonanie           Jeden z blatów bezowych umieścić z powrotem w tortownicy, zapiąć. Na niego wyłożyć połowę masy ajerkoniakowej. Przykryć drugim blatem bezowym. Wyłożyć resztę masy ajerkoniakowej, wyrównać. Schłodzić w lodówce do całkowitego stężenia torciku.            Po tym czasie na wierzch delikatnie wylać wystudzoną galaretkę, schłodzić. Przechowywać w lodówce.           Smacznego :-). 