Przyszła jesień.. jemy więcej czekolady niż zazwyczaj. Ja tylko gorzką lub w postaci mocno czekoladowego ciasta. To jest bardzo czekoladowe i bardzo alkoholowe! Zakochacie się w nim. Sycące, mokre, niebanalne w smaku. Z czekoladową polewą o smaku Bailey's.. idę po kawałek..   Składniki:                    150 g masła                   100 g gorzkiej czekolady, posiekanej 80 g drobnego cukru do wypieków                   100 g jasnego brązowego cukru                   50 g kakao 180 ml likieru Bailey's                   170 g mąki pszennej 1,5 łyżeczki proszku do pieczenia                   pół łyżeczki sody oczyszczonej                   szczypta soli 3 jajka            Wszystkie składniki powinny być w temperaturze pokojowej.           W garnuszku rozpuścić masło. Dodać czekoladę, oba cukry, przesiane kakao i likier. Wymieszać, cały czas podgrzewając, aż czekolada się roztopi i wszystkie składniki połączą, mieszając od czasu do czasu. Odstawić na 5 minut do lekkiego przestudzenia.           Do osobnego naczynia przesiać mąkę pszenną, proszek, sól i sodę. Odstawić. W większym naczyniu umieścić jajka i lekko roztrzepać, do połączenia (nie ubijamy na pianę!). Dodać ciepłą miksturę czekoladową, wymieszać rózgą kuchenną do połączenia. Dodać przesianą mąkę z proszkiem i sodą, wymieszać rózgą kuchenną, by nie było grudek.           Formę o średnicy 20 - 21 cm wyłożyć papierem do pieczenia, sam spód. Do formy przelać ciasto. Piec w temperaturze 160ºC przez około 40 - 45 minut. Ciasto powinno być wypieczone, sprężyste przy dotyku, popęka na powierzchni. Patyczek przy sprawdzaniu środka ciasta może być oblepiony i lekko mokry. Tego ciasta nie pieczemy do suchego patyczka - będzie zbyt suche.           Wyjąć z piekarnika, wystudzić na kratce. Można wierzch ciasta obciąć nożem, by był równy (niekoniecznie). Po wierzchu polać gęstniejącym ganache. Ganache czekoladowe z Bailey's:                    100 g gorzkiej czekolady, posiekanej                   50 ml śmietany kremówki 30% lub 36%                   50 ml likieru Bailey's 1 łyżeczka masła, w temperaturze pokojowej            W garnuszku umieścić śmietanę i likier, podgrzać do wrzenia, zdjąć z palnika. Dodać posiekaną czekoladę, odczekać minutę, wymieszać do połączenia się składników i uzyskania gładkiej konsystencji. Pod sam koniec wmieszać masło. Poczekać do lekkiego zgęstnienia ganache, następnie oblać nim ciasto.           Smacznego :-). Źródło przepisu - blog 'Citrus and Candy'. 