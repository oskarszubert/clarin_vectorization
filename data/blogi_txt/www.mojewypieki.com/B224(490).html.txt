Jaka jest Wasza ulubiona? Może wadowicka lub z lokalnej cukierni? :-) Choć jestem wielką fanką napoleonek (w moich stronach z masą budyniową), nie mogłam sobie pozwolić na to, by na Moich Wypiekach nie było najlepszego przepisu na kremówki :-). Dwie warstwy ciasta francuskiego na maśle a pomiędzy nimi dwie warstwy - kremowa i śmietankowa o lekkim smaku prawdziwej wanilii.. Ciastko jest dość kaloryczne, ale możemy je lekko 'odchudzić' rezygnując z warstwy śmietankowej. Warto jednak przemyśleć, czy warto.. ;-).   Składniki na 12 dużych kremówek: 2 płaty ciasta francuskiego na maśle (320 g każdy) Przygotować 2 większe płaskie blaszki, wyłożyć je papierem do pieczenia. Na każdą z blaszek rozłożyć gotowy płat ciasta francuskiego, ocieplić go do tempertury pokojowej. Ponakłuwać widelcem.           Piec w temperaturze 200ºC przez około 25 - 35 minut do ciemnozłotego koloru. W czasie pieczenia ciasto będzie rosło i puszyło się do góry - należy przekłuwać wszystkie nierówności widelcem, by ciasto nie wyrosło wysokie. Ciasto powinno być dobrze wypieczone, ale płaskie.           Po tym czasie ciasto przełożyć na kratkę, wystudzić.           Blaszkę o wymiarach 20 x 30 cm wyłożyć papierem do pieczenia. Upieczone blaty ciasta przyciąć do wymiarów blaszki (najprościej okrągłym nożem do pizzy lub nożem z piłką).  Składniki na masę kremową: 2 szklanki mleka*                   1 szklanka śmietany kremówki 36%                   1 łyżeczka pasty wanilliowej (lub nasionka z 1 laski wanilii lub 25 g cukru wanilinowego) 150 g cukru                   6 żółtek                   3 łyżki mąki ziemniaczanej**                   1 łyżka mąki pszennej 100 g masła, w temperaturze pokojowej            W garnuszku z grubszym dnem zagotować 1,5 szklanki mleka z cukrem. Po zagotowaniu dolać do niego kremówkę, dodać pastę waniliową, wymieszać, zagotować.           W międzyczasie, w osobnej miseczce zmiksować pozostałe pół szklanki mleka z żółtkami, mąką ziemniaczaną i pszenną (najlepiej blenderem, by nie było grudek). Wlać do zagotowanej masy i ugotować jak budyń - mieszając często by nie zrobiły się grudki i by masa zgęstniała. Masę przykryć folią spożywczą (folia powinna dotykać powierzchni budyniu) i odłożyć do całkowitego ostudzenia.           W misie miksera utrzeć masło na jasną, puszystą masę. Dodać wystudzony budyń, w trzech turach, cały czas ucierając.           Na spód blaszki położyć pierwszy z blatów francuskich (tą nakłuwaną przez Was stroną do góry, by się nie kruszyło). Na wierzch położyć masę kremową, wyrównać. Schłodzić w lodówce przez 1 - 2 godziny.  Składniki na masę śmietankowa:                    500 ml śmietany kremówki 36%, schłodzonej***                   2 łyżeczki żelatyny rozpuszczone w małej ilości gorącej wody 1 łyżka cukru pudru            Śmietanę kremówkę ubić, pod koniec cukier a następnie rozpuszczoną i przestudzoną żelatynę. Wykonanie           Wyjać ciasto z lodówki i wyłożyć na nie masę śmietankową (ja wyłożyłam ją przy pomocy szprycy z końcówką w kształcie gwiazdki). Przykryć płatem ciasta francuskiego (pokrojonym wcześniej na 12 części, stroną nakłuwaną widelcem do masy śmietankowej). Oprószyć cukrem pudrem. Przechowywać w lodówce.           * 1 szklanka o pojemności 250 ml           ** 1 płaska łyżka o pojemności 15 ml           *** w UK można użyć double cream - wtedy pominąć żelatynę w przepisie, nie będzie potrzebna           Smacznego :-). 