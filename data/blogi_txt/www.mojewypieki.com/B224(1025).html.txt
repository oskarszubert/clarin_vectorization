Francuski klasyk. Odwrócona tarta z jabłkami, w której nadzienie z jabłek zapiekane jest na spodzie, a ciasto stanowi jej wierzch. Dzięki temu ciasto (w tym przypadku francuskie) napusza się, rośnie i nigdy nie jest niedopieczone lub podmoknięte. Podajemy odwracając tartę na paterę, w ten sposób, by nadzienie było na górze. Prosta w wykonaniu, przepyszna tarta z jablkami i karmelem powinna zagościć na Waszym stole jeszcze tej jesieni! Bardzo polecam :-)   Składniki:                    5 - 6 jabłek* 200 g cukru                   50 ml wody                   50 g masła                   pół łyżeczki płatków soli morskiej ok. 375 g ciasta francuskiego (najlepsze na maśle) Jabłka obrać, przekroić na pół, wydrążyć nasiona.           W patelni żeliwnej** (o średnicy 20 - 23 cm, mierzonej po spodzie) umieścić cukier i wodę. Podgrzewać, na niedużym ogniu do rozpuszczenia się cukru, mieszając od czasu do czasu. Kiedy cukier się rozpuści, zwiększyć moc palnika i gotować przez 5 minut lub do kiedy karmel osiągnie ciemnozłoty kolor (uważając, by go nie przypalić).           Zdjąć patelnię z palinka i natychmiast dodać masło, wymieszać (karmel się spieni). Oprószyć płatkami soli morskiej. Na karmel powykładać jabłka, rozcięciami do góry, by wypełniły ściśle patelnię. Pozostałe kawałki jabłek pokroić na kawałki i poukładać między połówkami by wypełniły puste miejsca. Patelnię z powrotem umieścić na palniku, nastawić małą moc i gotować z jabłkami przez 5 minut. Wyłączyć, odstawić do całkowitego wystudzenia jabłek.           Ciasto francuskie rozwałkować (lekko podsypując mąką) na wielkość patelni, przełożyć na ostudzone jabłka. Ostrożnie wepchnąć ciasto pomiędzy krawędź patelni i jabłka. Ciasto naciąć lekko na samym środku.           Piec w temperaturze 210ºC przez około 30 minut do złotego koloru i napuszenia się ciasta. Wyjąć z piekarnika, odczekać 5 minut, przyłożyć do patelni paterę i ostrożnie przewrócić na nią ciasto.            (przed przełożeniem na paterę można z tarty odlać ewentualny sos karmelowy, polać go na końcu na tartę).           Smacznego :-).           * w UK najlepsze odmiany na tarte tatin to Cox, Braeburn           ** przy braku patelni żeliwnej można tartę upiec na patelni metalowej (bez drewnianych lub plastikowych elementów) lub w okrągłym naczyniu żaroodpornym           Źródło przepisu - Delicious magazine.               Do upieczenia tarty użyłam patelni żeliwnej. To patelnia dla wielbicieli tradycyjnych metod gotowania i pieczenia. Wymaga specjalnego traktowania i konserwacji, ale w zamian oddaje nam niepowtarzalny smak potraw i będzie służyć przez długie lata..           Tarte tatin udała się wspaniale, a ja mam w planach kolejne smakołyki z wykorzystaniem tej patelni (nie tylko slodkie). Na pewno upiekę w niej chleb. Nagrzane żeliwo bardzo długo utrzymuje i oddaje ciepło - pieczenie na patelni chleba porównałabym do pieczenia chleba na rozgrzanym kamieniu. Dodatkowo, zachowa ładny kształt :-).                 Moja patelnia jest z pokrywką, można w niej nie tylko piec, ale też gotować i dusić potrawy. Nadaje się do użytkowania na każdej kuchence (również indukcyjnej) i do każdego piekarnika. Pamiętajmy, że do pieczenia w piekarniku wybierajmy patelnie bez drewnianych rączek.           Patelnie z żeliwa są ciężkie, ale też stabilniejsze i zdrowsze. Taka patelnia wystarczy mi na całe życie i jest coraz lepsza z każdym kolejnym użytkowaniem.           Pomyślmy o patelniach i naczyniach Chasseur przygotowując kolejny posiłek dla naszych bliskich. Bardzo polecam. ------------------------------------------------ /*wpis zawiera lokowanie produktu/ 