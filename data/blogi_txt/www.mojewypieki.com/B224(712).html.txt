Krucha tarta z owocami na styl włoskiej crostaty lub francuskiej galette. Po prostu tarta pieczona bez foremki. W zdrowszej orkiszowej wersji. Bez wcześniejszego podpiekania spodu, który nie namaka (sok z brzoskwiń absorbuje skrobia ziemniaczana). Z aromatem świeżo zmielonego cynamonu, podana z lodami waniliowymi, skradnie Wasze serca tego lata :-).   Składniki na ciasto:                    1,5 szklanki mąki orkiszowej razowej (można też użyć mąki pszennej, mąki pszennej razowej lub mąki orkiszowej jasnej)                   125 g masła, zimnego 3 łyżki cukru pudru                   szczypta soli 2 łyżeczki cynamonu                   5 łyżek zimnej wody Wszystkie składniki umieścić w naczyniu i szybko zagnieść. Z ciasta uformować kulę, spłaszczyć, owinąć folią, schłodzić w lodówce przez 30 minut. Ciasto można też wyrobić w malakserze. Ponadto:                    4 - 5 brzoskwiń 1/4 szklanki cukru trzcinowego                   2 łyżeczki cynamonu                   3 łyżki mąki (skrobi) ziemniaczanej lub skrobi kukurydzianej                   4 łyżki dżemu brzoskwiniowego, zmiksowanego i podgrzanego                   1 jajko roztrzepane z 1 łyżką wody, do posmarowania cukier trzcinowy, do oprószenia            Brzoskwinie obrać ze skórki (najłatwiej zanurzając je na chwilę we wrzątku - skórka bardzo łatwo się obiera). Przekroić na pół, usunąć pestkę, pokroić w grube półksiężyce.             W miseczce wymieszać cukier, cymanon, mąkę ziemniaczaną. Taką mieszanką oprószyć z każdej strony przygotowane kawałki brzoskwiń. Schłodzone ciasto rozwałkować na koło o średnicy około 30 cm. Przenieść na dużą blaszkę do ciasteczek. Brzoskwinie poukładać na rozwałkowanym cieście, w okręgach, zaczynając od zewnętrznego, kończąc na środku, pozostawiając 3 cm od brzegu na zawinięcie ciasta. Ciasto zawinąć po bokach tarty, posmarować jajkiem i oprószyć cukrem trzcinowym.           Piec w temperaturze 190ºC przez 45 - 50 minut. Wyjąć, przełożyć na kratkę. Owoce posmarować glazurą z dżemu brzoskwiniowego. Można podawać z lodami lub bitą śmietaną.           Smacznego :-). 