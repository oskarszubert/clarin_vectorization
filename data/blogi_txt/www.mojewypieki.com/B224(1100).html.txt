Wyglądały tak słodko, że nie mogłam się powstrzymać ;-). Proste i szybkie w wykonaniu babeczki, które osłodzą Wam Walentynki i.. są polecane nie tylko od święta. U mnie w TV właśnie w tle lecą love songs, (przypuszczam, że będą tak słodzić aż do Walentynek, więc nastrój mam ;-).   Składniki na 12 babeczek: 125 g masła                   pół łyżeczki ekstraktu kokosowego lub waniliowego                   110 g drobnego cukru 2 jajka                   1/3 szklanki (80 ml) mleka 40 g wiórków kokosowych                   70 g czerwonych kandyzowanych wiśni, z grubsza posiekanych                   50 g gorzkiej czekolady, posiekanej (lub chipsów czekoladowych) 185 g mąki pszennej                   pół łyżeczki proszku do pieczenia                   pół łyżeczki sody oczyszczonej Wszystkie składniki powinny być w temperaturze pokojowej. Mąkę pszenną, proszek i sodę - przesiać, odłożyć.           W misie miksera utrzeć masło i cukier na jasną, puszystą masę. Dodawać jajka, jedno po drugim, cały czas ucierając. Dodać ekstrakt z wanilii i zmiksować. Wsypać wszystkie pozostałe składniki, wymieszać do połączenia.           Formę do muffinek wyłożyć papilotkami. Nałożyć do nich ciasta, do 3/4 wysokości papilotek. Piec w temperaturze 170ºC przez około 25 minut lub do tzw. suchego patyczka. Po upieczeniu wystudzić na kratce. Czekoladowe serduszka:                    150 g białej czekolady, roztopionej w kąpieli wodnej lub mikrofali czerwony barwnik spożywczy            Roztopioną czekoladę podzielić pomiędzy 3 miseczki. Do dwóch dodać kilka kropel barwnika, wymieszać, by otrzymać różową i czerwoną czekoladę. Z papieru do pieczenia zrobić tutki, nałożyć do nich gotową czekoladę i wyciskać serca na papier do pieczenia. Pozostawić do stężenia (najlepiej robić to wieczór wcześniej, by na rano były twarde i bez problemu odchodziły od papieru). Serduszka przechowywać w chłodzie.  Czekoladowa polewa: 60 ml śmietany kremówki 30%                   100 g mlecznej czekolady, połamanej            Kremówkę podgrzać na małym ogniu, prawie do momentu wrzenia. Zdjąć z palnika, dodać połamaną czekoladę, odstawić na 2 minuty. Po tym czasie dokładnie wymieszać, by czekolada się roztopiła i powstał jednolity sos czekoladowy.  Wykonanie:           Ostudzone babeczki przygotować: jeśli urosną zbyt mocno i nie będą płaskie, ściąć wierzchołki. Polać przestudzoną polewą. Jak polewa będzie zastygać (trzeba wyczuć ten moment), powciskać delikatnie serduszka (jeśli polewa będzie zbyt płynna serca będą się przewracać).           Smacznego :-).    Źródło przepisu - The Australian Women's Weekly 'Cupcakes   cookies'. 