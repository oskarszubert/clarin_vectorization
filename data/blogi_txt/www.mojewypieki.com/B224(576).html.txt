Fantastyczne słodkie bułeczki dla dzieci :-). Mięciutkie, puszyste, z najsmaczniejszym marcepanowym nadzieniem z mielonych migdałów. Uformowane w kształcie rozkosznych tygrysich łapek.. czy mogłyby być jeszcze słodsze? ;-). Bułeczki są czasochłonne w wykonaniu (każda łapka jest nadziewana pięciokrotnie), ale efekt osłodzi Wasze trudy, polecam!   Składniki na około 13 bułeczek: 300 ml mleka, letniego                   60 g masła 100 g cukru                   pół łyżeczki soli 1 łyżeczka ekstraktu z migdałów                   2 duże jajka 560 g maki pszennej                   10 g drożdży suchych lub 20 g drożdży świeżych   Dodatkowo:                    1 jajko roztrzepane z 1 łyżką mleka do posmarowania            Mąkę pszenną wymieszać z suchymi drożdżami (ze świeżymi najpierw zrobić rozczyn - tutaj instrukcja*), dodać resztę składników i wyrobić, pod koniec dodając rozpuszczony tłuszcz. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ściereczką, do podwojenia objętości (około 1,5 godziny).           Przygotować 2 duże płaskie blachy - wyłożyć papierem do pieczenia. Wyrośnięte ciasto wyjąć z misy, krótko wyrobić, podzielić na 13 równych części. Każdy kawałek podzielić na 3 części.  Jedna część będzie łapką tygryska, a dwie pozostałe należy podzielić jeszcze raz na pół - będą to jego 4 'palce'. Większą część lekko rozwałkować, na środek nałożyć 2 łyżeczki nadzienia, zlepić i uformować podłużną bułeczkę. Położyć na blaszce i na tej samej zasadzie z 4 mniejszych porcji uformować 'palce' (nadziewając je łyżeczką nadzienia) i ułożyć ściśle wzdłuż dłuższego boku większej bułeczki (powinny się stykać, inaczej się nie skleją). W taki sam sposób uformować pozostałe łapki tygryska, układając je na blaszce w sporych odstępach - urosną duże. Przykryć ściereczką, pozostawić do ponownego wyrośnięcia (około 30 minut). Po wyrośnięciu posmarować z wierzchu jajkiem roztrzepanym z mlekiem.           Piec w temperaturze 190ºC przez około 17 minut.  Wyjąć z piekarnika, wystudzić na kratce. Nadzienie marcepanowe:                    200 g zmielonych migdałów                   2 łyżeczki ekstraktu z migdałów 1 duże jajko                   1/3 szklanki + 2 łyżki śmietany kremówki 30% lub 36%                    3/4 szklanki cukru Wszystkie składniki umieścić w naczyniu i dobrze wymieszać łyżką, do połączenia.   Metoda dla maszynistów: Wszystkie składniki na ciasto umieścić w maszynie do chleba w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough' (około 1,5 h), po czym ciasto wyjąć, krótko wyrobić i dalej postępować według powyższego przepisu.           * składniki do rozczynu odejmujemy ze składników na ciasto drożdżowe w przepisie 