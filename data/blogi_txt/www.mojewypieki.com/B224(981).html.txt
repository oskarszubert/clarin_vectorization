Lekki, soczyście owocowy, orzeźwiający i ... mało kaloryczny ;). Zamrożone truskawkowe puree z dodatkiem soku z cytryny, dzięki któremu zachowuje swój kolor - i jest on  naprawdę taki soczysty jak na zdjęciu! Do wykorzystania w tym przepisie możecie użyć dowolnych owoców - również tych zamrożonych. Efekt za każdym razem rewelacyjny. Polecam.   Składniki:   80 dag truskawek (mogą być zamrożone)  2/3 szklanki cukru (można dać mniej, to zależy od słodkości owoców)  1/3 szklanki soku z cytryny  1 łyżka wódki   Wszystkie składniki zmiksować (najlepiej blenderem). Schłodzić w lodówce.   Ochłodzoną masę przelać do maszyny do lodów i dalej postępować według jej instrukcji. Sorbet można też wykonać bez maszyny: ochłodzoną masę przelać do dowolnego kontenera i umieścić w zamrażarce. Podczas procesu mrożenia kilka razy wyjąć z zamrażarki i miksować, by nie tworzyły się kryształki lodu.  Smacznego :) 