Hiszpański przysmak, popularny z wielu krajach świata m.in. Ameryki Łacińskiej, USA, Francji, Portugalii, Australii.. Churros często są podawane na śniadanie z gorącą czekoladą lub sprzedawane wprost z ulicy przez przydrożnych handlarzy. Ten przepis opiera się na cieście parzonym (choć oryginalnie ciasto bywa ziemniaczane), które smażone jest w głębokim tłuszczu do chrupkości (jak 'gniazdka'), a następnie posypywane cukrem. W Urugawaju na przykład, churros podawane są na wytrawnie, z roztopionym serem. Podałam z dulce de leche* i musze przyznać, że bardzo nam smakowały, choć mi wystarczą utytłane w cukrze ;-).    Składniki na około 20 sztuk:                    240 ml wody                   50 g masła (3 łyżki)                   2 łyżki cukru demerara                   szczypta soli 1 i 1/8 szklanki mąki pszennej                   1 łyżeczka cynamonu + ewentualnie do oprószenia                   1 łyżeczka ekstraktu z wanilii                   2 średnie jajka Ponadto:                    olej do smażenia drobny cukier do oprószenia            W średniej wielkości garnku zagotować wodę, masło, cukier, sól, do momentu roztopienia się masła i rozpuszczenia cukru. Do wrzątku wsypać mąkę wymieszaną z cynamonem i ekstrakt z wanilii. Zdjąć z palnika, ucierać drewnianą łyżką, aż ciasto będzie odstawać od brzegów naczynia. Ostudzić.           Do wystudzonej masy wbijać jajka, jedno po drugim, miksując dobrze po każdym dodaniu. Ciasto powinno być gładkie i gęste.           Przygotować rękaw cukierniczy z końcówką w kształcie głęboko wciętej gwiazdki, przełożyć do niego ciasto.           Olej rozgrzać do temperatury 175ºC. Na olej wyciskać churros długości około 12 cm, smażyć po 2 minuty z każdej strony do złotego brązu. Osuszyć na bibułce, obsypać cukrem. Podawać z sosem czekoladowym lub z gorącym dulce de leche.*           Smacznego :-). * masa kajamkowa otrzymana przez gotowanie w wodzie przez 2 h puszki mleka słodzonego skondensowanego (puszka powinna być przez cały czas zanurzona w wodzie)      Przepis pochodzi ze strony 'Passionate about baking'. 