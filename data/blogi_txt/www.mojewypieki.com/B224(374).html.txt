Norweskie ciasto książece (prince's cake), bardzo popularne i tradycyjne. Co w nim jest królewskiego? Przede wszystkim migdałowe nadzienie. Jeśli jesteście fanami marcepanu - jest to ciasto dla Was! Ciasto kruche jest delikatne, lekkie i chrupiące przez dodatek śmietany kremówki i proszku do pieczenia. Nie ma konieczności osobnego podpiekania spodu. Urzeknie Was niesamowita woń kardamonu, bez którego nie wyobrażam sobie tej tarty. Jeśli za nim nie przepadacie, warto dodać choć cynamonu i skórki otartej z cytryny. Nie ma lepszego ciasta na pierwsze jesienne wieczory:-).   Składniki na kruche ciasto: 110 g masła, w temperaturze pokojowej                   90 g cukru pudru                   250 g mąki pszennej 2 łyżeczki proszku do pieczenia                   szczypta soli 75 ml śmietany kremówki 36%                   1 żółtko Wszystkie składniki zagnieść (można też ciasto wyrobić w malakserze). Podzielić na 2 części: 3/4 i 1/4, uformować kule, mocno spłaszczyć, owinąć folią spożywczą i schłodzić w lodówce przez 1 godzinę lub 15 minut w zamrażarce.  Nadzienie migdałowe z kardamonem:                    2 białka                   50 g masła, roztopionego                   200 g cukru pudru (lub mniej)                   200 g zmielonych migdałów 1 łyżeczka zmielonego kardamonu                   1 łyżeczka ekstraktu z wanilii                   szczypta soli Białka ubić na sztywno. Pozostałe składniki wymieszać w naczyniu. Dodać białka i delikatnie wymieszać. Odłożyć na chwilę.  Dodatkowo:                    1 roztrzepane żółtko, na glazurę                   cukier puder do oprószenia Przygotować formę do tarty o średnicy 23 cm. Wysmarować ją masłem i oprószyć mąką pszenną. Schłodzone ciasto wyjąć z lodówki.           Rozwałkować oba kawałki ciasta na grubość około 3 mm. Pomagając sobie wałkiem przenieść większy kawałek ciasta nad formę i wyłożyć jej dno i boki, delikatnie przyciskając ciasto do foremki. Na tak wyłożone ciasto przełożyć nadzienie, wyrównać. Mniejszy kawałek rozwałkowanego ciasta pokroić w 2 cm paski, ułożyć na tarcie tworząc kratkę. Ciasto posmarować roztrzepanym żółtkiem.           Piec w temperaturze 160ºC przez około 50 - 60 minut, do zezłocenia się tarty. Wystudzone ciasto oprószyć cukrem pudrem.           Smacznego :-).                 Źródło przepisu - 'Scandilicious Baking' Signe Johansen 