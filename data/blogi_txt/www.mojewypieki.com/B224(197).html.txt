Ciastka o których marzą dzieci :-). Tak przynajmniej mi się wydawało... Do momentu, kiedy zobaczyłam radość w oczach mojego M. ;-). Smakują zawsze - mocno chrupiące, twardawe, z orzeszkami, na podwieczorek lub na imprezę - nie tylko dla dzieci. Przepis pochodzi z tej strony.   Składniki na około 50 ciastek:    220 g masła  1 szklanka brązowego cukru (dałam mniej)  ½ szklanki cukru  2 jaja  2 łyżeczki ekstraktu z wanilii 2 ¼ szklanki mąki pszennej  1 łyżeczka sody oczyszczonej  1 łyżeczka soli  około 400 g orzeszków m m's    Masło utrzeć z cukrami. Wbijać jajka, wanilię, dalej ucierając. Dodać suche składniki i zmiksować. Na końcu wrzucić połowę orzeszków, wymieszać.  Z masy (dość mocno się klei) formułować kulki wielkości orzecha włoskiego, układać na blaszce, spłaszczać. Mozna też wykładać łyżeczką. W ciasteczka powtykać połowę odłożonych orzeszków.  Piec w temperaturze 180ºC przez około 10 minut. Odczekać chwilę przed zdjęciem z blachy (muszą stwardnieć). Studzić na kratce.  Smacznego :) 