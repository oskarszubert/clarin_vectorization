Babeczki czekoladowe z duszkami! Bardzo proste w wykonaniu. Babeczka - Wasz ulubiony przepis na babeczki czekoladowe. Do tego plastyczna masa cukrowa (nie, nie trzeba jej jeść ;-) i niespodzianka dla dzieci - lizaki ukryte pod dekoracją. Polecam! Składniki na około 12 babeczek:                    50 g gorzkiej czekolady                   pół szklanki kakao 2 łyżeczki kawy rozpuszczalnej                   1 szklanka mleka                   2 duże jajka                   1 szklanka + 2 łyżki mąki pszennej                   3/4 łyżeczki sody oczyszczonej                   3/4 szklanki jasnego brązowego cukru                   pół szklanki oleju rzepakowego 1 łyżeczka ekstraktu z wanilii            Wszystkie składniki powinny być w temperaturze pokojowej. Mąkę przesiać z sodą oczyszczoną, odłożyć.           Do garnuszka wlać mleko, dodać czekoladę połamaną na kosteczki, kakao, kawę. Podgrzewać, do momentu rozpuszczenia się składników, mieszając. Odstawić do przestudzenia.            W większym naczyniu wymieszać przestudzoną mieszankę, olej, cukier, roztrzepane rózgą kuchenną jajka, ekstrakt z wanilii. Dodać przesianą mąkę z sodą, wymieszać delikatnie szpatułką do połączenia.           Formę do muffinek wyłożyć papilotkami. Rozdzielić pomiędzy nie ciasto, wypełniając babeczki do 3/4 ich wysokości.            Piec w temperaturze 170ºC przez około 30 - 35 minut lub do tzw. suchego patyczka. Wyjąć, wystudzić na kratce.  Dodatkowe składniki: okrągłe lizaki np. Chupa Chups                   plastyczna biała masa cukrowa*                   drobniutka posypka czekoladowa na oczka            Wystudzone babeczki ułożyć na paterze. W środek każdej babeczki wbić lizaka (bez folii). Z masy cukrowej wyciąć duże kółka o średnicy około 12 cm (najłatwiej odrysowane od miseczki, talerzyka) i ułożyć jako szatę duszka na lizakach. Aby masa się nie kleiła przy wałkowaniu należy delikatnie oprószyć stolnicę i wałek cukrem pudrem. Z posypki cukrowej zrobić oczka.           * użyłam kupnej masy cukrowej           Smacznego :-). 