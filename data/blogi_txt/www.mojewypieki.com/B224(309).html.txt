Pyszny deser, jeśli lubicie ryż na mleku. Z prażonymi orzechami, rodzynkami i oczywiście czekoladą. Na podwieczorek lub późne niedzielne drugie śniadanie. Polecam :)   Składniki dla 2 osób: 600 ml mleka  30 g drobnego cukru (lub więcej, w zależności od gustu)  50 g masła  125 g ryżu (polecany arborio lub carnaroli) 50 g orzechów laskowych, posiekanych i podprażonych  50 g sułtanek   125 g gorzkiej czekolady, startej (dałam dużo mniej) brandy, opcjonalnie   Masło roztopić w garnuszku z grubym dnem, wsypać ryż, cukier i część mleka. Gotować, aż mleko odparuje, znowu dolać mleka i gotować dalej. Aż do wyczerpania mleka. Ryż powinien być delikatnie al dente, w kremowym sosie mlecznym. Dodać orzechy, rodzynki i wymieszać. Dodać część czekolady i szybko wymieszać, ale nie do końca, bo ładnie wygląda efekt marmurka. Udekorować wiórkami czekolady. Przed dekoracją można dodać do ryżu odrobinę brandy (niekoniecznie).  Podawać natychmiast.  Smacznego :)  Przepis Felicity Barnum-Bobb z książki "200 chocolate recipes'. 