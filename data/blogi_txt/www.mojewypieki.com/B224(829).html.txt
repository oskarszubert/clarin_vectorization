Doskonała przekąska lub drugie śniadanie. Wilgotne, ciekawe w smaku muffinki z kawałkami owoców. Tradycyjnie - bardzo szybkie do wykonania, co ostatnio bardzo sobie cenię ;). Przepis Sary Lewis z '200 cakes and bakes'.     Składniki na 12 - 14 muffin: 300 g mąki razowej  2 płaskie łyżeczki proszku do pieczenia   1 płaska łyżeczka sody oczyszczonej  110 g cukru jasnego muscovado otarta skórka z 1 pomarańczy  3 jajka  200 ml creme fraiche (lub gęstej kwaśnej śmietany)  230 g brzoskwiń lub moreli z syropu, odsączonych, pokrojonych na kawałeczki (syrop zachować)  5 łyżek ziaren słonecznika    W naczyniu wymieszać mąkę, sodę, proszek, cukier, otartą skórkę z pomarańczy.  W drugim rozbić jajka i roztrzepać, dodać creme fraiche, brzoskwinie, wymieszać. Połączyć zawartość obu naczyń, dodając kilka łyżek syropu z brzoskwiń, by się bez problemu wymieszało i nie było bardzo gęste.  Formę do muffin wyłożyć papilotkami, do każdej nałożyć ciasta, posypać słonecznikiem.  Piec w temperaturze 190 - 200ºC przez 18 - 20 minut (do tzw. suchego patyczka), studzić na kratce. Podawać na ciepło lub wystudzone. Najlepsze w dniu pieczenia.  Smacznego :) 