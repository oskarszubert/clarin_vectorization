Wspaniałe placuszki na podwieczorek, dobre na ciepło lub po ostygnięciu, nie chłoną mocno tłuszczu. Ponieważ w Walli całe 3 tygodnie po powrocie z Polski leje non stop i nic nie zapowiada końca:(, przeszukuję stare, przywiezione kiedyś czasopisma kulinarne i znajduję wiele przepisów wartych wypróbowania, i takich swojskich ... tak mi właśnie pachniały te placki ;). Przepis pochodzi z 'Lubię gotować'.   Składniki na około 20 - 25 placków:    4 jajka (osobno białka i żółtka)  18 dag mąki pszennej  40 dag startych na tarce kwaśnych jabłek  20 dag śmietankowego twarożku (jak na serniki)  1 łyżka miodu  1 łyżka posiekanych migdałów  szczypta gałki muszkatołowej, szczypta cynamonu   większa szczypta soli  olej do smażenia  cukier puder do posypania    Żółtka wymieszać z mąką, jabłkami, serem, miodem, migdałami, posolić, doprawić do smaku cynamonem i gałką muszkatołową. Z białek ubić pianę, wymieszać z resztą ciasta. Placuszki smażyć na oleju, osączyć z tłuszczu, posypać cukrem pudrem.  Smacznego :) 