Dorotus ma dość zimy. Po dziurki w nosie. Nie pomogło pieczenie wiosennych ciasteczek czy wielkanocnych babek. Nie umiem czarować i zaklinać pogody. Leje i wieje, wieje i leje, i tak na przemian ... Ostatnie wieczory spędzam więc przy 'Supernatural' i z kubkiem gorącej czekolady ... Może zima się w końcu zlituje ... jak długo można?    Składniki:    600 ml mleka  85 g gorzkiej czekolady  kilka szczypt mielonego cynamonu    Mleko wlać do garnuszka, dodać połamaną czekoladę. Podgrzewać delikatnie, mieszając, aż czekolada się rozpuści i uzyskamy gładki napój. Dodać cynamon.  Zdjąć z palnika i zmiksować blenderem, w celu uzyskania piany. Natychmiast podawać. Smacznego :) 