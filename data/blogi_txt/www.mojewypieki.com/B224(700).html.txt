By odetchnąć trochę od emocji pierwszego dnia Euro i wykorzystać obecny jeszcze rabarbar :-). Ciasto, w którym wszystko jest odwrotnie. Rabarbar układamy na dnie blaszki, by po upieczeniu był na samej górze. Kruszonka, zapiekana tradycyjnie na górze ciasta, stanowi jego spód. Ale czy ważna jest kolejność?.. Ważne, że jest w nim wszystko to, czego od ciasta oczekujecie: mięciutkie, aromatyczne ciasto, kruchy spód i rabarbar. Polecam! Składniki na kruszonkę:                    4 łyżki masła, roztopionego                   pół szklanki mąki pszennej 1/4 szklanki cukru                   szczypta soli Wszystkie składniki połączyć w miseczce, wyrobić między palcami na kruszonkę. Odłożyć.  Składniki na ciasto: 170 g masła (113 g + 57 g)                   2 duże jajka 1 szklanka drobnego cukru do wypieków*                   1,5 szklanki mąki pszennej                   1,5 łyżeczki proszku do pieczenia                   szczypta soli świeżo starta skórka z jednej pomarańczy                   1 łyżka świeżo wyciśniętego soku pomarańczowego 1 szklanka kwaśnej śmietany 18%   Ponadto: 500 g rabarbaru, pociętego na większe lub mniejsze kawałki, bez konieczności wcześniejszego obierania                   3/4 szklanki cukru*            Wszystkie składniki powinny być w temperaturze pokojowej.           Mąkę pszenną, proszek, sól - przesiać, odłożyć.           W misie miksera utrzeć 113 g masła z 1 szklanką cukru do otrzymania lekkiej i puszystej masy. Dodać skórkę z pomarańczy, sok, jajka, wbijając je jedno po drugim i miksując do połączenia po każdym dodaniu. Dodawać mąkę, na zmianę ze śmietaną, miksując tylko do połączenia się składników. Rabarbar wymieszać z cukrem, odłożyć na 2 minuty, po czym ponownie wymieszać.           Formę o średnicy 23 cm wyłożyć papierem do pieczenia. 57g masła pokroić na kawałki i rozłożyć na spodzie tortownicy. ?Na spód, pomiędzy masło, wyłożyć rabarbar w cukrze, wyrównać. Na niego wyłożyć ciasto (jest dość gęste), wyrównać. Równomiernie posypać kruszonką.           Piec w temperaturze 180ºC przez około 60 minut, lub do tzw. suchego patyczka. Pod formą, poziom niżej w piekarniku warto położyć foremkę w razie gdyby z rabarbaru ściekał nadmiar soku, by nie pobrudzić piekarnika.           Po upieczeniu ciasto wyjąć, lekko przestudzić w formie. Następnie nożem oddzielić brzegi ciasta od tortownicy. Pomagając sobie podkładką pod ciasto szybkim ruchem odwrócić ciasto spodem do góry i umieścić na paterze. Kruszonka powinna być spodem ciasta, a rabarbar na górze.           Smacznego :-).           * ilość cukru warto zredukować, by ciasto nie było zbyt słodkie           Źródło inspiracji - marthastewart.com 