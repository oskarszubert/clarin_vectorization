Jest wspaniałe. Nie lekkie i puszyste, ale mięciutkie i sycące :-). Pachnące dużą ilością cynamonowej kruszonki i migdałami.. Do kawy, dla gości - przygotowane z wyprzedzeniem, bo długo się piecze. Bezpieczne - trzeba mieć prawdziwego pecha, by zdarzył się zakalec. Polecam!   Składniki:                    250 g masła                   4 jajka                   150 g drobnego cukru do wypieków                   200 g mąki pszennej 200 g zmielonych migdałów                   3 łyżeczki proszku do pieczenia                   80 ml maślanki 250 g kandyzowanych wiśni, lekko posiekanych Wszystkie składniki powinny być w temperaturze pokojowej. Mąkę przesiać z migdałami i proszkiem do pieczenia, odłożyć. W misie miksera utrzeć masło z cukrem na jasną i puszystą masę. Dodawać jajka, jedno po drugim, miksując po każdym dodaniu. Dodawać przesiane składniki, na zmianę z maślanką i wymieszać szpatułką. Na koniec wmieszać delikatnie wiśnie.           Formę okrągłą o średnicy 22 cm wyłożyć papierem do pieczenia. Do niej wyłożyć ciasto - będzie gęste; wyrównać. Posypać kruszonką. Piec około 1 - 1,5 godziny (w zależności od piekarnika, ciasto pieczemy do tzw. suchego patyczka) w temperaturze 180ºC. Po upieczeniu przestudzić w formie.  Kruszonka: 70 g masła                   pół szklanki zmielonych migdałów pół szklanki mąki pszennej                   1 łyżeczka cynamonu 5 łyżek cukru demerara   Wszystkie składniki umieścić w naczyniu i wyrobić między palcami na kruszonkę.           Smacznego :-). 