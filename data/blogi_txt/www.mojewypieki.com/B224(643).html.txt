Świetnie skomponowane babeczki: czekolada, banany i orzechy idealnie do siebie pasują. Dzięki owocom babeczki są miękkie i wilgotne, wspaniale pachną, a z czekoladowymi drobinkami i orzechami smakują wybornie. Polecam!  Aktualizacja odnośnie konkursu z Wonderhome.pl. Zwycięskie zdjęcia to:   - zdjęcie nr 3 (I miejsce)  - zdjęcie nr 2 (II miejsce)  - zdjęcie nr 5 (III miejsce)  Gratuluję! :)               Składniki na 10 - 12 babeczek:   1 szklanka mąki pszennej  1 szklanka płatków owsianych  3 dojrzałe banany średniej wielkości, rozgniecione 2/3 szklanki cukru   40 ml oleju  1 szklanka mleka  1 duże jajko 2 łyżeczki proszku do pieczenia  1 łyżka kakao  100 g gorzkiej czekolady, posiekanej  120 g posiekanych orzechów pekan lub włoskich   W jednym naczyniu wymieszać składniki suche: mąkę pszenną, płatki owsiane, cukier, proszek do pieczenia, kakao. W drugim naczyniu wymieszać składniki mokre: roztrzepane jajko, olej, rozgniecione banany, mleko. Zawartość obu naczyń połączyć, wymieszać, dodając na koniec posiekaną czekoladę i orzechy. Blachę do muffinek wyłożyć papilotkami. Ciasto wyłożyć do 3/4 wysokości każdej foremki. Piec około 25 minut w temperaturze 190ºC. Poczekać chwilę zanim przestygną, potem wyciągać z formy. Studzić na kratce.  Smacznego :) 