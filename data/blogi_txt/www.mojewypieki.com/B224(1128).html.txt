Niesamowity sernik z ricotty. O zwartej strukturze, lekko przypominającej polskie serniki. Najlepszy z dużą ilością bakalii. Ricottę przed pieczeniem należy specjalnie przygotować, by sernik nie był wodnisty (o czym niżej w przepisie). O ile spód wymaga od nas trochę pracy, masa serowa jest bardzo prosta w wykonaniu, wszystkie składniki wystarczy razem zmiksować. Polecane jest, by podawać go ze świeżymi owocami lub lodami waniliowymi :-).    Składniki na spód:                    90 g masła, miękkiego                   1/4 szklanki (55 g) drobnego cukru                   1 jajko                   220 g mąki pszennej                   1/4 łyżeczki proszku do pieczenia Formę o średnicy 25 cm wyłożyć papierem do pieczenia (samo dno). Wszystkie składniki na spód wyrobić (można w malakserze). Dno formy wyłożyć ciastem, ponakłuwać widelcem, schłodzić w lodówce przez 30 minut.           Schłodzone ciasto przykryć papierem do pieczenia, wysypać na nie kulki ceramiczne (lub suchy ryż, fasolę) w celu obciążenia i piec 10 minut w temperaturze 180ºC, następnie usunąć papier i obciążenie, podpiekać kolejne 15 minut lub do złotego koloru. Ostudzić.  Składniki na masę serową: 1 kg ricotty                   1 łyżka skórki otartej z cytryny 1/4 szklanki (60 ml) soku z cytryny                   5 jajek 1 szklanka drobnego cukru (lub mniej wedle smaku) 1/4 szklanki (40 g) sułtanek                   1/4 szklanki (80 g) kandyzowanych owoców*                   1 płaska łyżka mąki ziemniaczanej            Wszystkie składniki powinny być w temperaturze pokojowej.           Przygotować serek ricotta. Z opakowania odlać wodę. Serek odcisnąć na sitku, przez gazę lub lniany ręczniczek, by usunąć nadmiar płynu.           Wszystkie składniki umieścić w misie miksera i zmiksować (krótko) na jednolitą masę, pod koniec dodając bakalie. Wylać na podpieczony spód.           Piec w temperaturze 150ºC przez około 60 - 70 minut, aż środek sernika będzie ścięty i sprężysty. Wystudzić, schłodzić przez 3 godziny w lodówce, a najlepiej przez całą noc. Przed podaniem można oprószyć cukrem pudrem (niekoniecznie). * zamiast dodałam więcej sułtanek           Smacznego :) Przepis pochodzi z 'Cheesecakes, baked   chilled' serii AWW. 