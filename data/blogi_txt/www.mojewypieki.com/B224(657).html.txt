Muffinki, które smakują jak pączki. Nie napiszę, że jak polskie tradycyjne pączki, ponieważ bliżej im do pączków angielskich. Delikatne, pachnące, lekko maślane. Koniecznie z cynamonem. Jeśli lubicie muffinki i cenicie je za szybkość przygotowywania, na pewno spodoba się Wam i ten przepis :-).    Składniki na 9 sztuk:                    1 i 3/4 szklanki mąki pszennej 1,5 łyżeczki proszku do pieczenia                   1/2 łyżeczki soli                   1/2 łyżeczki gałki muszkatołowej 1/2 łyżeczki cynamonu                   1/3 szklanki oleju 3/4 szklanki cukru                   1 jajko 3/4 szklanki mleka   Ponadto:                    około 60 g masła, roztopionego                   1/3 - 1/2 szklanki drobnego cukru                   1 łyżka cynamonu Wszystkie składniki powinny być w temperaturze pokojowej. Tradycyjnie jak na muffiny: w jednym naczyniu wymieszać przesiane suche składniki (mąkę, proszek, sól, cukier, gałkę, cynamon), w drugim mokre (olej, roztrzepane jajko, mleko). Połączyć zawartość naczyń, wymieszać widelcem tylko do połączenia się składników.           Formę do muffinek* napełnić ciastem do 3/4 wysokości.           Piec w temperaturze 180ºC przez 20 - 25 minut, do tzw. suchego patyczka. Jeszcze ciepłe wyjąć na kratkę. Krótko obtaczać w roztopionym maśle, następnie dokładnie w cukrze z cynamonem.           Smacznego :-). * użyłam formy silikonowej; formę blaszaną należy najpierw wysmarować masłem i oprószyć mąką  Receptura pochodzi z tej strony. 