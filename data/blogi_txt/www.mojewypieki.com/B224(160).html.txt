Pyszny, miękki chleb na zakwasie, o drobnym kleistym miąższu i zachwycającym smaku. Podobno San Francisco jest znane z zakwasu na chleb ... Wspaniały przepis Liski, zaczerpnięty z forum CinCin.    Składniki:    2 łyżeczki drożdży instant   200 g mąki pszennej razowej  400 g mąki pszennej białej  pół łyżki cukru  2 łyżki octu balsamicznego  1 i 1/4 łyżeczki soli  250 g zakwasu żytniego lub pszennego  375 ml wody   Do posmarowania: jajko wymieszane z łyżką mleka.   Drożdże i cukier rozpuścić w wodzie, odstawić na 15 minut. Następnie dodać do niego 375 g mąki białej, zakwas, sól i ocet. Wymieszać, przykryć i odstawić do czasu, aż podwoi objętość (około 30 minut). Dodać pozostałą mąkę i zagnieść luźne ciasto. Wlać je do dwóch keksówek lub jednej dużej (piekłam w głębokiej formie 13 x 27 cm). Odstawić, aby wyrósł, posmarować jajkiem roztrzepanym z mlekiem.   Piec w temperaturze 230ºC przez 10 minut, następnie zmniejszyć do 200ºC i piec kolejne 35 minut. Studzić na kratce. Metoda dla maszynistów:  Wszystkie składniki umieścić w maszynie do chleba wg kolejności: płynne, sypkie i na końcu drożdże. Nastawić program do zagniatania i wyrośnięcia ciasta ('dough'), po czym postępowac według powyższego przepisu.   Smacznego :) 