To niesamowite, jak ten chleb smakuje ... Nie jadłam tak dobrego pieczywa od dawna. Wczoraj wieczorem wyniosłam go na taras, czekając, by ostygł robiłam zdjęcia, ale ślina mi ciekła do podłogi - tak pachniał, a jaką miał chrupiącą skórkę! Został zjedzony jeszcze na ciepło, niewiele zostało do dzisiaj :). Teraz czekam na dostawę koszyków do wyrastania chleba (jeśli mieszkacie w UK polecam Banneton), a ponieważ chleb jest dość spory, nie mogę się doczekać, aż upiekę go w największym koszu, by jeszcze bardziej cieszył oczy :). Przepis ze strony Tatter 'O chlebie'. Bardzo polecam!    Składniki:     200 g zakwasu żytniego   550 g mąki białej pszennej chlebowej  50 g mąki pszennej razowej lub otrąb owsianych  1 łyżeczka słodu (w UK ekstrakt słodowy do kupienia w 'Holland and Barrett')  1 płaska łyżka soli  300 g letniej wody  opcjonalnie: 1/4 - 1/2 łyżeczki suchych drożdży  opcjonalnie: 2 łyżki kminku    Wszystkie składniki wymieszać w dużej misce, a potem zagnieść sprężyste, gladkie ciasto. Zostawić w szczelnie zakrytej misce na 2 -2 1/2 godziny i złożyć w tym czasie 2 - 3 razy.          Nastepnie ukształtować owalny bochenek. Umieścić go w koszu i zostawić do wyrośniecia na 1-1 1/2 godziny (krótko, gdy dodaliście drożdży, dlużej jeśli chleb jest na samym zakwasie). Szybko naciąć. Piec z parą w piecu nagrzanym do 260ºC przez 10 minut, potem obniżyć temperaturę do 230ºC i piec jeszcze 20-25 minut. W polowie pieczenia bochenek obrócić, aby obie strony jednakowo się zbrązowiły.          Studzić na kratce.  Smacznego :) 