Jestem wielbicielką twardawych (lekko kruchych), półsłodkich ciasteczek - te bardzo mi smakowały. Wspaniała była zabawa razem z dziećmi przy wykrajaniu ciasteczek - Wiktoria sama 'wyprodukowała' całą puszkę ciastek!  Składniki: 700 g mąki pszennej                   3 jajka 125 g masła, zimnego                   125 g margaryny do pieczenia, zimnej                   1 szklanka cukru pudru 2 opakowania cukru waniliowego (16 g każde)                   1 łyżeczka proszku do pieczenia   Do przełożenia: powidła śliwkowe lub inny ulubiony dżem            Ze wszystkich składników wyrobić szybko ciasto (można również składniki zmiksować w makaserze). Zawinąć w folię spożywczą i włożyć do lodówki na 1 godzinę.           Zimne ciasto rozwałkować na grubość około 2 mm (można lekko podsypywać mąką przy wałkowaniu) i wykrawać ciasteczka. W połowie ciasteczek w środku wykroić dziurkę.           Piec około 10 minut w temperaturze 190ºC. Pilnować, by ciastka pod koniec pieczenia zbyt mocno się nie spiekły. Wystudzić na kratce.           Po ostygnięciu ciastka bez dziurki posmarować powidłami i przykryć (oprószonymi wcześniej dodatkowym cukrem pudrem) ciastkami z dziurką. Z przepisu wychodzi baardzo dużo ciastek (nie liczyłam). Smacznego :-).    Źródło przepisu - 'Na miotle'. 