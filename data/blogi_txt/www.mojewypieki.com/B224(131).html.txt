Bardzo zdrowe, mięciutkie bułeczki o wyrazistym smaku, który nadaje im siemię lniane. Bardzo długo zachowują świeżość, a są tak pyszne, że mogłabym je jeść codziennie :-). Z przepisu Agusi z forum Cincin. Gorąco polecam!    Składniki na 16 bułeczek: ½ - ¾ szklanki mleka  pół szklanki wody  3 łyżki miodu  1 duże jajko  1,5 łyżki oleju z orzechów laskowych lub roztopionego masła  2 i ¼ szklanki mąki pszennej  1 i ¼ szklanki mąki pszennej razowej  pół szklanki ziarenek siemienia lnianego (zmielonego w młynku do kawy lub blenderem)  1 łyżeczka soli  1 i 1/3 łyżeczki suszonych drożdży (5 g) lub 10 g drożdży świeżych Na wierzch:    1 jajko  2 łyżki siemienia lnianego (najlepiej złotego i ciemnego)   1 łyżka maku     Drożdże rozpuścić w 1/3 szklanki ciepłego mleka, wymieszać z miodem i 2 łyżkami mąki. Odstawić na 15 minut. Wsypać do miski resztę mąki, zmielone siemię lniane, miksturę drożdżową, ciepłą wodę, resztę mleka, sól, jajko. Wyrobić ciasto, pod koniec wyrabiania dodać tłuszcz, odstawić w ciepłe miejsce do wyrośnięcia (do podwojenia objętości).  Metoda dla maszynistów:  Wszystkie składniki w podanej kolejności włożyć do maszyny, nastawić program 'dough', do wyrabiania. Mleko i woda powinny być lekko ciepłe. Odczekać, aż urośnie w maszynie.   Następnie:  Podzielić ciasto na 16 równych kawałków, uformować z nich kulki. Poukładać na blaszce oprószonej mąką lub wyłożonej papierem do pieczenia. Przykryć ściereczką i pozostawić do wyrośnięcia na pół godziny. Posmarować roztrzepanym jajkiem, posypać wymieszanymi ziarnami. Piec w temperaturze 180ºC przez około 20 minut.  Smacznego :) 