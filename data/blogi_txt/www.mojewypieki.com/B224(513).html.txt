W tym roku posadziłam przed domem lawendę. Pięknie pachnie, pięknie wygląda i przyciąga pszczoły z całej okolicy. A skoro one mogą, i ja postanowiłam mieć z niej pożytek kulinarny ;). Ciastka powstały bardzo szybko, co jest ich dużym plusem. Są mocno maślane, z nutą cytryny i lawendy (lawenda nie dominuje - to dla tych, którzy wolą jej zapach np. w mydle ;). No i ta ich kruchość ... naprawdę polecam! Przepis pochodzi z bloga 'Happy home baking'.    Składniki:     210 g masła (w pokojowej temp.) 3/4 szklanki cukru pudru  1 żółtko  szczypta soli  1 łyżka suszonych kwiatków lawendy (lub 2 łyżki świeżych)  otarta skórka z cytryny lub 1 łyżka soku z cytryny  1,5 szklanki mąki  3 łyżki mąki ziemniaczanej    Wszystkie składniki zagnieść, podzielić na 2 części. Z każdej uformować wałek grubości około 3 - 3,5 cm, owinąć folią, włożyc do lodówki na 2 h (można trzymać w lodówce do 3 dni).          Schłodzone ciasto wyjąć, pokroić na 5 - 7 mm plasterki (jeśli będą trochę niekształtne, nie martwić się - podczas pieczenia kształt się wyrówna). Piec około 12 - 14 minut w temperaturze 170ºC (zostawiać odległość pomiędzy ciastkami - powiększają się na boki). Studzić na kratce.  Smacznego :) 