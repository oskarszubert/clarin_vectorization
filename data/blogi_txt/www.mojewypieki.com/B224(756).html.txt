Robiłam je dość często w okresie poświątecznym, ale gdzieś mi się zapodziały zdjęcia, wczoraj dopiero - podczas porządków w komputerze - je odnalazłam. Myślę, że są świetną przekąską na każdą porę roku i hmm ... są tak pyszne, że nie sposób sie od nich oderwać. Polecam!    Składniki:    500 g orzechów (u mnie obrane ze skórki migdały i pekany)  1 białko  1 łyżeczka ekstraktu z wanilii  pół szklanki brązowego cukru  1 łyżeczka cynamonu    Białko ubić lekko, ale nie na sztywno, pod koniec ubijania dodając ekstrakt z wanilii. Wsypać cukier i cynamon, wymieszać. Na końcu wsypać orzechy, wymieszać, by każdy orzeszek był dokładnie pokryty białkiem.  Wysypać na blachę wyłożoną papierem do pieczenia, tak, by warstwa orzechów była pojedyncza i najlepiej, by się nie stykały ze sobą.   Piec w temperaturze 120ºC przez 1 - 1,5 godziny, co jakiś czas mieszając, by były równomiernie wypieczone. Im dłużej pieczone tym bardziej chrupiące (uważać, by nie przypalić).   Smacznego :) 