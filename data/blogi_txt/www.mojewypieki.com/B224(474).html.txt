Babka typowo świąteczna, przy pieczeniu pachnąca jak najlepszy piernik.. Nietuzinkowa dzięki świeżej żurawinie. Nie jest lekka i puszysta, raczej z tych cięższych i mokrych. Możecie ją upiec w dowolnej foremce, ale idealnie nada się forma w kształcie płatka śniegu, bałwanka, choinki czy gwiazdki - wszystkie drobne elementy zostaną dobrze odwzorowane. Wspaniały przepis Bajaderki, wypatrzony na forum MniamMniam. Specjalne podziekowania dla Dorotki, która zrobiła dla mnie (własnoręcznie!) piękne talerze :-). Dziękuję pięknie :-). Jeden z nich to ten niebieski/morski z ostatniego dzisiejszego zdjęcia, drugi jest większy, ma piekny kremowy kolor i na pewno też czesto będzie 'gościł' na blogu..  Dorotka ma niesamowitą pasję i ją podziwiam. Ponadto jej prace można znaleźć na www.dekornia.pl.   Składniki:                    2 szklanki mąki pszennej                   3/4 szklanki (70 g) zmielonych migdałów                   2,5 łyżeczki przyprawy korzennej 1 łyżeczka proszku do pieczenia                   1/2 łyżeczki sody oczyszczonej                   szczypta soli 1/2 łyżeczki cynamonu                   1/2 łyżeczki imbiru 225 g masła, w temperaturze pokojowej                   3/4 szklanki drobnego cukru do wypieków                   3/4 szklanki brązowego cukru                   3 duże jajka 1,5 łyżeczki ekstraktu z wanilii                   1 szklanka gęstego jogurtu (np. greckiego) lub kwaśnej śmietany 18% 1 szklanka posiekanych zrumienionych migdałów 1 szklanka świeżej żurawiny                   3/4 szklanki suszonej żurawiny            Wszystkie składniki powinny mieć temperaturę pokojową.           Formę na babkę (3 litrową) wysmarować masłem, oprószyć mąką.           Pierwsze 8 składników przesiać i wymieszać w misce.           Masło utrzeć na puszystą masę, dodać oba rodzaje cukru i dobrze utrzeć - 3 minuty na średnich obrotach. Dodawać jajka, jedno po drugim, uciarając masę przez 1 minutę po dodaniu każdego. Dodać wanilię i jogurt, wymieszać. Wsypać suche składniki i wymieszać tylko do połączenia się składników. Wmieszać w masę migdały i żurawiny i przelać do formy.           Piec w temperaturze 175ºC przez około 60 minut lub dłużej (pierwsze 30 minut piekłam w temperaturze 160ºC), sprawdzić patyczkiem, czy środek jest suchy. Wyjąć z piekarnika, przestudzić w formie, następnie wyjąć z formy i wystudzić.           Przed podaniem oprószyć cukrem pudrem.           Smacznego :-). 