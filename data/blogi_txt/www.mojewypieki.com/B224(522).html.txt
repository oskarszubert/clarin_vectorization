Pyszne i szybkie kremówki, bez konieczności pieczenia ciasta osobno! Ciasteczka te najlepiej przygotowywać przed samym przyjściem gości.. potem dolna warstwa krakersów bardzo mięknie i ciężko je zdejmować z blachy bez uszkodzenia :-). Ja robię najczęściej wersję light i nie dodaję masła.. ale wtedy to już nie ma prawa nazywać się kremówką ;-).   Składniki: 2 opakowania prostokątnych krakersów                   3 szklanki mleka                   3/4 szklanki cukru 60 g masła                   1 cukier wanilinowy (16 g) 4 duże jajka                   4 czubate łyżki mąki pszennej 5 czubatych łyżek mąki ziemniaczanej            Jedną warstwę krakersów ułożyć na blaszce (około 20 krakersów, jak na zdjęciu).           Zagotować 2 szklanki mleka z cukrami i masłem. Pozostała szklankę zmiksować z jajkami i mąką, po czym wlać do goracego mleka. Pogotować 1 - 2 min, cały czas energicznie mieszając, by nie porobiły się grudki. Odstawić z palnika, ochłodzić, poczekać aż troszkę zgęstnieje (ale nie za bardzo), wylać na krakersy.           Na wierzch wyłożyć drugą warstwę krakersów, odczekać by przestygło i zgęstniało do końca, posypać cukrem pudrem.           Smacznego :-). Inspiracja - Kulinarny Blog Wiedźmowy. 