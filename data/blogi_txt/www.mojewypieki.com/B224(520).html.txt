Zawsze miałam ochotę zrobić lemon curd. Uwielbiam wszystko co cytrynowe. Tradycyjny lemon curd jest jednak na maśle ... Świadomość, ile tłuszczu bym w siebie wpakowała zdecydowanie studziła mój zapał. Jak tylko przez przypadek natknęłam się na przepis bez masła, od razu wiedziałam, że to będzie to! Możliwości, co z nim zrobić jest wiele. Najprościej jako dodatek do owoców w pucharkach, jako polewa do ciast, do sernika, nadzienie do kruchych babeczek, itp. Ja po prostu smaruję sobie łyżeczką po kruchych ciastkach i podjadam. Bajka nie budyń! :-) Składniki:   sok wyciśnięty z 3 cytryn i skórka z nich otarta  2 żółtka  2 jajka  200 g cukru  1 łyżka mąki ziemniaczanej (dodałam czubatą łyżkę)  1 łyżka oliwy (dodałam 1 łyżeczkę) Wszystkie składniki (oprócz oliwy) umieścić w garnuszku i zagotować, mieszając. Pogotować, mieszając, przez 2 minuty. Jeśli będą grudki przetrzeć przez sitko lub zmiksować blenderem. Dodać oliwę i znów pogotować przez 2 minuty.  Umieścić w słoiczku. Można przechowywać w lodówce do tygodnia czasu. Smacznego :) 