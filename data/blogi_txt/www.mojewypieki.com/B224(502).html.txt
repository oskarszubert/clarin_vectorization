W tym roku postawiłam na różnorodność ciasteczek świątecznych i rozmaitych małych łakoci. Teraz makowe gwiazdki, idealnie kruche, maślane i mocno waniliowe. Kto się poczęstuje? :-) Składniki na 20 - 30 sztuk:   120 g mąki pszennej  2 łyżki mąki ziemniaczanej  100 g masła, zimnego  50 g drobnego cukru z prawdziwą wanilią (lub cukru + nasionka z połowy laski wanilii) 2 łyżki maku (suchego)   Ponadto:   drobny cukier z wanilią do obtoczenia ciastek   Wszystkie składniki włożyć do malaksera (food processora) i zmiksować*. Wyjąć kulę ciasta, włożyć do lodówki na 30 - 60 minut. Po tym czasie ciasto rozwałkować, lekko podsypując mąką, wycinać gwiazdki. Układać na blaszce wyłożonej papierem do pieczenia.  Piec w temperaturze 170ºC przez 8 - 10 minut do lekko złotego koloru. Studzić na kratce. Po przestudzeniu obtoczyć w cukrze z wanilią.  Można przechowywać w zamkniętym pojemniku do 7 dni.  * można również metodą tradycyjną - wszystkie składniki umieścić w naczyniu i posiekać nożem, szybko zagnieść;  Smacznego :) 