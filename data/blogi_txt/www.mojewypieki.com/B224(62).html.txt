Pyszne, delikatna babka z ciągnącymi się w środku krówkami. Czy jesteście w stanie się jej oprzeć? Ja nie byłam... Często krówki zastępuję startą czekoladą - jako babka straciatella również jest wyborna.   Składniki:                    170 g drobnego cukru do wypieków                   250 g mąki pszennej 150 g cukierków krówek                   150 g masła lub margaryny do pieczenia                   125 ml ajerkoniaku 4 jajka                   1 łyżeczka proszku do pieczenia Wszystkie składniki powinny być w temperaturze pokojowej. Cukierki pokroić na niewielkie kawałki. Mąkę przesiać z proszkiem do pieczenia, odłożyć.           Margarynę/masło utrzeć z cukrem na puszystą i jasną masę. Wbijać jajka (całe), ucierając po każdym dodaniu. Ciągle miksując wlewać ajerkoniak. Dodać mąkę wymieszaną z proszkiem, wymieszać szpatułką. Na końcu delikatnie wmieszać posiekane krówki.           Ciasto przelać do wysmarowanej masłem i oprószonej mąką keksówki, lub - lepiej - formy z kominkiem, można również upiec w formie do babeczek lub muffinek.           * Uwaga: krówki mają tendencję do opadania na dno, dlatego forma musi być dobrze oprószona mąką, by się do niej nie przykleiły.           Piec około 60 minut w temperaturze 175ºC lub do tzw. suchego patyczka. Smacznego :-).           Przepis Adrianny z MniamMniam. 