Ciasteczka 3D tylko na Moich Wypiekach :-)  Na blogu szykuję się już do świąt i z każdym dniem propozycji na wypieki świąteczne będzie przybywało :-). Dzisiejszym wpisem chciałam pokazać, co można wyczarować przy użyciu tradycyjnych foremek do wycinanania ciasteczek. Powstały przestrzenne gwiazdki, które mogą być przepiękną ozdobą stołu bożonarodzeniowego. W taki sam sposób można przygotować choinki, płatki śniegu lub piernikowe ludziki 3D :-). Wystarczy odrobina fantazji!   Składniki na około 25 gwiazdek 3D lub 50 pojedynczych gwiazdek:                    180 g masła, schłodzonego                   180 g cukru pudru 350 g mąki pszennej                   1 duże jajko 1 żółtko                   2 łyżeczki ekstraktu z wanilii lub nasionka z 1 laski wanilii                   szczypta soli Wszystkie składniki wrzucić do malaksera i zmiksować, aż ciasto będzie tworzyło gładką kulę. Można również wszystkie składniki umieścić w misie, posiekać szybko nożem, krótko wyrobić, do połączenia. Ciasto owinąć folią spożywczą i schłodzić w lodówce przez 30 minut.*           Po schłodzeniu, odrywać kawałki ciasta i wałkować na grubość około 2 - 3 mm, podsypując delikatnie mąką. Wykrawać foremką gwiazdki. W każdej gwiazdce zrobić nożem około 4 mm nacięcie, jak pokazane na zdjęciu. Układać na papierze do pieczenia lub macie teflonowej, zachowując nieduże odstępy.             Piec w temperaturze 180ºC przez około 12 minut, do lekkiego zezłocenia. Wyjąć, wystudzić na kratce.           * ciasto można przygotować kilka dni wcześniej i przechowywać w lodówce, można także mrozić Lukrowanie i dekoracja:                    1 szklanka cukru pudru                   2 - 3 łyżki gorącej wody lub soku z cytryny                   delikatna posypka cukrowa lub wiórki kokosowe            Cukier puder rozetrzeć grzbietem łyżki z wodą lub sokiem z cytryny. W razie konieczności dodać więcej wody lub soku. Przełożyć do woreczka, odciąć róg i udekorować ciasteczka paskami lukru, po czym natychmiast obsypać cukrowymi kuleczkami lub wiórkami kokosowymi i złożyć po 2 ciasteczka razem.           Można przechowywać do 7 dni, w zamkniętym pojemniku.           Uwaga: warto na próbę upiec kilka ciasteczek i spróbować je złożyć, by sprawdzić, czy szerokość nacięcia jest odpowiednia           Smacznego :-). Tak przygotowane i upieczone gwiazdki mogą służyć jako ozdoba świątecznego stołu...               Do wykrawania ciasteczek użyłam metalowej foremki gwiazki z miękką obwódką firmy Wilton, którą można nabyć w sklepie internetowym AleDobre.pl. Foremka jest sporej wielkości, solidnie wykonana i ładnie leży w dłoni. Wszystkie foremki z tej serii - Comfort Gripp - są dość wysokie. Bez problemu można wykrawać nimi i ciasteczka i grube pierniczki i.. drożdżowe bułeczki lub słodkie mini desery z gotowego ciasta np. brownies, jeśli zajdzie i taka potrzeba. Widać, że metalowa blaszka z której zostały wykonane jest dobrej jakości i łatwo się nie wygina.           Metalowe elementy foremki są bardzo starannie wykończone, bez niebezpiecznych krawędzi, ale jednocześnie na tyle ostre, by bez problemu wycinać ciastka. Miękka obwódka pozwala na bezpieczną pracę przy wycinaniu ciasteczek z dziećmi :-).           Polecam szczególnie w okresie przedświątecznym do familijnego pierniczkowania. Duży wybór wzorów pozwoli na zabawę praktycznie o każdej porze roku i na każdą okazję.           Zajrzyj na AleDobre.pl.           I jak tu się nudzić ;-). ---------------------------------------------           /*wpis zawiera lokowanie produktu/ 