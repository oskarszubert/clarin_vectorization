Amaretti to słodkie migdałowe ciasteczka, a raczej makaroniki. Ich ojczyzną jest Italia. Pieczone z ubitych białek, zmielonych migdałów, bez dodatku mąki i z likierem amaretto, dzięki któremu zyskują swój aromat; nierzadko dodaje się do nich również czekoladę lub łączy dwa ciastka za pomocą ganache, kremu maślanego lub dżemu. Tradycyjnie podaje się z deserowym winem lub likierem, jako dodatek do lodów czy - pokruszone - jako składnik innych deserów, podnoszący ich walory smakowe. Samo przygotowanie ciastek nie wymaga zbyt wiele wysiłku, udadzą się nawet poczatkującym :-). A przepis pochodzi z tej strony. Składniki:    340 g zmielonych migdałów    300 g cukru pudru 4 białka    30 ml likieru amaretto (ewentualnie można użyć aromatu migdałowego)    Białka ubić na sztywno. Delikatnie wmieszać do nich zmielone migdały i cukier. Dodać likier i wymieszać. Blaszkę wyłożyć papierem do pieczenia. Łyżeczką nakładać niewielkie porcje, zachowując między nimi odstępy (można to również robić rękawem, ale łyżeczką dużo prościej). Piec około 15 minut w temperaturze 170ºC, do złotego brązu. Piekłam z połowy porcji - otrzymałam około 50 małych ciastek. Smacznego :) 