Spełniają marzenia o ciastkach czekoladowych, miękkich w środku, kruchych na zewnątrz. Są bardzo miękkie, w zasadzie jak brownies, ale wtedy trzeba potrzymać w piekarniku minutkę krócej ode mnie;). Ale i tak były miękkie, nawet na drugi dzień. Są przepyszne, jedne z najlepszych, jakie jadłam. Przepis od Marthy Stewart.    Składniki na 2 tuziny:    225 g czekolady gorzkiej, z grubsza posiekanej  4 łyżki masła  2/3 szklanki mąki pszennej pół łyżeczki proszku do pieczenia  pół łyżeczki soli  2 duże jajka  3/4 szklanki jasnego brązowego cukru   1 łyżeczka ekstraktu z wanilii  330 g groszków czekoladowych (dałam pół na pół mleczne z gorzkimi), lub posiekanej czekolady    225 g gorzkiej czekolady rozpuścić z masłem w mikrofali (można też w kąpieli wodnej), mieszając od czasu do czasu. Odstawić.  W naczyniu rozmieszać mąkę, proszek do pieczenia i sól.  Mikserem zmiksować jajka, brązowy cukier, wanilię. Wlać roztopioną czekoladę, zmiksować, na końcu wmieszać mąkę. Po zmiksowaniu wrzucić chipsy czekoladowe, wymieszać.  Natychmiast kłaść na natłuszczoną blachę, 1 czubatą łyżeczkę ciasta. Robić spore przerwy między ciastkami, ponieważ rozpłyną się na boki.   Piec 12 - 15 minut (z mojego doświadczenia wynika jednak, że krócej) w temperaturze 175ºC. Ciastka powinny być błyszczące i popękane na zewnątrz, miękkie w środku. Studzić na kratce. Można przechowywać w szczelnym pojemniku do trzech dni.  Smacznego :) 