W konkursie na najpiękniejsze ciasteczka nie zajęłyby wysokiej pozycji.. Wyglądają całkiem zwyczajnie. Ale są wspaniałe w smaku - kruche, orzeźwiająco - cytrynowe. I mimo, że z żurawiną - takie wiosenne! Przepis pochodzi z tej strony. Bardzo polecam :-)   Składniki na 2 blaszki ciastek:                    120 g masła, w temperaturze pokojowej                   pół szklanki drobnego cukru do wypieków                   1 łyżeczka otartej skórki z cytryny                   szczypta soli 2 duże żółtka                   ½ szklanki mąki kukurydzianej (żółtej, polenty)                   1 ¼ szklanki mąki pszennej 2/3 szklanki suszonej żurawiny (lub rodzynków)            Masło włożyć do misy miksera i utrzeć na puszystą masę. Pod koniec ucierania dodawać cukier, ucierając. Dodać skórkę z cytryny, sól, żółtka i zmiksować. Dodać mąki, zmiksować na gładką masę. Dodać żurawinę, zmiksować.           Ciasto owinąć folią spożywczą i schłodzić w lodówce przez 1 godzinę. Po tym czasie z ciasta formować kulki wielkości małego orzecha włoskiego, układać na blaszce wyłożonej papierem do pieczenia, w odstępach. Spłaszczyć łyżką.           Piec w temperaturze 180ºC przez około 13 - 15 minut, do zezłocenia brzegów. Studzić na kratce. Smacznego :) 