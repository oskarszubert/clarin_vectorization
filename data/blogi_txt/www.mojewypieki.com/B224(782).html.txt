Bardzo smaczne placuszki, których głównym skladnikiem są moje ulubione płatki :). Dzięki nim placki mają przyjemną konsystencję i lekko orzechowy posmak. Wspaniały przepis Bajaderki zaczerpnięty z MniamMniam.    Składniki na około 25 placków:    2 szklanki płatków owsianych (nie błyskawicznych) 2,5 szklanki maślanki  2 duże jajka  60 g rozpuszczonego masła pół szklanki mąki pszennej (czasem trzeba dodać trochę więcej) 2 łyżki cukru  1 łyżeczka proszku do pieczenia  1 łyżeczka sody oczyszczonej  szczypta soli    Płatki owsiane wymieszać z maślanką i odstawić na 15 - 30 minut.  Po tym czasie dodać jajka, rozpuszczone masło i dobrze wymieszać. Dodać pozostałe składniki, delikatnie wymieszać, odstawić, by ciasto odpoczęło, na około 10 minut (lekko się w tym czasie napuszy).   Smażyć na średnim ogniu, nalewając nie za grube placki, ponieważ szybko się rumienią i mogą 'nie dojść' w środku. Najlepiej bez dodatku tłuszczu. Podawać z syropem klonowym, owocowym, smażonymi owocami, lub z czym lubicie ...  Smacznego :) 