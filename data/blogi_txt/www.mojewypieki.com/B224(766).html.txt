No i teraz się wyda, że oprócz serników kocham również pierniki :-). Nie przypadkiem wypróbowałam jeden po drugim: wtedy najłatwiej porównać ich smak.. Piernik litewski jest dobry od razu po upieczeniu, jak i po tygodniu przechowywania - długo utrzymuje świeżość. Zdecydowanie bardziej wilgotny od toruńskiego, lepki, bogaty w całe mnóstwo bakalii (domową smażoną skórkę pomarańczową, w którą zaopatruje mnie Mama.. ), tak wspaniale mięciutki, idealny.. Bardzo polecam na świąteczne dni!   Składniki:                    250 g mąki pszennej + 1 łyżka dodatkowo do oprószenia bakalii                   250 g mąki żytniej jasnej                   150 g masła 3/4 szklanki drobnego cukru do wypieków                   1 szklanka kefiru lub maślanki lub jogurtu naturalnego 250 g miodu                   3 jajka                   1 łyżeczka sody oczyszczonej                   2 łyżki przyprawy do piernika                   250 g rozdrobnionych bakalii (orzechy - laskowe, włoskie, migdały, rodzynki, smażona skórka pomarańczowa, figi, daktyle, suszone śliwki i morele, itp.) Wszystkie składniki powinny być w temperaturze pokojowej. Obie mąki i sodę przesiać, odłożyć.           Miód rozpuścić z masłem, przestudzić.           Jajka (bez rozdzielania na białka i żółtka) ubić z cukrem do otrzymania bardzo puszystej masy (powinny nawet potroić swoją objętość). Dodać do przestudzonej mieszanki maślano - miodowej, zmiksować. Dodać bakalie (wymieszane z łyżką mąki), przyprawę do piernika. Mieszając, wlewać kefir i partiami dosypywać przesiane mąki z sodą. Wymieszać do połączenia.           Masę przełożyć do formy kwadratowej o boku 20 cm wyłożonej papierem do pieczenia. Piec około 50 minut w temperaturze 170ºC (piekłam dłużej), do tzw. suchego patyczka. Wystudzić, dowolnie udekorować. Smacznego :-). 