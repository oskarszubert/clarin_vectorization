Czekoladowe muffinki ze szwedzkimi batonikami Daim - chrupkimi, maślanymi karmelkami z kawałkami migdałów w mlecznej czekoladzie. Muffinki dla osób przepadających za mleczną czekoladą - tutaj dla mnie jej było aż nadto, za to Mąż był zachwycony! Ciasto jest w miarę luźne, standardowo łączymi suche z mokrymi, mieszając tylko do połączenia się składników. W wersji zdrowszej przygotujmy je na mące orkiszowej razowej. Dla dzieci i sympatyków Daimów:-).   Składniki na 12 sztuk: 3 średnie jajka, roztrzepane                   100 g jasnego brązowego cukru                   200 g mąki pszennej lub orkiszowej (jasnej lub razowej)                   3 łyżki kakao 1 łyżeczka proszku do pieczenia                   1/4 łyżeczki sody oczyszczonej                   szczypta soli 150 ml jogurtu greckiego                   50 ml mleka 50 g masła, roztopionego i lekko przestudzonego 2 łyżki mocnej kawy (zaparzonej)                   150 g batoników Daim, z grubsza posiekanych            Wszystkie składniki powinny być w temperaturze pokojowej.           W naczyniu wymieszać składniki mokre: roztrzepane jajka, jogurt grecki, mleko, masło, kawę. Dodać cukier i zamieszać rózgą kuchenną.           W drugim naczyniu wymieszać składniki suche: mąkę, proszek, sodę, kakao, przesiać.           Zawartość naczyń połączyć razem*, wymieszać widelcem tylko do połączenia się składników, pod sam koniec dodając posiekane Daimy. Formę do 12 muffinek wyłożyć papilotkami. Ciasto nałożyć do 3/4 wysokości foremki.           Piec w temperaturze 190ºC przez 10 minut, następnie zmniejszyć temperaturę do 170ºC i piec dodatkowe 10 minut lub do tzw. suchego patyczka (uwaga: jak sprawdzając patyczkiem natraficie na Daimy, one będą się ciągnąć). Wyjąć, wystudzić na kratce.           Do muffinek można zrobić polewę czekoladową i oprószyć posiekanymi Daimami - rozpusta!           * jeśli ciasto będzie dość rzadkiej konsystencji można dodać 1 - 2 łyżki mąki           Smacznego :-).               Inspiracja przepisem z książki - 'Scandilicious Baking' Signe Johansen 