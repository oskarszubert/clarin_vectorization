Lody w zamrażarce się mrożą, a Walia od rana płacze deszczem ... To nic, w domu chętnych na lody nie brakuje, tylko trzeba im wydzielać, bo najchętniej zjedliby zamiast obiadu ;). Nie jestem aż taką fanką kokosu, by powiedzieć, że są wspaniałe. Powiem tak - są wspaniałe, jak ktoś kocha kokosy - są naprawdę intensywnie kokosowe i mają rewelacyjną konsystencję jak na lody bez dodatku jajek. Dla kokosożerców i kokosomaniaków!   Składniki:   400 ml mleka kokosowego (1 puszka)  400 ml śmietany kremówki  1 szklanka cukru  100 g wiórków kokosowych  2 łyżki likieru kokosowego lub ekstraktu z wanilii   Wszystkie składniki oprócz likieru podgrzewać, aż do rozpuszczenia się cukru, nie doprowadzić do zagotowania, zdjąć z palnika. Na końcu wmieszać likier kokosowy. Schłodzić w lodówce przez kilka godzin.  Po tym czasie mieszaninę umieścić w maszynie do lodów i dalej postępować według jej instrukcji.  Smacznego :) 