Pyszne, cytrynowe, wiosenne ciasto przygotowane specjalnie w okazji Dnia Świętego Patryka, patrona Irlandii, które obchodzone jest już za kilka dni. W tym dniu wszystko powinno być zielone, taki jest narodowy kolor Irlandii i kojarzy się z zawsze zieloną trawą.. Ciasto jest soczyste, mocno cytrynowe i smakuje wyśmienicie :-).   Składniki na ciasto:                    220 g mąki pszennej                   2 łyżeczki proszku do pieczenia 200 g masła                   2 duże jajka                   120 ml mleka                   150 g drobnego cukru do wypieków sok i skórka otarta z 1 cytryny                   odrobina 'trawiastego' zielonego barwnika np. w żelu/paście* Wszystkie składniki powinny być w temperaturze pokojowej. Mąkę i proszek do pieczenia przesiać, odłożyć.           W misie miksera utrzeć masło z cukrem, na jasną i puszystą pianę Dodawać jajka, jedno po drugim, miksując po każdym dodaniu do uzyskania gładkiej masy. Dodać sok i skórkę z cytryny, zmiksować. Na przemian dodawać przesianą mąkę i mleko, w trzech turach, miksując tylko do połączenia się składników, nie dłużej. Dodać barwnik i powoli wmieszać lub na małych obrotach wmiksować do ciasta.           Blaszkę o wymiarach dolnych 22 x 25 cm, wysmarować masłem, wyłożyć papierem do pieczenia. Przełożyć do niej ciasto, wyrównać.           Piec w temperaturze 170ºC przez około 30 - 35 minut do tzw. suchego patyczka. Wyjąć z piekarnika, przestudzić.  Masa kremowa:                    250 g serka mascarpone, schłodzonego                   250 ml śmietany kremówki, schłodzonej                   1,5 łyżki cukru pudru 1 łyżeczka ekstraktu z cytryny   Ponadto:                    6 dużych i dojrzałych owoców kiwi, obranych i pokrojonych w plasterki            Serek mascarpone i śmietanę kremówkę przełożyć do naczynia i ubić na lekko sztywną masę, pod koniec ubijania dodając cukier puder i ekstrakt z cytryny. Wystudzone ciasto przełożyć na blat. Wierzch i boki posmarować kremem. Na wierzchu poukładać plasterki kiwi. Pokroić i schłodzić.           * użyłam barwnika w kubeczki firmy Wilton, kolor: leaf green  Uwaga: kiwi najlepiej układać na wierzchu bezpośrednio przed podaniem. Można również lekko skropić je sokiem z cytryny lub posmarować cienką warstwą konfitury agrestowej.           Smacznego :-). 