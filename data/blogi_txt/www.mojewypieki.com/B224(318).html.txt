Danie inne niż wszystkie.. Do wykonania w kilka chwil, nie wymagające wielu składników i nakładu pracy. Składniki znajdziecie w wielu lodówkach..   Składniki na pusty talerz (porcja na 1 osobę):                    300 ml pustego, w temperaturze pokojowej                   30 g drobnego nic 50 g niczego, podprażonego                   60 g pustki, startej                   mała szczypta niczego            Do niedużego garnuszka z grubszym dnem przelać 300 ml pustego. Dodać 30 g drobnego nic i wymieszać, do połączenia. W międzyczasie na patelni podprażyć 50 g niczego. Lekko przestudzić.              Dodać do garnuszka z niczym, wymieszać, chwilę pogotować. Gdy osiągniemy totalne zero, dodać 60 g pustki, startej na tarce z małymi oczkami.            Danie podawać ciepłe, nalewając z pustego, dużą porcję. Dodać szczyptę niczego, do smaku.                  Tak codziennie wygląda posiłek ponad 160 000 polskich dzieci. Podziel się Posiłkiem to ogólnopolski program społeczny, którego celem jest walka z niedożywieniem wśród dzieci, zainicjowany i prowadzony przez firmę Danone.            Pomoc prowadzona na szeroką skalę możliwa jest dzięki zaangażowaniu milionów konsumentów, tysięcy wolontariuszy, mediów i organizacji społecznych.            Dzięki działaniom takim jak sprzedaż produktów oznaczonych logo programu – Talerzykiem, Ogólnopolskiej Zbiórce Żywności Podziel się Posiłkiem, Koncertom i Programowi Grantowemu w ciągu 10 lat wydaliśmy już niemal 13 mln posiłków niedożywionym dzieciom. Na tym jednak misja organizatora nie kończy się – jak pokazują najnowsze badania z problemem niedożywienia wciąż boryka się aż 162 tysiące dzieci ze szkół podstawowych.            Jak pomóc niedożywionym dzieciom? Wystarczy kupić jogurty Danone oznaczone logiem programu – Talerzykiem, w okresie od września do końca października 2013 roku. Dzięki temu każdy z nas może nie tylko zadbać o dietę swoją i swoich bliskich, ale i pomagać – część zysków ze sprzedaży produktów zostanie przekazana na ufundowanie posiłków niedożywionym dzieciom.   Warto pomagać - to takie proste. Pomóżcie nam ufundować kolejny milion posiłków! Zachęcam do odwiedzenia strony i podzielenia się informacją ze znajomymi. 