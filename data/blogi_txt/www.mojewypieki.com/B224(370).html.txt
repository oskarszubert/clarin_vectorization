Focaccia to rodzaj włoskiego pieczywa, będącego podstawą pizzy (bez sera i sosu pomidorowego, same ciasto). Każdy region Włoch może się poszczycić inną jego odmianą, od suchego, polanego oliwą ciasta do pulchnego z suszonymi pomidorami i oliwkami. Zazwyczej podawana jest na ciepło, przed posiłkiem dla zaspokojenia pierwszego głodu oraz do innych potraw jako dodatek (za Wikipedią). Świetny przepis Jennie Shapter.   Składniki: 350 g mąki pszennej chlebowej   pół łyżeczki soli  7 g drożdży instant (użyłam drożdży chlebowych)  210 ml letniej wody  1 łyżka oliwy z oliwek    Na wierzch (dowolnie):    świeże zioła, oliwki  cebula  sól morska  pieprz   Z podanych składników zagnieść ciasto, powinno być miękkie i elastyczne. Zagniatać mikserem z przystawką do ciasta drożdżowego (hakiem) lub ręcznie, kilka minut. Przykryć, odstawić na godzinę w ciepłe miejsce, by podwoiło objętość.   Po godzinie ponownie zagnieść, przez chwilę. Rozwałkować na średnicę około 25 cm. Wyłożyć na blachę oprószoną mąką i odstawić na 20 minut do napuszenia (powinno podwoić objętość). Po tym czasie kciukiem zrobić mocne wgłębienia w cieście, odstawić na 10 minut.   Delikatnie spryskać oliwą, wyłożyć oliwki, cebulę, zioła, itp.  Piec około 20 - 25 minut w temperaturze 200ºC. Lekko ostudzić na kratce i podawać ciepłą.  Smacznego :) 