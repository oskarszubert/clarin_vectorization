Po prostu świetne. Idealne dla wyjadaczy mleka w proszku (czyt. mój M.) i wszelkich drobnych słodkości. Pachną karmelem, są dość słodkie (dla mnie to takie typowe ,zapychacze', zjadłam chyba jedną ;), ale te 25 kulek mimo to, zniknęło z lodówki ... Przepis pochodzi z tej strony.     Składniki na 25 kulek:    50 g obranych orzechów laskowych   100 g wiórków kokosowych (do obtoczenia)  1/3 kostki masła (kostka = 250 g)  szczypta cynamonu  pół szklanki cukru  1 opakowanie cukru waniliowego (16 g)  2 szklanki mleka w proszku  pół szklanki wody   Cukier wsypać do grubego rondelka, skarmelizować (rozpuścić go na średnim ogniu, aż będzie płynny i zrobi się brązowy). Uwaga: nie przypalić go.   W drugim garnuszku rozpuścić masło, zdjąć z palnika wymieszać z wodą, wymieszać i ewent. podgrzać tylko do rozpuszczenia się masła.   Do karmelu w garnku dodać cynamon i cukier waniliowy, wodę z masłem. W tym momencie należy bardzo uważać, bo mieszania w garnku zacznie strzelać i kipieć - karmel stwardnieje. Trzeba go pogotować, by się znowu rozpuścił. Zakończyć gotowanie, gdy w garnku będzie ciemnobrązowy płyn o przyjemnym karmelowym zapachu. Wystudzić.  Wsypać mleko w proszku i zmiksować, odstawić do stężenia na kilka godzin. Ulepić z masy kulki o średnicy około 3 cm, każdą obtoczyć w wiórkach kokosowych, w środek wcisnąć orzeszek (ja orzeszki posiekałam i wcześniej wymieszałam z masą, przed gęstnieniem). Przechowywać w lodówce.   Smacznego :) 