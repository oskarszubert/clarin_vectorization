Lekko słodkie bułeczki z migdałami i suszonymi wiśniami - wyśmienite na drugie śniadanie. Wiśnie można zastąpić suszoną żurawiną lub nawet rodzynkami. Nie są bardzo lekkie i puszyste, raczej podobne w strukturze do hot cross buns lub innych angielskich cięższych bułeczek z bakaliami. Bardzo mi smakują :).    Składniki na 10 bułeczek:   1 duże jajko, roztrzepane 180 ml mleka  60 g masła, roztopionego  1/4 łyżeczki soli  325 g mąki pszennej chlebowej  75 g zmielonych migdałów  50 g drobnego cukru do wypieków  7 g suchych drożdży lub 14 g świeżych drożdży 150 g suszonych wiśni   Ponadto:   1 jajko roztrzepane z 1 łyżką mleka do posmarowania  płatki migdałowe, do posypania  cukier puder, do oprószenia   Wszystkie składniki na ciasto (poza wiśniami) wyrobić, dodając pod koniec rozpuszczony tłuszcz. Zagnieść gładkie ciasto, dodać wiśnie i wyrobić, uformować w kulę, odstawić przykryte w ciepłe miejsce do podwojenia objętości ( 2 h).  Po tym czasie ciasto podzielić na 10 równych części z których uformować bułeczki. Ułożyć je w odległościach na blaszce, przykryć, odłożyć w ciepłe miejsce do napuszenia (około 40 minut).  Przed pieczeniem posmarować roztrzepanym jajkiem, posypać płatkami migdałów.  Piec w temperaturze 200ºC przez około 18 - 20 minut, do złotego koloru. Wystudzić na kratce, oprószyć pudrem.  Metoda dla maszynistów:  Wszystkie składniki na ciasto umieścić w maszynie w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough' (około 1,5 h), po czym wyjąć ciasto, krótko zagnieść, dodać wiśnie i dalej postępować wg powyższego przepisu.  Smacznego :)    Przepis pochodzi z książki '200 bread recipes', autor - Joanna Farrow. 