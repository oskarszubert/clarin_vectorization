Jak byłam mała, ciasteczka były jakby mniejsze.. ;-). Teraz w najlepszych cukierniach czy nawet w supermarketach panuje moda na duże 'cookies' w stylu amerykańskim. Zaledwie po kilka w opakowaniu, co jest zrozumiałe, biorąc pod uwagę rozmiar. Im większe, tym lepiej :-). Proste do wykonania, składniki po prostu wymieszałam widelcem. Z dodatkiem mąki razowej i brązowego cukru który dodaje ciastkom charakteru.. Lekko chupiące z wierzchu, mocno czekoladowe. Dla czekoholików! Składniki na 2 blaszki ciastek (około 18 sztuk): 1 jajko                   3/4 szklanki jasnego brazowego cukru 70 g masła, roztopionego                   150 g gorzkiej czekolady, roztopionej w kąpieli wodnej                   1/2 szklanki mąki pszennej razowej                   pół łyżeczki proszku do pieczenia                   1 łyżeczka ekstraktu z wanilii                   100 g ciemnych drobinek czekoladowych (chocolate chips) lub drobno posiekanej gorzkiej czekolady W naczyniu roztrzepać jajko, wymieszać z cukrem. Dodać lekko przestudzone masło, wymieszać.            Do masy dodać mąkę razową, proszek do pieczenia, ekstrakt z wanilii, roztopioną czekoladę, dobrze wymieszać. Ciasto powinno być w miarę gęste. Dodać czekoladowe drobinki, wymieszać.           Ciasto wykładać łyżką na blaszkę do ciastek wyłożoną papierem do pieczenia lub wysmarowaną masłem i oprószoną mąką, w sporych odstępach. Na każdą porcję pełną łyżkę ciasta.           Piec w temperaturze 190ºC przez 13 - 15 minut, do zbrązowienia. Wyjąć z piekarnika, przestudzić przez 10 minut na blaszce, następnie przełożyć na kratkę i wystudzić.           Przechowywać w szczelnym pojemniku w temperaturze pokojowej do 7 dni.            Smacznego :-). Większość z Was wie, co to znaczy 'wystudzić ciasteczka na kratce', prawda? Dzięki studzeniu na kratce (takiej jak na zdjęciach powyżej) ciasteczka studzą się równomiernie z każdej strony, a na czym zależy nam najbardziej - od spodu. Oprócz ciasteczek studzę w ten sposób pieczywo - chleb i bułki, babki, ciastka parzone, wszelkie drobne pieczone wypieki.. Wypieki nie 'zaparzają' się od spodu, proces studzenia przebiega również szybciej.            Kratka ma drobne oczka, pozwala na studzenie nawet najmniejszych makaroników. Dzięki nieprzywierającej powłoce wypieki nie przyklejają się do niej. Świetna do lukrowania ciasteczek! Sporych rozmiarów, zmieści się na niej masa wypieków.             Od pewnego czasu używam do studzenia tylko tej kratki :-).            Kratkę 'recipe right' Wiltona można nabyć w sklepie internetowym 'AleDobre.pl'. -------------------------------------           /*wpis zawiera lokowanie produktu/ 