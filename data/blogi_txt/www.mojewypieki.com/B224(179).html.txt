           Dedykuję je moim córeczkom, które mi zawsze towarzyszą przy wycinaniu ciastek :-). Są to ciasteczka maślane o nazwie "Jammie Bodgers" z "The cookie and biscuit bible". W oryginale były jeszcze dodatkowo przełożone słodkim kremem maślanym.. pominęłam. Idealne ze szklanką mleka. Polecam! Składniki na około 20 ciastek                    230 g mąki pszennej                   175 g masła, schłodzonego 90 g cukru pudru                   1 żółtko                   do przełożenia: dżem lub konfitura             Z podanych składników szybko zagnieść kruche ciasto (lub zmiksować w malakserze). Schłodzić w lodówce owinięte w folię spożywczą przez minimum pół godziny.           Rozwałkować na blacie posypanym mąką na tyle, by nie kleiło się zarówno do blatu jak i wałka, na grubość około 2 mm. Wyciąć około 40 pojedynczych okrągłych ciastek, w połowie z nich mniejszymi foremkami wyciąć środki (u mnie serca).           Położyć na blaszce wyłożonej papierem i piec około 10 - 12 minut w temperaturze 180°C. Ostudzić na kratce, przełożyć dżemem.           Smacznego :-). 