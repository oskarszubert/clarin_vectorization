Kremowa tarta truskawkowa, szybka wariacja na temat rolady śmietankowo - truskawkowej, i bez pieczenia :-). Mus truskawkowy o idealnej kremowej konsystencji, całość świeża i zachwycająca. Zapraszam do wypróbowania przepisu :-).   Składniki na spód: 300 g ciastek czekoladowych z nadzieniem (np. oreo lub neo) 60 g masła            Składniki umieścić w malakserze i zmiksować do otrzymania masy o konsystencji mokrego piasku. Formę do tarty o średnicy 25 cm wysmarować masłem. Wysypać do niej ciasteczkową masę, wyrównać, wygładzić i dokładnie, ściśle wgnieść w dno i boki formy. Schłodzić przez 30 minut w lodówce. Składniki na kremową masę truskawkową:                    300 g truskawek (świeżych lub mrożonych)                   1/3 szklanki cukru                   sok wyciśnięty z 1 cytryny 2 łyżki żelatyny w proszku (płaskie, łyżka o pojemności 15 ml)* 300 ml śmietany kremówki 36%, schłodzonej            Żelatynę rozpuścić w 1/4 szklanki wrzącej wody, odstawić.           W garnuszku umieścić truskawki, cukier, sok z cytryny. Podgrzać, wymieszać. Zmiksować blenderem na puree, doprowadzić do wrzenia. Zdjąć z palnika. Do gorącego sosu dodać żelatynę, dobrze wymieszać, by się całkowicie rozpuściła. Wystudzić do temperatury pokojowej.           Śmietanę kremówkę ubić na sztywno. Powoli dodawać do sosu truskawkowego, delikatnie wymieszać.           Masę truskawkową wyłożyć na schłodzony spód, wyrównać. Schłodzić przez kilka godzin w lodówce, do stężenia.  Ponadto:                    100 ml śmietany kremówki, 36%, schłodzonej                   1 łyżeczka cukru pudru truskawki, do dekoracji            Śmietanę kremówkę ubić na sztywno, pod koniec ubijania dodając cukier puder. Rękaw cukierniczy z tylką w kształcie głęboko wciętej gwiazdki (np. Wilton 1M) wypełnić bitą śmietaną, ozdobić tartę. Udekorować truskawkami.            Przechowywać w lodówce. *ilość żelatyny można ewentualnie zmniejszyć do 1,5 łyżki (dla mniej ścisłego kremu), choć dla mnie ilość 2 łyżek wydała się idealna           Smacznego :-). 