Delikatna babka z makiem. Smaczna, miękka, wilgotna i tak mocno pachnąca cytrusami.. W prosty sposób można ją przygotować przy pomocy stojącego miksera, ale również sposobem tradycyjnym - ucierając ręcznie drewnianą pałką.    Składniki: 175 g masła                   130 g drobnego cukru do wypieków 3 jajka, roztrzepane                   250 g mąki pszennej 1 łyżeczka proszku do pieczenia                   3/4 łyżeczki sody oczyszczonej                   50 g maku otarta skórka z 2 pomarańczy                   otarta skórka z 2 cytryn                   4 łyżki jogurtu naturalnego Wszystkie składniki na ciasto powinny mieć temperaturę pokojową. Mąkę pszenną przesiać z proszkiem do pieczenia i sodą, wymieszać; odłożyć.           W misie miksera utrzeć masło z cukrem, na jasną i puszystą masę. Stopniowo dodawać jajka, jedno po drugim, miksując po każdym dodaniu.           Do masy maślanej dodać odłożone wcześniej suche składniki i krótko wymieszać szpatułką, tylko do połączenia się składników. Dodać suchy mak, jogurt, otarte skórki z cytrusów i wymieszać szpatułką.           Ciasto przelać do tortownicy o średnicy 20 cm lub keksówki wysmarowanej wcześniej masłem i oprószonej mąką pszenną. Piec około 45 minut do 1 godziny (a w razie potrzeby nawet dłużej) w temperaturze 150ºC. Patyczek wyciągnięty z ciasta powinien być suchy, bez wilgotnych strzępków ciasta. Polewa:*                    250 g serka mascarpone sok i skórka otarta z 1 małej pomarańczy otarta skórka z 1 cytryny             Serek mascarpone dokładnie wymieszać łyżką (lub bardzo krótko mikserem) z sokiem z pomarańczy. Wyłożyć na ostudzone ciasto, pokrywając górę i boki. Udekorować otartą skórką z cytrusów.           * Pominęłam, ciasto oprószyłam cukrem pudrem.           Smacznego :-). Źródło przepisu -  GoodFood magazine '101 cakes   bakes'. 