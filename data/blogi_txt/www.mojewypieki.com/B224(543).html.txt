Jedne z najlepszych lodów, jakie jadłam. Wszystko jest zasługą orzechowej praliny (nie mylić z pralinkami), czyli orzechów w karmelu. Dzięki niemu uzyskały lekko karmelowy smak i wspaniale chrupią..   Składniki na lody:                    1,5 szklanki mleka                   500 ml śmietany kremówki (30%) 1 łyżka pasty waniliowej (lub ziarenka z 1 laski wanilii lub 1 łyżka ekstraktu z wanilii)                   3/4 szklanki cukru (lub mniej)                   5 żółtek                   3/4 szklanki orzechowej praliny            Do garnuszka z grubym dnem wlać mleko, dodać połowę cukru, połowę kremówki i wanilię, na średnim ogniu doprowadzić do wrzenia. W międzyczasie roztrzepać w misce żółtka z resztą cukru, do uzyskania jasnego kremu. Krem z żółtek wlać do mleka, cały czas mieszając trzepaczką. Podgrzewać na małym ogniu, mieszając drewnianą łyżką, aż mieszanka będzie ją lekko oblepiała (będzie bardziej gęsta). Natychmiast zdjąć z palnika, nie doprowadzając do wrzenia - lody by się zwarzyły. W tym momencie dodać pozostałą kremówkę i pozostawić do ostygnięcia. Schłodzić do temperatury lodówkowej.           Wlać do maszyny do lodów i dalej postępować wg jej instrukcji. Po ukręceniu lodów dodać do nich orzechową pralinę i wymieszać drewnianą łyżką. Gotowe lody powinny być zwarte, ale zachowywać kremową konsystencję. Lody można również wykonać bez maszyny - schłodzone składniki zmiksować, przelać do pojemnika, włożyć do zamrażarki. Podczas chłodzenia kilka razy zamieszać w pojemniku łyżką lub lepiej - mikserem, by nie wytworzyły się kryształki lodu i lody były bardziej puszyste.           Smacznego :)    Orzechowa pralina Pralina to orzechy w karmelu, zbliżone nazwy to krokant lub grylaż. Do przepisu można użyć dowolnych orzechów (użyłam mieszanki), choć najczęściej wykorzystuje się orzechy laskowe, pekan lub migdały (laskowe i migdały koniecznie obrane z brązowych skórek). Gotową pralinę dodajemy do deserów, szczególnie lodowych, jogurtów, świeżych owoców, do ciast i tortów jako posypkę. Dodając mniejszą ilość orzechów i nie krusząc jej na okruchy otrzymamy piękne tafle karmelu z orzechami, które mogą służyć jako ozdoba deserów. Pralinę przechowujemy w suchym, chłodnym miejscu przez kilka miesięcy. Można również mrozić.    Składniki na około 1 kg: 470 g cukru                   470 g orzechów (mieszanka: laskowe, macadamia, migdały)                   100 ml wody Większą blaszkę wysmarować dokładnie cienką warstwą oleju. Cukier i wodę umieścić w większym garnuszku z grubym dnem. Wymieszać. Zagotować i gotować bez mieszania do momentu, aż otrzymamy kolor bardzo jasnego karmelu i mieszanka osiągnie temperaturę 120ºC (soft-ball stage). Dodać orzechy i wymieszać łyżką. Cukier może zacząć się na nich karmelizować (orzechy będą wyglądały jak oblepione w cukrze). Gotować, mieszając, do momentu aż cukier się rozpuści a mikstura będzie miała głęboki miodowy kolor.            Orzechy w karmelu przelać na blachę, wyrównać; poczekać aż zastygną.           Po tym czasie wyjąć je z blachy, z grubsza połamać i zmiksować malakserem lub blenderem na okruchy (nie za długo, by się nie zamieniły w tłusta pastę). Smacznego :)      Przepis na pralinę pochodzi z książki 'Crave. A passion for chocolate.' Maureen McKeon. 