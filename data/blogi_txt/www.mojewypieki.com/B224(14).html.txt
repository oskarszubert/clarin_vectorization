Tak, już jest! Najsłodsza aplikacja w Polsce ;-). Aplikacja Moje Wypieki do pobrania z App Store!           Jest śliczna i pachnąca wypiekami, a ja tak bardzo się cieszę :-). Aplikacja Moje Wypieki jest dostępna na urządzenia iPhone, iPod oraz iPad z zainstalowanym systemem operacyjnym iOS 4.3 (i wyższe). Jej startowa wersja pobrana z App Store zawiera ponad 1000 przepisów i blisko 3000 zdjęć - wszystkie przepisy w niej zawarte są zgodne z tymi, które znajdują się na blogu mojewypieki.com.           Do działania aplikacji nie jest wymagana połączenie z internetem (pracuje w trybie off-line) i jest całkowicie bezpłatna.                         Aplikacja jest pięknie i smacznie zaprojektowana, pozwala na szybkie przeglądanie przepisów i ich wyszukiwanie, przeglądanie galerii zdjęć, tworzenie listy zakupów, podzielenie się przepisem z przyjaciółmi na Facebooku.           Swoje ulubione przepisy możecie oznaczyć jako ulubione (serduszkiem) tak, by szybko do nich wrócić lub (koszykiem) jeśli chcecie mieć możliwość utworzenia listy zakupów i odznaczania kupowanych produktów. Klikając na @ (małpę) możecie udostępnić przepis swoim znajomym na Facebooku, Twitterze lub wysłać cały przepis wraz ze zdjęciem na wskazany adres e-mail.           Jeśli zechcecie pobrać najnowsze przepisy, które pojawiły się na blogu, skorzystajcie z zakładki "Informacje" i wybierzcie z menu "Baza przepisów". Jeżeli dostępne będą nowe przepisy, będziecie mogli je pobrać przyciskając guzik "Pobierz".                         Za pracę nad aplikacją i spełnienie mojego marzenia, dziękuję Marcinowi z ICODE.pl. Marcin, jesteś WIELKI :-).           Chciałam jeszcze wspomnieć, że cały proces tworzenia aplikacji i integracji z blogiem był dużym wyzwaniem i aplikacja będzie poprawiana i dostosowywana, więc proszę o duużą wyrozumiałość i cierpliwość. Można przyjąć, że jest to wersja beta ;-). Życzę przyjemnego użytkowania!                       dorota -----------------------------------------          Masz jakieś pytania, uwagi, sugestie a może zauważyłeś błąd? - koniecznie poinformuj o tym app@mojewypieki.com 