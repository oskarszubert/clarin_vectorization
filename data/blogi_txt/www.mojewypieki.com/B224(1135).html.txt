W sezonie owocowym pieczecie wiecej ciast ucieranych, lekkich, częściej zdarza się (lub nie, wtedy odpukać) .. zakalec. By go uniknąć przestrzegam kilku głównych zasad: wszystkie składniki do wypieków muszą być w temperaturze pokojowej            Oczywiście mąki nikt w lodówce nie trzyma, ale masło, jajka, twaróg, mleko, śmietanę kwaśną, jogurt, nutellę wyjmujmy z lodówki przynajmniej 2 godziny przed planowanym pieczeniem. Jajka można dla ogrzania włożyć do miski z ciepłą wodą, będzie szybciej. Mleko lub śmietanę wystarczy podgrzać w mikrofali. Składniki w temperaturze pokojowej są potrzebne nie tylko do ciast ucieranych, ale i serników. wszystkie składniki suche powinny być przesiane Staram się pisać o tym najczęściej jak mogę. Przesiewamy mąkę nie tylko po to, by usunąć z niej ewentualne zanieczyszczenia, ale przede wszystkim po to, by ją napuszyć, wtłoczyć w nią więcej powietrza. Ciasto będzie również lżejsze, a przy miksowaniu lub mieszaniu unikniemy grudek mąki. Jeśli w przepisie występują różne rodzaje mąk, przesiewamy wszystkie. Również mielone orzechy lub cukier puder. Różnica jest naprawdę duża.                    masło ucieramy z cukrem na jasny puch Jak nasze babcie - drewnianą pałką w makutrze lub mikserem. Masa maślana musi być bardzo jasna, lekka i puszysta. składniki na ciasto mieszamy tylko ich do połączenia się, nie dłużej            Ciasto ucierane, w momencie dodawania do niego składników suchych najlepiej wymieszać tylko widelcem lub szpatułką, można krótko zmiksować. Ciasto za długo miksowane zbyt mocno się napuszy, z każdym ruchem mieszadła do ciasta dostaje się wiecej powietrza - takie ciasto urośnie niesamowicie podczas pieczenia, a pod sam koniec, lub od razu po wyjęciu z piekarnika - spektakularnie opadnie. mieszamy tylko w jednym kierunku!            Przesąd? Skądże. Mąka zawiera gluten, a on ma kształt włókienek. Mieszając w różnych kierunkach lub byle jak, rozrywamy włókienka glutenu i to może być przyczyną zakalca.                    bez potrzeby nie otwieramy piekarnika podczas pieczenia            Pod sam koniec pieczenia, kiedy chcemy sprawdzić ciasto patyczkiem, jest to dozwolone. Wcześniej, lepiej tego unikać. Może macie i swoje sekrety? Podzielcie się, chętnie poczytamy :-) 