Mimo iż 'panini' najczęściej (i dobrze!) kojarzy się Wam z sandwichem, czyli po prostu kanapką, słowo to oznacza również małe chlebowe bułeczki (liczba pojedyncza - panino). Ciasto drożdżowe na którym są przygotowane to ciasto chlebowe na oliwie z oliwek, dobre w połączeniu z wytrawnym nadzieniem jak i słodkim.. Panini to naprawdę małe bułeczki, jak dla dzieci, na jednego gryza. Wyglądają słodko, jak poduszeczki, ale może zechcecie też upiec większe..            Z przepisu otrzymamy 30 sztuk.  Składniki na zaczyn:                    100 g mąki pszennej chlebowej                   2,5 g soli 3/4 łyżeczki oliwy z oliwek                   pół łyżeczki mleka 70 ml wody                   2 g świeżych drożdży lub 1 g suchych drożdży            W miseczce wymieszać wszystkie składniki, do połączenia. Przenieść na naczynia wysmarowanego oliwą i pozostawić pod przykryciem z folii spożywczej przez całą noc, w lodówce.  Składniki na ciasto:                    600 g mąki pszennej chlebowej                   13 g świeżych drożdży lub 7 g suchych drożdży                   400 ml wody 20 ml oliwy z oliwek                   20 ml mleka 15 g soli                   180 g zaczynu (cały zaczyn) Wszystkie składniki na ciasto wyrobić ręcznie lub mikserem, na gładkie ciasto, pod sam koniec wyrabiania dodając wczorajszy zaczyn. Wyrobione ciasto powinno odchodzić od brzegów naczynia. Ciasto umieścić w naoliwionym naczyniu, przykryć folią spożywczą i pozostawić w cieple do podwijenia objętości na około 1,5 godziny. Po każdych 30 minutach ciasto odgazować (uderzyć pięścią).           Po tym czasie ciasto przełożyć na oprószony mąką blat i rozwałkować na grubość 2,5 cm. Złożyć 1/3 ciasta w kierunku środka, następnie z drugiej strony zrobić to samo. Obrócić ciasto o 90 stopni i raz jeszcze złożyć. Ciasto umieścić w naoliwionym naczyniu, przykryć folią spożywczą i pozostawić w cieple na 1 godzinę.           Wyrośnięte ciasto rozwałkować na grubość 2 cm, lekko podsypując mąką. Przykryć kuchennym ręczniczkiem, odłożyć do odpoczęcia na 5 - 10 minut. Po tym czasie ciasto pokroić w kratkę by otrzymać bułeczki o boku 4 - 5 cm (skrawki warto zostawić jako kolejny zaczyn). Bułeczki przełożyć na blachę wyłożoną papierem do pieczenia lub wysmarowaną masłem i oprószoną mąką. Przykryć, zostawić w cieple do wyrośnięcia na 20 - 30 minut; po wyrośnięciu powinny wyglądać jak małe poduszeczki.           Piec w najwyższej temperaturze piekarnika (u mnie 250ºC) z parą, przez około 10 minut. Warto przedłużyć czas pieczenia o kolejne 5 - 10 minut aż nabiorą ładnego koloru. Wyjąć, wystudzić na kratce.           Smacznego :-).             Źródło przepisu - 'Bourke Street Bakery' Paul Allam, David McGuiness 