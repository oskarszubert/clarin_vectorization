Szczerze Wam powiem - nie wiedziałam, czy zdążę je upiec jeszcze przed tegorocznymi Walentynkami. Foremki przyszły dopiero dzisiaj rano pocztą ;-). Ciasteczka są tradycyjne - kruche, bardzo smaczne i takie słodkie!  Udanych Walentynek :-). Składniki:                    250 g mąki pszennej 125 g cukru pudru                   125 g masła, zimnego 1 jajko                   1 strąk wanilii            Strąk wanilii przekroić wzdłuż na pół i wyskrobać nasionka. W misce wymieszać nasionka wanilii i cukier. Mąkę przesiać na stolnicę, masło pokroić na drobne kawałki, dodać do mąki i rozcierać palcami, aż uformują się grudki. Po środku uformować wgłębienie, wbić do niego jajko i posypać cukrem z wanilią. Mieszać tylko do połączenia się składników - nie za długo (ciasto można również zmiksować w malakserze).           Ciasto uformować w kulę, owinąć folią, włożyć do lodówki na około 60 minut. Wyjąć z lodówki i rozwałkować na grubość około 3 - 4 mm, podsypując lekko mąką. Wycinać ciasteczka i robić stempelki.           Piec w temperaturze 190ºC przez około 13 - 15 minut. Studzić na kratce.           Przechowywać do 7 dni w szczelnym pojemniku. Smacznego :-).      Aktualizacja, 10 styczeń 2011 Wersja zimowa!    Źródło przepisu - przepis Pierre Herme, na słodkie i kruche ciasto. 