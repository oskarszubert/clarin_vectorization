Delikatne serowo - cynamonowe pączusie, miękkie i rozpływające się w ustach. W smaku jakby pomiędzy pączkiem klasycznym a hiszpańskim, delikatniejsze niż serowe oponki, a mięciutkie nawet dnia następnego. Pięknie puchną na patelni, a smaczne są zarówno na gorąco jak i na zimno. No i jak zwykle u Nigelli - mało z nimi roboty ;-). Godne polecenia.   Składniki (na 1 talerz):                    200 g serka ricotta 2 jajka                   75 g mąki pszennej 1,5 łyżeczki proszku do pieczenia                   szczypta soli                   pół łyżeczki cynamonu                   1 łyżka cukru pudru                   pół łyżeczki ekstraktu z wanilii   Ponadto:                    olej do smażenia cukier puder do posypania            Serek ricotta i jajka ubić mikserem na gładką masę. Dodać mąkę, proszek do pieczenia, sól, cynamon, cukier i wanilię. Ubić wszystko mikserem.           Do płytkiego garnuszka lub patelni nalać 2 - 3 cm oleju. Rozgrzać. Łyżeczką wykładać ciasto na rozgrzany tłuszcz. Smażyć z obu stron jak pączki (w średniej temperaturze, by zdążyły 'dojść' w środku). Przed podaniem posypać cukrem pudrem. Smacznego :-).    Źródło przepisu - Nigella Lawson 'Feast'. 