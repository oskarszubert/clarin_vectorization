Napakowane zdrowymi składnikami ciastka :-). Bardzo bogate i bardzo sycące. Miękkie zapychacze, mające strukturę bardziej zwartych muffinek lub ciasta razowego. Jeśli chcemy możemy je piec dłużej, aż brzegi będą lekko chrupkie, a wnętrze wciąż pozostanie mięciutkie.. W zasadzie można w przepisie użyć dowolnych owoców suszonych, pominąć czekoladę lub zwiększyć jej ilość, dodać orzechy. Smakują zawsze dobrze :-).   Składniki na około 4 tuziny ciastek:                    1 szklanka suszonych moreli, posiekanych*                   1 szklanka gorącej wody 2 szklanki mąki pszennej                   3/4 łyżeczki sody oczyszczonej                   3/4 łyżeczki cynamonu 230 g masła, w temperaturze pokojowej                   1,5 szklanki jasnego brązowego cukru (lub wg smaku) 2 duże jajka                   1,5 łyżeczki ekstraktu z wanilii 1/2 szklanki płatków owsianych                   2 szklanki otrębów orkiszowych**                   1 szklanka białych chipsów czekoladowych (lub posiekanej białej czekolady) 1 szklanka granoli (dowolnej)            Morele umieścić w niedużej miseczce, zalać wrzącą wodą. Odstawić na 15 minut, do namoczenia. Odcedzić wodę.           W osobnym naczyniu wymieszać mąkę, sodę, cynamon. Odstawić.           W misie miksera utrzeć masło do uzyskania jasnej, puszystej masy. Dodawać stopniowo cukier i ucierać. Wbić jajka, wanilię i zmiksować. Na wolnych obrotach stopniowo dodawać mąkę, do dokładnego wymieszania.           Na końcu dodać płatki owsiane, otręby, czekoladę, granolę - wymieszać drewnianą łyżką. Ciasto przełożyć do płaskiego naczynia, przykryć folią i schłodzić przez godzinę (ciasto w takiej postaci można przechowywać w lodówce przez 2 dni).           Po tym czasie ciastka wykładać łyżką na blachę (wyłożoną matą teflonową lub papierem do pieczenia), w 3 cm odstępach (1,5 łyżki masy na 1 ciastko). Mogą to być nieregularne kopczyki, lekko spłaszczyć. Piec w temperaturze 180ºC przez około 20 - 25 minut, do lekkiego zbrązowienia. Mniejsze ciastka pieką się krócej, większe dłużej. Wskaźnikiem ich upieczenia jest dobre odchodzenie od blaszki. Po upieczeniu chwilę jeszcze przestudzić na blaszce, przełożyć na kratkę.           * można użyć innych suszonych owoców ** można zastąpić otrębami pszennymi, owsianymi lub żytnimi Smacznego :).    Zmodyfikowany przepis z Bon Appétit 'Desserts' Barbary Fairchild. 