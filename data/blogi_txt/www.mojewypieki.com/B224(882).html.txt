Semlor to karnawałowe bułeczki z masą marcepanową i bitą śmietaną. Semla (l.poj.) jest w Szwecji najbardziej popularną bułeczką (oprócz cynamonki - kanelbulle). Znana jest także w całej Skandynawii. Je się ją tuż przed środą popielcową, czyli w tłusty wtorek, ale w sprzedaży można je spotkać już po Sylwestrze i praktycznie do Wielkanocy. Lekko słodka, pachnąca kardamonem, wypełniona pyszną masą migdałową i bitą śmietaną, przypomina z wyglądu ptysie, jest jednak bardziej sycąca. Szwedzi jedzą ponad 40 milionów tych niezwykłych bułeczek rocznie.. ciekawe, jak to ma się do liczby pączków zjadanych w Polsce? :-). Za udostępnienie przepisu prosto ze Szwecji ślicznie dziękuję Margarecie :-).   Składniki na około 16 sztuk: 200 ml mleka                   10 g drożdży suchych lub 20 g drożdży świeżych                   2 i 1/3 szklanki mąki pszennej chlebowej                   80 g masła, roztopionego 1/3 szklanki drobnego cukru do wypieków                   2 łyżeczki zmielonego kardamonu                   pół jajka lub 1 małe jajko                   pół łyżeczki soli   Dodatkowo: 1 jajko roztrzepane z 1 łyżką mleka do posmarowania Mąkę pszenną wymieszać z suchymi drożdżami (ze świeżymi najpierw zrobić rozczyn*), dodać pozostałe składniki. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ściereczką, do podwojenia objętości (około 1,5 godziny).           /ciasto drożdżowe można też na wyrastanie schować do lodówki, na całą noc, uprzednio przykrywszy je szczelnie folią spożywczą, by nie wyschło; rano uformować bułeczki/           Wyrośnięte ciasto podzielić na 16 równych części. Uformować okrągłe bułeczki, ułożyć na blaszce wyłożonej papierem do pieczenia bądź matą teflonową, w sporych odległościach od siebie. Przykryć, pozostawić w cieple do podwojenia objętości.           Gdy bułeczki się wystarczająco napuszą i będą już gotowe do pieczenia posmarować je jajkiem roztrzepanym z 1 łyżką mleka.           Piec w temperaturze 210 - 220ºC przez około 8 - 10 minut, do złotego brązowego koloru. Wyjąć, ostudzić na kratce.  Nadzienie migdałowe: 200 g obranych migdałów (lub od razu zmielonych migdałów) 1/3 szklanki drobnego cukru do wypieków                   pół szklanki cukru pudru                   1 łyżeczka cukru wanilinowego**                   szczypta kardamonu 1 łyżka śmietany kremówki                   około 100 ml wody (lub więcej, jeśli masa będzie zbyt gęsta)            Migdały zmielić w malakserze na drobną mączkę (lub użyć gotowych zmielonych migdałów). Dodać pozostałe składniki, zmiksować. Jeśli masa będzie zbyt gęsta dodać więcej wody lub dodatkową łyżkę śmietany.            Masę przełożyć do rękawa cukierniczego z okrągłą gładką tylką o szerokości około 1 cm. Dodatkowo:                    około 500 - 600 ml śmietany kremówki, schłodzonej                    2 łyżki cukru pudru Śmietanę ubić na sztywno, pod koniec ubijania dodając cukier puder. Przełożyć do rękawa cukierniczego z końcówką w kształcie gwiazdki (np. Wilton 1M).  Wykonanie           W wystudzonych bułeczkach odciąć samą ich górę, kapturek.            Masę migdałową wycisnąć na sam środek bułeczek. Wokół masy i na jej wierzch wycisnąć ozdobnie bitą śmietanę, przykryć kapturkiem, popudrować.  Metoda dla maszynistów:           Wszystkie składniki na ciasto umieścić w maszynie do chleba w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough' (około 1,5 h), po czym ciasto wyjąć, krótko wyrobić i dalej postępować według powyższego przepisu. Smacznego :-).           * jak zrobić rozczyn przeczytacie w notce o cieście drożdżowym           ** zamiast można dodać cukru z prawdziwą wanilią 