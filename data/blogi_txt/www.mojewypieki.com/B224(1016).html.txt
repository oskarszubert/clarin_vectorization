Bez skromności, najsmaczniejsza tarta kawowa, jaką jadłam :-). Mega szybka w przygotowaniu: spód wykonujemy z czekoladowych ciastek z kremem, masa kawowa to tylko wymieszanie składników, a na wierzch skromna dekoracja z bitej śmietany.. Szczególny wpływ na smak ma dodatek masła orzechowego - smaki wspaniale się dopełniają, a goście zastanawiają się, co tak przyjemnie chrupie ;-).    Składniki na spód:                    350 g ciastek czekoladowych z nadzieniem czekoladowym (użyłam bourbon biscuits)                   70 g masła            Składniki umieścić w malakserze i zmiksować do otrzymania masy o konsystencji mokrego piasku.           Formę do tarty o średnicy 25 cm wysmarować masłem. Wysypać do niej ciasteczkową masę, wyrównać, wygładzić i dokładnie, ściśle wgnieść w dno i boki formy. Schłodzić przez 30 minut w lodówce.   Masa kawowa: 1 puszka mleka skondensowanego słodzonego (400 g)* 1 puszka mleka skondensowanego niesłodzonego (410 g)* 5 żółtek                   1 łyżeczka pasty z wanilii lub ekstraktu z wanilii                   4 łyżeczki kawy rozpuszczalnej rozpuszczone w 2 łyżkach goracej wody Wszystkie składniki umieścić w naczyniu i dokładnie wymieszać, np. rózgą kuchenną. Powstała mikstura będzie bardzo rzadka. Przelać na schłodzony spód.           Piec w temperaturze 140ºC przez około 50 minut do 1 godziny, aż masa będzie ścięta na całej powierzchni i sprężysta przy dotyku patyczkiem, zwłaszcza na środku.           Schłodzić w lodówce, przez kilka godzin. Ponadto:                    2/3 szklanki masła orzechowego crunchy (z orzeszkami)                   350 ml śmietany kremówki 36%, schłodzonej                   1 łyżka cukru pudru kakao, do oprószenia + kawa w czekoladzie do dekoracji Na schłodzoną tartę wyłożyć masło orzechowe, łyżka po łyżce i ostrożnie, delikatnie rozsmarować.            Śmietanę kremówkę ubić na sztywno, pod koniec dodając cukier puder. Wyłożyć na masło orzechowe (np. z rękawa cukierniczego z ozdobną tylką). Oprószyć kakao, udekorować ziarenkami kawy w czekoladzie. Schłodzić.           Smacznego :-).           * uwaga na gramaturę puszek z mlekiem (używam produktów angielskich, które mogą mieć inną pojemność niż polskie) 