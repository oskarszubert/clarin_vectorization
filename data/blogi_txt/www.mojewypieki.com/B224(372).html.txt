Szybkie i pyszne ciasteczka francuskie z rabarbarem. Jeśli macie gotowe ciasto francuskie lub duńskie, ich przygotowanie to zaledwie chwila :-).    Składniki na około 10 ciastek: 375 g ciasta francuskiego na maśle (1 płat), może być mrożone 2 średniej wielkości łodygi rabarbaru                   cukier demerara                   kilka cukierków 'krówek' cukier puder, do oprószenia                   jajko roztrzepane z 1 łyżką wody, do posmarowania            Stolnicę oprószyć mąką. Wyłożyć na nią ciasto francuskie (jeśli jest zamrożone - wcześniej odmrozić). Ciasto powinno dojść do temperatury pokojowej (wtedy nie kurczy się podczas pieczenia). Podzielić na 10 równych kwadratów. Ostrym nożem ponacinać je, jak na zdjęciu, następnie złożyć w kształt ciasteczek. Rabarbar pokroić w większe kostki (nie obierać). Zanurzyć je w cukrze, w taki sposób, by cukier się do nich przykleił. Poukładać w 'okienkach' ciasteczek. Ciasto posmarować roztrzepanym jajkiem.           Piec na blaszce wysmarowanej masłem w temperaturze 220ºC przez 20 - 23 minuty, aż ciasto będzie złote i chrupiące.           Krówki rozpuścić w niewielkim garnuszku. Polewą udekorować ciasteczka. Oprószyć pudrem.           Smacznego :-). 