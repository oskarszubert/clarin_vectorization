Najsmaczniejsze czekoladowe, jakie jadłam :). Z jednego z najpiękniejszych rosyjskich blogów. Co tu więcej powiedzieć na zachętę, sami wypróbujcie ;-)   Składniki na 20 sztuk:   80 g gorzkiej czekolady (minimum 60% kakao)  1 łyżka kakao  500 ml mleka  1 (do 1 i 1/4) szklanki mąki pszennej  3 jajka  2 łyżki cukru pudru  2 łyżki masła, roztopionego  3 łyżki ciemnego rumu szczypta soli   Mleko podgrzać, dodać czekoladę, wymieszać do rozpuszczenia. Ostudzić. Dodać pozostałe składniki i zmiksować. Odstawić na 2 godziny.  Smażyć na patelni (lekko zwilżonej olejem) z obu stron na niedużym ogniu. Pilnować, by się zbyt mocno nie przypiekły, bardziej miękkie są smaczniejsze. Podawać z ulubionymi dodatkami - u mnie serek mascarpone i borówka amerykańska.  Smacznego :) 