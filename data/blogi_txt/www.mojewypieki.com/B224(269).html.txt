Niesamowicie pyszny deser - gorące śliwki pod kruszonką z migdałami. Idealne na podwieczorek, kiedy za oknem pada i wieje, a Wy macie w rękach to gorące cudo. Przepis pochodzi z BBC GoodFood. Polecam!   Składniki na 4 porcje:     6 dużych dojrzałych czerwonych śliwek, odpestkowanych, pokrojonych na ćwiartki  4 łyżki cukru demerara  100 ml soku pomarańczowego   1 łyżeczka cynamonu  Składniki na kruszonkę:   150 g mąki  75 g masła  2 łyżki cukru demerara  4 łyżki płatków owsianych  50 g migdałów w płatkach + do posypania    Do garnuszka włożyć śliwki, cukier, sok, cynamon. Wymieszać i gotować przez 3 - 4 minuty. Podzielić pomiędzy 4 żaroodporne naczynia (np. ramekiny).          Wymieszać wszystkie składniki na kruszonkę, wyrabiając je między palcami, by powstały większe i mniejsze grudki.   Wyłożyć kruszonkę na owoce, posypać migdałami.  Piec około 25 minut w temperaturze 180ºC.  Smacznego :) 