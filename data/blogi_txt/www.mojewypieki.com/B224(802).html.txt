To ciasto jest wspaniałe. Miękkie, pachnące owocami, a po upieczeniu w kolorze złota... Owoce można wykorzystać dowolne, Wasze ulubione, ja piekłam z nektarynkami. Wszystkim smakowało i do tej pory na jego wspomnienie się oblizują!   Składniki: 125 g masła                   10 łyżek drobnego cukru do wypieków                   3 jajka                   szczypta soli                   10 łyżek mąki pszennej 1½ łyżeczki proszku do pieczenia                   około 400 g dowolnych owoców np. nektarynek, śliwek   Do posypania: cukier biały lub jasny brązowy (trzcinowy)            Wszystkie składniki powinny być w temperaturze pokojowej. Mąkę przesiać z proszkiem do pieczenia, odłożyć.           W misie miksera umieścić masło z cukrem i szczyptą soli. Zmiksować do otrzymania jasnej, puszystej masy. Dodawać jajka, jedno po drugim, miksując po każdym dodaniu do całkowitego połączenia się masy. Dodać przesianą mąkę z proszkiem i delikatnie wymieszać szpatułką. Ciasto przelać do tortownicy o średnicy 20 - 22 cm wyłożonej papierem do pieczenia. Na wierzch wyłożyć owoce (owoce typu nektarynki, śliwki - skórką do dołu, rozcięciem do góry; owoce drobne można wcześniej obtoczyć w mące). Po owocach posypać cukrem - według uznania.           Piec w temperaturze 175ºC przez około 40 minut lub do tzw. suchego patyczka. Smacznego :-).             Źródło przepisu - forum CinCin. 