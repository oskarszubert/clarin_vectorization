Wszystkie wpisy w tym tygodniu dedykujemy Festiwalowi Pierniczków!   Na pierwszy ogień idą pyszne, kruchutkie cynamonowe ciastka z orzeźwiającą cytrusową nutką. Niezwykle delikatne i smaczne (dzieci je uwielbiają :). Przepis Agusi z forum Cincin.    Składniki:    250 g mąki pszennej  1 łyżeczka proszku do pieczenia   1/2 łyżeczki sody oczyszczonej  1 łyżeczka cynamonu  100 g miękkiego masła  100 g cukru brązowego (jasnego)  1 łyżka soku z cytryny  1 łyżka soku z pomarańczy  1 duże jajko    Na posypkę:    2 łyżki cukru  1/2 łyżeczki cynamonu    Mąkę wymieszać z proszkiem, sodą, cynamonem i brązowym cukrem. Dodać miękkie masło w kawałeczkach i jajko (pozostawiając część białka do posmarowania ciastek). Wyrobić ciasto, uformować kulę. Włożyć na co najmniej godzinę do lodówki.  Po tym czasie rozwałkować ciasto dość cienko, delikatnie podsypując mąką, wycinać dowolne kształty. Układać na blaszce, posmarować lekko roztrzepanym białkiem i posypywać cukrem wymieszanym z cynamonem.  Piec w temperaturze 190ºC przez około 15 minut (piekłam krócej, około 10 minut). Studzić na kratce. Z przepisu wyszedł mi duży, kopiasty talerz gwiazdek. Smacznego :) 