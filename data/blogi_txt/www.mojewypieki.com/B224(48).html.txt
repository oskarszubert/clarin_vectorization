Od kiedy mieszkamy w Walii przeżywamy nieustającą fascynację żurawiną, której w Polsce, nie wiedzieć czemu, nie docenialiśmy. Tu dodaję ją niemal do wszystkiego, a do ciast - obowiązkowo zamiast rodzynek. Nawet dzieci się przyzwyczaiły do jej cierpkiego smaku i do kanapek życzą sobie sok żurawinowy. Dlatego jak natknęłam się w książce na te babeczki zapragnęłam je upiec. Wyszły smaczne, mięciutkie, nieco słodkie, ale żurawina doskonale przełamuje tą słodycz. Wszystkim smakowały :) Przepis pochodzi z "Everyday muffins and bakes".   Składniki na 8 - 10 babeczek:    5 łyżek miękkiego masła  100 g cukru pudru 1 duże jajko  2 łyżki mleka  100 g mąki pszennej  pół łyżeczki sody oczyszczonej  1 łyżeczka proszku do pieczenia  75 g żurawin, mogą być mrożone    Miękkie masło ubić z cukrem na puszystą masę. Wbić jajko, wlać mleko, ubijając. Mąkę wymieszać z sodą i proszkiem, dodać do masy i wymieszać. Dodać żurawiny, wymieszać. Miksturę wyłożyć do przygotowanych foremek z papilotkami.               Piec około 20 minut w temperaturze 180°C, do tzw. suchego patyczka. Powinny być wyrośnięte i złociste.             Smacznego :) 