Ciastka bardzo popularne z cukierniach. Miękkie (podobne trochę do biszkoptów), okrągłe, oblane pysznym lukrem. I o ile zakup w cukierni i pochłonięcie dwóch naraz przychodzi dość łatwo, o tyle upieczenie ich ... było dla mnie bardzo trudne. A wszystko przez amoniak - to było moje pierwsze z nim starcie - i zastanawiam się, czy nie ostatnie ... ;). Może dla niektórych jego zapach podczas pieczenia będzie słabo wyczuwalny, ja czuję go nawet po gruntownym wywietrzeniu domu (mam bardzo wrażliwe powonienie). Natomiast zdecydowanie polecam fanom amerykanów (po wystygnięciu już nie czuć amoniaku), bo nie ustępują w niczym tym z najlepszych cukierni ... Z przepisu podanego przez Mandarynę.   Składniki na około 15 - 20 ciastek:   1 szklanka mleka  3 jajka  0,5 kg mąki pszennej  1 szklanka cukru  12 dag margaryny  2 czubate łyżeczki amoniaku   Margarynę roztopić, odstawić do wystygnięcia. Mleko zmiksować z jajkami. Dodać mąkę wymieszaną z cukrem i amoniakiem, zmiksować; na końcu wlać tłuszcz, zmiksować.  Na natłuszczoną blachę wykładać ciasto (około 2 łyżek na jedno ciastko, lub mniej), w bardzo dużych odstępach.   Piec około 15 - 20 minut w temperaturze 180ºC, aż brzegi zaczną się rumienić. Ostudzić na kratce (dopiero wtedy ulotni się zapach amoniaku). Posmarować lukrem od płaskiej strony.  Lukier:   3 szklanki cukru pudru   8 łyżek gorącej wody odrobina soku z cytryny   Składniki rozetrzeć. Gęstość lukru można dowolnie regulować dosypując pudru lub dolewając wody. Smacznego :) 