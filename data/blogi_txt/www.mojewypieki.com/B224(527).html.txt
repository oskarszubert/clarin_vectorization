Radosne, czerwone i wyprodukowane w domu :-). Naprawdę proste, lecz wymagają niesamowitej ostrożności podczas przygotowywania. Najlepiej, jak dzieci w tym czasie nie ma w kuchni. Niespodzianka murowana! Z przepisu podanego przez Bajaderkę na forum MniamMniam.   Składniki:   1 szklanka (200g) cukru  1/3 szklanki jasnego syropu kukurydzianego (użyłam golden syrupu) 1/3 szklanki wody  1 - 2 kropelki naturalnego olejku/ekstraktu o dowolnym smaku (cynamon, cytryna, wanilia itp.)  kilka kropel barwnika    Ponadto:   patyczki do lizaków  termometr cukierniczy   Posmarować olejem marmurowa płytę lub po prostu płaską blachę do pieczenia, można użyć również maty teflonowej (nie trzeba jej smarować).           W rondelku o grubym dnie wymieszać cukier, syrop i wodę, postawić na średnim ogniu i zagotować mieszając od czasu do czasu. Przykryć i gotować około 2 - 3 minut.  Zdjąć przykrywkę, przyczepić termometr do ścianek rondla i zwiększyć ogień - gotować, mieszając od czasu do czasu, aż syrop osiągnie temperaturę 143ºC. Zdjąć z ognia i natychmiast ostudzić wkładając dno do większego naczynia z zimną wodą. Postawić na blacie, dodać aromat i barwnik, szybko wymieszać i formować małe 4 cm kółka na blasze. Wcisnąć patyczki, przykryć kropelką syropu i zostawić do zakrzepnięcia na kilka godzin (moje stwardniały w ciągu kilku minut...).  Smacznego :-). 