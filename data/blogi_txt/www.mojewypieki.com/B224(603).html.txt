Czuję tremę, jakbym nie blogowała przez rok ;). Na początek po przerwie smaczne, chłodne muffiny z czekoladą, która rozpływa się w ustach... Lubię wszystko, co miętowe..a Wy? Przepis pochodzi z '1 mix, 50 muffins' Susanny Tee.   Składniki na 12 muffin:    280 g mąki pszennej  1 płaska łyżka proszku do pieczenia  szczypta soli  80 g drobnego cukru do wypieków  150 g posiekanej gorzkiej czekolady lub chipsów czekoladowych   2 średnie jajka  250 ml mleka  6 łyżek oleju lub 85 g masła, roztopionego i ochłodzonego  2 łyżeczki ekstraktu miętowego (można zastąpić kroplami miętowymi Herbapolu)  opcjonalnie: kilka kropli zielonego barwnika spożywczego    W jednym naczyniu wymieszać mąkę, proszek do pieczenia, sól. Wmieszać cukier i kawałeczki gorzkiej czekolady.  W drugim naczyniu roztrzepać jajka, wmieszać mleko, olej, ekstrakt z mięty, opcjonalnie zielony barwnik spożywczy.  Zawartość obu naczyń połączyć, wymieszać tylko do połączenia się składników.  Ciastem napełnić papilotki, którymi wyłożona jest forma do muffin.  Piec w temperaturze 200ºC przez około 20 minut, do tzw. suchego patyczka. Wyjmować z formy po lekkim przestygnięciu.  Smacznego :) 