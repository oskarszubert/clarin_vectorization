Przerażające i ohydne.. to chyba najlepszy komplement jaki mogą otrzymać ;-). Tylko na Halloween! Klasyczne słodkie babeczki z masą maślaną na bazie bezy szwajcarskiej oraz syropem z granatów.. Nie polecam ich jednak na party dla dzieci.. Pomimo wyglądu, są smaczne :-). Podajemy z frużeliną wiśniową. Składniki na 12 babeczek:                    160 g masła 120 g drobnego cukru do wypieków                   165 g mąki pszennej                   1,5 łyżeczki proszku do pieczenia 3 jajka                   skórka otarta z 1 cytryny 1 łyżeczka ekstraktu z cytryny            Wszystkie składniki powinny być w temperaturze pokojowej. Mąkę i proszek przesiać, odłożyć.            W misie miksera utrzeć masło z cukrem, na jasną i puszystą masę. Dodawać jajka, jedno po drugim, ucierając na gładką masę po każdym dodaniu. Dodać skórkę z cytryny, ekstrakt i zmiksować.           Do powstałej masy dodać odłożone przesiane składniki. Wymieszać szpatułką tylko do połączenia się składników, nie dłużej.            Formę do 12 muffinek wyłożyć papilotkami, ciasto rozdzielić pomiędzy papilotki, wyrównać. Piec w temperaturze 180ºC przez około 20 minut (bez termoobiegu) lub chwilę dłużej, do tzw. suchego patyczka. Wyjąć, wystudzić na kratce.  Krem maślany na bezie szwajcarskiej (swiss meringue buttercream):                    300 g masła, w temperaturze pokojowej, pokrojonego na małe kawałki                   4 białka                   1 szklanka cukru szczypta soli                   1 łyżeczka ekstraktu z wanilii lub pasty z wanilii                   odrobina barwnika różowego Białka (mogą być prosto z lodówki) umieścić w misie miksera, dodać szczyptę soli i cukier. Misę ustawić nad kąpielą wodną. Cały czas podgrzewając, mieszać rózgą lub łyżką/widelcem, tak długo, aż cukier w białku całkowicie się rozpuści (najlepiej sprawdzić to organoleptycznie; rozcierając pomiędzy palcami nie powinno być wyczuwalnych ziarenek cukru). Jeśli misa z białkami (jak i białka z cukrem) mocno się zagrzały, odstawić do lekkiego przestudzenia.           Po tym czasie białka z cukrem ubić dokładnie w mikserze (końcówką do ubijania białek, przez około 10 minut), aż masa będzie bardzo gęsta, a beza całkowicie zimna. Zmienić końcówkę miksera na mieszającą. Stopniowo, kawałek po kawałku dodawać masło, cały czas miksując. Po pewnym czasie od rozpoczęcia ubijania masa będzie rzadsza i będzie wyglądała na zwarzoną (absolutnie nie panikować! tak ma być ;-). To oznaka, że wszystko jest OK i od otrzymania kremu dzieli Was zaledwie kilka minut. Dalej miksować, aż krem wyraźnie zgęstnieje. Dodać ekstrakt z wanilii (lub Wasz ulubiony), odrobinę barwnika i zmiksować. Gotowa masa będzie charakterystycznie 'mlaskała' o ścianki miksera.  Film instruktażowy z przygotowania kremu na bazie szwajcarskiej bezy.  Dodatkowo:                    sok z granatów (lub wiśniowy, malinowy itp. najlepiej skoncentrowany) frużelina wiśniowa do podania   Wykonanie           Wystudzone babeczki ułożyć na paterze. Przy pomocy kremu uformować ich wierzch w półkolistym kształcie.             Masę maślaną przełożyć do rękawa cukierniczego zakończonego cienką, okrągłą tylką i wyciskać na babeczkę kształt mózgu. Delikatnie polać sokiem z granatów.           Podawać z frużeliną wiśniową. Przechowywać w lodówce.           Uwaga: alternatywnie można do dekoracji babeczek użyć prostego kremu maślanego. Smacznego..? 