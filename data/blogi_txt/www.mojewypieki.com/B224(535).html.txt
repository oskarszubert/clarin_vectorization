Bardzo na czasie - co drugi dzień z okolicznych krzaków zbieramy 0,5 kg miseczkę jeżyn :). Lody są przepyszne i niebezpiecznie uzależniające, a poza tym, mają piękny kolor - u nas wszystko co 'pink' jest jedzone przez dzieci z większym apetytem ;). Polecam!   Składniki:   350 g jeżyn (mogą być mrożone)  1 łyżka soku z cytryny  1 szklanka (250 ml) mleka  pół szklanki  (125 ml) wody   1 szklanka (250 ml) śmietany kremówki  210 g cukru (kryształu lub drobnego)   Jeżyny zmiksować (najlepiej blenderem). Przetrzeć przez sitko, by pozbyć się drobnych pesteczek. Powstały mus wymieszać z sokiem z cytryny. Wodę, mleko i cukier włożyć do garnuszka z grubym dnem i podgrzać, do rozpuszczenia się cukru, mieszając, najlepiej nie gotować (mieszanka szybciej się schłodzi). Dodać kremówkę, mus z jeżyn i dobrze wymieszać. Schłodzić do temperatury lodówkowej (ja zawsze zostawiam na noc).  Gotową mieszankę wlać do maszyny do lodów i dalej postępować według jej instrukcji.  Smacznego :) 