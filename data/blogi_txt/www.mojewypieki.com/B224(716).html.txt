Lekkie i delikatne, na zdrowej mące. Idealne na śniadanie :-). Najlepsze podawane ze świeżymi owocami i/lub jogurtem. Zamiast jagód (nie miałam) użyłam borówki amerykańskiej, ale nadają się praktycznie każde drobne owoce jagodowe. Przepis ze strony, zmodyfikowany. Smacznego :)   Składniki:   1,5 szklanki mąki orkiszowej razowej  2 łyżeczki sody oczyszczonej  1 łyżeczka proszku do pieczenia  pół łyżeczki soli  3 duże jajka  1 szklanka maślanki lub kefiru  2 łyżki miodu  1/4 szklanki oleju słonecznikowego  1 szklanka jagód (jeśli zamrożone - wcześniej odmrozić na bibułce)   W jednym naczyniu wymieszać składniki suche: mąkę, proszek, sodę, sól. W drugim naczyniu wymieszać składniki mokre: rozbite jajka, maślankę, olej, miód. Połączyć zawartość obu naczyń, wymieszać by nie było grudek, wmieszać jagody.  Nabierać pełną łyżkę ciasta i smażyć na niewielkiej ilości oleju, odwracając na drugą stronę, kiedy na powierzchni placków pokażą się pęcherzyki powietrza. Należy uważać przy smażeniu, ponieważ placki mają tendencję do przypalania się. Smacznego :) 