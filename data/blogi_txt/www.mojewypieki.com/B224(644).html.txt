Trochę zimowe muffinki, ale za to jakie pyszne! Mięciutkie, aromatyczne, z super chrupiacą orzechową posypką. Wiem, że je pokochacie, jak ostatnie muffiny z ananasem.. Polecam! Składniki na 12 muffinek:    1,5 szklanki mąki pszennej  0,5 szklanki mąki razowej  pół szklanki jasnego brązowego cukru  1 płaska łyżka przyprawy korzennej do piernika  szczypta soli  1,5 łyżeczki proszku do pieczenia  1,5 łyżeczki sody oczyszczonej pół szklanki mleka  pół szklanki jogurtu naturalnego (lub maślanki)  3 łyżki roztopionego masła (około 45 g)  1 jajko  3 średniej wielkości jabłka, obrane i pokrojone w kostkę   Na posypkę:   1 garść posiekanych drobno orzechów włoskich  kilka łyżek cukru demerara    Wszytskie składniki powinny być w temperaturze pokojowej.  W jednym naczyniu wymieszać składniki sypkie, w drugim płynne. Połączyć zawartość obu naczyń, wymieszać, ale z grubsza, dodając jabłka. Ciasto nałożyć do foremek na muffinki do 3/4 ich wysokości (nakładałam prawie pełne), z wierzchu posypać orzechami i cukrem demerara.  Piec około 20 - 25 minut w temperaturze 190ºC. Studzić na kratce. Smacznego :) 