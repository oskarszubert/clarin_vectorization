Pierniczki z dodatkiem dużej ilości migdałów - warto je mieć na stole świątecznym, a wypróbować już teraz.. Tym bardziej, że można je upiec dużo wcześniej i przechowywać w szczelnie zamkniętym pojemniku. Nie stracą nic ze swojego smaku, pozostają lekko aromatyczne i wspaniale migdałowe. Polecam :-). Składniki:                    300 g mąki żytniej (razowej lub jasnej)                   200 g zmielonych migdałów 1 jajko                   100 g brązowego cukru 3/4 szklanki miodu                   1,5 łyżki przyprawy korzennej do piernika                   1 łyżeczka sody oczyszczonej                   2 łyżki melasy (można zastąpić kakao)                   50 g masła                   2 łyżki likieru migdałowego                   pół szklanki obranych, posiekanych drobno migdałów                   120 g całych, obranych migdałów (do dekoracji)   Ponadto:                    1 jajko roztrzepane z 2 łyżkami mleka do posmarowania pierniczków przed pieczeniem            W niedużym garnuszku umieścić: cukier, miód, melasę, masło. Podgrzewać, aż do całkowitego rozpuszczenia się cukru, przestudzić.           Do dużej miski wsypać mąkę żytnią, zmielone i posiekane drobno migdały, jajko, przyprawę korzenną do piernika, sodę oczyszczoną. Wymieszać, wlać przestudzoną masę miodową, dodać likier. Wyrobić ciasto (może się lekko kleić).             Podsypując ciasto mąką (tylko tyle, by się nie kleiło), rozwałkować na grubość około 5 mm. Wykrawać dowolne kształty pierniczków (np. koła o średnicy 5 cm).           Układać na blaszce, pozostawiając nieduże odstępy między pierniczkami. Na wierzch każdego pierniczka wcisnąć migdałka. Przed pieczeniem po wierzchu posmarować jajkiem rozmąconym z mlekiem.           Piec w temperaturze 190ºC przez około 8 - 10 minut. Studzić na kratce.           Smacznego :-). 