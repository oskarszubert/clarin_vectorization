Cóż, nikt nie jest idealny. Nie cierpię prasować, prać (o jak dobrze, że żyję w XXI wieku!), nie pamiętam, kiedy ostatni raz przyszywałam guziki.. Ale za to podobno piekę dobre ciasteczka ;-). Upieczecie ze mną?   Składniki na całą masę guzików (ponad 60 sztuk):                    150 g miękkiego masła 75 g cukru pudru                   1 żółtko szczypta soli                   225 g mąki pszennej skórka otarta z 1 cytryny*            Wszystkie składniki umieścić w naczyniu i zagnieść na gładkie ciasto (można również do przygotowania kruchego ciasta wykorzystać malakser). Ciasto lekko spłaszczyć, owinąć folią spożywczą, schłodzić w lodówce przez 1 godzinę.           Po tym czasie ciasto wyjąć z lodówki, rozwałkować na grubość około 3 mm, lekko podsypując mąką. Wykrawać ciasteczka - można użyć gotowej foremki w kształcie guzika można trochę pokombinować: kółka wykrawać okrągłą niedużą foremką lub kieliszkiem, w środku zrobić mniejszą foremką wgłębienie typowe dla guzików, dziurki (2, 3 lub 4) wyciąć słomką.           Ciastka układać na blaszce do pieczenia wyłożonej matą teflonową lub papierem do pieczenia, w niedużych odległościach od siebie (ciasteczka nie zmieniają kształtu i minimalnie rosną). Piec w temperaturze 200ºC przez około 12 minut lub do lekkiego zrumienienia brzegów. Czas pieczenia będzie uzależniony od wielkości ciastek. Po upieczeniu wystudzić na stalowej kratce.           Ciastka można przechowywać do 7 dni, w zamkniętej puszce, w temperaturze pokojowej.           * zamiast można użyć dowolnego ekstraktu lub aromatu  Kakaowa wersja guzików:                    150 g miękkiego masła 90 g cukru pudru                   1 żółtko szczypta soli                   185 g mąki pszennej 40 g kakao            Wykonanie jak powyżej.           Smacznego :-).             Źródło inspiracji - kuechengoetter.de 