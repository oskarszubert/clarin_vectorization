Świetne i szybkie ciasteczka, które smakują jak czekoladowe kokosanki. Nie chrupiące, twardawe z wierzchu, klejące w środku, niesamowicie wchodzące między zęby ;). Na drugi dzień najlepsze, mięciutkie. Pyyycha! Przepis niezastąpionej Bajaderki zaczerpnięty ze strony MniamMniam.    Składniki:    1 puszka mleka skondensowanego słodzonego (400 g)  115 g gorzkiej czekolady  1 łyżeczka ekstraktu z wanilii  200 g wiórków kokosowych  poł szklanki posiekanych grubo migdałów    Mleko słodzone zagrzać w garnuszku razem z czekoladą, aż czekolada się rozpuści i masa będzie gładka. Dodać pozostałe składniki i dobrze wymieszać.   Układać na blasze małe kopczyki (można też np. łyżką do lodów robić jeszcze wyższe kopczyki niż na zdjęciach) i piec 10 minut w temperaturze 180ºC. Szybko zdejmować z blachy i studzić na kratce.  Smacznego :) 