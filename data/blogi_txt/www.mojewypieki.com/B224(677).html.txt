Bardzo prosty i mega pyszny murzynek! Z dodatkiem konfitury wiśniowej, dzięki której jest bardziej wilgotny i dłużej zachowuje świeżość. Porcja nie jest duża, ale wystraczająca, by zaspokoić głód na czekoladę ;-). Możecie tu użyć konfitury o dowolnym smaku lub jaką macie w domu w nadmiarze - najlepiej malinową, truskawkową, śliwkową. Piekłam również wersję oryginalną, pomarańczową, ale wiśniowa bardziej nam smakowała :-).   Składniki:                    125 g masła 100 g gorzkiej czekolady, posiekanej                   300 g konfitury wiśniowej                   150 g drobnego cukru (lub mniej)                   szczypta soli                   2 duże jajka, roztrzepane                   150 g mąki pszennej 1 łyżeczka proszku do pieczenia            Wszystkie składniki powinny być w temperaturze pokojowej.           Do naczynia przesiać mąkę pszenną, proszek do pieczenia, odstawić. W garnuszku roztopić masło. Dodać posiekaną czekoladę, zdjąć z palnika, wymieszać do jej roztopienia i otrzymania gładkiej masy. Przelać do większego naczynia. Dodać konfiturę, cukier, sól, jajka. Wymieszać widelcem tylko do połączenia się składników, nie dłużej. Stopniowo dodawać mąkę, mieszając tylko do jej połączenia się z czekoladową masą.           Keksówkę o wymiarach dolnych 10 x 20 cm (lub mniejszą) wysmarować masłem, oprószyć mąką. Przelać do niej ciasto. Piec w temperaturze 180ºC przez około 50 - 60 minut, lub dłużej, do tzw. suchego patyczka. Wyjąć, polać polewą czekoladową, ozdobić wiśniami z syropu. Polewa czekoladowa:                    50 g czekolady mlecznej 50 g czekolady gorzkiej                   40 g masła Masło roztopić w niewielkim garnuszku z grubym dnem. Dodać połamaną czekoladę, wymieszać, do rozpuszczenia, w razie potrzeby ściągając garnuszek z palnika. Po lekkim ostudzeniu/zgęstnieniu polać wierzch ciasta.           Smacznego :-).               Źródło przepisu - 'How to be a domestic goddess' Nigella Lawson. 