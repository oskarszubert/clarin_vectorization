Skromne i piękne w swojej prostocie. Zawsze zachwycają. Babeczki waniliowe ze znanym już Wam z dekorowania pierniczków lukrem królewskim. Ciasto może służyć jako baza to wypieku wielu rodzajów babeczek. Gdybym mogła cofnąć się w czasie.. upiekłabym je na własną uroczystość ślubną :).   Składniki na 12 babeczek: 130 g masła                   pół szklanki drobnego cukru do wypieków                   2 jajka                   3/4 szklanki mąki pszennej                   1,5 łyżeczki proszku do pieczenia                   2 łyżeczki ekstraktu z wanilii 2 - 3 łyżki mleka            Wszystkie składniki powinny być w temperaturze pokojowej.           Mąkę, proszek - przesiać, odłożyć na później.           W misie miksera utrzeć masło, na puszystą i jasną masę. Dodać cukier i dalej ucierać. Wbijać jajka, jedno po drugim, miksując do połączenia się składników po każdym dodaniu.           Do masy maślanej dodać suche składniki i mleko, wymieszać szpatułką.           Formę na muffinki wyłożyć 12 papilotkami. Ciasto rozdzielić pomiędzy papilotki, wyrównać.           Piec w temperaturze 190ºC przez około 20 - 25 minut, do tzw. suchego patyczka. Wyjąć, wystudzić na kratce. Lukier królewski (royal icing):                    2 białka 3 szkanki cukru pudru (niepełne, najlepiej zacząć od 2 szklanek i stopniowo dosypywać)                   1 łyżeczka soku z cytryny            W misie miksera utrzeć białka z cukrem pudrem (nie ubijać, ucierać). Ucierać przez kilka minut do gładkości. Dodać sok z cytryny i utrzeć.           Hojnie pokryć lukrem wierzch babeczek. Ozdobić cukrowymi kwiatkami. Smacznego :).               Źródło inspiracji - Nigella Lawson 'Feast'. 