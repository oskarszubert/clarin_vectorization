Domowa, najlepsza. Do jej przygotowania używajmy owoców organicznych, niewoskowanych, o średnio grubej skórce. Kandyzowana skórka pomarańczowa z poniższego przepisu nie jest gorzka, ale słodziutka i mięsista. Niezbędna do wypieków świątecznych :-).   Składniki na 1,5 szklanki: 6 dużych pomarańczy ze średnio grubą skórką, najlepiej organicznych i niewoskowanych                   2 szklanki cukru 1/4 szklanki wody            Pomarańcze wyszorować i wyparzyć. Obrać, dzieląc skórkę na ćwiartki. Ze skórek odkroić białą, grubszą część, wyrzucić. Pozostałą skórkę pokroić paski, następnie w kosteczkę. Miąższ pomarańczy oczywiście zjeść :-) Pokrojoną skórkę zalać wrzącą wodą i gotować 5 minut. Odcedzić. Czynność powtórzyć.           W rondelku wymieszać wodę (1/4 szklanki) z cukrem. Wrzucić przygotowane skórki pomarańczy, gotować na zmniejszonym ogniu, bez przykrycia, aż staną się półprzezroczyste, a większość wody wyparuje, około 45 minut. Wystudzić, następnie na sitku odlać nadmiar syropu (około 2 łyżek).           Przełożyć do słoiczków. Można przechowywać dość długo w lodówce lub mrozić.           Polecam! 