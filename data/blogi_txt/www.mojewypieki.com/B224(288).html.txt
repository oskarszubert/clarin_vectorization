Trufelki jakie lubię. Słodkie w sam raz, z orzeźwiąjącą nutą cytryny. Na mleku w proszku, którego smak jest mocno wyczuwalny (trzeba je lubić). Mascarpone nadaje im kremowo - musowej konsystencji. Obtoczyłam w czekoladzie gorzkiej (70% kakao), choć mój Mąż uznał, że to 'zbrodnia na domownikach'.. Równie dobrze można więc użyć białej czekolady lub po prostu cukru pudru. Polecam, bo warto :-).   Składniki na około 25 sztuk: 250 g serka mascarpone                   1 szklanka pełnego mleka w proszku ('niebieskiego')                   200 g białej czekolady                   skórka otarta z 2 cytryn świeżo wyciśnięty sok z 1 cytryny   Do obtaczania: 150 g dowolnej czekolady, roztopionej w kąpieli wodnej lub cukru pudru            Czekoladę roztopić w kąpieli wodnej. Z cytryn otrzeć skórkę, z jednej wycisnąć sok.           W misie miksera umieścić serek mascarpone, mleko w proszku, dodać roztopioną czekoladę i zmiksować na puszystą, jednolita masę. Powoli i stopniowo dolewać sok z cytryny, cały czas miksując. Dodać skórkę otartą z cytryn i zmiksować.*           Masę przełożyć do miseczki, przykryć folią spożywczą, schłodzić przez 2 - 3 godziny w lodówce. Kiedy masa zgęstnieje na tyle, że będzie można z niej formować kulki, wyjąć z lodówki. Formować trufelki wielkości orzecha włoskiego, układać na talerzyku. Schłodzić (można przez całą noc).           Schłodzone trufelki obtaczać w czekoladzie roztopionej w kąpieli wodnej lub w cukrze pudrze. Warto je 10 minut wcześniej włożyć do zamrażarki, by czekolada zastygała na nich natychmiastowo.           Przechowywać w lodówce.           Smacznego :)           * na tym etapie należy skosztować masy; jeśli dla Was będzie za mało słodka można wmiksować cukru pudru, wedle uznania 