Kolejny, świetny przepis Nigelli Lawson z 'Feast'. Ciasto miodowe, smakujące jak wyborny piernik. Gęste, lepkie, aromatyczne, miękkie, bardzo długo utrzymujące świeżość. I uprzedzam - mocno sycące! Bardzo, bardzo nam smakowało.. Składniki:                    500 g mąki pszennej 1,5 łyżeczki proszku do pieczenia                   140 g jasnego brązowego cukru                   3 łyżeczki sody oczyszczonej                   1 łyżeczka przyprawy do piernika 2 jajka                   250 g masła                   300 ml lub 500 g golden syrupu                   300 ml mleka Wszystkie składniki powinny być w temperaturze pokojowej. Tortownicę o średnicy 25 cm wyścielić papierem do pieczenia - w ten sposób, by papier tworzył rękaw jeszcze nad tortownicą (ciasto mocno rośnie).           W naczyniu wymieszać mąkę, proszek do pieczenia, sodę, cukier i przyprawę do piernika; przesiać.           W małym naczyniu roztrzepać jajka. W rondelku umieścić masło i golden syrup, lekko podgrzać, do rozpuszczenia masła i wymieszania składników. Dodać mleko, wymieszać. Poczekać aż przestygnie, połączyć z jajkami i z mąką, wymieszać tylko do połączenia się składników. Przelać do tortownicy.           Piec około 75 - 90 minut w temperaturze 180 - 190ºC lub do tzw. suchego patyczka. Wyjąć, wystudzić. Smacznego :-). 