Jeśli macie ochotę na deser rozpływający się w ustach, szybki do przygotowania, pachnący nutellą - ten przepis jest dla Was. Beza jest lekka, puszysta, lekko chrupiąca z wierzchu. Przełożona jest kremem z kremówki, mascarpone i czekolady - na pewno wiele razy robiliście taki do tortów. Można dodać świeżych owoców, np. malin lub jeżyn, by ożywić słodki smak. Przepis z magazynu 'Olive'.   Składniki na blaty bezowe:                    150 g podpieczonych orzechów laskowych (obranych ze skórki i zmielonych na proszek o konsystencji mąki)                   5 białek                   250 g drobnego cukru do wypieków 1 łyżka winnego octu            Dwie formy tortownice o średnicy 18 - 20 cm wyłożyć papierem do pieczenia (samo dno). Białka ubić na sztywną masę. Stopniowo, łyżka po łyżce - dodawać cukier, miksując po każdym dodaniu, aż do uzyskania lśniącej, sztywnej bezy. Dodać ocet i zmiksować. Dodać orzechy laskowe i wymieszać delikatnie szpatułką.           Masę bezową równo rozdzielić pomiędzy dwie formy, wyrównać.           Piec w temperaturze 180ºC przez 35 - 40 minut. Wyjąć, wystudzić. Ostudzone bezy uwolnić z formy.  Krem czekoladowy: 250 g serka mascarpone                   140 ml śmietany kremówki                   100 g czekolady gorzkiej, roztopionej w kąpieli wodnej            Serek mascarpone i kremówkę umieścić w naczyniu, krótko zmiksować, do uzyskania jednolitej masy. Dodać lekko przestudzoną czekoladę, wymieszać lub krótko zmiksować, tylko do połączenia składników.  Wykonanie Jeden z blatów bezowych wyłożyć na paterę, na niego wyłożyć cały krem, wyrównać, przykryć drugim blatem. Podawać z owocami. Smacznego :-) 