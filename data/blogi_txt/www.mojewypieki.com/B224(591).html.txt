Po upieczeniu sernika z chałwą, wiedziałam, że mazurek chałwowy będzie pierwszym, jaki upiekę z okazji zbliżających się świąt. To coś, na co nie muszę nikogo specjalnie namawiać, raczej trzeba go chować, by nie zjedli całego na jeden raz ;-). Jest słodziutki, mocno chałwowy, z chrupiącym kruchym spodem. Polecam dla łasuchów :-)   Składniki na spód:                    120 g zimnego masła                   1 łyżeczka ekstraktu z wanilii 80 g cukru pudru                   150 g mąki pszennej 40 g mąki ziemniaczanej            Wszystkie składniki umieścić w malakserze (food procesorze) i zmiksować na jednolitą masę (oczywiście można kruche zagnieść tradycyjnym sposobem, ręcznie). Formę kwadratową o boku 24 cm wyłożyć papierem do pieczenia. Na dno formy wyłożyć równomiernie ciasto (można wcześniej je rozwałkować pomiędzy dwoma warstwami papieru do pieczenia.           Piec w temperaturze 160ºC przez około 30 minut, do zarumienienia. Wyjąć, wystudzić.  Składniki na masę chałwowo - orzechową:                    200 g chałwy orzechowej pół szklanki śmietany kremówki 30%                   100 g dowolnych orzechów (włoskie, laskowe bez skórki, fistaszki, pekany)                   3 łyżki cukru pudru Wszystkie składniki umieścić w malakserze (food procesorze) i zmiksować na jednolitą, gladką masę. Przełożyć ją do garnuszka i zagotować, mieszając od czasu do czasu. Pogotować około 3 minut, do lekkiego zgęstnienia.           Powstałą masę wylać na wystudzony spód, wyrównać.  Ponadto:                    80 g gorzkiej czekolady, roztopionej w kapieli wodnej garść posiekanych orzechów, do dekoracji            Orzeszki wysypać na wierzch masy chałwowej, całość ozdobić czekoladą. Smacznego :) 