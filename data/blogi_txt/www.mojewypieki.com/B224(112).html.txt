Blondies to trochę inne brownies - z białą czekoladą. Smakuje nadzwyczaj dobrze, rozkosznie rozpływa się w ustach, jest lżejsze i delikatniejsze od ciemnego brata (i nie tak bardzo 'zakalcowate':). Wybornie smakuje z migdałami. Kiedy pokroicie je na małe kawałki, to wyrzuty sumienia są mniejsze,  gdy sięgacie po kolejny ... ;). Polecam!   Składniki:   150 g białej czekolady, połamanej  80 g masła  1/3 szklanki drobnego cukru  2 jajka  3/4 szklanki mąki  szczypta soli  1 łyżeczka proszku do pieczenia  1 łyżeczka ekstraktu z wanilii  pół szklanki posiekanych obranych migdałów  50 g czekolady białej, posiekanej Masło roztopić w niedużym garnuszku, dodać połamaną czekoladę (150 g), podgrzewać do rozpuszczenia się czekolady, cały czas mieszając. W osobnym naczyniu wymieszać mąkę, cukier, sól, proszek do pieczenia. Dodać jajka, ekstrakt z wanilii i ciepłą czekoladę, zmiksować na gładką masę. Na końcu wrzucić posiekane migdały i białą czekoladę (50 g), wymieszać.  Ciasto wylać do wyłożonej papierem foremki do brownies (nieduża, płytka forma o wymiarach 15 x 28 cm lub mniejszej).   Piec w temperaturze 180ºC około 25 - 30 minut. Wystudzić, pokroić.  Smacznego :) 