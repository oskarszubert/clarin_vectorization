Nigella umieściła je w swojej książce "How to be a domestic goddess" w dziale wypieków dla dzieci. Zupełnie nie trafione, patrząc na moją rodzinę ;-) Smakowały jedynie mojemu M. ... Intensywnie snikersowe, słodkie, pachnące orzeszkami i masłem orzechowym. Dla fanatyków snickersów!   Składniki na 12 muffinek:    250 g mąki pszennej  5 łyżek drobnego cukru  1,5 łyżeczki proszku do pieczenia   szczypta soli  6 łyżek (160 g) masła orzechowego (typu 'crunchy')   60 g masła, roztopionego  1 duże jajko, roztrzepane  175 ml mleka  3 batoniki Snickers (po 65 g każdy)    Wymieszać razem mąkę, cukier, proszek do pieczenia i sól. Dodać masła orzechowego, mieszać do otrzymania struktury kruszonki. Do mleka wlać roztopione masło i roztrzepane jajko, wymieszać. Połączyć zawartość dwóch naczyń, na koniec dodając pokrojone Snickersy.  Formę do muffinek wyłożyć papierkami. Nałożyć do nich ciasta. Można dodatkowo posypać orzeszkami. Piec około 20 - 25 minut w temperaturze 200ºC. Przed wyjęciem ostudzić.  Smacznego :) 