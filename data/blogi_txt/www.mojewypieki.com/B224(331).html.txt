Za wcześnie?  Zdecydowanie nie!  Już za 2 - 3 tygodnie powinniście wyrabiać ciasto na piernik staropolski. Nie zapomnijcie!  Jeszcze dziś  wieczorem na blogu przepis na najlepszą, bo domową przyprawę do piernika :-).  Warto ją mieć już teraz przygotowaną w swojej spiżarni.  Bo zima tuż tuż.. Składniki:                    50 g kory cynamonu 20 g suszonego imbiru                   15 g goździków, całych 15 g wyłuskanych ziaren kardamonu                   10 g gałki muszkatołowej                   10 g ziela angielskiego 10 g czarnego pieprzu*                   5 g gwiazdek anyżu (mielimy całe gwiazdki), opcjonalnie            Wszystkie składniki zmielić w maszynce do mielenia kawy, zetrzeć na specjalnej drobnej tarce lub utłuc w moździerzu. Wymieszać. Przechowywać w szczelnie zamkniętym pojemniku, chronić przed słońcem. Przyprawa jest bardzo aromatyczna i dość pieprzna. Na 1 kg mąki przeciętnie należy dawać około 3 - 4 łyżek przyprawy, w zależności od upodobań.           * polecam dodać mniej, nawet o połowę przyprawa jest dość ostra, co nie każdemu odpowiada! 