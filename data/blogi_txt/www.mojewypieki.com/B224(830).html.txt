Nie będziecie zawiedzeni :-). Są razowe, są pożywne, a przy tym wilgotne i smaczne. I bez wyrzutów sumienia, jeśli zjecie dwie na raz. Przepis pochodzi z tego blogu, lekko zmodyfikowany. Składniki na około 8 sztuk:                    1 i 1/4 szklanki mąki pszennej razowej                   1/2 szklanki płatków owsianych                   1/3 szklanki otrębów pszennych 1 łyżeczka proszku do pieczenia                   1/2 łyżeczki sody oczyszczonej                   1 łyżeczka cynamonu szczypta soli                   1 duże jajko 1/2 szklanki mleka                   1/2 szklanki musu jabłkowego (jabłka starte na tarce na mus)                   3 łyżki oleju słonecznikowego                   1/4 szklanki syropu klonowego            W jednym naczyniu wymieszać składniki suche: mąkę, płatki, otręby, proszek do pieczenia, sodę, cynamon, sól.           W drugim naczyniu wymieszać składniki mokre: roztrzepane jajko, mleko, mus jabłkowy, olej, syrop klonowy.           Połączyć zawartość obu naczyń, mieszając krótko, tylko do połączenia się składników. Formę do muffinek wyłożyć papilotkami. Nałożyć do nich ciasta, do 3/4 wysokości foremki lub odrobinę więcej. Posypać płatkami owsianymi.           Piec w temperaturze 190ºC przez około 25 minut, do tzw. suchego patyczka. Wystudzić na kratce. Smacznego :) 