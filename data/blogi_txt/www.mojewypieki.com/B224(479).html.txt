Orzeźwiająca, tropikalna i niebanalna krajanka, która trafi w najwybredniejsze gusta ;). Kwaskowate owoce doskonale neutralizują słodycz mleka skondensowanego. Całość jest lekka i wiosenna i nawet nie wiadomo kiedy znika z blachy.. Przepis pochodzi z The Australian Women's Weekly 'Simple slices'. Składniki:    150 g mąki  poszennej  125 g masła  2 łyżki cukru pudru   2,5 łyżeczki żelatyny  1/3 szklanki (80 ml) soku z cytryny  puszka skondensowanego słodzonego mleka (395 g), wcześniej schłodzonego w lodówce  1/3 szklanki proszku budyniowego waniliowego (40 g)  110 g drobnego cukru (caster sugar)  2 łyżki mleka  1,5 szklanki wody (375 ml)  20 g masła, dodatkowo  2 łyżki soku cytrynowego, dodatkowo  1/3 szklanki (80 ml) pulpy z owoców marakui (4 owoce)    W naczyniu wyrobić mąkę, masło i cukier puder. Formę (małą, do brownies o wymiarach 20 x 30 cm) wyłożyć papierem do pieczenia. Ciasto wcisnąć w formę, wyrównać. Piec w temperaturze 180ºC przez około 20 minut, ostudzić.  Żelatynę wymieszać z sokiem z cytryny. Umieścić nad garnuszkiem z wrzącą wodą, wymieszać do rozpuszczenia się żelatyny, ostudzić. Zmiksować z mlekiem skondensowanym, miksując kilka minut, aż mikstura stężeje. Wylać na całkowicie ostudzony spód. Schłodzić w lodówce do stężenia.  Budyń (proszek) wymieszać z drobnym cukrem, mlekiem i wodą. Ugotować, aż stężeje. Ściągnąć z palnika, dodać masło, wymieszać do roztopienia masła. Wmieszać dodatkowe 2 łyżki soku z cytryny i pulpę z marakui, wymieszać, lekko przestudzić. Wylać na naszą masę z mleka skondensowanego, która do tej pory zdążyła całkowicie stężeć. Schłodzić.   Ciasto może być przechowywane do 3 dni w lodówce (przykryte).  Smacznego :) 