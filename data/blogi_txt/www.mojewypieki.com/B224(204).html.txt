Ciasto, które rozchmurzy najbardziej ponury listopadowy dzień. Z dodatkiem polenty, czyli mąki kukurydzianej, migdałów i dużej ilości soku z cytryny. Z najlepszym lukrem z soku i otartej skórki z mandarynki. Bezglutenowe (alergicy powinni pamiętać, by użyć bezglutenowego proszku do pieczenia). Ciasto jest lekkie, bardzo puszyste, lekko ziarniste, przesmaczne! I bardzo cytrynowe :).   Składniki:                    180 g masła 150 g drobnego cukru do wypieków                   3 duże jajka skórka otarta z 2 cytryn i sok z nich wyciśnięty 130 g zmielonych migdałów                   2 łyżeczki proszku do pieczenia                   100 g drobnej polenty (żółtej mąki kukurydzianej)            Wszystkie składniki powinny być w temperaturze pokojowej.           Wszystkie składniki włożyć do malaksera (food processora) i zmiksować na gładką, kremową, lekko ziarnistą masę.           Formę o średnicy 20 cm wyłożyć papierem do pieczenia (samo dno). Do formy przełożyć gotową masę.           Piec w temperaturze 170ºC przez około 40 minut lub dłużej, do zezłocenia i tzw. suchego patyczka. Wyjąć, przestudzić w formie, przełożyć na paterę. Polać lukrem.  Lukier mandarynkowy:                    sok i skórka otarta z 1 mandarynki                   1/2 - 3/4 szklanki cukru pudru Składniki umieścić w małej miseczce, rozetrzeć grzbietem łyżki. Jeśli lukier będzie zbyt rzadki dodać więcej cukru pudru. Smacznego :).               Źródło przepisu - 'Baking Bible' Annie Bell 