Pierniczki nadziewane powidłami, dżemem truskawkowym lub konfiturą morelową. Z przepisu na piernik staropolski, dojrzewający, według Marii Lemis i Henryka Vitry 'W staropolskiej kuchni'. Nie ma lepszych pierniczków niż domowe, nadziewane, w czekoladzie.. Oprócz tego, że są pyszne, dzięki powidłom lub konfiturze szybciej 'dochodzą' do miękkości i po prostu rozpływają się w ustach.. Jeśli jeszcze nie przygotowaliście ciasta na piernik staropolski lub teraz zdecydujecie o 'dorobieniu' ciasta by upiec na święta pierniczki, to jest naprawdę ostatni dzwonek! Warto, oj warto.. :-).            Pierniczki z poniższego przepisu można przechowywać do 3 miesięcy, w zamkniętym pojemniku. Z nadzieniem - do miesiąca czasu. Przez cały czas pozostają miękkie. Jeśli się jednak zdarzy, że z jakiegoś powodu stwardnieją.. przeczytaj poniższą radę.  Co zrobić, by pierniczki zmiękły? Pierniczki by zmiękły potrzebują pochłonąć odpowiednią dawkę wilgoci np. z powietrza lub owoców. Wtedy będą rozpływały się w ustach! Ułóż pierniczki (jeszcze przed lukrowaniem) na kratce i przenieś do pomieszczenia o wysokiej wilgotności, uchyl okno podczas deszczu ;-) (klimat brytyjski jest dość wilgotny, pierniczki miękną u mnie szybko, już po 3 dniach). Jeśli u Ciebie w domu jest dość sucho, schowaj pierniczki do szczelnej puszki z kawałkami obranych jabłek. Jabłka wymieniaj co parę dni, by nie zaczęły pleśnieć. Pierniczki będą chłonęły wilgoć z owoców.  Składniki:                    500 g miodu naturalnego np. akacjowego                   1,5 szklanki cukru 250 g masła                   1 kg mąki pszennej 3 jajka                   3 łyżeczki sody oczyszczonej pół szklanki mleka                   pół łyżeczki soli 2 torebki przyprawy korzennej do piernika (40 g w torebce)* Miód, cukier i masło podgrzać stopniowo, doprowadzić do wrzenia, wymieszać do całkowitego rozpuszczenia cukru. Wystudzić. Do wystudzonej masy dodać mąkę pszenną, sodę oczyszczoną rozpuszczoną w mleku, jajka, sól i przyprawę do piernika. Ciasto starannie wyrobić i przełożyć do kamionkowego, szklanego lub emaliowanego garnka. Przykryć ściereczką i odstawić w chłodne miejsce (np. do lodówki, na balkon) na 5 - 6 tygodni. Pierniczki piec na 5 - 7 dni przed świetami. Ciasto wyjąć z lodówki.                   Oderwać część ciasta i rozwałkować na lekko oprószonym mąką blacie na grubość 2 - 3 mm. Z ciasta wycinać wieksze koła i układać na blaszce. Na środku każdego koła położyć łyżeczkę (ilość nadzienia w zależności od średnicy foremek) dowolnego nadzienia. Na nadzienie najlepsze są powidła śliwkowe, dżem truskawkowy, gęsta konfitura morelowa, twarda marmolada, marcepan. Unikamy rzadkich konfitur i dżemów.             Każdego pierniczka przykryć kolejnym wykrojonym kawałkiem ciasta.             Przyłożyć dowolny kształt foremki (mniejszej od koła) i wykrawać pierniczki.             Boki pierniczków delikatnie docisnąć, by się skleiły. Nie trzeba smarować brzegów roztrzepanym białkiem, lekkie dociśnięcie sprawia, że bez trudu się sklejają. Piec w temperaturze 180ºC przez około 10 minut (czas może być krótszy lub dłuższy w zależności od wielkości i grubości pierniczków). Wyjąć, wystudzić na kratce.  Polewa czekoladowa: 250 g gorzkiej czekolady                   2 - 3 łyżki Planty lub masła            Czekoladę roztopić w kąpieli wodnej razem z Plantą lub masłem. Wystudzone pierniczki zanurzać w polewie czekoladowej i odkładać na kratkę do zastygnięcia polewy. Uwaga: wyrobione ciasto jest dość luźne. Po leżakowaniu w zimnie tężeje i daje się rozwałkowywać (trzeba jednak  lekko podsypywać mąką).           * mniej, jeśli używacie domowej przyprawy korzennej (jest ona mocniejsza i bardziej aromatyczna) Po nałożeniu na pierniczki warstwy czekoladowej postanowiłam udekorować je lekko w stylu shabby - chic.. na postarzały złoty kolor. Nic nie pasowałoby lepiej do tych czekoladowych serc.. Skorzystałam ze złotego barwnika w spray'u Wiltona. Lekki nacisk na rozpylacz i.. w zasadzie to wszystko, delikatna złota mgiełka pokrywa czekoladowe pierniczki. Szybko wysycha, łatwo dekoruje dużą ilość pierniczków. Wystarczy na udekorowanie wielu świątecznych ciast, babeczek (kremów), tortów, pierniczków.. Bardzo polecam!           Złoty spray kupisz na stronie AleDobre.pl.           Smacznego :-)             Oprócz pierniczków z przepisu na piernik staropolski polecam nadziewanie następujących pierniczków: ----------------------------------------------           /*wpis zawiera lokowanie produktu/ 