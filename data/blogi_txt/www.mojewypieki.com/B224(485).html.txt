Dobra wiadomość dla tych, którzy mają dość ciepła na zewnątrz i stronią od piekarnika ... krajanka jest bez pieczenia ;-). Prosta w wykonaniu, dość słodka, lekko ciągnąca się, choć łatwa do pokrojenia i przypomina batonik. Przepis z 'The Australian Women's Weekly' - 'Simple slices'.   Składniki:    60 g masła ¼  szklanki miodu (90 g)    80 g brązowego cukru (można dać mniej)    1/3 szklanki (95 g) masła orzechowego: smooth lub crunchy    2 łyżki marmolady (u mnie morelowa)    1 szklanka (90 g) płatków owsianych    1,5 szklanki (50 g) ryżu preparowanego pół szklanki (35 g) wiórków kokosowych    pół szklanki (75 g) mieszanki suszonych owoców, posiekanych niezbyt drobno    ¼ szklanki posiekanego kandyzowanego ananasa    W małym garnuszku wymieszać masło, miód, cukier, masło orzechowe i marmoladę, lekko podgrzać, do rozpuszczenia cukru. Jak cukier się rozpuści doprowadzić do wrzenia, natychmiast zdjąć z palnika. Wsypać pozostałe składniki, wymieszać.  Formę kwadratową o boku 23 cm natłuścić, wcisnąć w nią gotową masę. Włożyć do lodówki, aż do stężenia. Przechowywać również w lodówce, przykrytą, do tygodnia czasu.   Smacznego :) 