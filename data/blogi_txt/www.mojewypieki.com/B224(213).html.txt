Jeśli lubicie czekoladę o smaku pomarańczy, ten przepis jest dla Was. Ciasto jest rewelacyjne. Pachnie wspaniale, smakuje jeszcze lepiej, jest łatwe i szybkie do przygotowania (i za to lubię Nigellę :). Po upieczeniu wygląda na zwięzłe, ale jest lekkie i puszyste. Dodatkowo sam fakt, że nie dodajemy do niego tłuszczu sprawia, że można zjeść po prostu więcej.. Bardzo polecam :-). Składniki:                    2 nieduże pomarańcze lub 1 duża (z cienką skórką), o wadze w sumie ok. 375 g                   6 jajek                   1 czubata łyżeczka proszku do pieczenia pół łyżeczki sody oczyszczonej                   200 g zmielonych migdałów                   250 g drobnego cukru do wypieków (polecam dać mniej, około 200 g)                   50 g kakao            Pomarańcze (w całości) włożyć do garnuszka i zalać wodą do ich przykrycia. Doprowadzić do wrzenia i gotować 2 godziny, pod przykrywką. Wyłączyć, odlać wodę, pomarańcze całkowicie wystudzić (najlepiej zrobić to dzień wcześniej). Formę tortownicę o średnicy 20 cm wyłożyć papierem do pieczenia. Ugotowane pomarańcze (w całości, ze skórą) włożyć do malaksera (food processora) i zmiksować na lekką pulpę z wyraźnymi jednak kawałkami skórek. Do malaksera dodać pozostałe składniki i zmiksować, do połączenia. Nie należy miksować zbyt długo (dobrze, by małe cząstki skórek były widoczne).           Tak przygotowane ciasto przelać do formy i piec w temperaturze 180ºC przez 45 - 60 minut, w zależności od piekarnika, do tzw. suchego patyczka.           Ciasto wystudzić, podawać przyozdobione skórką pomarańczową.           Smacznego :)      Przepis Nigelli Lawson z 'Feast'. 