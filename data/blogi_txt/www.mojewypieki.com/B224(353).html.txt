Kończą się powoli polskie truskawki, zaczynają się w lasach jagody... Mają one więcej pektyny i mniej wody niż truskawki, warto te owoce połączyć razem. W dowolnych proporcjach, jak lubicie lub jakich owoców macie więcej. Chociaż mały kubeczek jagód dodany na 1 kg truskawek uszlachetni Wasz dżem, doda mu smaku i pięknego kolorytu :-).    Składniki na około 2 słoiczki: 700 g jagód                   300 g truskawek 300 g cukru                   1 łyżeczka otartej skórki z cytryny                   sok z połowy cytryny 1 - 2 łyżeczki masła (niekoniecznie, by nie podczas smażenia nie powstawała piana)            Jagody opłukać, truskawki odszypułkować, umyć, wrzucić do garnka z grubszym dnem razem z pozostałymi składnikami. Postawić na palnik, cały czas mieszając doprowadzić do wrzenia.            Gotować przez kilka godzin, na małej mocy palnika, bez pokrywki, aż owoce zaczną się rozpadać a woda odparuje na tyle, że konfitura będzie miała odpowiednią konsystencję. Najkorzystniej gotowanie konfitury rozłożyć na 3 dni, np.  po 1 godzinie dziennie.           Jak sprawdzić, czy dżem jest gotowy? Do zamrażarki włożyć talerzyk. Na zamrożony wylać łyżkę gorącego dżemu. Jeśli zastygnie, a na powierzchni utworzy się skórka, która przy dotyku się pomarszczy - wystarczy już gotowania.           Słoiki wyparzyć (wrzącą wodą lub w piekarniku nagrzanym do 100ºC). Przelać dżem, dobrze zakręcić. Odstawić.           * jeśli chcemy otrzymać większą ilość dżemu i w krótszym czasie, wystarczy po niedługim gotowaniu dodać pektyny; jest to naturalna substancja, która zagęszcza dżemy (używamy jej wedle instrukcji na opakowaniu) Smacznego :-). 