Druga połowa roku obfituje u nas w przyjęcia urodzinowe. Pomyślałam, że takie ciasteczka będą świetnym uzupełnieniem dziecięcych party :-). Są delikatne, mięciutkie, nadziane nutellą, wyglądają słodko! Przy tym proste w wykonaniu i na pewno nie przysporzą Wam trudności. Spodobają się dzieciaczkom :-). Bardzo polecam.   Składniki na około 30 - 35 sztuk brzoskwiń:                    4 jajka                   250 ml oleju rzepakowego lub słonecznikowego                   220 g drobnego cukru do wypieków                   1 łyżeczka ekstraktu lub pasty z wanilii                   2 łyżeczki proszku do pieczenia                   500 g + 4 łyżki mąki pszennej             W większym naczyniu roztrzepać jajka z cukrem i olejem (można widelcem, nie ubijamy piany). Dodać ekstrakt, proszek do pieczenia, 4 łyżki mąki - wymieszać i odstawić na godzinę.           Po tym czasie do ciasta dosypać 500 g mąki i wymieszać/zmiksować do połączenia. Masa będzie bardzo klejąca.           Oprószając ręce mąką formować z ciasta kulki wielkości niedużego orzecha włoskiego. Układać na blaszce do ciasteczek wyłożonej papierem do pieczenia, w 3 - 4 cm odstępach.            Piec w temperaturze 180ºC przez 15 - 20 minut lub do bardzo lekkiego zrumienienia. Wyjąć, ostudzić na kratce. Ostudzone ciasteczka lekko wydrążyć od spodu małą łyżeczką, okruchy zachować.    Nadzienie:                    1 szklanka nutelli                   odłożone okruszki z wydrążonych ciastek            Składniki na nadzienie wymieszać. Ciasteczka wypełnić nutellą i skleić formując brzoskwinie. Ponadto:                    1 szklanka mleka barwniki spożywcze: czerwony, pomarańczowy, żółty drobny cukier do wypieków            Szklankę mleka rozdzielić pomiędzy trzy miseczki. Zabarwić mleko przy pomocy odrobiny barwnika spożywczego (nadają się barwniki w płynie, proszku lub paście). Każde ciasteczko zanurzać na moment w mleku, wybierając różne kolory z różnej strony ciastka. Obtaczać w cukrze, odkładać na kratkę.           Przechowywać w zamkniętej puszce, do 7 dni. Ciasteczka miękną dnia kolejnego.           Smacznego :-).                 Źródło przepisu - blog Cafe Chocolada. 