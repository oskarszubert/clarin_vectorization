Rustykalny pieczony deser francuski. Choć generalnie czereśnie jemy tylko i wyłącznie nieprzetworzone, dla tego deseru jestem w stanie zrobić wyjątek ;-). Smakuje trochę jak pudding, trochę jak flan, i jest tak samo szybki do przygotowania. Wystarczy zmiksować składniki i zapiec na złoty kolor. Tradycyjnie clafoutis zapieka się z czereśniami, równie dobry jest jednak z wiśniami, jagodami, śliwkami czy żurawiną. Podawany jest lekko ciepły, oprószony pudrem. Dobrym pomysłem jest pieczenie od razu w małych kokilkach :-). Polecam w sezonie czereśniowym!. Składniki:                    3 szklanki czereśni (lub wiśni), odpestkowanych (około 0,5 kg)                   1,5 łyżki kirschu (cherry brandy)                   1/3 szklanki płatków migdałowych                   1,5 łyżki masła 1 szklanka pełnego mleka                   1/4 szklanki cukru + 1 łyżka do oprószenia                   1/4 szklanki kremówki (36%)                   3 duże jajka                   2/3 szklanki mąki pszennej, przesianej                   kilka kropel ekstraktu z migdałów                   szczypta soli cukier puder, do oprószenia            Czereśnie zalać alkoholem, wymieszać, odstawić na 30 minut, co pewien czas mieszając.           Płatki migdałowe przez kilka minut podprażyć na suchej patelni, do ich zarumienienia. Naczynie ceramiczne o średnicy 28 cm (lub prostokątne naczynie żaroodporne o wymiarach 25 x 20 cm) wysmarować masłem (pół łyżki).           W misie miksera umieścić: mleko, cukier (jeśli używamy wiśni ilość cukru należy zwiększyć o 1 łyżkę), kremówkę, jajka, przesianą mąkę, ekstrakt, sól. Wszystko miksować przez 5 minut (końcówką do ubijania białek), by masa była napowietrzona. Czereśnie osuszyć, a płyn wmieszać do ciasta.           Na dno formy wyłożyć równo czereśnie, zalać ciastem (ciasto jest bardzo rzadkie).           Piec w temperaturze 200ºC przez około 15 minut. Następnie uchylić piekarnik, na deser wyłożyć resztę masła pokrojonego w drobną kostkę, oprószyć cukrem, posypać migdałami. Zmniejszyć temperaturę do 180ºC i piec dodatkowe 30 - 35 minut do tzw. suchego patyczka.           Wyjąć, lekko przestudzić, oprószyć pudrem, podawać ciepłe. Smacznego :-).          Źródło inspiracji - finecooking.com 