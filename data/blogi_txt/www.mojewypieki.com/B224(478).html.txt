To ciasto ma podobno wiele nazw. Na pewno je próbowaliście :-). Czasem istnieje jako kudłacze, czasem jako lamingtony.. Jak by go nie nazywać, jest smaczne. Nie robiłam go chyba wieki, przyszedł więc czas na wyciągnięcie przepisu ze starego zeszytu. Ponadto - ciasto jest bardzo proste w wykonaniu i rewelacyjnie się prezentuje. Polecam!   Składniki na ciasto: 250 g masła                   3/4 szklanki cukru 1 szklanka gęstej kwaśnej śmietany 18%                   16 g cukru wanilinowego            Wszystkie składniki zagotować razem, do momentu roztopienia się masła. Wystudzić.  Ponadto: 2,5 szklanki mąki pszennej                   2 czubate łyżeczki proszku do pieczenia                   3 jajka 2 żółtka            Wszystkie składniki powinny być w temperaturze pokojowej. Mąkę i proszek przesiać, odłożyć. Jajka i żółtka dodać do naszej wystudzonej masy, zmiksować do gładkości. Dodać mąkę z proszkiem, wymieszać szpatułką. Blachę o wymiarach 32 x 22 cm wyłożyć papierem do pieczenia, przelać na nią gotowe ciasto. Piec około 30 - 40 minut w temperaturze 170ºC, do tzw. suchego patyczka.           Ciasto wystudzić, pokroić na prostopadłościany (u mnie 32 sztuki). Polewa:                    125 g masła                   1 szklanka gęstej kwaśnej śmietany 18%                   10 łyżek drobnego cukru do wypieków                   3 - 4 łyżki kakao Wszystkie składniki zagotować, do dokładnego rozpuszczenia masła i uzyskania gładkiej masy (polewa nie powinna wyjść ani mocno gęsta, ani za rzadka; można poczekać, aż zgęstnieje).  Ponadto: 300 g wiórków kokosowych            Każdą kostkę namoczyć w polewie (najlepiej pomagając sobie sztućcami, robi się niezły bałagan ;-), następnie obtaczać w wiórkach, odkładać na talerz. Smacznego :-). 