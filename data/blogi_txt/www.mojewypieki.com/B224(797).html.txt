Jak jest w domu marcepan, to od razu świąteczniej :). A tym bardziej jak są takie pralinki. Są pyszne. Przepis pochodzi z tej strony. Użyłam gotowej masy marcepanowej, choć kiedyś spróbuję ją przyrządzić sama. Jeszcze bardziej ciekawią mnie niby-kartofelki marcepanowe przyrządzone z ... ziemniaków :). Jeśli ktoś zna i potwierdzi, że są smaczne (choć zdaję sobie sprawę, że jak marcepan smakować nie będą), to się za nie zabiorę :).    Składniki na około 20 pralinek:    20 dag masy marcepanowej (gotowej)  40 g posiekanych orzechów + orzeszki do przybrania  10 ml rumu (2 łyżeczki)  mniej niż 150 g czekolady, na polewę (u mnie pół na pół gorzka z mleczną)    Masę marcepanową ugnieść z orzeszkami i rumem. Formować małe kuleczki. Czekoladę rozpuścić w kąpieli wodnej. Maczać w niej kulki marcepanowe, umieścić na papierze do pieczenia, przyozdobić orzechami. Odczekać, aż czekolada zastygnie całkowicie. Włożyć do papilotek.   Smacznego :) 