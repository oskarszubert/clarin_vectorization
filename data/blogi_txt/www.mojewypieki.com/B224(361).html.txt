Zastanawiałam się, jaką mu nadać nazwę. Bo jest naprawdę ekstremalnie czekoladowe. Czarne i w kolorze oreo. Wilgotne i miękkie, choć nie ciężkie i nie jak brownies. Dla mnie najlepsze. Kokos wpasował się tutaj idealnie, oryginalny przepis wzbogaciłam o kokosowe przełożenie. Lubicie batonik 'Bounty', wersję w gorzkiej czekoladzie? To przepadliście. Koniec, kropka. Można się uzależnić. Nawet nie napiszę, ile kawałków zjadłam SAMA. Omg.   Składniki na ciasto:                    55 g gorzkiej czekolady (70%), połamanej na małe kawałki 85 g kakao                   200 ml wrzącej wody 145 g mąki pszennej                   1 łyżeczka sody oczyszczonej                   1/2 łyżeczki proszku do pieczenia szczypta soli                   90 g masła                   200 g drobnego cukru do wypieków (lub nieznacznie mniej) 50 g ciemnego cukru muscovado                   2 jajka, w temperaturze pokojowej                   250 ml mleka kokosowego, w temperaturze pokojowej            Czekoladę i kakao umieścić w miseczce, zalać wrzącą wodą. Wymieszać, do rozpuszczenia się czekolady i uzyskania gładkiej masy. Przestudzić.           Mąkę, sodę, proszek, sól - przesiać. Oba cukry wsypać do misy miksera i wymieszać. Dodać do nich roztopione masło, krótko zmiksować. Wbijać jajka, jedno po drugim, miksując do uzyskania puszystej i jasnej masy. Powoli wlewać mleko kokosowe, na przemian z przestygniętą czekoladą; zmiksować. Dodać przesiane suche składniki (mąka, soda, proszek i sól), zmiksować, tylko do połączenia się składników.           Kwadratową formę o boku 23 cm wyłożyć papierem do pieczenia (samo dno). Przelać gotową masę. Piec w temperaturze 180ºC przez około 40 minut, lub dłużej. Najważniejsze, by piec do tzw. suchego patyczka. Ciasto wyjąć, całkowicie ostudzić (można upiec dzień wcześniej). Krem kokosowy:                    1/3 szklanki (ok. 80 ml) śmietany kremówki                   220 g serka mascarpone 1/3 szklanki cukru pudru (lub więcej, do smaku) 1/2 szklanki wiórków kokosowych                   2 łyżki likieru kokosowego np. Malibu            Śmietana kremówka i serek mascarpone powinny być schłodzone.           Śmietanę kremówkę ubić. Dodać do niej mascarpone i delikatnie wymieszać. Dodać cukier puder, wiórki, likier, wymieszać do połączenia. Ciasto przekroić wzdłuż, przełożyć kokosowym kremem. Wierzch udekorować polewą. Kroić na kwadraty, podawać.  Polewa czekoladowa:                    125 ml mleka kokosowego 125 g gorzkiej czekolady (70%)            Mleko kokosowe doprowadzić do wrzenia. Zalać nim połamaną czekoladę. Poczekać chwilę, wymieszać, do całkowitego rozpuszczenia czekolady i powstania gładkiego sosu czekoladowego. Przed wylaniem na wierzch ciasta poczekać, aż przestygnie i zgęstnieje (lodówka przyspieszy ten proces).           Smacznego :) 