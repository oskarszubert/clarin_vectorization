Niesamowite, miękkie, wilgotne babeczki, którym można nadać dowolne kształty ... Ich zapach zaprosi do kuchni wszystkich i nikt, absolutnie nikt, nie będzie w stanie im się oprzeć :). Przepis pochodzi z tej strony. Polecam!    Składniki na około 10 babeczek:     1 szklanka mąki  3/4 łyżeczki proszku do pieczenia szczypta soli  3/4 szklanki drobnego cukru (dałam mniej)  60 g masła, miękkiego  2 jajka  6 łyżek (90 ml) maślanki (lub jogurtu naturalnego)  sok z 1 cytryny  otarta skórka z 2 cytryn  cukier puder - do oprószenia    Mąkę, proszek do pieczenia i sól wymieszać w naczyniu. Mikserem zmiksować masło z cukrem, aż będzie kremowe, powoli wbijać jajka, miksując. Do masy maślanej wsypywać na przemian suche składniki, wlewać maślankę, na końcu sok i skórkę z cytryny.  Przygotować formę - do muffinek lub dowolną. Wypełnić papilotki prawie do pełna - nie urosną bardzo duże.  Piec w temperaturze 180ºC przez około 15 - 18 minut. Studzić na kratce.  Smacznego :) 