Wczoraj zaproponowane przez jedną z czytelniczek w komentarzach pod razowym ciastem czekoladowym - dzisiaj już upieczone! Mieliśmy dużą ochotę na ciasto z owocami :-). Niesamowicie wszystkim smakowało, jak na ciasto razowe jest bardzo puszyste. Na pewno się nie zawiedziecie - podobno zawsze wchodzi! Do ciasta można wykorzystać dowolne owoce.   Składniki: 150 g masła                   szczypta soli 120 g ciemnego brązowego cukru*                   4 jajka 4 łyżki mleka (60 ml)                   250 g mąki pszennej razowej                   2 łyżeczki proszku do pieczenia Ponadto:                    dowolne owoce, jeśli mrożone to wcześniej rozmrożone na bibułce (u mnie 350 g wiśni i 1 nektarynka)                   płatki migdałów do posypania - opcjonalnie                   cukier puder do oprószenia Wszystkie składniki powinny być w temperaturze pokojowej. Mąkę i proszek przesiać, odłożyć.           Masło utrzeć z cukrem na puszystą masę. Dodać szczyptę soli i dalej ucierać. Wbijać kolejno jajka, miksując po każdym dodaniu do połączenia się składników. Na zmianę do ciasta dodawać przesianą mąkę i mleko, mieszając szpatułką.           Blaszkę o wymiarach 27 x 24 cm wyłożyć papierem do pieczenia. Ciasto wyłożyć na spód, na wierzch wyłożyć owoce. Można posypać płatkami migdałów. Piec w temperaturze 175ºC przez około 40 minut lub dłużej, do tzw. suchego patyczka. Przestudzić, pokroić, oprószyć cukrem pudrem.           Smacznego :-).           * brązowy cukier naprawdę robi dużą różnicę w smaku ciasta, nie warto zastępować go białym!    Źródło przepisu - forum CinCin. 