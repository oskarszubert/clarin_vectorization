Dziękujemy ślicznie za udział w konkursie jesiennym  z trendsetterka.com :).           Zdecydowanie o wygranych jak zwykle nie było proste, ale i ja i trendsetterka.com miałyśmy prawie takich samych faworytów ;-).  NAGRODA I  bransoletka torebka szal           pojedzie do agi07, za wpis: "Ach te gwiazdy... nie dalej jak w ostatni weekend Jennifer po prostu rozpływała się nad moimi słynnymi muffinkami, a dziś Anja! Ale to wspaniale bo mam coś specjalnego dla naszej supermodelki! Anju, wiem że kochasz czekoladę, dla Ciebie kochana pyszny, delikatny dekadencki torcik – czekoladowy, a jakże! Obłędne, wilgotne, mocno czekoladowe ciasto, przekładane dwoma rodzajami musu, jeden wyrazisty i intensywny w smaku, drugi delikatny jak pianka mus z białej czekolady, dla ożywienia piękne rubinowe, orzeźwiające wiśnie. Całość poukładana piętrowo, a że obie kochamy piękno torcik misternie obłożony płatkami czekolady. Wyobrażam sobie Anju że często musisz być w swej diecie powściągliwa, ale kochana tu na nic Twoja wstrzemięźliwość, płacz i opory! - zapewniam, co jak co, ale ten tort wart jest grzechu. Jeszcze jedno, ukroję pokaźny kawałek dla pana Lagerfelda, po pierwsze lubię faceta, a po drugie może po kęsie tej słodyczy zmieni nieco rozmiarówkę w swej nowej kolekcji i pomyśli o kobietach kochających czekoladę- co wy na to drogie Panie?          P.S. a Sasha będzie? To dopiero ciacho…"  NAGRODA II  szal kopertówka           trafi do Gabryni:           "Gdybym mogła gościć u siebie na podwieczorku Anję Rubik...          ...szybki, zdecydowanym ruchem rozściliłabym na stole jedwabny obrus,          ...na obrusie umieściłabym przesadnie wielki wazon świeżych kwiatów, ...obok wazonu z kwiatami ustawiłabym schludnie talerzyki i sztućce, miseczki z wodą i sokiem cytrynowym do mycia rąk, butelkę czerwonego wina, półmisek z melonem owiniętym szynką parmeńską podanym na łożu z sałat z sosem miodowo - balsamicznym, koszyczek z pieczywem a na deser, podany w smukłych kieliszkach od szampana, mus czekoladowo - kasztanowy ze świeżymi malinami,          ...naokoło stołu porozrzucałabym niedbale mnóstwo przyprawiających swoimi kolorami o zawrót głowy poduszek do siedzenia,          ...na poduszkach następnie, obok Anji Rubik, posadziłabym rząd przyjaciółek abyśmy mogły cały wieczór śmiać się, plotkować i dzielić tę wyjątkową chwilę, koniec końców jedzenie ma być przecież tylko dodatkiem do tego co naprawde ważne :)"           z kolei  NAGRODA III  tuba - etola bransoletki zestaw           znajdzie właścicielkę w Puencie:           "Dawno, dawno temu w wywiadzie z Anją, jej mamą i siostrą, znalazłam odpowiedź na pytanie, co jest największym przysmakiem supermodelki, gdy pojawia się w rodzinnym domu. I nie są to ani marchewki ani kaloryczne torty. To po prostu chleb. Z masłem. Jej mama twierdzi, że Anja w jeden dzień, snując sie po krakowskim mieszkaniu i pogryzając grube pajdy, potrafi zjeść bochenek takiego zwykłego, pszennego chleba!           Dlatego, gdyby na podwieczorek wpadła do mnie nagle Anja, ot tak, na przyjacielską pogawędkę, poczęstowałabym ją świeżym chlebem z masłem.           No, nie. To zawadza o skąpstwo. Masło na chlebie posypałabym cukrem. Taka wersja na bogato."           ------------------------           Dziękujemy raz jeszcze i gratulujemy wygranym! :)           Dorota (Moje Wypieki) oraz sklep trendsetterka.com 