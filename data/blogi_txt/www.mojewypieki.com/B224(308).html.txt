Ciąg dalszy słodkości z likierem Baileys ... Pralinki są mocno czekoladowe (jeśli nie jesteście faworytami czekolady deserowej, od razu wymieszajcie ją pół na pół z mleczną), doskonałe na świateczny prezent, ponieważ świetnie się prezentują i doskonale smakują. A podobno przynoszą szczęście ... Przepis pochodzi z tej strony.   Składniki na około 20 - 25 pralinek:    8 dag biszkoptu (moga to być biszkopty kupne lub resztki ze spodu biszkoptowego)   8 dag miękkiego masła  10 dag gorzkiej czekolady, startej na wiórki (na najmniejszych oczkach)  1 łyżka naturalnego kakao  3 - 4 łyżki likieru Bailey's  2 dag zmielonych migdałów lub innych orzechów (użyłam zmielonych orzechów laskowych)  1 łyżka cukru pudru    Do obtoczenia: kakao lub cukier puder lub posiekane orzeszki ... co lubicie Biszkopt pokruszyć na proszek, dodać startą czekoladę, kakao, masło, likier i migdały, cukier puder. Zagnieść lub zmiksować. Włożyć na 1 godzinę do lodówki. Po tym czasie wyjąć, uformować kulki wielkości orzecha włoskiego, obtoczyć. Przechowywać w lodówce.  Smacznego :) 