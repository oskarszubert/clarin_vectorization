Chips'y bananowe dodają im dodatkowej chrupkości ... Bardzo wilgotne, miękkie i aromatyczne. Błędne wrażenie zakalcowatości - przez banany ;-). Smaczne, trochę 'inny' smak niż tradycyjny (co można było nawet wyczuć przy pieczeniu). Dla amatorów bananowych chlebków. Przepis pochodzi ze "101 cakes   bakes". Składniki na około 10 sztuk:    85 g chipsów bananowych otoczonych w miodzie  140 g mąki pszennej  2 łyżeczki proszku do pieczenia  pół łyżeczki sody oczyszczonej  skórka i sok z jednej cytryny  2 łyżki jasnego cukru muscovado  5 łyżek mleka  1 jajko, roztrzepane  50 ml oleju słonecznikowego  3 banany  4 łyżki cukru pudru (do polukrowania)    Przygotować składniki suche: 50 g chipsów bananowych połamać na drobniejsze kawałki. Do nich przesiać mąkę wymieszaną z proszkiem do pieczenia i sodą, startą skórkę z cytryny i jasny cukier muscovado. W osobnym naczyniu wymieszać składniki mokre: mleko, jajko i olej. Banany rozgnieść z 1 łyżką soku z cytryny. Składniki suche połaczyć z mokrymi, dodać rozgniecione banany, wymieszać, ale nie za dokładnie, do połączenia się składników. Masę wyłożyć do foremki na muffiny, piec około 20 minut w temperaturze 190ºC (patyczek włożony w muffinkę nie będzie suchy, przez banany, ale też nie będzie na nim śladu surowego ciasta).               Cukier puder przesiać do miseczki, wymieszać z sokiem pozostałym z cytryny, polać po muffinach, udekorować pozostałymi chipsami bananowymi. Smacznego :) 