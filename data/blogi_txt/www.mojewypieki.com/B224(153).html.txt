Chlebek jest pyszny: mięciutka skórka, mięciutki miąższ, lekko słodki od miodu. A jak pięknie pachnie podczas pieczenia! Na dodatek na kolejny dzień jest wciąż świeży ... Przepis Beatrice Ojakangas z ' Chleb. Pieczemy w domu.'    Składniki na 2 bochenki:     1 paczka suszonych drożdży  1,5 szklanki ciepłej wody (40 - 45ºC)  2 jajka (w temperaturze pokojowej)  1/4 szklanki miodu  2 łyżeczki soli  1/4 szklanki stopionego i ostudzonego masła, margaryny lub smalcu  2 szklanki mąki pszennej chlebowej lub zwykłej mąki pszennej  3 szklanki mąki pszennej pełnoziarnistej    W dużej misce zrobić rozczyn drożdży z wodą, odstawić na 5 minut, aż drożdże zaczną się pienić. Dodać jajka, miód, sól, tłuszcz i mąkę. Zagnieść, aż ciasto będzie gładkie i elastyczne, odstawić przykryte w ciepłe miejsce do wyrośnięcia, aż podwoi objętość (około 1-1,5 godziny).  Po tym czasie ciasto wyrobić raz jeszcze, podzielić na 2 części. Uformować bochenki i wyłożyć do natłuszczonych form o wymiarach 20 x 11 cm. Nakryć, pozostawić znów po wyrośnięcia na około 45 - 60 minut.   Piec w temperaturze 190ºC przez 30 - 35 minut, aż stukając w dno bochenka usłyszymy głuchy odgłos. Ostudzić na kratce.  Smacznego :)   * piekłam w jednej dużej foremce o wymiarach 26 x 13 cm 