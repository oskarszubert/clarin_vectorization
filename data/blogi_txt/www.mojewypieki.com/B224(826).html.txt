Pyszne, zdrowsze ciasteczka dla maluchów, choć i Wy będziecie nimi zachwyceni :). Pachną nutellą, są lekko chrupiące i mocno orzechowe! Przechowujmy je jak wszystkie kruche ciasteczka, do 7 dni w szczelnym pojemniku. Świetne jako przekąska na długie spacery! Polecam :).   Składniki na 35 - 40 ciastek: 1 i 1/3 szklanki mąki pszennej razowej                   pół łyżeczki proszku do pieczenia                   pół łyżeczki sody oczyszczonej                   1/4 łyżeczki soli 115 g masła, w temperaturze pokojowej                   115 g nutelli, w temperaturze pokojowej                   2/3 szklanki jasnego brązowego cukru                   1 jajko 1 łyżeczka ekstraktu z wanilii                   3/4 - 1 szklanka drobno posiekanych orzechów laskowych, wcześniej podpieczonych i obranych ze skórki            W naczyniu wymieszać suche składniki: mąkę, proszek, sodę, sól.           W misie miksera utrzeć masło i nutellę na lekką, puszystą masę. Stopniowo dodawać cukier, dalej ucierając. Wbić jajko, w całości, dodać ekstrakt z wanilii i utrzeć.           Do utartych składników dodać suche składniki i zmiksować, do połączenia. Wsypać posiekane orzechy, wymieszać.           Z przygotowanego ciasta odrywać nieduże kawałki i formować kulki wielkości orzecha włoskiego, układać na blaszce (wyłożonej matą teflonową bądź papierem do pieczenia) w sporych odległościach od siebie. Spłaszczyć łyżką lub dłonią.           Piec w temperaturze 180ºC przez około 13 minut (lub dłużej, w zależności od wielkości ciasteczek), aż brzegi się mocno zrumienią. Wystudzić na kratce.           Smacznego :). Źródło inspiracji - ciasteczka orkiszowe z czekoladą. 