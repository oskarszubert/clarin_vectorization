To miały być wyjatkowo dobre magdalenki. Takie, dla których warto wstać wcześniej, by przy śniadaniu delektować się ciepłymi ciastkami. Miodowe magdalenki smakują bardzo, są delikatne, a dzieci za nimi szaleją (przynajmniej moje ;). Przepis pochodzi z bloga Aapplemint. Polecam!    Składniki na około 27 magdalenek: 250 g mąki  3/4 łyżeczki proszku do pieczenia  1/2 łyżeczki sody oczyszczonej  3 jajka  2 łyżeczki cynamonu  140 g masła  60 g cukru muscovado  170 g płynnego miodu  1 łyżka wody  cukier puder do oprószenia     W garnuszku umieścić masło, miód, wodę, podgrzać do rozpuszczenia. Dobrze wymieszać i dodać pozostałe składniki (jajka dodajemy w całości). Miksować przez 3 minuty, aż ciasto będzie gładkie. Nalać do formy na magdalenki, piec około 15-20 minut (w zależności od piekarnika) w temperaturze 180ºC.   Wyjąć, ostudzić na kratce, oprószyć pudrem.  Smacznego :) 