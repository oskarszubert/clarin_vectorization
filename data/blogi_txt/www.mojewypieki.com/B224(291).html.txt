Klasyczny biały tort bezowy przełożony najsmaczniejszym kremem z lemon curd, który przełamuje słodkość bezy.. Nie ma sobie równych. Krążki bezowe, chrupiące na zewnątrz, piankowe w środku pieczemy podobnie jak Pavlovą. Możemy je przygotować nawet 2 dni wcześniej, lecz pamiętajmy, że puchatej i chrupiącej bezie nie sprzyja przechowywanie w lodówce - chrupkość zmięknie a z cukru w piance częściowo powstaną kropelki słodkiej rosy.. Suche blaty bezowe najlepiej przechowywać w temperaturze pokojowej w zamkniętym pojemniku, a po upieczeniu bezpośrednio w piekarniku. Tort przekładamy kremem najlepiej przed samym podaniem. Polecam :-)   Składniki na blaty bezowe:                    6 białek 300 g drobnego cukru do wypieków                   1 łyżeczka octu winnego lub soku z cytryny                   szczypta soli Na papierze do pieczenia narysować dwa okręgi o średnicy 23 cm każdy. Blaszkę posmarować masłem i położyć na nią przygotowany papier do pieczenia.           Piekarnik rozgrzać do 180ºC. W misie miksera ubić białka ze szczyptą soli na sztywną pianę. Dodawać cukier, stopniowo, łyżka po łyżce, cały czas ubijając, do powstania sztywnej, błyszczącej piany. Dodać łyżeczkę octu/soku z cytryny. Pianę podzielić na dwie części i wyłożyć na przygotowane okręgi, wyrównać.           Wstawić do nagrzanego piekarnika. Po 5 minutach zmniejszyć temperaturę do 140ºC i piec przez 90 minut. Beza powinna się lekko zarumienić i popękać. Wyłączyć piekarnik, uchylić drzwiczki i zostawić do wystygnięcia na kilka godzin lub całą noc.  Krem z lemon curd: 125 g serka mascarpone                   150 g lemon curdu (np. domowego)                   250 ml śmietany kremówki 30% lub 36%, schłodzonej                   dodatkowo - 3 łyżki lemon curdu            W miseczce wymieszać łyżką mascarpone i lemon curd.           W osobnym naczyniu ubić śmietanę kremówkę. Dodać ją do masy z mascarpone i bardzo delikatnie wymieszać, by tekstura kremu była delikatniejsza.  Wykonanie           Jeden z bezowych krążków położyć na paterę. Równomiernie rozprowadzić po nim krem z lemon curd.           Do rękawa cukierniczego z odciętą końcówką przełożyć 3 łyżki lemon curdu. Z połowy curdu zrobić na powierzchni kremu zygzaki. Przykryć drugim krążkiem bezowym, którego wierzch udekorować zygzakami z pozostałego lemon curdu.           Smacznego :-). 