Polska klasyka. Przepis na ten sernik znajdziemy w każdej polskiej książce kucharskiej, jak również w każdej cukierni w Polsce. I jestem przekonana, że każdy z Was chociaż raz w życiu go próbował. Cracow Style Cheesecake to przecież słodki specjał, z którego słyniemy. Ciężki, prawdziwy sernik z bakaliami. Choć czaiłam się na niego długo ... upiekłam dopiero jak siostra przywiozła mi z Polski tłusty twaróg. Ale była uczta! Przy angielskim BBQ ;)   Składniki na kruche ciasto:   250 g mąki pszennej  100 g cukru pudru  125 g masła   8 g cukru waniliowego 1 jajko   Wszystkie składniki połączyć razem, szybko zagnieść ciasto, wstawić do lodówki na co najmniej godzinę czasu. Z ciasta odkroić 1/3, odłożyć z powrotem do lodówki. Pozostałe ciasto rozwałkować na bardzo cienki placek, wyłożyć nim dno formy o wymiarach 35 x 25 cm, ponakłuwać widelcem. Podpiec w temperaturze 170°C przez 15 minut.  Składniki na masę serową: 1 kg twarogu (półtłusty, tłusty)  8 jajek  100 g miękkiego masła 250 g cukru  3 łyżki cukru waniliowego  3 łyżki mąki ziemniaczanej  100 g rodzynek  ulubiony aromat   żółtko do posmarowania pasków, roztrzepane (uwaga: nie wyrzucać białka, będzie potrzebne do lukru!)   Twaróg zemleć. Masło, 200 g cukru i cukier waniliowy utrzeć w osobnym naczyniu na krem. Ucierając, dodawać po 1 żółtku i części twarogu. Ucierać, aż składniki się połączą i masa będzie puszysta. Białka ubić na sztywno, pod koniec ubijania dodając pozostałe 50 g cukru. Pianę wmieszać do masy serowej razem z mąką ziemniaczaną i rodzynkami. Można dodać ulubiony aromat.  Podpieczony spód wyjąć z piekarnika. Wyłożyć na niego masę serową. Ciasto pozostałe w lodówce cienko rozwałkować i radełkiem wykroić paski o szerokości 1 cm. Z pasków ułożyć na serniku kratkę, posmarować ją żółtkiem.  Piec około 50 - 60 minut w temperaturze 170°C.  Przygotować lukier: sok z 1 cytryny  150 g cukru pudru  1 białko    Wycisnać sok z cytryny, dodać puder i białko, utrzeć. Jeśli będziemy uważać, że jest zbyt rzadki, gęstość można regulować cukrem pudrem (jeśli zbyt gęsty - można dodać gorącej wody).  Wystudzony sernik posmarować lukrem. Można też posmarować same paski - co jest bardziej pracochłonne, ale będą one lepiej widoczne.  Smacznego :)     A tak wyglądał przed włożeniem do piekarnika: 