Makowiec na kawałku ciasta. Choć my moglibyśmy jeść samą masę makową, warto dla odmiany spróbować czegoś nowego :-). Masa makowa bogata w bakalie i miód, delikatny biszkopt ze znanego Wam przepisu (choć tym razem już nim nie rzucamy ;-). Warstwa biszkoptu jest równa z warstwą makową (na zdjęciach jest inaczej - korzystałam z innego przepisu na biszkopt, którego nie polecam..). Warto upiec na tegoroczne święta!  Składniki na biszkopt:                    4 jajka                   2/3 szklanki drobnego cukru do wypieków                   2/3 szklanki mąki pszennej                   2,5 łyżki mąki ziemniaczanej   Składniki na masę makową:                    500 g maku                   3 jajka, białka i żółtka oddzielnie 130 g masła, w temperaturze pokojowej                   1 szklanka łagodnego miodu                   2 łyżki cukru 4 łyżki oleju                   100 g posiekanych orzechów włoskich                   100 g kandyzowanej skórki pomarańczowej                   100 g posiekanych migdałów lub płatków migdałowych                   2 łyżeczki ekstraktu z migdałów            Mak zalać wrzącą wodą (do pokrycia), odstawić do wystygnięcia, odsączyć z nadmiaru wody, dwukrotnie zemleć w maszynce do mięsa z drobnym sitkiem.            /Mak można też zalać wrzątkiem do przykrycia i gotować przez 20 minut, odcisnąć z nadmiaru wody i wystudzić. Dwukrotnie zemleć w maszynce do mięsa z drobnym sitkiem/.           Do przygotowania masy makowej można również użyć często dostępnego w sklepach maku zmielonego. Jest to spore uproszczenie, ponieważ maku nie trzeba już mielić. Wystarczy zalać wrzatkiem do przykrycia i wystudzić. Dokładnie odcisnąć z nadmiaru wody, np. w lnianym ręczniczku kuchennym.            Masło utrzeć z cukrem na jasną, puszystą masę (można mikserem). Dodawać żółtka, jedno po drugim i dalej ucierać. Dodać zmielony mak, miód, olej, bakalie, ekstrakt i wymieszać.           Białka ubić na sztywną pianę i delikatnie wymieszać z masą makową.           Formę o wymiarach 40 x 25 cm wyłożyć papierem do pieczenia. Do formy przełożyć masę makową. Piec w temperaturze 175ºC przez 40 minut. Gdy masa makowa się piecze przygotować biszkopt. Białka oddzielić od żółtek, ubić na sztywną pianę. Pod koniec ubijania stopniowo dodawać cukier, łyżka po łyżce, dalej ubijając. Dodawać po kolei żółtka, nadal ubijając. Mąki wymieszać, przesiać i delikatnie wmieszać do ciasta szpatułką. Przygotowane ciasto biszkoptowe wylać na gorącą masę makową. Piec dodatkowe 20 minut lub do tzw. suchego patyczka. Po upieczeniu i wystygnięciu ciasto odwrócić, by biszkopt znajdował się na spodzie.           Wierzch udekorować cukrem pudrem, lukrem lub czekoladą - dowolnie.           Smacznego :-). 