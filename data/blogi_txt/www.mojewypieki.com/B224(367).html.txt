Konkurują z pączkami o popularność. Są złote, bardzo kruchutkie, choć.. czasochłonne do wykonania. Nie smażę ich często, zazwyczaj o tej porze roku.. i tylko wtedy ;-).  Przepis pochodzi z moich starych zapisków, jest on dość popularny na różnych forach internetowych. Polecam!    Składniki na 3 - 4 talerze faworków:                    450 g mąki pszennej 5 żółtek                   szczypta soli                   1 łyżka spirytusu (lub 2 łyżki rumu)                   3/4 szklanki gęstej kwaśnej śmietany 18%                   tłuszcz do głębokiego smażenia (np. olej rzepakowy, kokosowy) cukier puder do oprószenia             Mąkę przesiać, dodać żółtka, szczyptę soli, spirytus i śmietanę. Dobrze wyrobić do otrzymania gładkiej kuli ciasta. Odłożyć zawinięte w folię na 30 minut by zmiękło i odpoczęło (w temperaturze pokojowej). Po tym czasie ciasto dobrze wybić wałkiem, by w cieście pojawiły się pęcherzyki powietrza (od 15 - 30 minut); moża także użyć wałkownicy. Wszystko to ma na celu wtłoczenie w ciasto jak największej ilości powietrza - ciasto rozwałkowujemy, składamy, ubijamy wałkiem itd. Po skończeniu ciasto owinąć folią spożywczą i schłodzić przez 30 minut w lodówce.           Schłodzone ciasto rozwałkować (cieniutko), radełkiem wykrajać prostokąty o wymiarach około 12 x 3 cm. Każdy pasek naciąć wzdłuż pośrodku i przewlec przez otwór.           Smażyć w gorącym tłuszczu (175ºC) z obu stron, na złoty kolor. Osączyć na ręczniczku papierowym.           Oprószyć cukrem pudrem. Smacznego :-). 