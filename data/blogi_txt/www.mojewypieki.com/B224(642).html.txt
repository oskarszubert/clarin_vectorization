Klasyczne połączenie, ale jeśli chodzi o maliny nie potrafię sobie odmówić. Jeśli przerobiliście już sernikobrownies z malinami, babeczki brownies malinowe a chcecie więcej i więcej, musicie je upiec! Wykorzystałam maliny mrożone, choć muffinki wtedy pieką się dłużej, ale to przecież żaden problem;-). Polecam!   Składniki na 12 - 14 sztuk:                    225 g mąki pszennej                   2 łyżki kakao 2 łyżeczki proszku do pieczenia                   pół łyżeczki sody oczyszczonej                   100 g gorzkiej czekolady, posiekanej (lub groszków czekoladowych)                   2 jajka                   300 ml kwaśnej śmietany 80 g brązowego cukru                   60 g białego cukru 80 ml oleju rzepakowego lub słonecznikowego                   2 szklanki malin (mogą być mrożone)            Wszystkie składniki powinny być w temperaturze pokojowej.           W jednym naczyniu wymieszać składniki suche: mąkę, kakao, proszek do pieczenia, sodę oczyszczoną, cukry. W drugim naczyniu mokre: roztrzepane jajka, śmietanę, olej. Połączyć zawartość naczyń, wymieszać do połączenia składników. Dodać maliny, groszki czekoladowe, wymieszać.           Formę do muffinek wyłożyć papilotkami, do nich nałożyć ciasto do 3/4 wysokości.  Piec w temperaturze 190ºC przez około 25 minut (lub dłużej z malinami mrożonymi), do tzw. suchego patyczka.           Smacznego :) 