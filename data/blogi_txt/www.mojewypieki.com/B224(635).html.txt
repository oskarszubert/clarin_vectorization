Bez zbędnych wstępów - w końcu! :-)           Wiem, wiem, trwało to dłuugo, ale wszystko musiało być zapięte na ostatni guzik. Choć - i tak strona nie jest jeszcze skończona ;-). Ale przynajmniej jest skończona na tyle, że możemy komentować, komunikować się i publikować. Dziękuję tym z Was, którzy wykazali się cierpliwością i zechcieli poczekać.. Witam wszystkich, którzy weszli tu dziś po raz pierwszy!           Jak możecie zauważyć wygląd praktycznie się nie zmienił, pozostaję dalej przy koncepcji bloga. To dobra wiadomość dla osób, które nie lubią wielkich zmian:-). Priorytetem było dla mnie opuszczenie platformy blogowej i przejście na własną domenę. Dodanie funkcjonalności, o których na blogu mogłam jedynie pomarzyć.              Co nowego jest na blogu?           Na Moich Wypiekach można założyć konto. Dzięki temu spośród 1100 przepisów na blogu możecie wybierać ulubione i wrzucać je do schowka (dostępnego zawsze po zalogowaniu). Dodając komentarz nie pozostaniecie anonimowym gościem. Możecie oznaczyć go swoim avatarem i wgrywać zdjęcia Waszych wypieków (ze zdjęć ja się ucieszę najbardziej ;-). To oferta dla wszystkich czytelników blogu. Jeśli nie macie ochoty się logować, komentarze można dodawać i tak (ale już bez zdjęć i bez funkcji dla przepisów 'dodaj do ulubionych').           Zmienił się wygląd kategorii, tagów/składników, wyszukiwarki. Zauważcie, że każdą kategorię możecie przeglądać jako 'listę' i jako 'spis' (który ja lubię najbardziej).           Każdy przepis na blogu będzie posiadał wersję angielską. No, może nie od razu, bo muszę się zająć tłumaczeniem ;-), ale z czasem tych przepisów będzie coraz więcej. Tutaj możecie zobaczyć przykładowy przepis z wersją angielską (wersja ang na samym dole wpisu):  kruche makowe gwiazdki           Nie mogło również zabraknąć opcji wydruku przepisu. Teraz możecie zadecydować, czy ma on być ze zdjęciami, czy bez nich.           Wymieniłam tylko najważniejsze zmiany. Z pozostałymi zapoznacie się sami w miarę użytkowania Moich Wypieków. Może macie jakieś sugestie? Z chęcią poczytam :-). ----------------------------------           I jeszcze  - podziękowania! Bardzo dziękuję p. Ani i ekipie z Digital Guru, za stworzenie mojej strony od podstaw, za profesjonalizm, za cierpliwość. Dziękuję również p. Michałowi, p. Piotrowi i całemu zespołowi E-poki za zajęcie się serwerami, na których stoją teraz Moje Wypieki i za administrację. Jestem Wam bardzo, bardzo wdzięczna!           ---------------------------------- Pozostaje mi tylko życzyć Wam i sobie, jeszcze przyjemniejszego korzystania z blogu! :-)           pozdrawiam ciepło dorota 