Wahałam się, czy umieszczać je na blogu. Ale wiem, że Wasze gusta są różne, nie musicie się ze mną zgadzać. Tym bardziej, że czytałam o tych kulkach że jednak smakują, a między Wami na pewno są prawdziwi kawosze. Nam smakowo nie podeszły (a lubimy klasyczne tiramisu), raczej też nie nadają się dla dzieci. Dodatkowo muszę przyznać, że ciężko się lepią, są dość miękkie, podam więc przepis ze zmniejszoną niż w oryginale ilością wody. A cały przepis w oryginale z forum CinCin tutaj.   Składniki: 2 łyżki kawy rozpuszczalnej    140 g biszkoptów    250 g serka mascarpone    1 łyżka cukru pudru    1 cukier waniliowy (16 g) 2 łyżki alkoholu    kakao do obtoczenia    Kawę rozpuścić z 6 łyżkami wrzącej wody, odstawić do ostygnięcia. Dodać do niej 2 łyżki alkoholu. Biszkopty rozdrobnić na proszek mikserem. Wymieszać z kawą, odstawić na 20 minut. Mascarpone, cukier puder, cukier waniliowy wymieszać mikserem, następnie dodać kawowe biszkopty, wymieszać, można zmiksować. Masę odstawić na kilka godzin do lodówki (u mnie cała noc), formować kulki, obtaczać w kakao. Odstawić do lodówki. Z przepisu wychodzi około 20 kuleczek.  Smacznego :) 