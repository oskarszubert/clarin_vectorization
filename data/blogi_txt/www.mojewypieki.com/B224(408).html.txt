Delikatny, kremowy jagodowy deser o aksamitnej konsystencji.. Podany z bitą śmietaną i jagodami (u mnie z borówkami amerykańskimi), moja propozycja na weekend :-).   Składniki na 4 porcje:                    200 g jagód lub borówek amerykańskich świeżo wyciśnięty sok z połowy niedużej cytryny 60 g cukru                   300 ml śmietany kremówki 36% 100 ml mleka                   3 łyżeczki żelatyny w proszku 1/4 szklanki gorącej wody   Dodatkowo:                    150 ml śmietany kremówki 36%, schłodzonej                   1 łyżeczka cukru pudru                   jagody lub borówki amerykańskie, do dekoracji            W małym garnuszku umieścić jagody, sok z cytryny, cukier. Doprowadzić do wrzenia, zdjąć z palnika, zmiksować blenderem. Przestrzeć przez sitko by pozbyć się skórek.           Żelatynę rozpuścić w gorącej wodzie. Do drugiego garnuszka wlać śmietanę kremówkę, mleko, doprowadzić do wrzenia, zdjąć z palnika. Dodać przetarte jagody, rozpuszczoną żelatynę, dokładnie wymieszać. Wystudzić w temperaturze pokojowej. Garnuszek umieścić w lodówce, mieszając od czasu do czasu. Gdy zacznie gęstnieć podzielić równo pomiędzy 4 salaterki. Schłodzić przez całą noc w lodówce. Kolejnego dnia przed podaniem ubić śmietanę kremówkę na sztywno, pod koniec dodając cukier puder. Wyłożyć na panna cottę, ozdobić jogodami.           Smacznego :-). 