Inne. Wilgotne, zwięzłe, nie lekkie i puszyste. Proste do wykonania, lecz niestety wisi nad nim klątwa zakalca.. (ciasto przed pieczeniem jest bardzo rzadkie). Ale jest i dobra wiadomość - składniki na nie znajdziecie nawet w pozornie pustej lodówce, przygotujecie je w 5 minut, a owoce nie opadają na dno. Poza tym - to taki (nie)zwykły placek ;-).    Składniki: 1 szklanka mąki pszennej                   1 łyżeczka proszku do pieczenia                   pół szklanki (lub mniej) drobnego cukru do wypieków                   1,5 łyżeczki cynamonu szczypta gałki muszkatołowej                   1/4 łyżeczki soli 2 duże jajka                   2/3 szklanki mleka 3,5 łyżki roztopionego masła                   1 łyżeczka ekstraktu z wanilii                   śliwki, odpestkowane i przepołowione, w zależności od wielkości - około 10 śliwek Dodatkowo:                    3 łyżki cukru wymieszane z 1 łyżeczką cynamonu, do posypania (lub cukier cynamonowy). Wszystkie składniki powinny być w temperaturze pokojowej. Mąkę, proszek do pieczenia, cynamon, gałkę - przesiać. Wymieszać z cukrem i solą.           Jajka, mleko, masło, wanilię - umieścić w misie miksera i zmiksować do połączenia się składników. Dodać suche składniki i wymieszać, by nie było grudek.           Formę o średnicy 25 cm wysmarować masłem. Przelać do niej gotową masę, na wierzch wyłożyć śliwki (rozcięciami ku górze). Po śliwkach posypać cukrem wymieszanym z cynamonem.           Piec w temperaturze 190ºC przez 30 - 45 minut do tzw. suchego patyczka.           Smacznego :-). Źródło przepisu - EpicureanMom.com. 