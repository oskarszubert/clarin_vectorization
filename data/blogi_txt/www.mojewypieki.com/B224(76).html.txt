Chlebek jest przepyszny. Wyraźnie bananowy, wilgotny, z bakaliami smakuje niesamowicie. Na pewno wrócę do niego nie raz :-).    Składniki:                    150 g masła, roztopionego 175 g mąki pszennej                   150 g drobnego cukru do wypieków                   2 jajka                   1/2 łyżeczki sody                   2 płaskie łyżeczki proszku do pieczenia                   4 niewielkie banany, rozgniecione 100 g mlecznej czekolady, posiekanej                   garść posiekanych orzechów laskowych                   100 g suszonych żurawin, namoczonych w dowolnym alkoholu            Wszystkie składniki powinny być w temperaturze pokojowej. Mąkę przesiać z proszkiem do pieczenia i sodą oczyszczoną, odłożyć. Masło utrzeć z cukrem do otrzymania jasnej, puszystej masy maślanej. Dodawać pojedynczo jajka, ucierając, następnie rozgniecione banany, orzechy, czekoladę i żurawiny. W osobnej misce wymieszać starannie mąkę z proszkiem do pieczenia i sodą. Dodać tą mieszaninę do masy maślano - jajecznej, wymieszać szpatułką tylko do połączenia się składników.           Piec w temperaturze 170°C przez około 45 - 55 minut (do tzw. suchego patyczka) w keksówce (moja rynienkowata keksówka miała wymiary 10 x 30) wysmarowanej masłem i oprószonej mąką pszenną. Smacznego :-).      Według przepisu Nigelli Lawson. 