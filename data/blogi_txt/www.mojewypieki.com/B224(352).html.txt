Skromne, ale pełne wdzięku z przepyszną glazurą dyniową. Opierają się na przepisie na babkę, choć ja zdecydowałam się upiec je w mniejszych foremkach. Mimo niewielkiego (w stosunku do pozostałych składników) dodatku dyni, pięknie nią pachną podczas pieczenia i można ją wyczuć w smaku. Zamiast części mąki można dodać kakao (jeśli macie ochotę) i zrobić babeczki marmurkowe :-). Tym, którzy za dynią nie przepadają, informuję, że to ostatni w tym roku przepis na blogu z wykorzystaniem dyni ;-).    Składniki na 10 - 12 babeczek:                    230 g masła                   1 szklanka drobnego cukru do wypieków 4 jajka                   1 szklanka puree z dyni 1 szklanka kwaśnej śmietany 18%                   2 łyżeczki ekstraktu z wanilii                   szczypta soli 3 szklanki mąki pszennej                   1 łyżka cynamonu 2 łyżeczki sody oczyszczonej            Wszystkie składniki powinny być w temperaturze pokojowej; składniki suche (mąka, cynamon, soda) przesiane.           Masło utrzeć z cukrem (mikserem) na lekką, puszystą masę. Wbijać jajka, jedno po drugim, miksując do połączenia się składników po każdym dodaniu. Śmietanę, puree z dyni, ekstrakt z wanilii wymieszać. Dodawać do masy maślanej, na zmianę z przesianymi składnikami suchymi, miksując do połączenia.           Foremki na babeczki (z kominkami lub bez) wysmarować masłem, wysypać bułką tartą. Ciasta nałożyć do 3/4 wysokości foremek.           Piec w temperaturze 180ºC przez około 30 - 35 minut do tzw. suchego patyczka (jeśli zdecydujecie się upiec jedną dużą babkę, pieczenie będzie trwało dłużej, około 60 minut). Wyjąć, przestudzić.  Glazura dyniowa:                    1 szklanka cukru pudru (lub mniej)                   1 łyżka mleka 2 łyżki puree z dyni                   2 łyżki masła 1/4 łyżeczki cynamonu                   1/2 łyżeczki ekstraktu z wanilii            Wszystkie składniki umieścić w garnuszku i zagotować, rozbijając powstałe grudki (można blenderem). Chwilę pogotować, zdjąć z palnika. Polać do babeczkach. Smacznego :-).    Przepis, zmodyfikowany, pochodzi z tego blogu. 