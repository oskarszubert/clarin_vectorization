Lekko słodkie, serowe ciastka z owocami, to dla nas ciasteczkowy przebój roku. Są przepyszne! Szybko się je robi a dzieci je uwielbiają! :)   Składniki na około 25 sztuk: 250 g mąki pszennej                   250 g sera twarogowego, zmielonego trzykrotnie                   125 g masła, w temperaturze pokojowej                   3 - 4 jabłka cukier puder do oprószenia            Jabłka umyć, obrać, usunąć gniazda nasienne, pokroić w ósemki.           Mąkę wyrobić z twarogiem i masłem. Rozwałkować i wykroić szklanką krążki jak na pierogi. Na każdy krążek nałożyć kawałek jabłka, złożyć na pół i skleić w rogach.           Blachę do ciasteczek wyłożyć papierem do pieczenia. Na nią powykładać ciastka, zachowując nieduże odstępy. Piec w piekarniku rozgrzanym do 180ºC przez około 25 - 30 minut. Wyjąć, przestudzić na kratce.           Po przestudzeniu oprószyć cukrem pudrem.           Do ciastek tych nadaje się w zasadzie większość owoców, piekłam również wersję z brzoskwiniami, z borówkami amerykańskimi, a nawet z truskawkami.. ;-).           Smacznego :-). 