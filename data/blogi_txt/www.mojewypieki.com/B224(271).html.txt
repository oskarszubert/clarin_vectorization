Niesłodkie angielskie drożdżowe placuszki. O porowatej strukturze, którą uzyskuje się przez dodatek do ciasta drożdżowego proszku do pieczenia lub sody /pominęłam/. Kwintesencja angielskiej popołudniowej five o'clock. ?Smaczne ze słodkimi lub wytrawnymi dodatkami, opiekane w tosterze lub na grillu, podawane ciepłe, z masełkiem. Smażone na patelni w specjalnych pierścieniach, dzięki którym zachowują równiutki, okrągły kształt. Bardzo popularne w Walii, gdzie mieszkam, do kupienia praktycznie wszędzie :-). Co ciekawe, crumpetsy w moim wykonaniu (pewnie z tego powodu, że pominęłam sodę) przypominają English muffins? z wyglądu (a szczególnie przełożone konfiturą), choć smakują jak crumpets ;-). Generalnie wiele osób nie widzi różnicy pomiędzy nimi a English muffins. Smakują podobnie. Oba są smażone, drożdżowe, wielkości dużych herbatników, idealne do smarowania masłem. Crumpetsy zawsze jednak powinny zawierać w składzie mleko i mieć mniej luźną konsystencję przed pieczeniem niż English muffins. Smażymy je tylko z jednej strony. Zresztą, nieźle zamieszałam, ale spróbujcie sami ;-)..   Składniki na 12 - 15 sztuk:                    450 g mąki pszennej chlebowej pół łyżeczki soli (opcjonalnie)                   1 łyżeczka cukru                   7 g drożdży suchych lub 14 g drożdży świeżych                   300 ml letniego mleka 300 ml letniej wody                   olej            * dodatkowo można dodać 1 łyżeczkę proszku do pieczenia, by racuszki miały większe pory na powierzchni           Do większego naczynia przesiać mąkę, dodać cukier, sól i drożdże, wymieszać. W środku zrobić wgłębienie, wlać do niego wodę i mleko. Wymieszać, do uzyskania luźnego ciasta. Przykryć lnianym ręczniczkiem lub folią spożywczą, odstawić w ciepłe miejsce do podwojenia objętości.           Po tym czasie rozgrzać patelnię z kilkoma kroplami tłuszczu. Na patelni umieścić natłuszczone pierścienie do pieczenia racuszków*, przez kilka minut je rozgrzać na patelni, następnie wypełnić je do połowy wysokości ciastem. Smażyć do momentu, aż powierzchnia placuszków pokryje się dziurkami i będą suche na powierzchni. Czyli przez około 10 - 12 minut.           Tak wysmażone placuszki ściągnąć z patelni, następnie grillować przez 2 - 3 minuty do złotego brązu. Można również grillowanie odłożyć na później, przed samym podaniem.           Crumpets mogą być podawane natychmiast. Te, które zostaną mogą być później odgrzane na grillu.           * jeśli nie macie pierścieni, nie martwcie się - gotowe crumpets będą miały mniej lub bardziej nieregularne kształty Smacznego :-).             Źródło inspiracji - bbc.co.uk 