Krem, który zaraz po kremie cytrynowym jest w kolejce do zawładnięcia Waszymi kubkami smakowymi. Nie żartuję. Jeśli lubicie marakuję, bardzo polecam. Do wykorzystania w deserach, ciastach, babeczkach, lodach.. Jutro pierwszy przepis z kremem w roli głównej!   Składniki na 450 ml kremu: 150 ml pulpy z owoców marakui (około 7 - 8 owoców) 140 g drobnego cukru do wypieków                   2 jajka 2 żółtka                   2 łyżki soku z cytryny 100 g masła            W niedużym garnuszku roztrzepać jajka, żółtka i cukier (najlepiej przy pomocy rózgi do ubijania), do połączenia. Postawić na kuchence, podgrzewać na małej mocy palnika, mieszając.           Praktycznie od razu można dodać masło, pulpę z marakui i sok z cytryny. Mieszać, do zagotowania (krem powinien 'zabulgotać') i zgęstnienia kremu oraz otrzymania kremu o gładkiej konsystencji.            Przelać do wyparzonego słoiczka, zamknąć. Schłodzić.           Można przechowywać w lodówce do 2 tygodni.           Smacznego :-). 