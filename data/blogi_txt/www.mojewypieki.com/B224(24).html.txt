Babeczki dla fanów serialu ;-). Dość krwawe.. Klasyczne ciasto babeczkowe nadziane dżemem wiśniowym. Udekorowane bitą śmietaną, cukrowym ossstrym szkłem i frużeliną/konfiturą wiśniową. Prezentują się niesamowicie!   Składniki na 12 babeczek: 160 g masła                   120 g drobnego cukru do wypieków 165 g mąki pszennej                   1,5 łyżeczki proszku do pieczenia                   3 jajka                   skórka otarta z 1 cytryny                   1 łyżeczka ekstraktu z cytryny                   kilka łyżek dżemu wiśniowego Wszystkie składniki powinny być w temperaturze pokojowej. Mąkę i proszek przesiać, odłożyć.            W misie miksera utrzeć masło z cukrem, na jasną i puszystą masę. Dodawać jajka, jedno po drugim, ucierając na gładką masę po każdym dodaniu. Dodać skórkę z cytryny, ekstrakt i zmiksować.           Do powstałej masy dodać odłożone przesiane składniki. Wymieszać szpatułką tylko do połączenia się składników, nie dłużej.            Formę do 12 muffinek wyłożyć papilotkami, do połowy ich wysokości nałożyć ciasto, na nie wyłożyć pełną łyżeczkę dżemu wiśniowego, przykryć ciastem.           Piec w temperaturze 180ºC przez około 20 minut (bez termoobiegu) lub chwilę dłużej, do tzw. suchego patyczka. Wyjąć, wystudzić na kratce.  Cukrowe szkło: 1 szklanka cukru                   50 ml wody            Cukier i wodę umieścić w małym ganuszku. Włączyć palnik, zagotować, nie mieszając ani razu! Włożyć termometr cukierniczy i cały czas gotując na średnio - wyższej mocy palnika czekać do osiągnięcia na nim temperatury 150ºC (300ºF).  Nie mieszać. Jest to tzw. 'hard crack stage' - łyżeczka syropu cukrowego opuszczona do lodowatej wody uformuje nitki, które będą się łamały przy próbie wygięcia. Można również zauważyć, że syrop będzie się zaczynał karmelizować - powoli nabierał koloru karmelu. Wtedy należy szybko przerwać gotowanie - cukrowa tafla powinna być jasna i przezroczysta.           Płaską blaszkę wysmarować cieniutką warstwą oleju. Karmel natychmiast wylać na blaszkę, rozprowadzić na grubość 2 - 3 mm. Pozostawić do wystudzenia. Po wystudzeniu podważyć szpatułką, wyjąć taflę cukrowego szkła i połamać na ostre kawałki.  Ponadto:                    500 ml śmietany kremówki 36%, schłodzonej                   4 łyżeczki cukru pudru  frużelina lub konfitura wiśniowa            Śmietanę kremówkę ubić do otrzymania gęstej pianki, pod koniec ubijania dodając cukier puder.           Babeczki udekorować bitą śmietaną. Wbić cukrowe szkło, polać konfiturą lub frużeliną. Przechowywać w lodówce.           Smacznego :-). 