Babka kolorowa nie tylko ładnie się prezentuje, ale jest bardzo smaczna. Smaku nadają jej kisiele, kakao i mak.. Bardzo ją lubimy :-).   Składniki:                    250 g masła lub margaryny do pieczenia                   6 jajek (białka oddzielone od żółtek)                   1 - 1,5 szklanki drobnego cukru do wypieków                   2 szklanki mąki pszennej tortowej                   1 cukier wanilinowy (16 g) 2 łyżeczki proszku do pieczenia                   1/2 szklanki oleju słonecznikowego   oraz:                    1 kisiel cytrynowy                   1 kisiel wiśniowy (ja dodatkowo dodałam kroplę czerwonego barwnika spożywczego, dla wyraźniejszego koloru; z kisielem wiśniowym wyszedłby kolor różowy)                   1 łyżka kakao                   1/2 szklanki suchego maku            Wszystkie składniki powinny być w temperaturze pokojowej.           Masło utrzeć z cukrem w misie miksera, do puszystości i białości, dodawać żółtka (stopniowo, jedno po drugim) i ucierać. Pod koniec ucierania dodać olej i dalej ucierać.           Mąkę wymieszać z proszkiem do pieczenia, przesiać i delikatnie wmieszać do ciasta. Białka ubić na sztywno i delikatnie wymieszać z ciastem, szpatułką.           Powstałe ciasto podzielić na 4 równe części. Do każdej z osobna dodać: kisiel cytrynowy, wiśniowy, kakao, mak. Delikatnie wymieszać.           Formę o średnicy 23 cm z kominkiem wysmarować masłem, oprószyć mąką pszenną. Ciasto wykładać łyżką do formy (ciasto jest dość gęste) jedną warstwę na drugą, w dowolnej kolejności.           Piec około 50 minut w temperaturze 170ºC lub do tzw. suchego patyczka (pierwsze 20 minut warto piec w obniżonej temperaturze, około 160ºC) Smacznego :-). 