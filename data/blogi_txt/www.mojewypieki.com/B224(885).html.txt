Serniczki powstały, ponieważ miałam ochotę na sernik z truskawkami, ale nie chciało mi się go piec (znowu gorąco!). Są szybkie w przygotowaniu, ale też dość sycące. Po takiej szklance z sernikiem naprawdę czułam się najedzona :-). Można je zrobić z dowolnym serem białym (twarogiem, ricottą, mascarpone, quarkiem, soft cheese) bo to raczej deser, nie prawdziwy sernik. Zrobiłam je z dodatkiem jogurtu greckiego, by było trochę lżej, choć równie dobrze spisze się tu śmietana kremówka. Polecam! Składniki na 4 - 5 niedużych szklanek:   80 g ciastek digestive lub innych, pokruszonych  350 g twarogu zmielonego dwukrotnie lub innego sera białego  4 łyżki cukru pudru (lub więcej, wedle smaku)  nasiona z 1 laski wanilii  pół szklanki jogurtu greckiego  truskawki, na wierzch   Sos truskawkowy:   300 g truskawek  1 łyżka cukru (lub więcej, wedle smaku)  2 łyżeczki skrobi ziemniaczanej  1 łyżka świeżo wyciśnietego soku z cytryny Pokruszone ciastka wysypać na dno szklanek.   Ser biały wymieszać z cukrem, wanilią i jogurtem.   Przygotować sos: truskawki rozgnieść widelcem w niedużym ganuszku, dodać sok z cytryny, skrobię, cukier, zagotować. Ostudzić.  Na ciastka układać na przemian warstwy sera i sosu truskawkowego. Udekorować truskawkami.  Smacznego :) 