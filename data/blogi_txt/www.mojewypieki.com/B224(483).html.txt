Ciasto, które jest jedną wielką, pyszną kruszonką zrobioną z płatków owsianych i pysznych ziaren. Najlepiej smakuje ze świeżymi owocami - zamiast śliwek możecie dodać malin, jeżyn, moreli lub nektarynek. Szybka i prosta do zrobienia, przy tym niezwykle smaczna :). Przepis z 'ASDA magazine'.    Składniki: 200 g mąki pszennej  175 g płatków owsianych  175 g masła  110 g brązowego cukru  50 g orzechów pekan, posiekanych  3 łyżki nasion dyni  3 łyżki słonecznika  3 łyżki sezamu  2 łyżki płynnego miodu  350 g świeżych śliwek     Mąkę i płatki owsiane umieścić w misce, dodać masło i wyrobić palcami jak na kruszonkę (może się na tym etapie kleić). Wsypać cukier, pekany, dynię, słonecznik, sezam, miód. Wyrobić jak na kruszonkę.  Śliwki odpestkować, pokroić na małe kawałki.  2/3 kruszonki wcisnąć ściśle w wyłożoną papierem formę o wymiarach 28 x 18 cm. Na to wyłożyć owoce, posypać resztą kruszonki (jeśli klei się zbyt mocno, można dodać łyżkę mąki - ja tak zrobiłam).  Piec w temperaturze 160ºC przez około 50 minut. Wystudzić, by się dobrze kroiło.  Smacznego :) 