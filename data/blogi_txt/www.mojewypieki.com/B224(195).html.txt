Jeszcze z prezentów świątecznych :). Na początku miały powstać chocolate chip cookies, ale ponieważ po porównaniu przepisów okazało się, że to nic innego, jak nasze pieguski , a te już wielokrotnie robiłam, dałam sobie spokój. Te okazały się strzałem w dziesiątkę ;). Delikatnie chrupiące, ciągnące i intensywnie czekoladowe! Naprawdę dobry przepis z mojego ulubionego The Australian Women's Weekly 'Everyday cakes   cookies'.   Składniki na około 40 ciastek:    125 g miękkiego masła  160 g brązowego cukru (jeśli używacie białego, wtedy mniej)   1 jajko  1 łyżeczka ekstraktu z wanilii  185 g mąki pszennej  1 łyżeczka sody oczyszczonej  ¼ łyżeczki proszku do pieczenia  35 g kakao   85 g posiekanych rodzynków  95 g mlecznych chips'ów czekoladowych (lub posiekanej mlecznej czekolady)  75 g białych chips'ów czekoladowych (lub posiekanej białej czekolady)  75 g ciemnych chips'ów czekoladowych (lub posiekanej gorzkiej czekolady)    Zmiksować miękkie masło, cukier, jajko i ekstrakt. Wsypać do mikstury suche składniki, na końcu rodzynki i czekoladę, wymieszać.  Formować z ciasta kulki wielkości niedużego orzecha włoskiego układać na blaszce, lekko spłaszczyć łyżką. Między kulkami zachować 5 cm odstępy, sporo się rozrosną na boki.  Piec w temperaturze 170ºC przez około 10 minut. Chwilę poczekać przed zdjęciem z blaszki, będą bardzo miękkie. Potem studzić na kratce.   Smacznego :) 