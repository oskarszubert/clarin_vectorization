Gugelhupf - tradycyjna niemiecka babka, najczęściej drożdżowa, pieczona w formie z kominem, będąca symbolem Alzacji. Powstało wiele wariacji na temat przepisu, ten na przykład jest na proszku do pieczenia, za to bogaty w jajka i masło. W babce znajdziecie i rodzynki namoczone w rumie i płatki migdałów. Babka niestety nie pozostaje długo świeża i najlepiej smakuje z herbatą z mlekiem.   Składniki:                    200 g masła, w temperaturze pokojowej                   200 g drobnego cukru do wypieków                    6 jajek, średniej wielkości 1 łyżeczka aromatu waniliowego lub cukier wanilinowy (8 g)* 150 g kwaśnej śmietany 18%                   350 g mąki pszennej 1 czubata łyżeczka proszku do pieczenia (łyżeczka o pojemności 5 ml)                   100 g rodzynków + rum do ich namoczenia 100 g płatków migdałów                   cukier puder do oprószenia            Wszystkie składniki powinny być w temperaturze pokojowej.           Rodzynki noc lub godzinę wcześniej namoczyć w rumie, odstawić. Mąkę przesiać z proszkiem do pieczenia.           W misie miksera utrzeć masło z cukrem, na jasny puch. Po kolei dodawać jajka, jedno po drugim, miksując do połączenia się składników. Dodawać mąkę, na przemian ze śmietaną, miksując krótko - tylko do połączenia się składników. Dodać aromat, odsączone rodzynki, płatki migdałów i wymieszać. Ciasto (będzie dość gęste) przełożyć do formy na babkę (z kominem) o poj. 1,5 litra, wysmarowanej masłem i wysypanej bułką tartą i piec około 50 - 60 minut w temperaturze 170ºC (pierwsze 25 minut warto piec w temperaturze niższej, 160ºC) do tzw. suchego patyczka. Przestudzić chwilę w formie, wyjąć na kratkę i ostudzić. Oprószyć cukrem pudrem.           * można pominąć, jeśli posiadacie cukier z prawdziwą wanilią           Smacznego :-).     Przepis pochodzi z tej strony. 