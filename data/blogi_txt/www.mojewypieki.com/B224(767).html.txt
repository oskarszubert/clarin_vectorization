Przez chwilę dam odpocząć Nigelli i zabiorę się za przepisy jej amerykańskiej koleżanki Marthy Stewart ;-). Choć na pierwszy rzut oka przepisy Marthy są mniej proste (czytaj: nie w stylu 'wymieszać i upiec'), to jak się dobrze poszuka, można coś szybkiego znaleźć ;-). Na pierwszy ogień poszły ciasteczka o smaku piernika z kawałkami czekolady. Teksturą nie przypominają naszych pierniczków, po prostu są  to ciastka. Choć należą do twardszych, są przepyszne, a szczególnie na ciepło ze szklanką mleka. Polecam!    Składniki na około 25 ciastek: 100 g czekolady gorzkiej                   100 g czekolady mlecznej                   190 g mąki pszennej 1¼ łyżeczki zmielonego imbiru                   ¼ łyżeczki zmielonych goździków                   ¼ łyżeczki zmielonej gałki muszkatołowej                   1 łyżeczka cynamonu 1 łyżka kakao                   120 g masła                   1 łyżka świeżo startego imbiru (uwaga: imbir jest bardzo wyczuwalny)                   pół szklanki ciemnego brązowego cukru                   pół szklanki melasy                   1 łyżeczka sody oczyszczonej   Dodatkowo:                    ¼ szklanki cukru (do obtoczenia)            Czekoladę posiekać, na większe kawałki (kilkumilimetrowe). Do naczynia przesiać mąkę z imbirem, cynamonem, goździkami, gałką i kakao.           Masło zmiksować ze świeżo startym imbirem do białości, przez około 4 minuty. Dodać brązowy cukier, melasę, zmiksować. Sodę rozpuścić w 1,5 łyżeczki wrzącej wody.           Połączyć razem masę maślaną z mąką, pozostałymi składnikami i sodą, zmiksować. Na końcu wmieszać czekoladę. Masę ciasteczkową spłaszczyć, owinąć folią i włożyć do lodówki na minimum 2 godziny.           Po tym czasie z masy formować kuleczki wielkości orzecha włoskiego, obtaczać w białym cukrze. Kłaść na blachę w sporych odstępach, spłaszczyć łyżką. Piec w temperaturze 160ºC przez około 15 minut (piekłam około 13 minut, to zależy od piekarnika i wilekości ciastek). Powinny ładnie popękać, lecz zbyt długie pieczenie spowoduje, że będą zbyt twarde. Odczekać 5 minut i zdejmować z blachy.           Smacznego :-).  Przepis pochodzi z tej strony. 