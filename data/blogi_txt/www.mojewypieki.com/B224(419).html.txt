Pyszna, miękka i szybka krajanka z dodatkiem płatków owsianych i mąki razowej, posmarowana cienką warstwą dżemu. Ponieważ nie wychodzi jej dużo (zaledwie mała blaszka 18 x 18 cm) zastanówcie się najpierw, czy nie lepiej od razu podwoić składniki i upiec porządny kawałek ;). Przepis Sary Lewis z '200 cakes and bakes'. Polecam.   Składniki na 9 kwadratów:    125 g masła  125 g golden syrupu (można zastąpić płynnym miodem)   80 g jasnego cukru muscovado  125 g płatków owsianych  125 g mąki razowej 1/2 łyżeczki proszku do pieczenia  1/4 łyżeczki sody oczyszczonej  25 g wiórków kokosowych    Ponadto:    4 łyżki dżemu truskawkowego  2 łyżki wiórków kokosowych     Do małego garnuszka włożyć masło, syrup, cukier i delikatnie podgrzewać do rozpuszczenia i wymieszania składników.  Zdjąć garnuszek z palnika, wsypać płatki owsiane, mąkę, proszek, sodę i wiórki. Formę 18 x 18 cm wyłożyć papierem do pieczenia, wyłożyć do niej ciasto, wyrównać. Piec w temperaturze 180ºC przez 15 - 20 minut. Wyjąć, ostudzić przez 10 minut, pociąć na 9 kwadratów. Posmarować dżemem i posypać wiórkami kokosowymi. Można przechowywać w szczelnym pojemniku przez 3 dni.  Smacznego :) 