Babka, która jest po prostu dobra, choć nie zachwyca smakiem. Zachwyca za to wyglądem ;-). Ciasto jest lekkie i puszyste (pieczone z dodatkiem oleju, nie na maśle), wymaga od nas trochę pracy, ale jego wygląd nam to wynagrodzi.    Składniki: 5 jajek (białka i żółtka oddzielnie)                           1 szklanka drobnego cukru do wypieków                           1 szklanka wody gazowanej (lub innego napoju gazowanego np. fanta)*                           1 szklanka oleju słonecznikowego                           3 szklanki + 2 czubate łyżki mąki pszennej                           2 czubate łyżki kakao                           3 łyżeczki proszku do pieczenia aromat do ciast (np. pomarańczowy, rumowy, cytrynowy) Wszystkie składniki do ciasta powinny mieć temperaturę pokojową. Mąkę wymieszać z proszkiem do pieczenia, przesiać. Białka ubić na sztywno, pod koniec ubijania dodając stopniowo cukier. Dodać żółtka i dalej ubijać (tą samą przystawką miksera), do połączenia się składników.           Mąkę, olej, aromat i wodę dodawać do ciasta stopniowo i na zmianę, mieszając po każdym dodaniu drewnianą łyżką lub szpatułką, tylko do połączenia się składników i delikatnie, by piana nie 'siadła'. Ciasto podzielić na 2 równe części. Do jednej dodać 2 przesiane łyżki kakao, a do drugiej dodatkowo 2 przesiane łyżki mąki. Tortownicę o średnicy 23 cm wysmarować masłem i posypać bułką tartą (można również wyłożyć papierem do pieczenia). Na  sam środek formy nakładać na przemian po 2 łyżki ciemnego i jasnego ciasta (ma się stopniowo rozlewać), najlepiej robić to dużą łyżką np. chochelką.           Piec około godziny (sprawdzić patyczkiem) w temperaturze 170ºC (najlepiej pierwsze 20 minut piec w niższej temperaturze np. 160ºC). Po ostudzeniu pokryć polewą czekoladową jasną lub ciemną, wg uznania (niekoniecznie). Smacznego :).           * szklanka o pojemności 250 ml Źródło inspiracji - 'Słodki świat Ewy Wachowicz', autorstwa Ewy Wachowicz.﻿ 