Mięciutkie zimowe babeczki. Z miodem, melasą, cynamonem i soczystą suszoną żurawiną. Pieczone w przesłodkich foremkach do mini - babeczek. Z najlepszą czekoladowo - miodowo glazurą. Uwaga: uzależniają!    Składniki na 16 babeczek: 150 g masła                   1/4 szklanki jasnego brązowego cukru                   3 jajka                   1/4 szklanki płynnego miodu                   1/4 szklanki melasy 1,5 szklanki mąki tortowej                   1/4 szklanki mleka 1 łyżeczka cynamonu                   1 łyżeczka sody oczyszczonej                   1/2 łyżeczki proszku do pieczenia 150 g suszonej żurawiny Bakalland (1 opakowanie) Wszystkie składniki powinny być w temperaturze pokojowej. Mąkę przesiać z sodą oczyszczoną, proszkiem do pieczenia i cynamonem, odłożyć.           W misie miskera umieścić masło i cukier. Utrzeć do otrzymania lekkiej i puszystej masy. Dodawać jajka, jedno po drugim, miksując dokładnie po każdym dodaniu do połączenia się składników. Dodać miód i melasę, zmiksować (masa może się wydawać lekko zwarzona, ale nie ma to wpływu na efekt końcowy).           Do zmiksowanej masy wsypać przesiane suche składniki, dokładnie wymieszać szpatułką, dolewając stopniowo mleko. Ciasto powinno być gładkie a składniki dobrze połączone. Na sam koniec dodać suszoną żurawinę i wymieszać. Ciasto przelać do foremek na małe babeczki, napełniając je do 3/4 ich wysokości. Piec w temperaturze 160ºC przez około 25 - 30 minut lub do tzw. suchego patyczka. Wyjąć, wystudzić na kratce. Udekorować glazurą.  Glazura miodowo - czekoladowa: 1 łyżka wody                   3 łyżki miodu 60 g gorzkiej czekolady, posiekanej            W małym garnuszku połączyć wodę z miodem, podgrzać do wrzenia, zdjąć z palnika. Dodać posiekaną czekoladę, odstawić na dwie minuty, po tym czasie rozmieszać do połączenia i otrzymania gładkiej glazury. Smacznego :-).                 Do babeczek wykorzystałam suszoną żurawinę Bakalland.            Jest soczysta, mięsista, przesmaczna, doskonała do Waszych świątecznych wypieków, lecz nie tylko - to bardzo zdrowa, pełna błonnika przekąska! Polecam ją również do dań wytrawnych i do codziennej porcji muesli :-). ----------------------------------------------           /*wpis zawiera lokowanie produktu/ 