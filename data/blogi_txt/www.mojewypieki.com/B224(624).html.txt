Małe serniczki o migdałowej nucie pieczone z warstwą białego maku. Mini wersja seromaka! Znajdziecie w nich wszystko, z czym mogą kojarzyć się święta: mak, marcepan, orzechy, kandyzowana skórka z pomarańczy, sernik.. Użyłam białego maku, który najlepiej komponuje się z orzechami i marcepanem (pozostał mi z tegorocznych rogali marcińskich), ale można wykorzystać również mak bardziej tradycyjny, niebieski. Serniczki smakują niebiańsko, ciężko na jednym poprzestać, a przy tym są bardzo podzielne. Wspaniale się mrożą, można upiec już teraz i zamrozić w zamkniętym pojemniczku aż do świąt.. zawsze trochę mniej pracy :-). Polecam!            Przepis na 12 mini serniczków. Składniki na masę makową:                    110 g białego maku 50 g masy marcepanowej, startej na tarce                   50 g zmielonych orzechów włoskich lub pekan                   50 g zmielonych migdałów                   2 łyżki kandyzowanej skórki pomarańczowej                   1 łyżka płynnego miodu 60 g cukru pudru                   1 łyżka kwaśnej śmietany 18% Mak zalać wrzącą wodą (do pokrycia), odstawić do wystygnięcia, odsączyć z nadmiaru wody, dwukrotnie zemleć w maszynce do mięsa z drobnym sitkiem.            /Mak można też zalać wrzątkiem do przykrycia i gotować przez 20 minut, odcisnąć z nadmiaru wody i wystudzić. Dwukrotnie zemleć w maszynce do mięsa z drobnym sitkiem/.           Tak przygotowany mak przełożyć do naczynia, dodać pozostałe składniki i dobrze wymieszać, do połączenia. Składniki na masę serową:                    450 g twarogu półtłustego , zmielonego przynajmniej dwukrotnie 1/4 szklanki kwaśnej śmietany                   1 jajko 1 żółtko                   90 g cukru pudru                   1 łyżeczka ekstraktu z migdałów            Wszystkie składniki powinny być w temperaturze pokojowej.           Wszystkie składniki umieścić w naczyniu i wymieszać widelcem, tylko do połączenia się składników i uzyskania gładkiej masy.  Wykonanie Formę do muffinek wyłożyć 12 papilotkami. Na sam spód wyłożyć masę makową, wyrównać. Uzupełnić masą serową prawie do wysokości papilotki (5 mm pozostawić wolne).           Piec w temperaturze 150ºC przez około 25 minut lub do momentu, aż powierzchnia serniczków będzie ścięta i sprężysta przy dotyku patyczkiem. Przestudzić przez 1 godzinę w uchylonym piekarniku, następnie wyjąć z formy i przełożyć na kratkę.           Schłodzić przez kilka godzin w lodówce.           Podawać z bitą śmietaną i wiśniami w syropie.           Smacznego :-). 