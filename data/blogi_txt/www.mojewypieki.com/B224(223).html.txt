Połączenie słonych orzechów pekan z karmelem, do tego leciutka pianka śmietankowa z bardzo bogatym acz delikatnym ciastem imbirowym - kto by się nie skusił po takim opisie? Choć ciasto jest typowo jesienne, nic nie stoi na przeszkodzie, by wypróbować je (jeszcze) tej zimy. Warte jest pracy w nie włożonej oraz dużej ilości składników. Smakuje naprawdę wielu osobom, choć trzeba lubić takie piernikowe klimaty. Ciasto jest dość spore, wysokie, może uchodzić za dostojny tort.. Bożenko, dziękuję! :-)   Składniki na ciasto:                    2,5 szklanki mąki pszennej                   1,5 łyżeczki przyprawy korzennej do piernika                   1 łyżeczka sody oczyszczonej                   pół łyżeczki soli 1/3 szklanki posiekanego kandyzowanego imbiru 1 szklanka jasnego cukru brązowego                   165 g masła 2 duże jajka                   3/4 szklanki gorącej wody 2/3 szklanki jasnej melasy*            Wszystkie składniki powinny być w temperaturze pokojowej.           Pierwsze 5 składników, czyli mąkę pszenną, przyprawę korzenną, sodę oczyszczoną, sól i imbir umieścić w malakserze. Miksować do momentu, aż imbir będzie dokładnie zmielony, około 1 minuty. Odłożyć.           W misie miksera utrzeć masło na jasną i puszystą masę. Dodawać stopniowo cukier, cały czas ucierając. Wbijać jajko, jedno po drugim, miksując po każdym dodaniu. W miseczce wymieszać melasę z gorącą wodą. Na zmianę z odłożonymi wcześniej składnikami suchymi dodawać ją do masy maślanej, miksując tylko do połączenia się składników. Dwie formy o średnicy 23 cm wyłożyć papierem do pieczenia. Pomiędzy nie równo rozdzielić przygotowane ciasto. Piec w temperaturze 175°C przez 30 - 32 minuty, do tzw. suchego patyczka. Wyjąć z piekarnika, wystudzić.  Orzechy pekan w syropie klonowym:                    3/4 szklanki orzechów pekan, podpieczonych                   1/4 szklanki syropu klonowego                   odrobina soli (np. fleur de sel) Na stolnicy rozścielić folię aluminiową.           W garnuszku wymieszać orzechy pekan i syrop klonowy. Podgrzewać, mieszając, do zagotowania. Gotować przez około 2 - 3 minuty, aż syrop prawie się wygotuje, a jego gęsta warstwa będzie pokrywała orzechy. Orzechy wyłożyć na folię, widelcem oddzielić od siebie. Oprószyć lekko solą. Pozostawić do wystudzenia na godzinę. Orzechy warto przygotować już dzień wcześniej.  Solony sos karmelowy:                    55 g masła                   pół szklanki jasnego, brązowego cukru                   3/4 szklanki śmietany kremówki                   1/8 łyżeczki soli W małym garnuszku roztopić masło. Wsypać cukier, wymieszać i zagotować. Gotować przez 2 - 3 minuty, aż cukier się rozpuści, a całość zgęstnieje. Powoli wlewać śmietankę, mieszając często i gotując około 3 minut do zgęstnienia. Ilość sosu powinna się zredukować do 1 szklanki.           Sos można zrobić do 7 dni wcześniej; przechowywać pod przykryciem w lodówce.  Masa śmietankowa do przełożenia:                    1 i 1/3 szklanki schłodzonej crème fraîche                   1 i 1/3 szklanki schłodzonej kremówki 36% lub double cream (UK) pół szklanki jasnego brązowego cukru (nie demerara) 6 łyżek cukru pudru**            Wszystkie składniki włożyć do naczynia i ubić (mikserem z końcówką do ubijania białek) na gęstą, sztywną masę.  Wykonanie           Na paterę wyłożyć jeden blat ciasta. Na niego wyłożyć 1/3 kremu śmietankowego, polać 3 łyżkami sosu karmelowego. Przykryć drugim blatem ciasta. Pozostały krem rozsmarować na wierzch i boki ciasta. Wierzch ozdobić 3 łyżkami sosu karmelowego, z boków przykleić orzechy pekan. Schłodzić.           Podawać z dodatkowym sosem karmelowym.           * zastąpiłam melasą połączoną z golden syrupem w proporcji pół na pół           ** warto zredukować ilość cukru w masie śmietankowej           Smacznego :-). Źródło inspiracji - magazyn 'Bon Appétit'. 