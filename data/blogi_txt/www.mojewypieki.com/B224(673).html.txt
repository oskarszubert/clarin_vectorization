Bardzo letnie, uzależniająco smaczne. Co by o muffinach nie pisać, zawsze ich największą zaletą jest szybkość przygotowania, nie brudzenie wielu naczyń i nie używanie miksera.. Do kolekcji dla muffinomaniaków :-).   Składniki na 12 sztuk:   150 g mąki pszennej  100 g mąki pszennej razowej  50 g płatków owsianych 120 g drobnego cukru  1 duże jajko  2 łyżki soku z cytryny  1 szklanka mleka (250 ml)  4 łyżki oleju (60 ml)  2,5 łyżeczki proszku do pieczenia  180 g malin (1 szklanka lub trochę więcej) 110 g białej czekolady, posiekanej   Wszystkie składniki powinny być w temperaturze pokojowej.  Mąki, cukier, proszek do pieczenia - przesiać.  W jednym naczyniu wymieszać składniki suche, w drugim mokre, dodać maliny, czekoladę, delikatnie wymieszać.   Formę do muffin wyłożyć papilotkami, nałożyć do nich masę do 3/4 wysokości.  Piec w temperaturze 190ºC przez 25 minut. Studzić na kratce.  Smacznego :) 