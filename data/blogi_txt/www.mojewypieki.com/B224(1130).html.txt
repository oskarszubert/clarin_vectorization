Kolejny konkurs na blogu z zaprzyjaźnionym wydawnictwem :-). Konkurs, w którym możecie wygrać książkę, a wystarczy dokończyć zdanie!                       Co można wygrać?           Jako nagrody dla czytelników Moich Wypieków wydawnictwo Prószyński i S-ka ufundowało caly stos książek "Smaki życia" Stacey Ballis. To opowieść o kobiecie, która po przejściu na dietę straciła zbędne kilogramy (i męża), ale nie apetyt na życie. Po latach walki ze zbędnymi kilogramami i znienawidzonej pracy w zawodzie prawniczki, Melanie Hoffman – z pomocą kochającego męża Andrew – postanawia odzyskać kontrolę nad życiem. Dwa lata później, już o połowę lżejsza, otwiera własny biznes: lokal ze smacznym i zdrowym jedzeniem na wynos. Nareszcie wszystko układa się po jej myśli! Do momentu gdy Andrew oznajmia Melanie, że odchodzi… do kobiety dwa razy grubszej niż ona.           Gdy interes przestaje się kręcić, Mel szuka wyjścia z kłopotów finansowych, wynajmując pokój ekscentrycznej Nadii. Poznaje też Nathana, realizatora filmów dokumentalnych, którego zaloty w równym stopniu ją ekscytują, co przerażają. Okazuje się, że utrata wagi to dopiero początek długiej podróży, która całkowicie odmieni jej życie.      Literacki i kulinarny strzał w dziesiątkę! Ballis pisze trochę w stylu Emily Giffin, a jej przepisy spodobają się wielbicielom pysznego jedzenia. Booklist  Stacey Ballis dla kariery pisarki porzuciła prestiżową posadę w chicagowskim Teatrze Goodmana. Autorka sześciu powieści, zagorzała miłośniczka majsterkowania i dobrej kuchni – zachęcamy do wypróbowania dołączonych do książki przepisów! Kategoria: Literatura światowa          ISBN: 978-83-7839-374-0 Tytuł oryginału: Good enough to eat          Data wydania: 18.10.2012          Format: 125mm x 195mm          Liczba stron: 336          Cena detaliczna: 32,00 zł           Tłumaczenie: Agnieszka Myśliwy              By otrzymać jeden z egzemplarzy powieści należy tylko dokończyć zdanie:  "W życiu czasem bywa słodko, czasem gorzko, czasem słodko - kwaśno. Mojemu życiu prawdziwy smak nadaje.."           (uwaga - ma to być tylko 1 zdanie, nie wypracowanie ;-).           W konkursie mogą brać udział tylko osoby zarejestrowane na stronie mojewypieki.com (zalogowane). Jeśli nie posiadasz jeszcze konta na mojewypieki.com - możesz je założyć tutaj. Konkurs trwa od teraz do 22 października 2012 roku włącznie. Odpowiedź należy zamieścić na blogu Moje Wypieki w komentarzach pod konkursem.            W terminie do 3 dni po zakończeniu zabawy wybiorę 30 najbardziej pomysłowych zdań a wyniki zamieszczę na blogu.  Regulamin konkursu. Życzymy udanej zabawy i zapraszamy do konkursu!  Wydawnictwo Prószyński i S-ka oraz Dorota (Moje Wypieki) 