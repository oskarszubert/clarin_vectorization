Jeśli poprzedni wpis nie skusił Was wystarczająco na wykonanie granoli, może te muffiny to spowodują. A są naprawdę bardzo smaczne. Idealne na przekąskę lub drugie śniadanie. No, moje były nieco wybrakowane, ponieważ przez jeden dzień mój drogi M. zdążył wyjeść z granoli wszystkie migdały (wg niego były najlepsze :), jak i pestki słonecznika ... Może i dobrze, bo nie chciałabym się uzależnić, jeśli mogłyby być jeszcze smaczniejsze ... Przepis jest Nigelli i pochodzi z 'Feast'.    Składniki na 12 muffinek:    225 g mąki pszennej  1 łyżeczka sody oczyszczonej  1/4 łyżeczki soli  250 ml maślanki (użyłam jogurtu naturalnego)   1 jajko  175 g jasnego brązowego cukru (dałam mniej, około 140 g)  80 ml oliwy  250 g granoli    W naczyniu wymieszać mąkę z solą i sodą. W drugim naczyniu roztrzepać jajko, dodać maślankę, cukier, olej, wymieszać. Połączyć zawartość dwóch naczyń, wymieszać. Na końcu dodać granolę, wymieszać.              Gotowe ciasto podzielić między 12 dużych papilotek do muffinek. Piec około 25 minut w tempearturze 200ºC. Studzić na kratce.   Smacznego :) 