Bardzo, bardzo ostre połączenie czekolady z chilli, choć i dość modne nawet na sklepowych półkach. Przyznam, że bez szklanki mleka się nie obyło, no i nie będą to doskonałe ciasteczka na kinder-party ;). A pomijając smak, jaki nadaje im chilli - ciastka z prawdziwie amerykańską duszą - duże, twardawe, intensywie czekoladowe, takie, jakie lubimy. A chęci na czekoladę ostatnio nam nie brakuje, co widać ;). Przepis Sary Lewis z '200 cakes and bakes'.   Składniki na 16 sztuk:    100 g mąki pszennej  1 łyżka kakao  1 łyżeczka proszku do pieczenia pół łyżeczki sody oczyszczonej  pół łyżeczki cynamonu  40 g jasnego cukru muscovado  50 g masła  1/4 łyżeczki drobniutko posiekanego chilli  2 łyżki golden syrupu  100 g gorzkiej czekolady, posiekanej     Wszystkie suche składniki wymieszać w naczyniu. Dodać masło i chilli, wyrobić palcami jak na kruszonkę. Dodać syrup, posiekaną czekoladę i delikatnie wyrobić, by ciasto się połączyło, uformować kulę. Z ciasta formować kulki wielkości orzecha włoskiego, układać na blaszce w bardzo dużych odstępach, lekko spłaszczyć.  Piec 8 - 10 minut w temperaturze 180ºC. Studzić najpierw na blaszce (będą bardzo miękkie), po 3 minutach na kratce.  Ciastka czekoladowe z imbirem: zamiast chilli i cynamonu dodać 2 łyżki posiekanego kandyzowanego imbiru, reszta przepisu bez zmian.   Smacznego :) 