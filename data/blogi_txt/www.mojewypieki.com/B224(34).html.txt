Ze wszystkich wypieków przeze mnie upieczonych one właśnie cieszyły się na Christmas Fayre największym powodzeniem ;-). Babeczki wykonane wg przepisu Marty Stewart na 'snickerdoodle cupcakes', czyli cynamonowy odpowiednik słynnych ciasteczek (po przepis na ciasteczka zapraszam tutaj). Klasycznie, można babeczki przyozdobić bitą śmietaną oprószoną cukrem cynamonowym. U mnie był to waniliowy krem na bazie śmietany kremówki i mascarpone. Babeczki, do których nie można się nie uśmiechnąć ;-). Pomysł na dekorację babeczek - z tej strony.   Składniki na 28 babeczek:                    3 szklanki mąki pszennej 1 łyżka proszku do pieczenia                   szczypta soli 1 łyżka zmielonego cynamonu                   230 g masła 1,5 szklanki drobnego cukru do wypieków                   4 duże jajka                   2 łyżeczki ekstraktu z wanilii 1 i 1/4 szklanki mleka            Wszystkie składniki powinny być w temperaturze pokojowej.           Mąkę pszenną, proszek do pieczenia, sól, cynamon - przesiać.           W misie miksera utrzeć masło z cukrem na jasną, puszystą masę. Dodawać jajka (w całości), jedno po drugim, miksując do połączenia się składników po każdym dodaniu. Dodać wanilię i zmiksować. Na zmianę dodawać do masy przesiane suche składniki i mleko, miksując po każdym dodaniu, aż do wyczerpania obu składników.           Przygotować formę do muffinek, wyłożyć ją papilotkami. Do każdej papilotki nałożyć ciasta do 3/4 jej wysokości.           Piec w temperaturze 180ºC przez około 20 minut, do lekkiego zezłocenia i tzw. suchego patyczka. Wystudzić na kratce.  Krem: 600 ml śmietany kremówki (36%)                   250 g serka mascarpone                   4 łyżki cukru pudru (lub wg uznania)                   1 łyżeczka pasty waniliowej lub 2 łyżeczki ekstraktu z wanilii            Wszystkie składniki powinny być schłodzone. Śmietanę kremówkę ubić na sztywno, pod koniec ubijania dodając cukier puder (uważając, by jej nie 'przebić'). Dodać serek mascarpone, pastę waniliową i wymieszać łyżką.           Babeczki przy pomocy dekoratora udekorować kremem.  Ponadto:                    duże precelki (Lidl) oczy - białe groszki (w UK - "snowbolls" z Asdy), źrenice wykonane są z roztopionej czekolady                   wiśnie kandyzowane na noski            Udekorować babeczki. Smacznego :) 