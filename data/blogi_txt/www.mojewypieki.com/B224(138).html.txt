Pyszne, długo utrzymujące świeżość bułeczki, o chrupiącej skórce i mięciutkim miąższu. Doskonałe z sałatkami, mięsami (można do nich dodać 1 łyżkę posiekanego koperku) lub jako nasze codzienne kanapki na śniadanie . Przepis pochodzi z rosyjskiej strony (Julio! dziękuję bardzo za tłumaczenie:), podrasowany w oparciu o 'The big book of bread' Anne Sheasby. Polecam!   Składniki na 20 bułek:                    550 g mąki pszennej chlebowej 1 łyżeczka soli                   55 g miękkiego masła 175 g ugotowanych, rozgniecionych ziemniaków (zimnych) 3 łyżeczki suchych drożdży (około 10 g) lub 20 g świeżych drożdży                   2 łyżeczki cukru                   1 jajko, roztrzepane                   125 ml ciepłego mleka 150 ml ciepłej wody            W naczyniu wymieszać mąkę, sól, dodać masło. Dodać rozgniecione ziemniaki, łącząc wszystko stopniowo z mąką, następnie wsypać drożdże i cukier. Dodać jajko, mleko i wodę, wszystko zagnieść by otrzymać miękkie ciasto. Wyrabiać, aż będzie gładkie i elastyczne. Umieścić w większej misce, przykryć folią i pozostawić w lodówce na 15 godzin (lub trochę dłużej). Ciasto powinno podwoić objętość i urosnąć do brzegów miski.           Po tym czasie wyjąć ciasto na powierzchnię oprószoną mąką i wyrobić. Umieścić w ciepłym miejscu do podwojenia objętości na około 1,5 - 2 godziny. Ciasto wyjąć na powierzchnię oprószoną mąką i podzielić na 20 równych części, z których uformować bułeczki. Kłaść je na blaszce oprószonej mąką w wiekszych lub mniejszych odstępach (wtedy się zetkną podczas pieczenia). Pozostawić na 30 minut do napuszenia i wyrośnięcia.           Piec około 15 minut w temperaturze 220ºC.  Metoda maszynowa:           W maszynie umieścić najpierw płynne składniki, potem sypkie, na końcu drożdże. Nastawić program do zagniatania 'dough' i po 30 minutach wyjąć i umieścić w lodówce, nie czekając na wyrośnięcie w maszynie. Dalej postępować wg powyższego przepisu. Smacznego :-). 