Ciasto z tych lżejszych - jakich podobno brakuje Wam na blogu ;-). Bez dodatku tłuszczu. Procedura jego przygotowania jest taka jak przy biszkopcie. Jednak zarodki (lub otręby) dodają ciastu 'treści'. Pozostaje puszyste, naprawdę przesmaczne, a pasują do niego praktycznie każde owoce. Za przepis bardzo dziękuję Madzi :-).   Składniki:                    4 duże jajka (osobno białka i żółtka)                   1 szklanka drobnego cukru do wypieków                   1 szklanka mąki pszennej 1 szklanka zarodków pszennych (lub otrębów)*                   1 czubata łyżeczka proszku do pieczenia                   500 g dowolnych owoców (u mnie morele i borówki)            Wszystkie składniki powinny być w temperaturze pokojowej.           Białka umieścić w misie miksera i ubić na sztywną pianę. Pod koniec ubijania dodawać partiami cukier, łyżka po łyżce, miksując (jak przy bezach). Dodać żółtka i zmiksować.           Mąkę i proszek przesiać. Wymieszać z zarodkami (lub otrębami). Dodać do masy jajecznej, wymieszać szpatułką.           Blachę o wymiarach 23 x 34 cm wyłożyć papierem do pieczenia. Na papier wyłożyć surowe ciasto, wyrównać. Na wierzch wyłożyć owoce (owoce typu morele, śliwki - układamy rozcięciem ku górze).           Piec w temperaturze 170ºC przez 35 - 40 minut, do tzw. suchego patyczka.           * dodałam pół szklanki otrębów pszennych i pół szklanki otrębów owsianych           Smacznego :-) 