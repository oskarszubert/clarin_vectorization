Jeden z moich ulubionych polskich serników. Warstwy sera i jabłek doskonale się uzupełniają. Piekę go zawsze na szczególne okazje ;-).   Składniki na ciasto: 1,5 szklanki mąki pszennej                           1/2 szklanki cukru pudru                           125 g masła 2 żółtka                           2 łyżeczki proszku do pieczenia             Mąkę pszenną przesiać i wymieszać z proszkiem do pieczenia. Dodać pozostałe składniki i posiekać nożem, aż do połączenia. Ciasto zagnieść i włożyć do lodówki na 1 godzinę.           Schłodzone ciasto rozwałkować i wyłożyć do posmarowanej tłuszczem i wyłożonej papierem do pieczenia blaszki o wymiarach 28 x 35 cm. Wstawić do nagrzanego piekarnika i podpiec w temperaturze 190 - 200ºC przez 15 - 20 minut. Składniki na masę serową:                             1 kg tłustego, niekwaśnego twarogu, zmielonego 3-krotnie 250 ml kwaśnej śmietany                           120 g masła 1,5 szklanki drobnego cukru do wypieków 4 jajka (białka oddzielone od żółtek) 2 opakowania budyniu śmietankowego bez cukru (każde opakowanie o wadze 40 g)                           32 g cukru wanilinowego (duże opakowanie)    Ponadto:                             800 g jabłek             Wszystkie składniki na masę serową powinny być w temperaturze pokojowej.           Białka oddzielić od żółtek.           Masło utrzeć z cukrem i cukrem wanilinowym na puszystą masę. Dodawać żółtka, ucierać. Do masy wlewać kwaśną śmietanę i ucierać. Do utartej masy dodawać po łyżce sera, proszek budyniowy i ucierać.            Białka ubić na sztywną pianę. Delikatnie wmieszać je do masy serowej.           Jabłka obrać, pokroić w kostkę lub zetrzeć na tarce o grubych oczkach. Wyłożyć na podpieczony, ostudzony spód ciasta. Na jabłka wyłożyć masę serową, wstawić do nagrzanego piekarnika i piec w temperaturze 170 - 180ºC przez około 45 minut.           Ciasto ostudzić, udekorować wg uznania.           Więcej o tym, jak upiec perfekcyjny sernik.           Smacznego :). 