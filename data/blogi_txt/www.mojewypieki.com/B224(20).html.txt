Dwukolorowe babeczki 'caffe latte' waniliowo - kawowe z kremem śmietankowym, oprószone kakao lub czekoladą w proszku, jak lubicie.. Proste w wykonaniu: podstawowe ciasto babeczkowe dzielimy na dwie części, do jednej z nich dodając kawę. Są przepyszne i delikatne :-).   Składniki na 7 babeczek: 150 g masła                   120 g drobnego cukru do wypieków 2 jajka                   150 g mąki pszennej tortowej 1,5 łyżeczki proszku do pieczenia                   1 łyżeczka ekstraktu z wanilii                   2 łyżki mleka 1 łyżka kawy rozpuszczalnej (w proszku)*            Wszystkie składniki powinny być w temperaturze pokojowej. Mąkę i proszek do pieczenia przesiać, odłożyć.           W misie miksera utrzeć masło z cukrem na jasną, puszystą masę. Dodawać jajka, jedno po drugim, miksując po każdym dodaniu. Dodać odłożone wcześniej suche składniki, ekstrakt waniliowy i dobrze wymieszać szpatułką, tylko do połączenia się składników. Dodać mleko i wymieszać.           Ciasto babeczkowe podzielić na pół. Do jednej połowy dodać kawę w proszku, wymieszać.           Blachę do muffinek wyłożyć papilotkami (lub użyć silikonowych foremek, wtedy bez konieczności smarowania masłem i oprószania mąką). Do połowy wysokości papilotki nałożyć białego ciasta, resztę uzupełnić ciastem kawowym, pozostawiając 1 cm wolnego miejsca od górnego brzegu papilotki.           Piec około 25 minut w temperaturze 170ºC lub do tzw. suchego patyczka. Wyjąć, wystudzić na kratce.   Krem śmietankowy:                    300 ml śmietany kremówki 36%                   2 pełne łyżki serka mascarpone**                   1 łyżeczka ekstraktu waniliowego 1 łyżka cukru pudru                   kakao lub czekolada w proszku, do oprószenia            Wszystkie składniki powinny być schłodzone.           W naczyniu umieścić kremówkę, mascarpone, cukier puder. Ubijać, do otrzymania gęstej masy (nie za długo, by krem się nie zwarzył). Pod sam koniec dodać ekstrakt i zmiksować.           Krem śmietankowy przełożyć do rękawa cukierniczego z tylką o kształcie gwiazdki. Krem wycisnąć na babeczki. Oprószyć kakao lub czekoladą w proszku. Przechowywać w lodówce.           * Kawę granulowaną należy wcześniej rozpuścić w małej ilości wrzącej wody, np. 1 łyżce, wystudzić.           ** Mascarpone można pominąć, przedłuża jednak trwałość kremu.           Smacznego :-). 