Dziś będzie o tym, jak prosto je wykonać, jak bardzo cieszą oczy i jak je 'ugryźć' ;-)  Po przepis zapraszam.. już po meczu ;-) ---------------------------------------------------  Candy apples - cudownie czerwone, kojarzone z jesiennymi świętami i halloween. Ich historia sięga początków XX wieku w USA. 'Wynalazł' je William W. Kolb, który pracując nad świątecznym przepisem na czerwone cukierki cynamonowe, zanurzył w tym karmelu jabłka i położył na wystawie swojego sklepu.. Jabłka w chrupiącej powłoczce z cukru i cynamonu stały się bardzo szybko popularne. Nie zastanawialiście się może jak je jeść? Są twarde, ale bardziej chrupiąco - twarde niż połamię-sobie-zęby - twarde;-). Ostrożniejsi, mogą je nożem pokroić na cząstki. Et voilà!   Składniki na 4 candy apples:                    4 zielone jabłka np. Granny Smith                   4 drewniane patyki                   250 g cukru                   50 ml wody                   1 łyżka (20 g) miodu lub golden syrupu pół łyżeczki ekstraktu z wanilii                   1/4 łyżeczki cynamonu                   szczypta zmielonych goździków odrobina czerwonego barwnika            Jabłka umyć, osuszyć, oderwać ogonki. Wbić w nie patyki.           Na blachę wyłożyć papier do pieczenia i wysmarować go cienką warstwą oleju. Do niedużego garnuszka wsypać cukier. Dodać wodę, miód, ekstrakt z wanilii, przyprawy i barwnik. Wszystko wymieszać i zagotować. W garnuszku z gotującym się karmelem umieścić termometr i gotować na średniej mocy palnika, nie mieszając, aż termometr osiągnie 280ºF (137ºC), tzw. soft crack stage (jeśli nie posiadasz termometru cukierniczego - obejrzyj film). Zanurzyć w karmelu przygotowane pierwsze jabłko i ostrożnie w nim obtoczyć, strząsając nadmiar karmelu. Odłożyć na papier. W ten sam sposób postąpić z pozostałymi jabłkami.           Smacznego :-). Źródło przepisu + filmik :-) 