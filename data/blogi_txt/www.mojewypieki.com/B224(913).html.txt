Klasyczny, polski sernik. Na cieniutkim spodzie z kruchych herbatników, by było szybciej, ale nie mniej smacznie :-). Sernik nie wymaga dodatku proszku do pieczenia; rośnie dzięki dobrze ubitym białkom i tylko delikatnie opada po upieczeniu. Polecam!   Składniki:    2 - 3 paczki herbatników typu "petitki" - na spód  1 kg twarogu trzykrotnie mielonego  8 jaj  1 i 1/4 szklanki cukru  150 g masła, w temperaturze pokojowej  2 łyżki mąki pszennej  2 łyżki mąki ziemniaczanej  aromat waniliowy lub Wasz ulubiony  bakalie: rodzynki, skórka pomarańczowa (niekoniecznie)  szczypta soli             Wszystkie składniki powinny być w temperaturze pokojowej.  Blaszkę (25 x 30 cm), uprzednio wyłożoną papierem do pieczenia, wyłożyć herbatnikami, jeden przy drugim (przycinając w razie potrzeby).  Białka oddzielić od żółtek. Żółtka utrzeć z cukrem i masłem na puszystą masę. Dodawać twaróg, łyżka po łyżce, miksując, następnie obie mąki, aromat i zmiksować.   Białka ubić z solą na sztywną pianę. Masę serową delikatnie (łyżką lub szpatułką) wymieszać z pianą z białek, pod koniec wsypując bakalie. Wyłożyć na spód z herbatników.  Piec około 50 - 60 minut w temperaturze 180°C. Wystudzić, wstawić na kilka godzin do lodówki. Przed podaniem można udekorować polewą czekoladową.  Smacznego :) 