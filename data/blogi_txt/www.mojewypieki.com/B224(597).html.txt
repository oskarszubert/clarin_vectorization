Pyszny kremowy mazurek wiśniowy na ostatnią chwilę :-). Najwięcej czasu zajmie Wam przygotowanie kruchego ciasta i upieczenie spodu. W przepisie korzystamy z frużeliny wiśniowej (najszybciej ją kupić w supermarkecie, a jeśli macie czas możecie przygotować ją domowym sposobem z wiśni mrożonych) i gotowych małych bezików ze sklepu. Efekt jest orzeźwiajacy i zaskakująco smaczny, co ważne - mazurek nie jest przesłodzony i smakuje lekko, wiosennie :). Polecam!   Składniki na kruche ciasto:                    175 g mąki pszennej (może być krupczatka)                   50 g cukru pudru 100 g masła, zimnego                   1 łyżka gęstej kwaśnej śmietany 18%                   1 żółtko            Mąkę przesiać, dodać masło i posiekać ostrym nożem. Dodać żółtko, cukier, śmietanę. Szybko zagnieść, uformować kulę, lekko spłaszczyć i owinąć folią. Schłodzić w lodówce przez 1 godzinę. Tortownicę o średnicy 25 cm wyłożyć papierem do pieczenia. Kruche ciasto wyjąć z lodówki, rozwałkować do wymiarów formy, przenieść do niej, dokłanie wylepić palcami, wyrównać. Ponakłuwać widelcem.           Piec w temperaturze 200ºC przez około 20 minut, do jasnozłotego koloru.           Wyjąć, wystudzić na kratce.  Kremowa masa wiśniowa: 125 g serka mascarpone                   niepełna połowa szklanki frużeliny wiśniowej (bez owoców, te będą dekoracją na mazurku)                   1 łyżka cukru pudru, przesianego Wszystkie składniki zmiksować w misie miksera na gładką, bezgrudkową masę.  Ponadto:                    wiśnie z frużeliny do dekoracji                   8 małych bezików, pokruszonych   Wykonanie           Kruchy spod ułożyć na paterze. Posmarować równo wiśniowym kremem. Ozdobić wiśniami z frużeliny i pokruszonymi bezami.            Można przechowywać do 5 dni, w chłodnym miejscu.           Smacznego :-). 