Jedne z najsmaczniejszych ciasteczek.. z tych ostatnio pieczonych ;-). Lekko tylko kruche, lekko ciągnące, miękkie, o wspaniałym smaku, jaki nadaje im mąka orkiszowa, brązowy cukier i czekolada. Połączenie idealne. Upiekłam je jeszcze przed wyjazdem, na podróż, ale podróży nie doczekały.. Bardzo polecam! Odchodząc od tematu słodkości, chciałabym Was prosić o wyrozumiałość - ten rok jest dla mnie i mojej rodziny dość trudny, więc wpisy nie będą ukazywały się regularnie. Czasem mogę również przez dłuższy czas nie pojawiać się na blogu. Nie chcę zamykać blogu. Proszę tylko o zrozumienie, co na pewno będzie trudne, biorąc pod uwagę moją dotychczasową aktywność blogową.   Składniki:                    3 szklanki mąki orkiszowej razowej*                   1,5 łyżeczki proszku do pieczenia                   1 łyżeczka sody oczyszczonej 1/4 łyżeczki soli                   225 g masła, zimnego 1 szklanka ciemnego brązowego cukru                   2 jajka 2 łyżeczki ekstraktu z wanilii                   240 g gorzkich drobinek czekoladowych (chipsów czekoladowych) Wszystkie składniki (oprócz czekolady) umieścić w malakserze (food procesorze) i zmiksować. Wyjąć gotową kulę ciasta i wgnieść do niej drobinki czekolady. Ciasto schłodzić w lodówce przez 30 minut.           Po tym czasie z ciasta odrywać kawałki i formować kulki wielkości dużego orzecha włoskiego, układać na blaszce w sporych odległościach od siebie. Spłaszczyć łyżką. Piec w temperaturze 175ºC przez około 16 minut (do 20 minut, w zależności od wielkości ciasteczek). Wystudzić na kratce. * w oryginale mąka pszenna razowa           ** jeśli nie posiadacie malaksera, można ciasto również przygotować tradycyjnie ucierając masło w temp. pokojowej z cukrem, dodając jajka, na końcu suche składniki i czekoladę; takie ciasto przed formowaniem trzeba koniecznie schłodzić przez około 1 godzinę Smacznego :)    Przepis pochodzi z książki 'Good to the grain' autorstwa Kim Boyce   Amy Scattergood. 