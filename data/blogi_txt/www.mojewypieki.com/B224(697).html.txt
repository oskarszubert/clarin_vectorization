'Torta alla Gianduia' Nigelli tak nam posmakował, że postanowiłam dalej poeksperymentować z nutellą. Połączenie orzechów laskowych z czekoladą to jeden z moich ulubionych smaków, więc jak zobaczyłam ten przepis, nie zwlekałam długo;). Brownies jest doskonałe, ciężkie, gliniaste (ale przecież takie właśnie ma być :), najlepsze od razu na ciepło. To jedna z pierwszych propozycji na chłodne jesienne wieczory. Polecam! Składniki:    1¼ szklanki obranych, posiekanych orzechów laskowych, przyrumienionych na patelni  115 g gorzkiej czekolady 85 g mlecznej czekolady  pół szklanki roztopionego masła  1/4 szklanki nutelli  pół szklanki mąki pszennej  szczypta soli  pół szklanki cukru  2 duże jajka     W dużym naczyniu wymieszać mąkę i sól, odstawić.  W kąpieli wodnej rozpuścić: masło, czekoladę gorzką i mleczną oraz nutellę, wymieszać dobrze do gładkości, odstawić do lekkiego przestygnięcia. Wymieszać z cukrem, a następnie dodać jajka, wymieszać (najlepiej mikserem).  Masę czekoladowa zmiksować z mąką, na końcu wmieszać posiekane orzechy laskowe.  Piec w kwadratowej formie o boku 23 cm, w temperaturze 175ºC przez około 20 - 25 minut, lub krócej. Brownies powinno być wilgotne, lepkie w środku, lecz nie surowe. Im dłużej będziemy piec, tym brownies będzie zbyt suche i będzie przypominać zwykłe ciasto.  Smacznego :) 