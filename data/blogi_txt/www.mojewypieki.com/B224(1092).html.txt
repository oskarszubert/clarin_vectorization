W sklepach prawdziwe oblężenie śliwek, choć panetki już coraz mniejsze i.. cena coraz wyższa. Niedługo trzeba będzie je pożegnać i zająć się mrożonkami. Dlatego upiekłam to ciasto z dwoma rodzajami owoców. Oprócz śliwek na połowie wyłożyłam mrożone jagody. Mmmm, pycha..     Składniki: 2 jajka                   1 żółtko                   3/4 szklanki drobnego cukru do wypieków                   16 g cukier wanilinowego                   125 g masła 3/4 szklanki mleka                   1,5 szklanki mąki pszennej 1 łyżka mąki ziemniaczanej                   2 łyżeczki proszku do pieczenia                   3 łyżki kaszy manny 1 łyżka octu, najlepiej owocowego                   dowolne owoce: włączając mrożone, duże owoce najlepiej pocięte na małe kawałki            Wszystkie skladniki powinny być w temperaturze pokojowej. Mąkę pszenną przesiać  z mąką ziemniaczanę i z proszkiem do pieczenia, odłożyć. Masło utrzeć z cukrem i cukrem wanilinowym na jasną, puszystą masę. Dodawać jajka, jedno po drugim, następnie żółtko, dokładnie ucierając po każdym dodaniu. Dodać mąki wymieszane z proszkiem do pieczenia, wymieszać delikatnie szpatułką. Dolewać mleko, mieszając, tylko do połączenia składników. Dodać kaszę, ocet i wymieszać.           Ciasto wyłożyć do tortownicy o średnicy 26 cm, wyłożonej uprzednio papierem do pieczenia. Na górę wyłożyć owoce, rozcięciem do góry.           Piec około 40 minut w temperaturze 180ºC lub dłużej, do tzw. suchego patyczka. Polać lukrem (około 1/2 szklanki cukru pudru utartego z 1 - 2 łyżkami wody lub soku z cytryny).           Smacznego :-). Zmodyfikowany przepis Hichotki z forum CinCin. 