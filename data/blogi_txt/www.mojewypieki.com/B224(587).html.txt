Znakomita wariacja masła orzechowego - tym razem z migdałami i cynamonem. Lekko słodkie, z aromatyczną nutą, do wykorzystania nie tylko jako smarowidło na tosty, ale i w wypiekach i deserach :-). Koniecznie wypróbujcie z bananami!   Składniki: 500 g migdałów                   4 łyżki golden syrupu* 3 łyżeczki cynamonu            Migdały (obrane lub z brązową skórką) podprażyć na suchej patelni, do zbrązowienia, mieszając od czasu do czasu. Wystudzić.           Migdały umieścić w malakserze (food - procesorze) i miksować przez około 12 - 15 minut. Będą one zmieniały stopniowo swoją konsystencję, aż powstanie gładka, oleista, smarowna masa. Na sam koniec dodać golden syrup i cynamon. Zmiksować.           Gotowe masło przechowywać zamknięte w lodówce, do miesiąca. Od czasu do czasu może wymagać zamieszania, jeśli zacznie oddzielać się olej. * można zastąpić drobnym cukrem lub cukrem pudrem Smacznego :-). 