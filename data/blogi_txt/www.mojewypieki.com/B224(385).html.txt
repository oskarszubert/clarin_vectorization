Najlepsze gofry, jakie jadłam. Leciutkie jak chmurka i chrupiące. Bez proszku do pieczenia. Dobry przepis to jednak połowa sukcesu w przypadku gofrów; równie ważna jest dobra gofrownica o dużej mocy (przynajmniej 1000 W). Polecam, to od dzisiaj moje ulubione gofry.   Składniki:   160 g mąki pszennej 15 g drobnego cukru  szczypta soli  50 g stopionego masła  2 jajka, żółtka i białka oddzielnie  270 ml mleka  kilka kropel esencji waniliowej lub pomarańczowej lub trochę startej skórki z cytryny   Mąkę, cukier, sól, stopione masło, żółtka i 1/3 mleka wymieszać i roztrzepać lekko na gładką masę, dolewając stopniowo resztę mleka. Dodać ulubiony aromat, odstawić na 5-10 minut.  W tym czasie rozgrzać gofrownicę i ubić białka z odrobiną soli na gęstą pianę. Za pomocą trzepaczki delikatnie wymieszać pianę z ciastem. Piec gofry około 3 - 4 minut.  Smacznego :)    Przepis pochodzi z ksiażki 'Eggs', autor - Michel Roux. 