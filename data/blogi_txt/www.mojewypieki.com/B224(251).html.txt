To co my w domu nazywamy ciastem, inni czasem nazywają chlebkiem ;-). A nazwa ma jednak znaczenie i warto zaznaczyć, że chlebek jest słodki. Wilgotny, pyszny. Oczywiście cukini w nim nie czułam, ale już sama nie wiem, czy to plus czy minus ;-). Składniki na 2 chlebki:                    2 jajka 1 i 1/3 szklanki cukru                   2 łyżeczki ekstraktu z wanilii                   3 szklanki świeżo startej cukinii (około 500 g)                   150 g masła, roztopionego 3 łyżeczki sody oczyszczonej                   szczypta soli 3 szklanki mąki pszennej                   pół łyżeczki gałki muszkatołowej                   2 łyżeczki cynamonu 1 szklanka posiekanych orzechów pekan lub włoskich 1 szklanka suszonej żurawiny (lub rodzynków)                   4 łyżki mleka (niekoniecznie)            Wszystkie składniki powinny być w temperaturze pokojowej. Mąkę pszenną i sodę oczyszczoną przesiać, odłożyć.           Cukier zmiksować z jajkami i wanilią. Dodać cukinię, roztopione masło, sodę, wymieszać. Dodać mąkę i przyprawy, wymieszać (jeśli ciasto będzie bardzo gęste dodać 4 łyżki mleka). Dodać bakalie i wymieszać.           Ciasto rozdzielić pomiędzy dwie keksówki o wymiarach 10 x 20 cm każda, wysmarowane uprzednio masłem i oprószone mąką pszenną.           Piec w temperaturze 175ºC przez 45 - 60 minut, pod koniec pieczenia sprawdzając patyczkiem, czy ciasto jest suche. Przestudzić chwilę w foremce, wyjąć na kratkę.           Smacznego :-).  Przepis, lekko zmodyfikowany (ciasto wydawało mi się zbyt gęste, więc dolałam niedużo mleka), pochodzi ze strony 'Simple recipes'. 