Muffinek jest tyle rodzajów, że przypuszczam tego bloga będzie zbyt mało, by upiec wszystkie ;). Te są bardzo zdrowe. Takie owocowe uderzenie przyda się nam na drugie śniadanie ;). Przepis pochodzi z magazynu GoodFood "101 cakes   bakes".   Składniki na 12 sztuk muffinek:    225 g mąki pszennej  2 łyżeczki proszku do pieczenia  2 duże jajka  50 g masła, roztopionego  175 ml mleka 100 ml płynnego miodu (dałam mniej, po prostu posłodziłam do smaku)  140 g świeżych jagód lub borówki amerykańskiej  58 g suszonych żurawin  140 g rodzynek, najlepiej sułtanek  140 g suszonej moreli, posiekanej na kawałeczki  1 łyżeczka startej skórki z pomarańczy  1 łyżeczka cynamonu    W naczyniu wymieszać suche składniki: mąkę z proszkiem do pieczenia. W drugim naczyniu mokre: delikatnie roztrzepać jajka, wlać roztopione masło, mleko, miód i wymieszać. Mokre składniki przelać do suchych, dodając pozostałe składniki, wymieszać szybko i byle jak, tylko do połączenia się składników, by rozbić grudki mąki. Przygotować formę na 12 muffinek, wyłożyć papilotkami. Gotową miksturę nakładać do foremek. Piec około 20 - 25 minut w temperaturze 180 stopni.  Smacznego :)      Tu jeszcze przed pieczeniem. Zazwyczaj nakładam do 3/4 wysokości foremki, ale tym razem miałam przeczucie, że z taką ilością owoców nie wyrosną tak mocno, więc wypełniłam po brzegi. I nie myliłam się :) 