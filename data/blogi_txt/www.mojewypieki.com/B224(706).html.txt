Tradycyjna holenderska słodkość na Sylwestra, w Wielkiej Brytanii popularna jako 'pączki holenderskie'. Nieforemne kulki z ciasta drożdżowego smażone na głębokim oleju. Surowe ciasto ma konsystencję ciasta na racuchy drożdżowe, z bakaliami i jabłkiem, natomiast smaży się je podobnie jak pączki, lecz szybciej - nabierając ciasto łyżką. Tłuste, lecz bardzo smaczne; mniej słodkie od naszych pączków. I wiadomo, przepis nie dla tych, którzy od dziś, tradycyjnie, na diecie..   Składniki na około 15 małych sztuk:                    10 g świeżych drożdży lub 5 g suchych drożdży                   2 łyżki drobnego cukru do wypieków                   125 ml letniego mleka 190 g mąki pszennej                   duża szczypta soli 1 łyżka rumu (opcjonalnie)                   1 małe jajko 1,5 łyżki rodzynków                   1 jabłko obrane i drobno posiekane                   1/2 łyżeczki otartej skórki z cytryny   Ponadto:                    cukier puder do oprószenia olej do smażenia            Świeże drożdże rozgnieść z 1 łyżeczką cukru i 60 ml mleka (1/4 szklanki). Odstawić na 15 minut w ciepłe miejsce, aż rozczyn będzie gotowy.*           Do rozczynu dodać pozostałe składniki i wymieszać (ciasto będzie bardzo luźne, dodałam 2 łyżki mąki dodatkowo). Dodać rodzynki, otartą skórkę, jabłko i wymieszać. Przykryć, odstawić w ciepłe miejsce na 1 godzinę. Ciasto więcej niż podwoi objętość. W szerszym rondelku rozgrzać olej (jak na pączki) do temperatury 175°C (skórka chleba wrzucona do oleju zarumieni się w ciągu 15 sekund).           Na rozgrzany olej kłaść okrągłą łyżkę ciasta (formując ją między dwoma łyżkami)** i smażyć, aż będzie lekko brązowa z obu stron, przez kilka minut. Odsączyć na bibułce. Podawać oprószone cukrem pudrem.           Smacznego :-). * drożdże suche wystarczy wymieszać z mąką           ** ja nabierałam łyżką maczaną uprzednio w wodzie  Przepis pochodzi z blogu 'Almost Bourdain'. 