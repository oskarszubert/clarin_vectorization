Kolejny przekładaniec :-). Bardzo nam posmakował, idealne ciasto na weekend. Chrupiący słonecznik w karmelu, kajmakowa masa i czekolada :-). Ciasto bardzo podzielne, spore, pięknie prezentujące się na stole. Wilgotne i nie przesłodzone. Najistotniejszy w przepisie jest oczywiście sam dodatek słonecznika, który nadaje ciastu tej niezwykłości :-). Za przepis (który zmodyfikowałam) bardzo dziękuję Edycie. Składniki na kakaowe blaty:                    3/4 szklanki oleju rzepakowego                   pół szklanki wody 1 szklanka cukru                   3 łyżki kakao (płaskie) Wszystkie składniki umieścić w garnuszku. Zagotować, do rozpuszczenia się cukru, zdjąć z palnika i całkowicie wystudzić. Po wystudzeniu:                    5 jajek, białka i żółtka oddzielnie                   pół szklanki drobnego cukru do wypieków                   1,5 szklanki mąki pszennej 1 łyżeczka proszku do pieczenia                   1 łyżeczka sody oczyszczonej            Wszystkie składniki powinny być w temperaturze pokojowej. Mąkę, proszek, sodę - przesiać i odłożyć.           Białka umieścić w misie miksera. Ubić na sztywną pianę, pod koniec ubijania dodając stopniowo cukier, łyżka po łyżce, dalej ubijając. Dodać wszystkie żółtka i ubić do otrzymania kremowej pianki. Wlać całą wystudzoną mieszankę i dokładnie wymieszać szpatułką lub na wolnych obrotach miksera do połączenia.            Dodać przesiane suche składniki i delikatnie wymieszać szpatułką.           Formę o wymiarach 25 x 35 cm wyłożyć papierem do pieczenia, samo dno. Boków niczym nie smarować. Przelać do formy ciasto, wyrównać.           Piec w temperaturze 180ºC przez 40 - 45 minut lub do tzw. suchego patyczka. Wystudzić w uchylonym piekarniku.            Po wystudzeniu ciasto wyjąć z formy, przekroić ostrym nożem na 2 blaty kakaowe.  Chrupiący słonecznik:                    250 g łuskanego słonecznika                   70 g masła 8 łyżek cukru                   4 łyżki mleka Wszystkie składniki umieścić w garnuszku, wymieszać, zagotować. Dużą blachę wyłożyć matą teflonową lub silikonową (próbowałam z papierem do pieczenia, ale odklejenie z niego masy słonecznikowej jest bardzo trudne!), wylać zagotowaną mieszankę i piec w temperaturze 180ºC przez około 20 minut lub do złotego koloru.           Uwaga: nie piec zbyt długo, przypalony słonecznik będzie gorzki.           Wystudzić, następnie taflę słonecznikową pokruszyć na drobne kawałki (ręcznie lub w malakserze).  Masa kremowa:                    200 g masła 1,5 puszki masy kajmakowej z puszki (uwaga: waga jednej puszki 400 g)                   pokruszony chrupiacy słonecznik, całość z przepisu powyżej            Wszystkie składniki powinny być w temperaturze pokojowej.           W misie miksera utrzeć masło z masą kajamakową na gładką masę. Dodać pokruszony słonecznik i zmiksować.  Dodatkowo do nasączenia:                    1/4 szklanki likieru kawowego                   1/4 szklanki wody Składniki wymieszać.           Uwaga: nasączenie można pominąć. Polewa z czekolady:                    100 g gorzkiej czekolady, posiekanej                   100 g czekolady mlecznej, posiekanej                   150 ml śmietany kremówki 30 lub 36% Kremówkę przelać do małego garnuszka, podgrzać prawie do wrzenia. Zdjąć z palnika, dodać czekoladę, odstawić na 2 minuty. Po tym czasie wymieszać. Poczekać do lekkiego zgęstnienia. Wykonanie           Na tacy ułożyć jeden z blatów kakaowych. Nasączyć połową mieszanki z likierem. Na blat wyłożyć kremową masę kajmakową, wyrównać. Przykryć drugim blatem kakaowym. Nasączyć go resztą ponczu. Na wierzch wylać polewę czekoladową, równo rozprowadzić.  Schłodzić.           Po schłodzeniu ciasto pokroić w kwadraty, udekorować kajmakowym kremem śmietankowym i podawać.  Kajmakowy krem śmietankowy:                    150 ml śmietany kremówki 36%                   100 g masy kajmakowej z puszki            Wszystkie składniki powinny być schłodzone. Śmietanę kremówkę ubić do otrzymania gęstej pianki. Dodać masę kajmakową z puszki i ubić, do połączenia.            Ciasto przechowywać w lodówce.           Smacznego :-). 