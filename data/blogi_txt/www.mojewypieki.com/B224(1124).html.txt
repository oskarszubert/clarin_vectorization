Wilgotny i bardzo delikatny piernik. Słodki w sam raz, aromatyczny od przypraw korzennych i ciemny od melasy. Niewielki, ale z kolei szybki do wykonania i nie wymagający wyszukanych składników (oprócz melasy ;-). Dla tych, którzy lubią mięciutkie pierniki..   Składniki:                    145 g mąki pszennej                   pół łyżeczki proszku do pieczenia                   pół łyżeczki sody oczyszczonej 1 łyżeczka imbiru                   1/4 łyżeczki cynamonu 1/4 łyżeczki przypraw korzennych do piernika 100 g drobnego cukru                   1 jajko, delikatnie roztrzepane                   125 ml mleka                   60 g masła                   120 g melasy            Wszystkie składniki powinny być w temperaturze pokojowej.           Do większej miski przesiać mąkę, sodę oczyszczoną, proszek, przyprawy. Wmieszać cukier i jajko wymieszane z mlekiem. W mniejszym rondelku wymieszać masło z melasą, podgrzewając, do momentu roztopienia się masła (nie gotować). Gorącą miksturę wlać do mąki, zmiksować (krótko, tylko do połączenia się składników).           Ciasto wlać do natłuszczonej foremki o wymiarach 14 x 21 cm, wysmarowaną masłem i oprószonej mąką. Piec w temperaturze 180ºC przez około 50 minut. Po upieczeniu lekko przestudzić w formie, potem wyjąć i wystudzić np. na kratce. Smacznego :-).           Uwaga: melasę można zastąpić taką samą ilością płynnego miodu. Piernik będzie jednak jaśniejszy i mniej aromatyczny, ale również bardzo smaczny!  Źródło przepisu - The Australian Women's Weekly". 