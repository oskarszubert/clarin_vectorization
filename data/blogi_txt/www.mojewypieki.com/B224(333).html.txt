Dobrej jakości cukier waniliowy można bez problemu zrobić domowym sposobem. Jak raz spróbujecie, nie będziecie używać cukru wanilinowego z torebek. Ma niesamowity aromat, zapach i jest porównywany z tymi z górnej półki. Fakt, laska wanilii do najtańszych nie należy, ale zobaczcie, ile cukru aromatyzuje! Można go używać zamiast zwykłego cukru do ciast, puddingów czy ciasteczek, jak również do kawy czy kubka ciepłego mleka przed snem ... Podobnie możecie wykonać cukier cynamonowy. Proporcje do przepisu zaczerpnęłam z tej strony.   Składniki:    2 szklanki drobnego cukru (caster sugar)  1 laska wanilii Cukier wsypać do szczelnego pojemnika. Laskę wanilii przeciąć wzdłuż, zeskrobać nasionka, wymieszać z cukrem. Pustą laskę wanilii przeciąć na 2 - 3 części, również zakopać w cukrze. Zamknąć pojemnik. Wstrząsnąć. Cukier jest gotowy do użycia po 1 - 2 tygodniach. Można go używać jak zwykłego, granulowanego cukru.  Smacznego :) 