Delikatne paluchy z ciasta drożdżowego z serem żółtym. Przepyszne! Lekką i puszystą strukturę zawdzięczają wykorzystanej metodzie 'tang zhong?' ('water roux'?), bardzo popularnej wśród piekarzy azjatyckich. Metoda jest prosta, a pieczywo z jej wykorzystaniem jest bardzo miękkie, wilgotne i długo pozostaje świeże.? Z przepisu można również uformować bułeczki. Warto upiec, nie będziecie rozczarowani :). Składniki na 16 paluchów:                    195 g mąki pszennej chlebowej                   90 g mąki pszennej 6 g suchych drożdży lub 12 g świeżych drożdży 1 łyżeczka cukru                   pół łyżeczki soli 1 duże jajko                   65 g mleka                   75 g 'water roux' (opis przygotowania poniżej)                   45 g roztopionego masła   Dodatkowo:                    na posmarowanie paluchów: 1 jajko roztrzepane z 1 łyżką mleka starty ser żółty np. cheddar*            Mąkę wymieszać z suchymi drożdżami (ze świeżymi najpierw zrobić rozczyn). Dodać resztę składników i wyrobić. Wyrabiać ciasto, aż będzie gładkie i elastyczne. Uformować z ciasta kulę, odłożyć przykryte lnianym ręczniczkiem w ciepłe miejsce do podwojenia objętości (około 1,5 godziny).           Wyrośnięte ciasto jeszcze raz chwilę wyrobić, podzielić na 16 równych części, każda około 35 g. Uformować z nich podłużne, 12 - 15 cm paluchy. Ułożyć je na blaszce wyłożonej matą teflonową lub oprószonej mąką, w odległości 3 - 4 cm od siebie (można piec na blaszce do bagietek). Przykryć lnianym ręczniczkiem na około 40 minut, odstawić do podwojenia objętości.           Przed samym pieczeniem posmarować roztrzepanym jajkiem posypać serem (dodatkowo posypałam suszonymi liśćmi pietruszki i papryką). Piec w temperaturze 180ºC przez około 15 minut, do złotego koloru. Po upieczeniu wystudzić na kratce.  Metoda dla maszynistów:           Wszystkie składniki na ciasto umieścić w maszynie do pieczenia chleba według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po skończeniu programu (1,5 h) ciasto wyjąć, krótko wyrobić, dalej postępować według powyższego przepisu. Jak przygotować 'water roux' (metoda tang zhong):           Do garnuszka wsypać 50 g mąki pszennej chlebowej. Zalać 250 ml zimnej wody. Mieszając cały czas rózgą, podgrzewać na średnim ogniu, aż otrzymana emulsja zgęstnieje i osiągnie temperaturę 65ºC. Zdjąć z palnika, ostudzić do temperatury pokojowej. Jeśli nie posiadacie termometru cukierniczego - emulsję podgrzewamy przez kilka minut do konsystencji gęstej kaszki dla niemowląt; jeśli po zamieszaniu  łyżką będzie widać dno garnuszka, ściągnąć z palnika.           Z tych proporcji wyjdzie więcej 'water roux' niż jest potrzebne do wykorzystania w przepisie, ale można przechować w lodówce do 2 dni. * można również użyć mozzarelli lub parmezanu Smacznego :).             Źródło inspiracji - gracekitchencorner.blogspot.com 