Przesmaczne, pyszyste i lekko słodkie bułeczki, które dzięki dodatkowi twarożku dłużej zachowują świeżość. Można do nich wykorzystać twarożek już zmielony przeznaczony na serniki, jak również quark lub ricottę. Najczęściej przygotowuję je bez szafranu (dzieci nie przepadają za tą przyprawą ;). Polecam! Składniki na 30 bułek:                    100 g masła 500 ml mleka                   35 g świeżych drożdży lub 17 g suchych drożdży                   250 g twarożku (zmielonego) 1 g szafranu                   150 g drobnego cukru 1/2 łyżeczki soli                   około 1,1 kg mąki pszennej Uwaga: w składzie bułeczek nie ma jajek.  Dodatkowo do posmarowania przed pieczeniem:                    1 jajko roztrzepane z 1 łyżką mleka   Uwaga: w składzie bułeczek nie ma jajek.           Tłuszcz roztopić w garnku, dodać mleko i podgrzać do temperatury 37 stopni. Drożdże świeże* rozkruszyć w naczyniu, wlać mleko z tłuszczem, wymieszać aż do rozpuszczenia drożdży. Dodać twarożek, szafran, cukier, sól, większą część mąki. Wyrobić gładkie ciasto. Nakryć ściereczką i pozostawić w cieple do wyrośnięcia na 40 minut do godziny, do podwojenia objętości.           Wyłożyć ciasto na stolnicę i jeszcze chwilę wyrabiać dodając resztę mąki. Z gotowego ciasta uformować bułeczki. Ułożyć obok siebie (około 5 mm), blisko lecz nie ściśle (powinny się zetknąć podczas pieczenia). Nakryć bułeczki lnianą ściereczką i pozostawić w cieple do napuszenia na 40 minut.           Posmarować jajkiem roztrzepanym z 1 łyżką mleka i piec około 20 - 22 minuty w temperaturze 200ºC. Wystudzić na kratce i porozdzielać.  Metoda dla maszynistów: Wszystkie składniki umieścić w maszynie do pieczenia według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po tym czasie ciasto wyjąć, uformować bułeczki i dalej postępować według powyższego przepisu.           Smacznego :)           * drożdże suche wystarczy wymieszać z mąką           ** (tylko w przypadku zmniejszenia ilości składników o połowę; z całości przepisu nie zmieszczą się do maszyny)             Z przepisu Icy Provkok. 