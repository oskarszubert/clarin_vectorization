Słodziaki babeczkowe, które były u nas na Mikołajki :-). Tradycyjne ciasto babeczkowe z nutą kokosową, krem śmietankowy z wiórkami kokosowymi.. Prezentacja babeczek w dużej mierze zależy od Waszych zdolności i wyobraźni, których na pewno na tegoroczne Święta Wam nie zabraknie!   Składniki na 9 babeczek (lub 6 wyższych, jak u mnie):                    110 g masła 80 g drobnego cukru do wypieków                   110 g mąki pszennej tortowej                   1 łyżeczka proszku do pieczenia                   2 jajka                   2 łyżeczki ekstraktu kokosowego             Wszystkie składniki powinny być w temperaturze pokojowej. Mąkę i proszek do pieczenia przesiać, odłożyć.           W misie miksera utrzeć masło z cukrem na jasną, puszystą masę. Dodawać jajka, jedno po drugim, miksując po każdym dodaniu. Dodać odłożone wcześniej suche składniki, ekstrakt kokosowy i dobrze wymieszać szpatułką, tylko do połączenia się składników.           Blachę do muffinek wyłożyć papilotkami, ciasta nałożyć do 3/4 ich wysokości. Piec około 20 minut w temperaturze 180ºC lub do tzw. suchego patyczka. Wyjąć, wystudzić na kratce.   Ponadto:                    300 ml śmietany kremówki 36%                   2 pełne łyżki serka mascarpone                   1 łyżeczka ekstraktu kokosowego 1 łyżka cukru pudru                   wiórki kokosowe do obsypania                   czerwone groszki czekoladowe do dekoracji             Wszystkie składniki powinny być schłodzone.           W naczyniu umieścić kremówkę, mascarpone, cukier puder. Ubijać, do otrzymania gęstej masy (nie za długo, by krem się nie zwarzył). Pod sam koniec dodać ekstrakt i zmiksować.           Krem śmietankowy przełożyć do rękawa cukierniczego z dużą (1 cm) okrągłą tylką. Udekorować babeczki, oprószyć wiórkami kokosowymi. Na szczycie każdej z babeczek umieścić czekoladowy pomponik :-).           Smacznego :-). 