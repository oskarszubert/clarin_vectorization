Bardzo smaczne, kruche ciastka z dodatkiem suszonej żurawiny. Proste do wykonania, leżakujące w lodówce i nie wymagające foremek do wykrajania ciasteczek. Polecam!  Składniki na około 60 sztuk ciastek:                    220 g masła, w temperaturze pokojowej                   1/2 szklanki drobnego cukru do wypieków                   2 łyżki mleka                   1 łyżeczka cukru waniliowego                   1/2 łyżeczki soli 2,5 szklanki mąki pszennej                   3/4 szklanki suszonej żurawiny                   1/2 szklanki grubo posiekanych pecanów                   około 100 g wiórków kokosowych            Masło zmiksować z cukrem do otrzymania jasnej, puszystej masy. Dodać mleko, wanilię, sól i stopniowo wsypywać makę, dobrze zmiksować. Dodać żurawinę i orzechy, zmiksować krótko.           Z ciasta uformować dwa wałki około 30 cm długości. Posmarować każdy wałek wodą i obtoczyć w wiórkach kokosowych. Ciasto położyć na kawałku folii spożywczej i szczelnie je owinąć. Chłodzić w lodówce przez minimum 2 godziny (można też zostawić ciasto w lodówce do następnego dnia).           Piekarnik nagrzać do 200ºC, blachy wyłożyć papierem do pieczenia. Ostrym ząbkowanym nożem kroić plasterki ciasta o grubości około 4 mm, kłaść na papierze do pieczenia i piec około 12 minut lub dłużej, do zarumienienia brzegów. Wyjąć, wystudzić na kratce.           Smacznego :-). Źródło przepisu - MarthaStewart.com 