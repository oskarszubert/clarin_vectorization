Tradycyjny murzynek z dodatkiem przypraw korzennych. Ciasto bardzo smaczne, aromatyczne, wilgotne (dzięki dodatkowi dżemu lub powideł śliwkowych) i długo utrzymuje świeżość. Bardzo proste w wykonaniu, a smak zadowoli wszystkich :-).   Składniki: 125 g masła lub margaryny do pieczenia 3 jajka                           2 szklanki mąki pszennej 1 - 1,5 szklanki cukru                           1 szklanka mleka                           5 łyżek powideł lub dżemu śliwkowego                           2 łyżeczki zmielonego cynamonu                           1 łyżeczka sody oczyszczonej 2 łyżeczki przyprawy do piernika                           5 łyżeczek kakao (lub więcej)                    Wszystkie składniki powinny być w temperaturze pokojowej. Mąkę, cynamon, sodę, przyprawę do piernika - przesiać, odłożyć.            W garnuszku - cukier wymieszać z kakao, dodać mleko i wymieszać. Dodać masło, doprowadzić do wrzenia, gotować przez 1 - 2 minuty, wystudzić. Do wystudzonej masy dodać przesianą mąkę wymieszaną z sodą, cynamonem i przyprawą do piernika - wymieszać przez chwilę mikserem. Dodać powidła/dżem i wymieszać łyżką.           Ubić białka na sztywną pianę. Powoli dodawać żółtka i nadal ubijać. Ubitą masę dodać do ciasta i delikatnie wymieszać łyżką. Piec 45 minut do godziny w temperaturze 170°C w formie wysmarowanej masłem i oprószonej mąką pszenną (piekłam w formie o średnicy 25 cm, z kominkiem) do tzw. suchego patyczka. Polać polewą kakaową.  Polewa kakaowa:                    2 łyżki masła                   4 łyżki cukru                   3 łyżki kakao                   5 łyżek śmietany kremówki 30% lub 36% W garnuszku - masło roztopić, dodać cukier, kakao, kremówkę. Wymieszać, krótko zagotować do zgęstnienia. Polewa gęstnieje stygnąc, więc dopiero gęstą udekorować ciasto. Smacznego :-). 