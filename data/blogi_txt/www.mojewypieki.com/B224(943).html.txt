Pamiętacie sernik truflowy? Połączenie go z białą warstwą serową jest jeszcze smaczniejsze! Sernik jest zwarty, lekko mazisty dzięki kremówce, bardzo smaczny, nie opada po upieczeniu. Warstwa truflowa jest intensywna, gęsta, z dodatkiem likieru Bailey's. Smak likieru nie dominuje w trufli, jest mało wyczuwalny, ale nadaje jej charakteru i lekkiego 'kopa'. Polecam :-).   Składniki na masę serową:                    500 g twarogu półtłustego, zmielonego przynajmniej dwukrotnie 3 jajka                   125 g drobnego cukru do wypieków 1 łyżeczka pasty lub ekstraktu z wanilii                   200 ml śmietany kremówki 36%                   1 łyżka mąki ziemniaczanej            Wszystkie składniki powinny być w temperaturze pokojowej.           Jajka zmiksować do połączenia. Dodać pozostałe skladniki i zmiksować do otrzymania gładkiej masy, nie dłużej.           Formę o średnicy 23 cm wyłożyć papierem do pieczenia, samo dno. Przelać masę serową, wstrząsnąć do wyrównania (masa serowa będzie o rzadkiej konsystencji). Piec w temperaturze 160ºC, bez termoobiegu, przez około 45 minut. Powierzchnia sernika po dotknięciu patyczkiem powinna być ścięta i lekko sprężysta. Studzić w lekko uchylonym piekarniku. Trufla czekoladowa z Bailey's:                    500 ml śmietany kremówki 36%                   400 g gorzkiej czekolady, posiekanej                   4 łyżki cukru pudru 150 ml likieru Bailey's            Śmietanę kremówkę podgrzać w garnuszku do momentu wrzenia. Zdjąć z palinka, dodać czekoladę, odstawić do jej rozpuszczenia, co pewnien czas mieszając. Przestudzić. Schłodzić w lodówce przez około 1 godzinę lub do momentu otrzymania gęstej masy czekoladowej (uważając, by masa całkowicie nie zgęstniała).           Masę czekoladową umieścić w misie miksera. Dodać przesiany cukier puder, wlać likier i ubić (końcówki do ubijania białek) do zwiększenia objętości i otrzymania kremu o jaśniejszym kolorze.            Krem przełożyć na zimny sernik. Wyrównać. Schłodzić przez kilka godzin w lodówce.            Przed podaniem oprószyć kakao. Kroić ostrym długim nożem, maczanym na chwilę we wrzątku i wycieranym do sucha ściereczką. Za każdym razem nóż przecierać papierowym ręczniczkiem.           Smacznego :-). 