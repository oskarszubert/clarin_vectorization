Jak jestem w odwiedzinach w Polsce zawsze kupuję masę książeczek z przepisami na kluski, placuszki, naleśniki, bo je uwielbiamy. Na te racuszki natknęłam się w jednej z nich szukając dodatku do dzisiejszej zupy. Są pyszne! Mięciutkie, puszyste i co ważne - nie chłoną tłuszczu. Z cukrem pudrem i świeżymi malinami smakowały rewelacyjnie!    Składniki na około 25 racuszków: 500 ml kwaśnego mleka                   około 350 g mąki pszennej*                   1 łyżeczka sody oczyszczonej 2 jajka                   50 g cukru pudru olej do smażenia            Mąkę przesiać. Kwaśne mleko (najlepsze 2 - 3 dniowe) rozmącić starannie z jajkami i mąką. Ucierać łyżką na gładką, pulchną masę. Pod koniec dodać sodę i cukier puder, wymieszać. Ciasto będzie dość gęste. Racuszki kłaść łyżką na rozgrzany olej i smażyć z obu stron na złoty kolor. Podawać gorące, posypane cukrem pudrem lub z konfiturami/sosem owocowym.           * można dodać 2 łyżki mąki więcej, gdyby ciasto było zbyt rzadkie           Smacznego :-). Przepis pochodzi z książki 'Potrawy mączne' autorstwa Ewy Krasnopolskiej. 