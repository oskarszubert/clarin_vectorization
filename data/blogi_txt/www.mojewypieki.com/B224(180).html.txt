Pachną wspaniale, smakują jeszcze lepiej. Do ciastek z płatkami owsianymi nie trzeba mnie specjalnie namawiać. A do tego jeszcze ten słonecznik... przekonajcie się sami :-).   Składniki: 1 i 1/3 szklanki mąki pszennej                   1 szklanka płatków owsianych                   1 szklanka ziaren słonecznika                   250 g masła, w temperaturze pokojowej                   pół szklanki drobnego cukru do wypieków                   1 opakowanie cukru wanilinowego (16 g)                   1 łyżeczka proszku do pieczenia Ziarna słonecznika uprażyć na suchej patelni, do koloru jasnozłotego.           Masło utrzeć do jasności i puszystości z cukrem i cukrem wanilinowym. Wsypać mąkę, proszek do pieczenia i zagnieść ciasto - ma być miękkie i tłuste. Dodać ostudzone ziarna, płatki owsiane, szczyptę soli, zagnieść raz jeszcze. Z ciasta lepić kulki wielkości małego orzecha włoskiego, kłaść na blaszce wyłożonej papierem do pieczenia, w odstępach od siebie, można lekko spłaszczyć.           Piec w temperaturze 175ºC przez około 15 minut, na złoto. Zdejmować z blaszki po wystygnięciu.           Smacznego :-).             Z przepisu Giezika. 