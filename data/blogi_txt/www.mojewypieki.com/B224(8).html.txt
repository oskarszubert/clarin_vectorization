Jeszcze dzisiaj           na blogu,           jak się zabrać za.. prawdziwe amerykańskie doughnuts,           by smakowały lepiej, niż te ze sklepu.           Albo raczej, z której strony je 'ugryźć'? ;-)     Doughnuts (donuts) to popularne m.in. w USA pączki z dziurką, lecz niekoniecznie - czasem mogą przypominać z wyglądu tradycyjne okrągłe pączki, wypełnione różnorodnym nadzieniem, z glazurą lub obtoczone np. w cukrze i cynamonie. Ciasto drożdżowe jest smażone w głębokim oleju, a do ich przygotowania w domu nie potrzeba w zasadzie nic oprócz wałka i dużego, płaskiego garnka do smażenia. Zamiast foremki posłużyłam się kieliszkiem do wina i zakrętką od oleju ;-). Domownikom bardzo smakowały, więc szczerze polecam!   Składniki na 35 - 40 sztuk:                    5 szklanek mąki pszennej 2 opakowania drożdży suchych (14 g) lub 28 g drożdży świeżych 2 duże jajka                   1,5 szklanki letniego mleka 1/4 szklanki letniej wody                   pół szklanki drobnego cukru do wypieków                   pół łyżeczki soli 1/3 szklanki masła, roztopionego                   2 łyżki rumu lub ekstraktu z wanilii   Ponadto:                    olej do smażenia                   cukier puder do przygotowania lukru (lub polewa czekoladowa)                   słodka posypka (opcjonalnie)            Mąkę pszenną przesiać, wymieszać z suchymi drożdżami (ze świeżymi wcześniej zrobić rozczyn*). Dodać pozostałe składniki i wyrobić, pod koniec dodając rozpuszczony tłuszcz. Wyrabiać kilka minut (mikserem) lub kilkanaście (ręcznie), aż ciasto będzie gładkie i elastyczne (starając się nie dosypywać mąki, mimo iż ciasto będzie się kleić; polecam wyrabiać mikserem z hakiem do ciasta drożdżowego lub w maszynie do pieczenia chleba). Wyrobione ciasto uformować w kulę, włożyć do oprószonej mąką miski, przykryć i odstawić w ciepłe miejsce do podwojenia objętości (1 - 1,5 h).           Po tym czasie ciasto wyjąć na oprószony mąką blat. Rozwałkować na grubość około 1 cm i szklanką o średnicy około 7 cm wykrawać kółka, następnie mniejszą okrągłą foremką wykrawać dziurki. Odkładać je na blaszkę oprószoną mąką do podwojenia objętości (na około 30 minut).              Po wyrośnięciu smażyć doughnuts w głębokim oleju rozgrzanym do temperatury 175ºC, z każdej strony, do złotego koloru. Temperatura oleju nie powinna być zbyt wysoka, ponieważ doughnuts szybko zbrązowieją od zewnątrz, a w środku będą surowe. Po usmażeniu odkładać na bibułkę do odsączenia. Jeszcze ciepłe lukrować.  Lukier:                    1 szklanka cukru pudru                   3 łyżki gorącego mleka Cukier puder utrzeć z mlekiem do gładkości (grzbietem dużej łyżki lub mikserem). Gęstość lukru regulować przez dodatek mleka lub cukru. Od razu ozdobić posypką.  Metoda dla maszynistów: Wszystkie składniki umieścić w maszynie do pieczenia według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po tym czasie ciasto wyjąć, lekko zagnieść, i dalej postępować wg przepisu. Więcej o tym, jak przygotować perfekcyjne ciasto drożdżowe. * rozczyn z drożdży świeżych wykonujemy według instrukcji zawartych w notce o cieście drożdżowym           Smażysz pączki po raz pierwszy? Koniecznie przeczytaj jak zrobić to perfekcyjnie! Z notki dowiesz się między innymi jakich błędów nie popełniać, jak prawidłowo nadziewać pączki i jakiego użyć tłuszczu do smażenia.            Smacznego :-).      Źródło inspiracji - allrecipes.com. 