Wczoraj przyjechali nasi rodzice, aż na 3 tygodnie, yuuupppiii! Mama jest wielką fanką śliwek w czekoladzie, więc zrobiłam na jej przyjazd. Śliwki tak wykonane są re-we-la-cyj-ne, lepsze niż ze sklepu, a na pewno wychodzą taniej. Choć w domu było bardzo ciepło i czekolada nie chciała zastygnąć, włożenie do lodówki rozwiązało problem. Mmm ... najlepsze domowe czekoladki na świecie! Polecam :-)   Składniki na 20 sztuk:   20 śliwek kalifornijskich, miękkich  1/3 szklanki rumu lub brandy  80 g masy marcepanowej  130 g dobrej jakości gorzkiej czekolady Śliwki wieczór wcześniej zalać alkoholem, odstawić do nasączenia. Po tym czasie z marcepanu wykonać kulki na kształt wielkiej pestki, każdą włożyć do środka śliwki. Czekoladę roztopić w kąpieli wodnej. Każdą śliwkę po kolei obtaczać w czekoladzie (pomocne jest nadzianie jej na patyczek do szaszłyków). Odstawić do zastygnięcia.  Smacznego :) 