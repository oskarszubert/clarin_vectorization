Pyszna, rozgrzewająca babka, o mocnym rumowym zapachu. W sam raz na zimową porę roku :-). Mięciutka i delikatna, z lekko kruchym wierzchem. Przepis, zmodyfikowany, pochodzi z miesięcznika 'Ciasta domowe'. Polecam!   Składniki:                    2 szklanki mąki pszennej                   1 szklanka drobnego cukru do wypieków (lub mniej)                   pół szklanki mleka                   150 g masła                    100 g gorzkiej czekolady                   1,5 łyżki kakao 3 duże jajka                   3 łyżki rumu                   1 łyżeczka aromatu/ekstraktu rumowego                   2 czubate łyżki płatków owsianych                   3 łyżeczki proszku do pieczenia            Wszystkie składniki powinny być w temperaturze pokojowej. Mąkę, kakao i proszek do pieczenia przesiać, odłożyć.           Czekoladę połamać, roztopić w kąpieli wodnej.           Masło utrzeć z cukrem na puszystą, jasną masę. Wbijać jajka, jedno po drugim (w całości), miksując po każdym dodaniu. Do masy maślanej na przemian wsypywać przesiane suche składniki, mleko, rum, wymieszać szpatułką. Dodać płatki owsiane i czekoladę. Wymieszać.           Formę na babkę wysmarować tłuszczem i oprószyć mąką (piekłam w silikonowej formie o średnicy 21 cm z kominkiem), nałożyć ciasto.           Piec w temperaturze 175ºC przez 60 minut, po 40 minutach zwiększając temperaturę do 190ºC. Piec do tzw. suchego patyczka.           Smacznego :-). 