Boskie. Smakowało wszystkim bez wyjątku. Masa karmelowa idealnie pasuje do brownies, nadaje im pysznej słodkości. Nawet Ci, którzy na ciasta mocno czekoladowe kręcą nosem, nie powinni być zawiedzeni. Fantastyczny przepis Davida Lebovitz.   Składniki na 12 sztuk brownies:   115 g masła  170 g gorzkiej czekolady  25 g kakao  3 duże jajka  200 g drobnego cukru  1 łyżeczka ekstraktu z wanilii  140 g mąki pszennej  1 puszka dulce de leche* (około 380 g)  opcjonalnie można dodać 100 g posiekanych podpieczonych orzechów włoskich lub pekan   W garnuszku na niewielkiej mocy palnika roztopić masło. Dodać połamaną czekoladę, mieszać, do roztopienia. Zdjąć z palnika i dodać kakao, wymieszać, by nie było grudek.  Masę czekoladową przełożyć do misy miksera. Dodawać jajka, jedno po drugim, cały czas miksując na najwyższych obrotach. Dodać cukier, wanilię, makę, zmiksować. Na końcu wmieszać orzechy (jeśli są dodawane).  Płytką foremkę do brownies o wymiarach 17 x 27 cm wyłożyć papierem do pieczenia. Przełożyć do niej połowę masy brownies. Na masę w równych odstępach wyłożyć 1/3 dulce de leche. Końcem widelca zrobić zygzaki, by nie było grubych warstw dulce de leche. Następnie wyłożyć resztę masy brownies. Na to łyżeczką wyłożyć resztę dulce de leche i znów zrobić zygzaki.  Piec przez 35 - 45 minut w temperaturze 175ºC. Wystudzić, pokroić na kwadraty.  Smacznego :)  * masa karmelowa otrzymana z gotowanego przez 2 h (pod przykryciem i cały czas zanurzonej w wodzie), puszki mleka skondensowanego słodzonego 