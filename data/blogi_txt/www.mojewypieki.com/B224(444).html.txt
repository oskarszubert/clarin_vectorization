Najlepsze kokosanki na świecie :). Kruche z zewnątrz, mięciutkie w środku i szybkie do upieczenia. Polecam!   Składniki na 14 dużych kokosanek:     2 jajka  140 g cukru pudru  200 g wiórek kokosowych    Białka ubić na sztywno, na koniec ubijania dodać cukier, żółtka i dalej ubijać. Wsypać wiórki kokosowe i wymieszać. Na natłuszczoną blachę wykładać łyżką masę kokosową (można też np. lepić z niej kule, ja wykładałam gałkownicą do lodów).     Piec około 15 minut (zależy od wielkości kokosanek - ja piekłam kilka minut dłużej) w temperaturze 170ºC. Po ostudzeniu zdejmować z blachy.  Smacznego :) 