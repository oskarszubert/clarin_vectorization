Jeszcze jeden drobny, ale za to jak pyszny wypiek na czekoladowy weekend. Mięciutkie, delikatne ciasteczka, wprost rozpływające się w ustach, a dodatek likieru pomarańczowego nadaje im ten delikatny smak trufli.. Z 'The cookie and biscuit bible' Catherine Atkinson.   Składniki na 15 ciasteczek:    50 g mąki pszennej  25 g kakao  pół łyżeczki proszku do pieczenia   70 g drobnego cukru lub cukru pudru  25 g miękkiego masła  1 roztrzepane jajko  1 łyżeczka likieru pomarańczowego lub soku pomarańczowego  cukier puder - do obtoczenia    Wszystkie składniki zagnieść. Ciasto będzie bardzo klejące, ale nie przejmować się tym, odłożyć do lodówki na pół godziny.  Po tym czasie z ciasta uformować małe kuleczki (naprawdę małe - bardzo rosną w piekarniku; dobrze przy tym lekko zmoczyć dłonie, będzie łatwiej formować ciastka), obtaczać grubo w cukrze pudrze, kłaść na blachę w sporych odstępach.  Piec około 10 minut w temperaturze 200ºC.  Smacznego :) 