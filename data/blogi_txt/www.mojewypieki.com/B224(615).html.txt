Co pewien czas będę przedstawiała Wam propozycje wielkanocne :-). Na pewno jeszcze za wcześnie na wielkanocne wypieki, ale za 3 - 4 tygodnie powinniście mieć już gotową listę ciast świątecznych. Może skorzystacie z nowych przepisów?  Niesamowite połączenie klasycznych mięciutkich waniliowych babeczek, z likierem jajecznym i kremem cytrynowym. W formie mini - babeczek na 2-3 kęsy. Advocaat nie dominuje w babeczkach, ale dodaje im niecodziennej nuty smakowej. Udekorowane, jakby były babeczkami z jajkami sadzonymi.. Proszę wrzućcie je na listę już teraz :-). Składniki na około 26 sztuk mini - babeczek: 120 g masła                   110 g drobnego cukru do wypieków z wanilą                   2 duże jajka                   200 g mąki pszennej                   2 łyżeczki proszku do pieczenia 3 łyżki advocaatu (45 ml)   Dodatkowo:                    250 ml śmietany kremówki 36%                   1 łyżka cukru pudru 3/4 szklanki lemon curdu (cytrynowego kremu) Wszystkie składniki powinny być w temperaturze pokojowej. Mąkę przesiać z proszkiem do pieczenia, odłożyć.           W misie miksera utrzeć masło z cukrem na puszystą, jasną masę. Dodawać jajka, jedno po drugim, miksując po każdym dodaniu. Wsypać przesianą mąkę z proszkiem, wymieszać szpatułką. Wlać advocaat i wymieszać.            Formę do mini - muffinek wyłożyć papilotkami. Ciasto przełożyć do papilotek wypełniając je prawie do pełna (najłatwiej jedorazowym rękawem cukierniczym z odciętym rogiem).            Piec w temperaturze 180 - 190ºC przez około 15 minut lub dłużej, do tzw. suchego patyczka. Wyjąć, wystudzić na kratce.    Wykonanie           Śmietanę kremówkę ubić na sztywną masę, dodając pod koniec ubijania cukier puder. Przełożyć do rękawa cukierniczego z okrągłą 1cm tylką. Wycisnąć na wierzch mini - babeczki formując okrąg. Na sam środek, również z rękawa cukierniczego, wycisnąć 1 - 1,5 łyżeczki lemon curdu.           Smacznego :-). 