I dodatkowo marmurkowe :). Choć za oknem u mnie jesień, w domku ciepło - i dobre, domowe lody są zawsze mile widziane. Tym chętniej, że mamy swoje maliny, więc trzeba je wykorzystać. Lody smakują bardzo mlecznie - przez dodatek mleka z puszki, a przez mleczną słodycz przebija się niesamowity malinowy smak! Pachną latem :)   Składniki:   1 mleko skondensowane słodzone z puszki (400 g)  1 szklanka (250 ml) mleka  250 g twarożku śmietankowego (jak na serniki) lub quarku  3 łyżki cukru pudru   Wszystkie składniki zmiksować na gładką masę, schłodzić do temperatury lodówkowej.  Sos malinowy:   400 g malin (mogą być mrożone)  1 łyżka soku z cytryny  pół szklanki cukru (lub mniej) Zagotować, mieszając, do rozpuszczenia się cukru. Przetrzeć przez sitko. Schłodzić do temperatury lodówkowej.  Mleczną mieszankę wlać do maszyny do lodów, postepując według jej instrukcji ukręcić lody. Po skończeniu programu wlać sos, wymieszać lekko do otrzymania efektu marmurka. Zamrozić. Smacznego :) 