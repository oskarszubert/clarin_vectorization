Klasyczne wytrawne połączenie szpinaku i sera feta, choć w zasadzie w przepisie znajdziemy 3 różne rodzaje serów. 'Paj' (bo tak oryginalnie go nazwano) jest prosty, pyszny, najlepszy oczywiście na ciepło, z delikatną ziołową nutą. Ciasto filo świetnie otula nadzienie, którego ja bym chętnie użyła do.. pierogów. Ale to kolejnym razem ;-)   Składniki na 8 porcji: 1 opakowanie ciasto filo (ok. 12 arkuszy)                   80 g masła (użyłam ghee)                   750 g mrożonego szpinaku (odmrożonego, odsączonego i posiekanego)                   250 g sera feta, pokruszonego                   250 g serka ricotta 1/4 szklanki (40 g) startego parmezanu                   6 szczypiorków, posiekanych                   2 ząbki czosnku, zmiażdżonego                   2 łyżki świeżo posiekanego koperku                   1 łyżka świeżo posiekanych liści mięty 1 łyżka soku z cytryny                   1 jajko, roztrzepane Formę o średnicy 22 - 24 cm wyłożyć papierem do pieczenia. Szpinak, sery, szczypiorek, czosnek, cytrynę, zioła i jajko wymieszać w garnku.           Ciasto filo, arkusz po arkuszu, smarować cienką warstwą masła (pędzelkiem) i układać w formie, tak by jego brzegi wystawały ponad tortownicę. Układać arkusze na zmianę, obracając formę o 90º przy wkładaniu kolejnej warstwy ciasta filo. Tak wyłożyć 8 arkuszy (odłożyć 4).           Tak przygotowaną formę wypełnić szpinakowo - serowym nadzieniem. Wszystkie rogi ciasta, które wykładaliśmy poza ranty formy, złożyć na ciasto, przykrywając nadzienie.            Ostatnie 4 arkusze filo wysmarować masłem, jak powyżej. Złożyć ja po przekątnej i wyłożyć na górę ciasta, by je dobrze uszczelnić, wciskając wystające kawałki arkuszów między ciasto a boki formy (w tym celu delikatnie poluźniłam obręcz tortownicy). Piec w temperaturze 180ºC przez około 45 minut lub kiedy wierzch będzie lekko brązowy (z kolei gdyby zbyt szybko się brązowił należy przykryć folią aluminiową). Po wyjęciu z piekarnika odczekać 15 minut przed krojeniem.           Smacznego :) Przepis pochodzi z magazynu AWW 'Pies'. 