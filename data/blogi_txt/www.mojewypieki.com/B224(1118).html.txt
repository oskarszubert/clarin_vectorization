Propozycja na wielkanocne śniadanie. Może dzięki nim Wasze dzieci pokochają wypieki z mąki żytniej i orkiszowej? Bułeczki nie są trudne w wykonaniu, ciasto jest plastyczne i doskonale się formuje. W smaku lekko orzechowe, smaczne, dość puszyste - jak na dodatek tak ciężkiej mąki. Choć dzieci nie pomagały mi w ich przygotowaniu (były w szkole), za to buzie do gotowych zajączków się im uśmiechnęły :-). Za nadesłanie przepisu bardzo dziękuję Ewie :-).  Składniki na około 8 - 9 bułeczek: 250 g mąki żytniej pełnoziarnistej (lub żytniej jasnej) 350g mąki orkiszowej pełnoziarnistej (lub orkiszowej jasnej) 14 g suchych drożdży (2 opakowania) lub 28 g świeżych drożdży 2 łyżeczki cukru                   1,5 łyżeczki soli 250 g kefiru (lub maślanki, zsiadłego mleka, jogurtu naturalnego)                   150 g creme fraiche (lub kwaśnej śmietany 18%)                   kilka łyżek mleka (niekoniecznie, ja dodałam by ciasto nie bylo suche przy wyrabianiu)   Do dekoracji:                    nasiona dyni, słonecznika, sezamu lub maku                   białko jajka do posmarowania bułeczek przed pieczeniem (alergicy zamiast jajka użyją wody)            Obie mąki wymieszać z suchymi drożdżami (ze świeżymi wcześniej zrobić rozczyn), dodać pozostałe składniki i wyrobić gładkie ciasto. Odstawić, przykryte, do wyrośnięcia na około 1,5 godziny (do podwojenia objętości). Wyrośnięte ciasto podzielić na 9 części (około 125 g każda). Każdą z tych części jeszcze na 3 części: mały okrągły ogonek (mała kulka); trochę większa głowa (kształt łzy lub gruszki), którą na czubku przecinamy, by powstały uszy zająca; ostatnią największą część (grzbiet zajączka) tworzymy przez uformowanie wałeczka i zwinięcie go jak ślimaka, zaczynając od środka (jak na zdjęciu).             Ułożyć na blaszce grzbiety, dołączyć główkę i ogonek, posmarować bułeczki białkiem (do samego białka lepiej trzymają się nasionka), zrobić oczy z dyni lub słonecznika, posypać dowolnymi ziarnami. Przykryć lnianą ściereczką, zostawić ponownie do wyrośnięcia, żeby zwiększyły objętość (około 20 - 30 minut).           Piec w temperaturze 200ºC - pierwsze 10 min, potem zmniejszyć temperaturę do 180ºC i piec kolejne 12 minut.           Wystudzić na kratce.  Metoda dla maszynistów:           Wszystkie składniki umieścić w maszynie do pieczenia według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po tym czasie uformować bułeczki i dalej postępować według powyższego przepisu.           Smacznego :-). 