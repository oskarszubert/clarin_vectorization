Z każdym konkursem jest coraz trudniej oceniać Wasze prace konkursowe. Poziom jest niezwykle wysoki, zgłoszeń konkursowych jest dużo (co mnie cieszy :-), nagród jest zdecydowanie zbyt mało...           Bardzo dziękuję za wszystkie nadesłane prace! Po bardzo długich namysłach i totalnej burzy mózgu, zdecydowałam się nagrodzić:  3 miskery wolnostojące Bosch powędrują do happy_cow           Deser jest lekki, smaczny i owocowy, więc idealny na letnie upały. Wymaga sporo cierpliwości, czasu i pracy, ale efekt smakowy i wizualny jest tego wart. Proponuję zacząć od biszkoptu, gdy będzie się piekł zrobić galaretkę i czekoladę. Potem wziąć się za mus, piankę, bitą śmietanę. Jednak by było łatwiej się odnaleźć w przepisie, jest on ułożony według poszczególnych części torciku.  MŁODY WERTER Składniki na blachę okrągłą o średnicy 18cm - 8 porcji) Biszkopt:                    1 jajko                   1 łyżka cukru                   1,5 łyżki mąki tortowej (czubatej) 2 łyżki kakao                   szczypta proszku do pieczenia Pianka:                    0,5 l słodkiej śmietany kremówki 30 - 36%                   1 galaretka (dowolny smak = delikatny kolor -- u mnie cytryna)                   250 ml wody 1 śmietan-fix            Mus:                    400 g truskawek 2 łyżeczki cukru                   kilka kropel soku z cytryny Dodatkowo:                    100 ml śmietany kremówki 30 -3 6% (do ozdoby)                   50 g czekolady (najlepiej gorzkiej, ale może być mleczna)                   kilka truskawek do ozdoby            Przygotowanie           BISZKOPT: oddzielić białko od żółtka. Białko ubić na sztywno mikserem. Następnie dodać żółtko oraz 1 łyżkę cukru i miksować do połączenia składników. Mąkę, kakao i proszek do pieczenia przesiać do ciasta i miksować w jedną stronę TYLKO do połączenia składników na najniższych obrotach. Piekarnik nagrzać do 180 stopni C. Blachę od spodu wyłożyć do papierem do pieczenia, boki pozostawić suche. Przelać biszkopt do blachy, piec ok. 30 min do tzw. suchego patyczka. Wyjąć ciasto, upuścić z wysokości ok. 0,5m i ponownie wstawić do piekarnika.Zostawić uchylone drzwiczki i tak poczekać aż biszkopt wystygnie. Potem wyjąć go z blachy, odkleić od papieru i ponownie umieścić w tortownicy. PIANKA: Galaretkę zalać wrzątkiem (250ml) i rozpuścić. Gdy galaretka będzie tężeć, przelać 0,5l kremówki do misy i miksować. W połowie ubijania dosypać śmietan-fix i miksować dalej do uzyskania sztywnej piany. Następnie dodać tężejącą galaretkę i zmiksować dokładnie do uzyskania jednolitej konsystencji. Pianka będzie miała delikatny pastelowy kolor galaretki. Przelać piankę do tortownicy na biszkopt i wstawić do lodówki na kilka godzin, by stężała.           CZEKOLADĘ połamać na kawałki i roztopić w kąpieli wodnej (na parze). Trochę przestudzić po czym rozlać na płaskie naczynie przykryte folią spożywczą. Rozsmarować płasko i równo, tak by można było pociąć ją na 8 trójkątów, które posłużą za "daszek basenu". Wstawić do lodówki na kilka godzin.           MUS: do pojemnika blendera wrzucić truskawki, dodać cukier i sok z cytryny i zmiksować dokładnie na wysokich obrotach, tak by powstał mus. Gdy pianka stężeje wyjąć ją z lodówki i zaznaczyć nożykiem krótkimi liniami (nie głębokimi) 8 równych trójkątnych kawałków. Następnie między liniami wyciąć trójkąty (zostawić po centymetrze ścianki z każdej strony) i wydrążyć je do głębokości 3/4 pianki. Gdy trójkąty będą gotowe, zalać powstałe "baseny" musem z truskawek (prawie po brzegi, należy zostawić 3mm przestrzeni). Wyjąć z lodówki czekoladowe trójkąty i przykryć "baseny" tak, by nie było ich widać. Wstawić do lodówki. W tym czasie pokroić truskawki w ćwiartki (lub dowolnie wg fantazji), śmietanę kremówkę ubić na sztywno (można dodać cukru pudru, jeśli preferuje się bardzo słodkie desery). Przełożyć śmietanę do rękawa cukierniczego i udekorować tort dodając truskawki (jak na zdjęciu).           Tak przygotowany torcik kroić na kawałki wg wcześniej zaznaczonych nożykiem linii (co pozwoli na utrzymanie torcikowi gracji na talerzu).           Smacznego! ---------------------------------------------------------- kati6685   SYCYLIJSKA TARTA Z ŻELEM Z ARBUZA           Są tacy co ten smak kochają, inni zjedzą bez zachwytu. Oceńcie sami! Przedstawiam typowe sycylijskie ciasto: Crostata con gello di mellone.           Kruche ciasto:                    1,5 szkl mąki pszennej                   1,5 szkl mąki ziemniaczanej 1 szk cukru pudru                   2 łyżeczki proszku do pieczenia            Wszystkie suche składniki wymieszać. Dodać 3 żółtka, 2 łyżki gęstej śmietany, ¾ kostki rozpuszczonego masła (po ostygnięciu) i zapach waniliowy. Można też dodać starta skórkę z cytryny. Wszystkie składniki wymieszać za pomocą miksera.           Zagnieść i do lodówki na co najmniej 30 min. Ciasto kruche podzielić. Zostawić mniejszą część na kratkę (można zrobić bez kratki-tak jak u mnie). Wyłożyć formę, ponakłuwać widelcem i zapiec na lekko złoty kolor.           Gdy ciasto będzie podpieczone, roztopić gorzką czekoladę, posmarować spód tarty i zabrać się do robienia żelu.           Żel z arbuza:                    1 litr soku z arbuza 100g skrobi kukurydzianej                   150 g cukru duża szczypta cynamonu            Połówkę arbuza pokroić w kostkę, oczywiście wcześniej pozbywając się skóry. Sok można uzyskać przecierając przez przecierak lub zmiksować i przecedzić przez sitko. Odlać połowę soku i wymieszać ze skrobią. Resztę soku z cukrem zagotować i dodawać powoli część soku ze skrobią kukurydzianą. Mieszać do uzyskania konsystencji kiślu. Dodać cynamon.           Na tartę wyłożyć żel, zrobić ewentualnie na wierzchu kratkę z ciasta i zapiec.           Po wystygnięciu posypać drobno pokruszonymi niesolonymi pistacjami. Smacznego! -------------------------------------------------------  yorki Torcik jogurtowo-truskawkowy           Spód           Składniki: 3 duże jaja                   1 łyżeczka kawy rozpuszczalnej szczypta soli                   pół szklanki mąki pszennej 2 łyżki kakao                   pół szklanki cukru 100 g gorzkiej czekolady            Białka ubić z solą. Gdy zaczną gęstnieć dodawać po łyżce cukier cały czas ubijając na najwyższych obrotach.           Do ubitych białek dodać żółtka i dobrze zmiksować.           Mąkę, kakao i kawę przesiać i delikatnie za pomocą łyżki wmieszać w masę z jaj. Na koniec dodać posiekaną czekoladę i kilkoma ruchami rozprowadzić ją w cieście.           Dno tortownicy o średnicy ok. 26cm wyłożyć papierem do pieczenia. Wylać przygotowane ciasto.           Piec w 180ºC przez ok. 20 minut. Pozostawić w piekarniku do całkowitego wystudzenia.           Mus truskawkowy Składniki:                    600 g truskawek pół szklanki cukru                   2 galaretki truskawkowe 70 ml wody            Truskawki z cukrem zmiksować blenderem na gładką masę.           Galaretki dokładnie rozpuścić w gorącej wodzie, lekko przestudzić i miksując mus truskawkowy dodać do niego.           Tortownicę o średnicy 22cm wyłożyć folią spożywczą(dno i boki). Wylać do niej tężejącą masę i wstawić najlepiej na całą noc do lodówki lub na kilka godzin do zamrażarki, aby dobrze stężała.           Jeśli wkładamy ją na noc do lodówki polecam i tak przed użyciem polecam włożyć na ok. 2-3 godziny do zamrażarki. Ładnie zastygnie i łatwiej będzie zdjąć folię.           Masa jogurtowa           Składniki: 1,3 kg jogurtu naturalnego*                   4 czubate łyżki żelatyny*                   pół szklanki cukru 100 ml wody                   łyżka esencji waniliowej Jogurt zmiksować z cukrem i esencją.           Żelatynę rozpuścić w wodzie, dodać do niej łyżkę masy jogurtowej i rozmieszać, a następnie przelać do pozostałego jogurtu energicznie mieszając za pomocą rózgi lub miksera.           Na upieczony spód wylać 1/3 masy jogurtowej. Schować do lodówki do lekkiego stężenia(pozostałą część pozostawić w temperaturze pokojowej). Na środek ułożyć krążek z musu truskawkowego, wylać na niego pozostałą część masy jogurtowej. Schłodzić przez całą noc w lodówce.           Gotowe ciasto udekorować połówkami truskawek. -----------------------------------------------------  3 miksery ręczne Bosch wędrują do    Gosias Kitchen  Delikatne letnie ptasie mleczko z truskawkami           Skladniki na spód: 300 g gorzkiej czekolady                   5 lyzek masla 50 ml slodkiej smietany                   50 g migdalow 50 g bez            Czekolade roztopic. Wymieszac z maslem,smietana oraz grubo posiekanymi migdalami i pokruszonymi bezami. Masa wylepic spod tortownicy. Chlodzic przez godzine. Skladniki na ptasie mleczko:                    4 lyzeczki zelatyny lub 8 listkow zelatyny                   500 g serka homogenizowanego o naturalnym smaku                   350 g gestego jogurtu ( u mnie grecki)                   400 ml smietany                   150 g cukru pudru                   2 lyzeczki startej skorki z cytryny                   3 lyzeczki soku z cytryny                   1 kg malych truskawek Serek homoganizowany przelozyc na drobne sitko i odstawic do ociekniecia aby pozostala tylko gesta konzystencja. Godzina w zupelnosci wystrcza. Jakies 50 g wody odchodzi. Jogurt,serek i cukiem puder wymieszac.Dodac sok z cytryny i skorke. Nastepnie zelatyne rozpuscic w 2 lyzkach goracej wody i polaczyc z masa. Na koncu dodac ubita smietane.Delikatnie wymieszac. Truskawki przekroic wzdluz na pol. Na spod wylac odrobine masy i polowe truskawek ustawic pionowo na spodzie. Zalac reszta masy serowej i chlodzic najlepiej przez cala noc. Nastepnie pokroic w kostke i udekorowac reszta truskawek.           Przepis szybki i bardzo latwy...o twardym wyrazisto czekoladowo- migdalowym spodzie. ------------------------------------------------------------ Kasieńka1235            no to teraz ja :)))))))) jeszcze nikt nie zrobił....więc postanowiłam przygotować banalne i smaczne  omlety biszkoptowe z owocami utęsknionego lata :) z frużeliną truskawkową :)           Składniki na omlety (3 duże lub 6 mniejszych):                    3 duże jajka 50 g drobnego cukru                   40 g mąki pszennej 40 g mąki ziemniaczanej                   1/2 łyżeczki proszku do pieczenia                   szczypta soli            Białka oddzielić od żółtek. Białka ubić na sztywną pianę ze szczyptą soli. Dodawać stopniowo cukier i dalej ubijać . Dodawać po jednym żółtku, dalej ubijając.           Mąki przesiać z proszkiem. Dodać do ubitej masy i delikatnie wymieszać, by piana nie osiadła.           Dużą blachę (najlepiej tą z pieca)wyłożyć papierem do pieczenia. Na papierze robimy duże placki w kształcie koła( możemy to zrobic rękawem cukierniczym) o średnicy 20 cm (wtedy będą 3) lub 10 cm ( i wtedy będzie 6-)wyrównać. Powinny mieć ok 1 cm wysokości.           Piec w temperaturze 160 st. C przez 10 minut. Wyjąć z piekarnika, usunąć papier do pieczenia, położyć na ręcznik kuchenny i zawinąć najlepiej na rolkę z folii aluminiowej - odstawić do wystudzenia :)           FRUŻELINA:                    500 g truskawek                   3 łyżeczki żelatyny rozpuszczonej w minimalnej ilości gorącej wody                   1/2 szklanki cukru                   2 płaskie łyżeczki skrobi ziemniaczanej rozrobionej w dwóch łyżkach zimnej wody            Truskawki wymieszać z cukrem, podgrzewać do rozpuszczenia się cukru, ale nie doprowadzić do wrzenia. Owoce puszczą dużo soku. Dodać wodę z mąką- wymieszać. Żelatynę powoli wmieszać do owoców, uważając, by nie wytworzyły się grudki (można najpierw rozmieszać żelatynę z odrobiną soku z owoców, by nie była tak gęsta). Schłodzić, by sos owocowy zgęstniał. Frużelina powinna mieć konsystencję żelu (coś pomiędzy kisielem a galaretką), nie być gęsta jak galaretka, ale lejąca.           Masa śmietankowa: 250 ml śmietany kremówki (30%)                   250 g serka mascarpone                   2 łyżki cukru pudru (lub więcej, do smaku)                   100 g truskawek, garść borówek :) Schłodzoną śmietanę ubić na sztywną masę. Serek mascarpone zmiksować z cukrem, następnie powoli przekładamy ubitą śmietanę- mieszamy, by nie było grudek. Ja robię to 5 sek. mikserem na najmniejszych obrotach :)           Wykonanie:           Na omlety(do środka) wkładamy masę śmietankową (może być rękawem ale niekoniecznie) , następnie polewamy frużeliną ( według uznania:) ). Krem i frużelina powinny wypełnić całą "lukę" . Dekorujemy cukrem pudrem, owocami ......albo czym tylko chcemy Przepisy po lekkim "przystosowaniu" pod moje potrzeby :) pochodzą z MW :)           Smacznego! ------------------------------------------------------------ Bee-Sweet  Jabłecznik zupełnie inny, czyli galaretka z prażonymi jabłkami i cynamonowa panna cotta.           Składniki na 2 lampki do wina:           Galaretka z jabłkami: 250 gr. domowego musu z jabłek                   2 łyżeczki żelatyny w proszku                   około 6 łyżeczek zimnej wody            Panna cotta z cynamonem:                    200 ml mleka                   300 ml śmietanki kremówki 30 % 70 gr. cukru                   3 łyżeczki żelatyny około 8 łyżeczek zimnej wody                   2 łyżeczki ekstraktu waniliowego                   2 łyżeczki cynamonu kilka ciasteczek typu Petitki            Przygotowujemy galaretkę:           Do żelatyny dodajemy zimną wodę i odstawiamy na kilka minut. Jabłka podgrzewamy, aż będą ciepłe, następine mieszamy z żelatyną. Galaretkę wstawiamy do przechylonych lampek i tak pochylone lampki ustawiamy w lodówce na około 2 godziny.           Przygotowujemy panna cotta: Do żelatyny dodajemy zimną wodę i odstawiamy na kilka minut. W małym garnku miksujemy mikserem mleko, śmietankę, cukier, wanilię i cynamon. Zagotowujemy i szybko ściągamy z palnika, dodajemy żelatynę i miksujemy do rozpuszczenia żelatyny. Odstawiamy do wystudzenia, a następnie wlewamy do lampek z galaretką. Odstawiamy do zastygnięcia. ------------------------------------------------------ W imieniu swoim i organizatora konkursu bardzo dziękuję za udział w zabawie!           pozdrawiam ciepło :-) dorota 