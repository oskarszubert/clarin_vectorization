Jedyne wspomienia jakie mam o czekoladowych naleśnikach, to te z 5 klasy podstawówki, kiedy robiliśmy je na lekcjach 'gospodarstwa domowego' (btw fajny przedmiot to był, ciekawe czy jeszcze jest w szkołach ;). Nie posmakowały mi, były zbyt suche, nigdy już do nich nie wróciłam. Pancakesy są inne, grubsze, wilgotniejsze w środku, podane na ciepło mają te malutkie kawałki czekolady, przez które sięgam po następne ... Można je podawać z sosem czekoladowym, karmelowym lub śmietanką, albo z czym sobie wymarzycie... Polecam!     Składniki na około 12 pancakes:     2 duże jajka  1 szklanka mleka  3 łyżki oleju  1,5 szklanki mąki pszennej (lub troszkę mniej, zależy od mąki)  1/3 szklanki cukru  1 łyżka proszku do pieczenia   3 łyżki kakao pół łyżeczki soli  pół szklanki chipsów czekoladowych lub posiekanej czekolady (jaką lubicie)    Wszystkie składniki poza kawałkami czekolady zmiksować, na końcu wrzucić czekoladę, wymieszać.  Smażyć na minimalnej ilości oleju, z obu stron, odwracając na drugą stronę, gdy zobaczymy pęcherzyki powietrza na placku.  Smacznego :) 