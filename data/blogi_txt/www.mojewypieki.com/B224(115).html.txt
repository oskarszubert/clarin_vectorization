Wspaniałe połączenie czekoladowego brownies, bezy i smaku pierwszych, prawdziwie aromatycznych truskawek :-). Ciasto nie jest długie w przygotowaniu, wymaga jednak pewnej wprawy i dobrego wyczucia własnego piekarnika. Pieczemy tutaj dwa zupełnie różne ciasta - brownies, które pieczone zbyt długo będzie przesuszone i bezę, która najlepsza jest długo suszona i chrupka... Przyznaję, że sama piekłam ciasto dwukrotnie, by lepiej dostosować czas pieczenia. Trzymam kciuki i polecam! Składniki na brownie:                    180 g masła 180 g gorzkiej czekolady, posiekanej                   4 jajka, w temperaturze pokojowej                   1 szklanka drobnego cukru do wypieków                   1 łyżeczka ekstraktu z wanilii                   120 g mąki pszennej 2 łyżki kakao                   200 g truskawek, odszypułkowanych i przepołowionych            W garnuszku roztopić masło, zdjąć z palnika. Dodać posiekaną czekoladę, wymieszać, do jej roztopienia. Lekko przestudzić.           W naczyniu delikatnie wymieszać jajka, razem z cukrem i ekstraktem z wanilii. Dodać przesianą mąkę i kakao, następnie lekko przestudzoną czekoladę, wymieszać szpatułką.            Ciasto przelać do formy o wymiarach 23 x 27 cm wysmarowanej masłem i wyłożonej papierem do pieczenia. W równych odstępach wyłożyć przepołowione truskawki.           Piec w temperaturze 180ºC przez około 15 minut. Ciasto powinno podpiec się i uformować lekko popękaną skórkę.           Pod koniec pieczenia się ciasta przygotować bezę.  Składniki na bezę:                    4 białka                   250 g drobnego cukru do wypieków 1 łyżka skrobi ziemniaczanej            Białka jajek umieścić w misie miksera i zmiksować do otrzymania sztywnej masy, pod koniec miksowania dodając cukier, łyżka po łyżce, długo miksując po każdym dodaniu. Na sam koniec dodać przesianą skrobię i zmiksować.           Bezę delikatnie wyłożyć na podpieczone brownies. Włożyć do piekarnika, obniżyć temperaturę do 160ºC i piec dodatkowe 30 minut lub dłużej. Beza powinna się przyrumienić, lekko popękać i być chrupka. Sprawdzić patyczkiem, nie musi być suchy, ale nie może być na nim śladów surowego ciasta brownie (sprawdzamy na samym środku ciasta). Wystudzić w stygnącym piekarniku. Brownies osiąga właściwą konsystencję po całkowitym wystygnięciu, po kilku godzinach.           Nie przechowywać w lodówce.           Smacznego :-). 