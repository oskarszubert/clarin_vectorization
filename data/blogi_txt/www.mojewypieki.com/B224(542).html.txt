Wiem, wiem, będziecie krzyczeć, że zimno, a ja Wam lody proponuję ;). Ale były już dawno temu obiecane. Domowej produkcji nigdy nie będa tak pięknie zielone jak te ze sklepu, ale są o niebo lepsze :). Przepis z 'The ultimate ice cream book' Bruca Weinstein.  * Wasza propozycja w 'Koncercie Życzeń' Składniki:   pół szklanki orzeszków pistacjowych (mogą być solone)  2 łyżki jasnego syropu kukurydzianego (użyłam golden syropu, ale można też użyć miodu)  pół szklanki mleka  1,5 szklanki śmietany kremówki  pół szklanki cukru  pół łyżeczki ekstraktu z migdałów (lub kilka kropel aromatu migdałowego)  pół łyżeczki ekstraktu z wanilii (lub wódki)   Pistacje i syrop kukurydziany umieścić w food procesorze i zmiksować na gładką masę (można użyć blendera). Mleko i pół szklanki kremówki podgrzać z cukrem, do rozpuszczenia, zdjąć z palnika. Wlać do food procesora i zmiksować z pistacjami na gładką masę. Przetrzeć przez sitko (ja tego nie robiłam). Dodać pozostałe składniki i wymieszać. Schłodzić do temperatury lodówkowej. Umieścić w kontenerze maszyny do lodów i dalej postępować według instrukcji jej producenta.  Lody można również przygotować bez maszyny do lodów. Przygotowaną schłodzoną mieszankę zmiksować na puszystą masę, przelać do kontenera i umieścić w zamrażarce. Lody w ciągu procesu mrożenia wyciągać kilkakrotnie (np. w godzinowych odstępach) i powtarzać czynność miksowania. Dzięki temu rozbijają się tworzące się kryształki lodu i powstałe lody mają bardziej kremową konsystencję.   Zamrozić.  Smacznego :) 