Szybki do przygotowania, dosłownie kilkuskładnikowy sernik bez pieczenia. Masa serowa to twarożek ze słodzonym mlekiem skondensowanym, do tego Wasza ulubiona galaretka np. w kolorze czerwonym. W galaretce można 'utopić' sporo zamrożonych owoców - truskawki, maliny, porzeczki. Im owoce bardziej kwaśne, tym lepiej - zrównoważą słodycz masy serowej. Polecam :-). Składniki:                    350 g twarogu trzykrotnie zmielonego                   1 puszka mleka skondensowanego, słodzonego (400 g)                   1 łyżeczka pasty z wanilii lub ekstraktu z wanilii                   1 łyżka żelatyny + 1/5 szklanki gorącej wody                   2 opakowania galaretki (malinowej, truskawkowej, wiśniowej) rozpuszczone w 3 szklankach wody*                   dowolne czerwone owoce (opcjonalnie) 250 ml śmietany kremówki + 2 łyżeczki cukru pudru Składniki, za wyjątkiem śmietany kremówki, powinny być w temperaturze pokojowej.           Twaróg zmiksować z mlekiem skondensowanym i wanilią na gładką, bezgrudkową masę. Żelatynę rozpuścić dokładnie w 1/5 szklanki gorącej wody. Dodać do niej kilka łyżek masy serowej, dokładnie wymieszać, by nie było grudek. Całość przelać do masy serowej i zmiksować. Formę serce o średnicy 23 cm wyłożyć papierem do pieczenia lub folią spożywczą. Na spód wylać masę serową, odstawić do lodówki do całkowitego zastygnięcia.           W międzyczasie przygotować galaretki, rozpuszczając je w 3 szklankach gorącej wody (czyli w 1 szklance mniej niż zaleca przepis na ich opakowaniu). Ostudzić.           Na zastygniętą masę serową wyłożyć dowolne owoce (mogą być mrożone**), wylać ostudzoną galaretkę. Schłodzić do momentu zastygnięcia galaretki. Udekorować śmietaną kremówką ubitą z dodatkiem 2 łyżeczek cukru pudru (cukier dodajemy na sam koniec ubijania).           * 1 opakowanie galaretki = 75 g           * należy pamiętać, że owoce mrożone będą raczej pływały u wierzchu galaretki, niż w niej tonęły           Smacznego :-). 