Delikatne placuszki, lekkie jak obłoczki, przygotowane na mące pełnoziarnistej, z pomarańczową nutą smakową. Takie zdrowe śniadanie zapewni nam uczucie sytości i wystarczającą ilość białka aż do obiadu :). Przepis na pancakes pochodzi ze strony 'King Arthur Flour', z niewielkimi modyfikacjami. Polecam! Składniki na około 12 sztuk:   170 g serka wiejskiego (cottage cheese)  3 jajka, żółtka i białka osobno  60 g roztopionego masła  1 łyżka soku pomarańczowego (świeżo wyciśniętego)  60 g mąki pszennej pełnoziarnistej  1,5 łyżki cukru  szczypta soli szczypta cynamonu  1 łyżka skórki otartej z pomarańczy  1 łyżeczka proszku do pieczenia   W misce umieścić serek wiejski, żółtka, masło, sok pomarańczowy i zmiksować blenderem na gładką masę. Dodać mąkę, proszek do pieczenia, cukier, sól i cynamon, i znów zmiksować. Wmieszać skórke pomarańczową.   Białka ubić na sztywno, delikatnie wymieszać z gęstą masą.   Nakładać na lekko wysmarowaną tłuszczem patelnię niewielkie porcje, smażyć z obu stron na złoty kolor. Podawać z syropem klonowym, golden syrupem, miodem ... lub jak lubicie.  Smacznego :) 