Kiedy pierwszy raz spróbowałam mincemeat, zakochałam się w tym brytyjskim specjale. Dlatego dziś przepis ekspresowy - można kupić gotowe ciasto francuskie (najlepsze na maśle, nie kupujcie na oleju lub innych tłuszczach), gotowe mincemeat, które można dostać w każdym supermarkecie na Wyspach.* Przygotowanie całości nie zajęło mi więcej niż 5 minut! (bez podpiekania). Z pekanami, pistacjami, jabłkami i nutą cytrynową jest po prostu obłędne :-). Przyda się również foremka w kształcie gwiazdki, by wypiekowi nadać świątecznego wyglądu. Warto spróbować :-). Przepis z magazynu GoodFood.   Składniki:                    280 g mincemeat                   25 g orzechów pekan, grubo posiekanych                   25 g pistacji, grubo posiekanych 2 łyżki płatków migdałowych                   25 g suszonej żurawiny                   pół jabłka, obranego i pokrojonego w kostkę                   skórka otarta z 1 cytryny i 2 łyżki soku                   375 g ciasta francuskiego, rozwałkowanego i rozmrożonego                   2 łyżki zmielonych migdałów 50 g cukru pudru                   do posmarowania - jajko roztrzepane z 1 łyżką mleka            Mincemeat wymieszać z pekanami, pistacjami, migdałami, żurawiną, jabłkiem, skórką z cytryny.           Ciasto francuskie rozwinąć na oprószonej mąką powierzchni (jeśli jest zamrożone - wcześniej odmrozić). Ciasto powinno dojść do temperatury pokojowej (wtedy nie kurczy się podczas pieczenia). Odciąć kilkucentymetrowy kawałek ciasta, z którego powycinać gwiazdki. Ciasto pozostałe z wycinania gwiazdek wwałkować w ciasto właściwe, by nic się nie zmarnowało. Ciasto przełożyć na wyłożoną papierem blaszkę. Środek ciasta ponakłuwać widelcem, wyłożyć nań niedużą foremkę do pieczenia np. do brownies i ją obciążyć (zostawiając niezakryte boki, by były wyższe).           Ciasto podpiec w temperaturze 200ºC przez około 20 minut, następnie usunąć foremkę podpiec przez kolejne 8 minut do zrumienienia ciasta.           Ciasto wyjąć z piekarnika, posypać równo zmielonymi migdałami. Na wierzch równo wyłożyć mincemeat, pozostawiając wolne brzegi, około 1 cm. Udekorować gwiazdkami.           Przed pieczeniem posmarować jajkiem roztrzepanym z 1 łyżką mleka. Piec w temperaturze 200ºC przez około 18 - 20 minut. Wyjąć, wystudzić na blaszce, ozodobić lukrem wykonanym z soku z cytryny roztartego z cukrem pudrem, pokroić na części.           Smacznego :)           * mincemeat można również wykonać samemu, z tego przepisu (wtedy można już pominąć żurawinę w powyższym przepisie) 