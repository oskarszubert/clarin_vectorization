Niezwykły smak, niezwykła krajanka. Brak mi słów, by powiedzieć, jaka jest pyszna. Kruchość i lekkość kruszonki z płatków owsianych, jeszcze ciepłe, pachnące maliny, mmm ... Przepis pochodzi z GoodFood magazine '101 cakes and bakes'. Polecam! Składniki:     200 g mąki pszennej  200 g płatków owsianych  250 g miękkiego masła  140 g jasnego cukru muscovado  skórka otarta z 1 cytryny  100 g orzeszków pini  250 g malin (mogą być mrożone)     W naczyniu wymieszać mąkę, płatki i masło, wyrabiając palcami na jak na kruszonkę. Dodać cukier, skórkę z cytryny i 3/4 orzeszków piniowych. Całość ma być klejącą, grudkowatą kruszonką.   2/3 kruszonki wcisnąć w wyłożoną papierem kwadratową formę o boku 23 cm. Na nią wyłożyć równomiernie maliny, na nie wysypać resztę naszej kruszonki, posypać pozostałymi orzeszkami.  Piec w temperaturze 190ºC przez 35 - 40 minut. Wyjać, pokroić na 12 części, póki ciepłe. Smacznego :) 