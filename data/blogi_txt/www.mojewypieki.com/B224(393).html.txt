Granola - nie może być zdrowiej na początek dnia. Śniadaniowy przysmak składający się z płatków, orzechów i miodu, pieczonych do chrupkości, podawana często z suszonymi owocami. Idealna z mlekiem, jogurtem lub kefirem. Kupne muesli nie dorasta jej do pięt :). Warto rozpocząć z nią pierwszy dzień w Nowym Roku. Przepis jest Nigelli i pochodzi z 'Feast'.   Składniki na 2,5 litra granoli:    450 g płatków owsianych  120 g ziaren słonecznika  120 g ziaren sezamu (jasnego)  175 g jabłek z przecieru (dałam 1 jabłko starte na tarce)  2 łyżeczki cynamonu 1 łyżeczka imbiru   120 g brązowego syropu ryżowego lub ryżowego syropu słodowego lub golden syrupu (można zastąpić płynnym miodem)  4 łyżki płynnego miodu  100 g jasnego brązowego cukru 250 g migdałów (w całości)  1 łyżeczka soli  2 łyżki oleju słonecznikowego  300 g rodzynków    Wymieszać wszystko za wyjątkiem rodzynek. Wysypać na blachę wyłożoną papierem do pieczenia.  Piec w temperaturze 170ºC około 40 minut (piekłam krócej), mieszając w trakcie kilka razy. Po wystudzeniu wymieszać z rodzynkami. Można ją przechowywać wiele tygodni w szczelnie zamkniętym pojemniku. 