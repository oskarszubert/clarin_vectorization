Bardzo się pospieszyłam z przygotowaniem wpisu, aby ciasto śliwkowe na jogurcie było u Was na weekend :-). Wydaje sie całkiem zwykłe, ale bardzo je lubimy, a dzieci uwielbiają wersję ze śliwkami. Wskazówki identyczne jak w cynamonowym cieście jogurtowym. Ciasto jest gęste, dlatego owoce nigdy nie opadają na dno. Wiem, że Wam posmakuje i polecam je wypróbować z różnymi owocami :-).   Składniki:                    295 g mąki pszennej 1,5 łyżeczki proszku do pieczenia                   pół łyżeczki sody oczyszczonej                   100 g drobnego cukru do wypieków                   2 duże jajka                   50 g płynnego miodu lub golden syrupu                   1 szklanka (250 ml) jogurtu naturalnego (najlepsze ciasto otrzymałam na jogurcie greckim)                   150 ml oleju słonecznikowego lub rzepakowego                   cukier puder, do oprószenia 1 kg śliwek (lub więcej!)            Wszystkie składniki powinny być w temperaturze pokojowej.           Mąkę, proszek do pieczenia, sodę, cukier - przesiać, odłożyć.           Do większego naczynia wbić jajka, dodać miód, jogurt, olej. Wszystko wymieszać widelcem do połączenia. Wsypać suche przesiane składniki i wymieszać widelcem (mieszając w jednym kierunku), tylko do połączenia.           Formę o średnicy 25 cm wyłożyć papierem do pieczenia. Do formy przełożyć ciasto, wyrównać (ciasto jest gęste). Na wierzchu poukładać (w miarę gęsto) odpestkowane śliwki, rozcięciem ku górze. Ciasto można piec również w większej prostokątnej blaszce. Im mniej ciasta a więcej śliwek, tym smaczniejsze :-).           Piec w temperaturze 175ºC przez około 50 minut, ale zazwyczaj dłużej (zależy to od owoców), do tzw. suchego patyczka. Wyjąć, lekko przestudzić w formie, następnie uwolnić z formy przekładając na paterę. Wystudzone lub lekko ciepłe oprószyć cukrem pudrem i podawać.           Smacznego :-).               Piekłam je również w tortownicy o średnicy 25 cm. Wolimy jednak większe blaszki prostokatne, na które zmieści się więcej owoców :-). Źródło inspiracji - "Cake" Rachel Allen. 