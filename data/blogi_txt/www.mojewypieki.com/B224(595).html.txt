Dla mnie przebój tegorocznych mazurków - delikatny, kruchy spód z przepyszną masą kawową, bezami i lekko solonym karmelem. Wszystko tu do siebie pasuje, wzajemnie się uzupełnia, niesamowita rozkosz dla kubków smakowych! Jeśli macie jeszcze chwilę czasu przed świętami, warto go umieścić na liście wypieków :-).  Korzystając ze sposobności chciałam Wam życzyć spokojnych, wesołych i pogodnych świąt Wielkiej Nocy! Dziękuję za wszystkie Wasze życzenia w komentarzach i mailach, przepraszając również za komentarze na blogu, które w tym pracowitym dla mnie czasie pozostaną bez odpowiedzi. Mimo to, bardzo się staram, dzisiejszy wieczór i jutro poświęcę wyłącznie blogowi.   Składniki na kruche ciasto:                    175 g mąki pszennej (może być krupczatka)                   50 g cukru pudru                   100 g masła, zimnego                   1 łyżka gęstej kwaśnej śmietany 18%                   1 żółtko Mąkę przesiać, dodać masło i posiekać ostrym nożem. Dodać żółtko, cukier, śmietanę. Szybko zagnieść, uformować kulę, lekko spłaszczyć i owinąć folią. Schłodzić w lodówce przez 1 godzinę. Tortownicę o średnicy 25 cm wyłożyć papierem do pieczenia. Kruche ciasto wyjąć z lodówki, rozwałkować do wymiarów formy, przenieść do niej, dokłanie wylepić palcami, wyrównać. Ponakłuwać widelcem.           Piec w temperaturze 200ºC przez około 20 minut, do jasnozłotego koloru.           Wyjąć, wystudzić na kratce.  Masa kawowy:                    200 g masy kajmakowej z puszki (zwanej również 'masą krówkową' lub 'dulce de leche')                   80 g masła                   1,5 łyżki kawy (rozpuszczalnej) rozpuszczonej w 2 łyżkach wrzącej wody            Masło rozmiękczyć (przez kilkanascie sekund podgrzać w mikrofali lub położyć blisko kaloryfera, by było bardzo miękkie). Kawę wystudzić.           W misie miksera umieścić masę kajamakową, masło, kawę. Zmiksować na bardzo gładką, bezgrudkową masę. Przelać do kubeczka, umieścić w lodówce do lekkiego zgęstnienia.  Sos karmelowy: 1/4 szklanki cukru                   1 łyżka wody 2 łyżki śmietany kremówki                   1 łyżeczka masła szczypta soli            Do małego garnuszka wsypać cukier, dodać wodę. Zagotować, zmniejszyć na średnią moc palnika, gotować do momentu aż cukier się całkowicie rozpuści. Gotować dalej, około 5 minut, nie mieszając (można tylko mieszać trzymając za uchwyt garnuszka i lekko nim poruszając) aż syrop zacznie zmieniać kolor na lekko złoty, finalnie na bursztynowo - złoty.           Ściągnąć z palnika i ostożnie wlać kremówkę (masa zacznie się mocno pienić). Dodać masło i szczyptę soli. Wymieszać do połączenia. Odstawić do lekkiego przestudzenia (sos zgęstnieje).  Ponadto:                    sól morska w płatkach do posypania                   8 małych bezików, pokruszonych Wykonanie           Kruchy spód ułożyć na paterze. Lekko gęstą masę kawową wylać na spód, wyrównać. Odłożyć do lodówki do zgęstnienia masy. Ozdobić bezikami. Bezy polać sosem karmelowym, oprószyć solą morską.           Można przechowywać do 5 dni, w chłodnym miejscu.           Smacznego :-). 