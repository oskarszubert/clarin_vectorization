Już od dawna zabierałam się za te lody, ale nigdy nie miałam wystarczająco dużo miejsca w zamrażarce na kontener od maszyny ;). No, ale w końcu! Warto było czekać, bo domowe lody czekoladowe  są niesamowite; nie powinny nawet leżeć na jednej półce w zamrażarce obok kupnych, bo są o klasę lub dwie lepsze :-). Aksamitne, gęste, no i przede wszystkim mocno czekoladowe, bez sztucznych dodatków czy kakao ... Polecam! (lody smakują również moim dzieciom: wymieszałam w nich czekoladę mleczną, nic nie narzekały ;).   Składniki na około 700 ml lodów:   300 ml śmietany kremówki  300 ml mleka  4 żółtka  90 g cukru*  100 g dobrej jakości gorzkiej czekolady  60 g dobrej jakości mlecznej czekolady  1 łyżka ekstraktu z wanilii   W garnuszku z grubym dnem wymieszać śmietanę kremówkę, mleko, cukier. Podgrzać, do rozpuszczenia się cukru, mieszając, zdjąć z palnika (nie gotować).  Żółtka ubić mikserem do białości (mikserem z końcówką do ubijania białek). Wlać do garnuszka z mlekiem wymieszać i podgrzewać, do zgęstnienia. Nie można doprowadzić do wrzenia! (masa od razu się zwarzy). Zdjąć z palnika, dolać ekstraktu z wanilii, wrzucić połamaną na kostki czekoladę, wymieszać do jej roztopienia. Jeśli czekolada nie będzie się chciała dobrze połączyć z resztą mleka, można zmiksować blenderem (ja tak zrobiłam).  Masę ochłodzić do temperatury lodówkowej, najlepiej przez noc (może bardzo zgęstnieć). Przelać do maszyny do lodów, dalej postępować wg instrukcji Waszej maszyny do lodów.  Masa czekoladowa przed włożeniem do maszyny jest gęsta, musowa, więc można również ją przełożyć do plastikowego kontenera do zamrażarki i zamrozić, bez użycia maszyny do lodów. Co pewnien czas trzeba jednak mieszaninę lodową miksować, by ograniczyć powstawanie kryształków lodu.  Smacznego :)  * cukru można dodać mniej, w zależności od słodkości czekolady, której użyjecie; zasada jest jedna: mieszania przed zamrożeniem powinna być słodsza, ponieważ lody z niej wyjdą już mniej słodkie 