Elegancki, nietuzinkowy torcik dacquoise - przekładana beza z orzechami, maślanym kremem kawowym i czekoladowym sosem. Niesłychanie dopracowany przepis. Znakomity deser z wyższej półki do wykonania w domowym zaciszu! Całą pracę przy torciku można rozłożyć na 2 - 3 dni, dzięki temu nie odczujecie, że jest w ogóle pracochłonny :-). Fani mlecznej czekolady i słodszych tortów mogą użyć tu swojej ulubionej mlecznej czekolady. Do wykonania ;-).                   Przed wykonaniem warto obejrzeć niedługi film z przygotowywania dacquoise - wszystko będzie dużo prostsze, niż to się wydaje :-).   Składniki na blaty bezowe: 3/4 szklanki podprażonych migdałów, posiekanych* 1/2 szklanki podprażonych orzechów laskowych* 1 łyżka mąki ziemniaczanej (lub skrobi kukurydzianej) szczypta soli                   1 szklanka drobnego cukru do wypieków                   4 duże białka            W misie malaksera umieścić migdały, orzechy laskowe, mąkę, sól. Zmiksować do otrzymania konsystencji mąki. Dodać pół szklanki cukru i jeszcze przez kilka sekund zmiksować.           W misie miksera ubić białka, na sztywną pianę. Dodawać pozostałe pół szklanki cukru, łyżka po łyżce, nie przerywając miksowania do otrzymania błyszczącej, sztywnej masy. Dodać zmielone suche składniki, w dwóch turach, wymieszać delikatnie szpatułką. Dużą płaską blaszkę wysmarować masłem, wyłożyć papierem do pieczenia. Na papierze narysować prostokąt o wymiarach 33 x 27 cm. Na papier wyłożyć całą przygotowaną masę białkową, rozprowadzić do brzegów prostokąta, wyrównać. Delikatnie spryskać wodą w sprayu.           Piec w temperaturze 130ºC przez 1,5 godziny. Następnie wyłączyć piekarnik i pozostawić bezę przez 1,5 godziny w piekarniku, do wystygniecia. Podczas pieczenia, a następnie studzenia nie otwierać piekarnika. Po tym czasie wyjąć blaszkę z bezą na stół, wystudzić.           Boki bezy wyrównać, przycinając je ostrym nożem z piłką. Następnie blat bezowy przekroić na 4 równe części (otrzymamy 4 prostokąty o wymiarach około 8 x 26 cm). Odłożyć.  Składniki na krem kawowy:                    3/4 szklanki mleka 4 duże żółtka                   1/3 szklanki cukru** 1,5 łyżeczki mąki ziemniaczanej (lub skrobi kukurydzianej) 2 łyżki likieru Amaretto (lub wody)                   1,5 łyżki kawy espresso w proszku                   230 g masła, w temperaturze pokojowej            Mleko podgrzać w garnuszku do prawie wrzenia. W międzyczasie w miseczce roztrzepać żółtka, cukier, mąkę przy pomocy rózgi kuchennej, do uzyskania jasnej masy. Zdjąć mleko z palnika, połowę dodać do masy z żółtkami i dokładnie roztrzepać. Roztrzepaną miksturę dodać do mleka pozostałego w garnuszku i zagotować, mieszając, do otrzymania budyniu. Zdjąć z palnika, przykryć folią spożywczą i schłodzić. Budyń warto ugotować dzień wcześniej. Przed użyciem ocieplić do temperatury pokojowej.           Likier wymieszać z kawą, odłożyć.           W misie miksera utrzeć masło, na jasną, puszystą masę. Dodawać budyń, w trzech turach, miksując po każdym dodaniu przez 20 - 30 sekund. Dodać likier z kawą i zmiksować do całkowitego połączenia.  Składniki na czekoladowe ganache:                    180 g gorzkiej czekolady, posiekanej 3/4 szklanki śmietany kremówki 36%                   2 łyżeczki golden syrupu (lub syropu kukurydzianego lub płynnego miodu) W małym garnuszku podgrzać śmietankę i golden syrup, doprowadzic do wrzenia. Zdjąć z palnika i zalać nią posiekaną czekoladę, odstawić na minutę. Po tym czasie wymieszać szpatułką do połączenia i otrzymania gęstego sosu.  Dodatkowo: orzechy laskowe do dekoracji, mogą być podprażone płatki migdałów do obsypania boków   Wykonanie           Na blacie kuchennym rozłożyć 4 blaty bezowe. Trzy z nich posmarować czekoladowym ganache, wykorzystując na każdy z nich 1/4 szklanki ganache. Schłodzić w lodówce.           Pozostały blat posmarować kremem kawowym, wykorzystując na jego pokrycie 1/2 szklanki kremu. Następnie blatem bezowym z czekoladą przykryć blat z kremem, odwracając go czekoladą do kremu. Wyłożyć kolejne 1/2 szklanki kremu, wyrównać, przykryć kolejnym blatem bezowym z czekoladą, itd. (patrz film)           Po złożeniu torciku jego wierzch i boki posmarować kremem, wyrównać. Schłodzić w lodowce przez minium 2 godziny.           Po tym czasie, wierzch i boki torciku posmarować czekoladowym ganache, wyrównać. Na wierzchu udekorować orzechami laskowymi, po bokach płatkami migdałów. Schłodzić.           Smacznego :-).           * obranych ze skórki           ** według mnie warto dodać odrobinę więcej Źródło przepisu - Cook's Illustrated 