'Jaffa Cakes' - to ciasteczka bardzo popularne w Wielkiej Brytanii. Delikatne biszkopty z pomarańczową galaretką i oblane czekoladą... przypomina Wam to coś? Oczywiście, w Polsce przecież też mamy swoje 'Delicje ':-). Babka jest delikatna jak biszkopt, puszysta, wilgotna, pomarańczowa, oblana czekoladą, i stąd jej nazwa. To prawdopodobnie najprostsza babka, jaką zrobiłam i w dodatku z rewelacyjnym efektem. Gorąco polecam! Składniki:                    140 g masła lub margaryny do pieczenia                   225 g mąki pszennej 3/4 łyżeczki sody oczyszczonej                   2 i 1/4 łyżeczki proszku do pieczenia                   160 g drobnego cukru do wypieków                   3 duże jajka 6 łyżek mleka (90 ml)                   otarta skórka z 1 pomarańczy (w zamian można dodać ekstrakt lub aromat pomarańczowy)            Wszystkie składniki powinny być w temperaturze pokojowej. Mąkę przesiać z proszkiem do pieczenia i sodą oczyszczoną, odłożyć.           W misie miksera umieścić masło z cukrem i ucierać do otrzymania jasnej, puszystej masy. Dodawać jajka, jedno po drugim, miksując po każdym dodaniu. Dodać skórkę z pomarańczy, mleko i zmiksować. Partiami dodawać przesiane suche składniki, mieszając delikatnie szpatułką. Formę - małą keksówkę o wymiarach dolnych 8 x 19 cm - wysmarować masłem i oprószyć mąką pszenną, przelać do niej ciasto. Piec około 40 - 50 minut w temperaturze 180ºC lub dłużej, do tzw. suchego patyczka  Do nasączenia:                    3 łyżki soku z pomarańczy            Jeszcze ciepłe ciasto nasączyć lekko podgrzanym sokiem, ostudzić.  Polewa: 50 g gorzkiej czekolady                   25 g masła Roztopić masło, dodać czekoladę i wymieszać, aż do jej roztopienia . Przyozdobić babkę zygzakami z czekolady. Smacznego :-).    Źródło przepisu - "GoodFood Magazine'. 