Zeppole - włoskie pączki, choć właściwiej byłoby powiedzieć - duże ptysie. Ciastka tradycyjnie wypiekane we Włoszech w dniu 19 marca (Dzień Ojca i świeto patrona Świetego Józefa). Poszczególne regiony Italii mają swoje przepisy na te kaloryczne przysmaki. Często są smażone na oleju jak churros, lub w lżejszej wersji - pieczone, i ja takie dziś przygotowałam. Ciasto parzone jak ptysiowe, z kremem budyniowym i wiśniami z gęstego syropu. Naprawdę smaczne :-).   Składniki na ciasto parzone:                    300 g wody                   225 g mąki pszennej                   140 g masła 350 g jajek (mniej więcej 6 niedużych) szczypta soli                   cukier puder - do oprószenia po wystudzeniu                   wiśnie z gęstego syropu lub zalewy W garnku zagotować  wodę z masłem i szczyptą soli. Zmniejszyć ogień i na wrzątek jednym ruchem wsypać przesianą mąkę, cały czas energicznie mieszając. Ucierać ciasto, aż będzie gładkie i zacznie odstawać od ścianek garnka. Ostudzić.           Po tym czasie ciasto zmiksować z wbijanymi kolejno jajkami. Gotowe przełożyć do rękawa cukierniczego z końcówką w kształcie gwiazdki. Na blaszkę wyłożoną papierem do pieczenia wyciskać okręgi o średnicy około 8 cm, pozostawiając między nimi przerwy (urosną).           Piec w temperaturze 200ºC przez około 25 minut. Wyjąć, wystudzić na kratce.  Krem budyniowy: 500 g pełnego mleka                   pół laski wanilii 4 duże żółtka                   50 g mąki pszennej 120 g drobnego cukru do wypieków            W garnuszku zagotować mleko z ziarenkami wanilii. Doprowadzić do wrzenia i odstawić na bok.           Cukier utrzeć z żółtkami do białości (np. mikserem z końcówką do ubijania białek), wsypać mąkę i dalej miksować, aż do uzyskania gładkiej pasty.           Pastę wlać do ugotowanego mleka, wymieszać do rozpuszczenia grudek. Postawić na palnik (średnia moc) i zagotować, cały czas mieszajac drewnianą łyżką. Gotować do zgęstnienia kremu. Przykryć folią spożywczą, w taki sposób by dotykała powierzchni kremu, by nie utworzył się kożuch. Całkowicie wystudzić. Wykonanie           Upieczone ciastka oprószyć pudrem, na każde przy pomocy rękawa cukierniczego wycisnąć krem budyniowy, ozdobić wiśnią.           Z przepisu otrzymałam około 25 ciastek.           Smacznego :-).  Źródło przepisu - przepis pochodzi z tej strony. 