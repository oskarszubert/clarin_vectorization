Wasze dzieci je pokochają! A i mi dość smakowały :-). Niby zwykłe babeczki, jednak przez dodatek proszku budyniowego polubicie je w zupełnie nowej wersji :-). A może wykorzystacie budynie, które zalegają gdzieś na dnie szuflady z kończącym się terminem przydatności do spożycia? Zostawcie je dzieciom do dekoracji, niech mają pełne ręce roboty!   Składniki na około 12 babeczek:                    100 g budyniu w proszku (bez cukru) np. waniliowego, śmietankowego                   200 g masła 2 duże jajka                   4 łyżki mleka 140 g drobnego cukru do wypieków (lub mniej) 100 g mąki pszennej                   1/2 łyżeczki proszku do pieczenia                   1/4 łyżeczki sody oczyszczonej Wszystkie składniki powinny być w temperaturze pokojowej. Proszek budyniowy przesiać z mąką, sodą i proszkiem. Odłożyć. Masło utrzeć mikserem na jasną, puszystą masę. Dodać cukier, ucierając. Wbijać jajka, jedno po drugim, ucierając po każdym dodaniu. Dodać mleko oraz wsypać przesiane suche składniki. Wymieszać szpatułką do połączenia.           Standardową formę do muffinek wyłożyć papilotkami. Ciasto rozdzielić pomiędzy papilotki, wyrównać.           Piec w temperaturze 170ºC przez około 20 minut lub do tzw. suchego patyczka. Wystudzić na kratce.  Lukier:                    140 g cukru pudru 3 lyżki wody                   posypka cukrowa            Cukier puder wymieszać z wodą by uzyskać gęstą pastę. Wierzch wystudzonych babeczek polać lukrem, potem natychmiast udekorować posypką.           Smacznego :-).               Źródło inspiracji - magazyn GoodFood. 