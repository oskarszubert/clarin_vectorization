Miałam ogromną ochotę na szarlotkę... Ta jest fanastyczna, już samo kruche ciasto jest doskonałe, a co dopiero z jablkami. Z marcepanem i migdałami - czy potrzebna jest lepsza rekomendacja? A jeśli jeszcze dodam, że przepis pochodzi ze zbiorów Bajaderki... nie pozostaje nic innego, jak ją upiec na weekend ;). Bardzo polecam!   Składniki na ciasto:   3 szklanki mąki pszennej  1 łyżeczka proszku do pieczenia  1 łyżeczka cynamonu pół szklanki drobnego cukru  90 g pokruszonej masy marcepanowej 225 g zimnego masła, pokrojonego na kawałki  1 duże jajko  pół łyżeczki ekstraktu z migdałów (lub kilka kropel aromatu)  1 łyżka soku z cytryny   Ponadto:   1 łyżka bułki tartej Nadzienie jabłkowe:   60 g masła  pół szklanki brązowego cukru (lub mniej, jeśli jabłka są słodkie)  1 łyżka soku z cytryny skórka otarta z 1 cytryny  1 łyżeczka zmielonego cynamonu  pół łyżeczki gałki muszkatołowej  12 kwaskowych jabłek (około 1,7 kg), obranych, wypestkowanych i pokrojonych na grubsze półplasterki  1 łyżka mąki ziemniaczanej  4 łyżki Calvadosu (lub brandy, koniaku); pominęłam   Kruszonka migdałowa:   60 g zimnego masła  pół szklanki cukru  pół szklanki maki pszennej pół szklanki obranych migdałów   Przygotować nadzienie jabłkowe: W dużym rondlu roztopić masło, dodać cukier, sok i skórkę z cytryny, cynamon i gałkę. Dodać jabłka i dobrze, ale delikatnie wymieszać. Dusić odkryte, mieszając od czasu do czasu, aż jabłka będą miękkie, około 10 - 12 minut. W garnuszku rozpuścić mąkę ziemniaczaną w Calvadosie, dodać do jabłek i jeszcze chwilę dusić razem aż masa zgęstnieje. Odstawić do lekkiego przestudzenia.  Kruszonka migdałowa:  Masło, cukier i mąkę połączyć razem w malakserze, dodać migdały i posiekać, az masa będzie miała konsystencję grubych okruchów.  Ciasto:  W malakserze (food procesorze) wymieszać mąkę, proszek do pieczenia, cynamon i cukier. Dodać masę migdałową, kawałki masła, posiekać. Dodać jajko, ekstrakt i sok z cytryny, wymieszać, aż masa zacznie się łączyć w jedną całość.  Wyjąć z malaksera. 2/3 ciasta rozwałkować i wyłożyc nimi dno i boki tortownicy o średnicy 23 cm (boki do wysokości 6 cm), wysmarowanej uprzednio masłem. Ciasto na dnie posypać bułką tartą. Wypełnić jeszcze ciepłymi jabłkami, na nie wyłożyć kruszonkę migdałową.  Pozostałą 1/3 ciasta rozwałkować w 25 cm koło. Położyć na wierzch, zlepić dobrze boki ciasta, zrobić kilka nacięć na wierzchu i wstawić do rozrzanego do 180ºC piekarnika.  Piec do ładnego zrumienienia około 50 minut. Przestudzić do temperatury pokojowej, zdjąć obręcz i jeszcze chwilę studzić. Można również podawać ciepłą.  Smacznego :) 