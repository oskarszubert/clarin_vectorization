Słynny staromodny amerykański klasyk - "pineapple upside down cake". Pewnie, gdyby przyszło nam spędzać dzieciństwo w Stanach, byłoby to jedno z naszych ulubionych ciast :-). Przepis nakazuje układać owoce na dnie foremki, a po upieczeniu odwrócić ciasto do góry spodem - czy to nie wspaniała metoda na uniknięcie zakalca? Ananasy można zastąpić jabłkami, brzoskwiniami, rabarbarem.. w zasadzie nie ma żadnych ograniczeń :-). U mnie odwrócone ciasto ananasowe w formie mini torciku z bitą śmietaną i konfiturą wiśniową. Mimo, iż ciasto wspaniale się prezentuje, chyba nie będę jego fanką. Jest bardzo zwyczajne w smaku, ale ananasy i krem zdecydowanie podnoszą jego walory smakowe :-). Do wypróbowania!   Składniki:                    250 g masła, w temperaturze pokojowej                   180 g drobnego cukru do wypieków + 2 łyżki                   1 puszka ananasów w puszce (krążki)                   kilka wisienek koktajlowych 300 g mąki pszennej                   2 łyżeczki proszku do pieczenia                   1 łyżeczka ekstraktu z wanilii 4 duże jajka            Wszystkie składniki powinny być w temperaturze pokojowej. Mąkę przesiać z proszkiem do pieczenia, odłożyć.           Krążki ananasa odsączyć z soku na papierowym ręczniczku, osuszyć. 100 ml soku odłożyć na później. Przygotować 2 okrągłe formy o średnicy 20 cm, spody wyłożyć papierem do pieczenia. Dno jednej z foremek wysypać 2 łyżkami drobnego cukru. Na cukier wyłożyć krążki ananasa, po środku każdego krążka i między nimi układając wisienki.           Masło (dość miękkie, można je zmiękczyć w mikrofali), cukier, przesianą mąkę w proszkiem, 100 ml syropu z ananasów, wanilię i jajka umieścić w misie miksera lub malaksera. Ubić (zmiksować) do otrzymania gładkiej masy. Ciasto będzie bardzo rzadkie - takie ma być.           Zmiksowane ciasto podzielić na 2 równe części. Przelać do obu tortownic, w jednej z nich ciasto powinno równo przykryć owoce.            Piec w temperaturze 170ºC przez około 30 minut, lub dłużej, do tzw. suchego patyczka. Formy wyjąć z piekarnika, odczekać 5 minut, następnie gotowe placki odwrócić na paterę w taki sposób, by spód znalazł się teraz na górze (chodzi o placek z owocami). Wystudzić.  Dodatkowo: 6 łyżek konfitury wiśniowej                   250 ml śmietany kremówki 36%                   1 łyżka cukru pudru Śmietanę kremówkę ubić na sztywno, pod koniec ubijania dodając cukier.  Wykonanie           Blat ciasta bez owoców ułożyć na paterze. Posmarować konfiturą wiśniową. Na wierzch wyłożyć ubitą śmietanę, wyrównać. Na górę położyć blat ciasta z ananasami. Ciasto jest najlepsze w dniu pieczenia i jeden dzień po. Smacznego :-).             Przepis z magazynu GoodFood. 