Smaczny, efektowny i - (niespodzianka) wcale nie za słodki przekładaniec. Ciasto jest pieczone z dodatkiem miodu, warto przygotować je dzień wcześniej, by zdążyło zmięknąć. Obiecuję Wam, że jest w nim wszystko to, co lubicie, a nawet więcej.. Polecam!   Składniki na ciasto:                    60 dag mąki pszennej                   3/4 szklanki drobnego cukru do wypieków                   2 jajka                   2 żółtka 200 g masła                   3 łyżki mleka                   3 łyżki miodu                   2 łyżeczki sody oczyszczonej 1 opakowanie cukru wanilinowego (16 g)   Polewa orzechowa: 125 g masła                   4 łyżki cukru                   2 łyżki miodu                   200 g posiekanych orzechów włoskich (dodałam lekko solonych orzeszków z puszki)   Krem budyniowy:                    2 opakowania budyniu śmietankowego lub waniliowego z cukrem (w sumie 80 g)   Krem krówkowy (kajmakowy):                    1 puszka skondensowanego mleka słodzonego (300 g)*   Wykonanie           Mąkę wymieszać z sodą oczyszczoną i posiekać z masłem. Dodać pozostałe składniki i zagnieść ciasto, po czym podzielić je na 3 części. Wylepić cieniutko ciastem trzy identyczne, prostokątne formy o wymiarach 25 x 35 cm (lub nieco większe), wyłożone papierem do pieczenia. Na jedną część ciasta wylać gorącą polewę orzechową (wszystkie składniki łączymy i podgrzewamy). Upiec wszystkie części ciasta, w temperaturze 180ºC przez około 10 minut (blat z orzechami warto piec chwilę dłużej).           Ugotować budynie śmietankowe, zużywając 1/2 mleka mniej niż jest to zalecane na ich opakowaniu.           Przygotować polewę kajmakową. W tym celu puszkę z mlekiem włożyć do garnka z wodą i gotować pod przykryciem 2 godziny.           Na jeden upieczony i ostudzony placek nałożyć goracy budyń, przykryć drugim plackiem posmarowanym polewą kajmakową, a następnie nakryć plackiem z polewą orzechową.           * można użyć gotowej masy krówkowej (kajmakowej) z puszki, wtedy nie trzeba jej już gotować Smacznego :). 