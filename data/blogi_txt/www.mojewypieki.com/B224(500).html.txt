Te cynamonowe ciasteczka wystarczy wyciąć w dowolnych kształtach, upiec, ostudzić i zanurzyć w czekoladzie! Czy może być prościej? :)   Składniki na około 30 - 40 sztuk ciastek: 180 g masła, zimnego                   90 g cukru pudru 230 g mąki pszennej                   szczypta soli 1 płaska łyżka cynamonu                   40 g skrobi ziemniaczanej, kukurydzianej lub mąki ryżowej   Dodatkowo: około 50 - 100 g mlecznej czekolady do ozdoby Wszystkie składniki wrzucić do malaksera i zmiksować, aż ciasto będzie tworzyło gładką kulę. Można również wszystkie składniki umieścić w misie, posiekać szybko nożem, krótko wyrobić, do połączenia. Ciasto owinąć folią spożywczą i schłodzić w lodówce przez 30 minut.           Po schłodzeniu, ciasto rozwałkować na grubość około 4 mm, podsypując delikatnie mąką. Wykrawać gwiazdki. Układać na papierze do pieczenia lub macie teflonowej, zachowując nieduże odstępy (ciasteczka praktycznie nie rosną). Piec w temperaturze 180ºC przez 12 - 15 minut. Wystudzić na kratce.           Mleczną czekoladę roztopić w kąpieli wodnej z 1 łyżką masła (50 g czekolady) lub 2 łyżkami (100 g czekolady). Gwiazdki zanurzać do połowy w czekoladzie, odkładać na kratkę, do zastygnięcia.           Smacznego :).      Przepis Lindy Collister z 'Easy baking'. 