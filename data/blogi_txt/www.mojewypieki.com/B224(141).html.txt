Calzone, czyli pizza w kształcie pieroga, z różnorodnym nadzieniem. Każdy pieróg może być inny i taki, jaki lubicie: można dodać więcej warzyw, np. paprykę, pomidora, ponadto szynkę, podsmażonego kurczaka.. Wspaniały przepis na każdą porę roku. Polecam :).   Składniki na ciasto (4 sztuki calzone): 450 g mąki pszennej chlebowej  1 łyżeczka soli  2 łyżeczki drożdży suchych (8 g) lub 16 g świeżych  2 łyżki oliwy z oliwek 250 ml ciepłego mleka  Składniki na nadzienie:   4 łyżki oliwy z oliwek  4 czerwone cebule, drobno pokrojone  2 ząbki czosnku, posiekane  220 g pieczarek, pokrojonych  220 g czarnych oliwek (pokrojonych na plasterki)  2 - 4 łyżki posiekanego oregano  sól i pieprz do smaku  220 g świeżego parmezanu lub cheddara, startego na tarce    Na patelni rozgrzać oliwę. Dodać cebulę i czosnek, podsmażyć do miękkości (około 8 minut) . Dodać grzyby, smażyć kolejne kilka minut. Ściągnąć patelnię z palnika, dodać oliwki, oregano i przyprawy. Odstawić.  Ponadto:    jajko roztrzepane do posmarowania  Wykonanie:  Mąkę przesiać do miski, dodać sól, wmieszać drożdże (ze świeżymi zrobić wcześniej rozczyn). Zrobić w środku dołek, wlać mleko i oliwę. Wyrobić ciasto, aż będzie miękkie i gładkie; uformować w kulę, naoliwić, umieścić w naczyniu, przykryć ręczniczkiem. Pozostawić do podwojenia objętości (około 1,5 godziny).          Po tym czasie ciasto jeszcze raz wyrobić, podzielić na 4 części. Każdą z nich rozwałkować na koło o średnicy 20 cm. Na połowę każdego koła nałożyć nadzienie, zostawiając około 1 cm wolnego od brzegu. Posypać startym serem. Brzegi posmarować wodą, ciasto zgiąć w połowie, uformować pieroga. Brzegi dobrze skleić. Pierogi ułożyć na blaszce. Posmarować roztrzepanym jajkiem. Nie ma konieczności pozostawiania do kolejnego wyrośnięcia.         Piec w temperaturze 200ºC przez około 25 minut, aż do mocnego zarumienienia, podawać ciepłe.  Metoda dla maszynistów: Wszystkie składniki na ciasto umieścić w maszynie w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po zakończeniu programu wyjąć, wyrobić, podzielić na 4 części, dalej postępować wg powyższego przepisu.  Smacznego :) 