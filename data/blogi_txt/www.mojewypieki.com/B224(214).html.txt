Ciasto z dodatkiem semoliny - dzięki jej dodatkowi otrzymacie najsmaczniejsze ciasto do pizzy z najbardziej chrupiącą skórką! Semolina (mąka z pszenicy durum) nadaje również ciastu głębszego koloru, zapachu i elastyczności (dlatego używa się jej m.in. w produkcji makaronów). Jeśli macie swój ulubiony przepis na ciasto do pizzy, wystarczy, jeśli 1/3 ogólnej ilości mąki zastąpicie semoliną. Od dzisiaj nasza pizza - tylko w takiej wersji:-). Przepis pochodzi z tej strony.   Składniki na 3 sztuki:                    2,5 szklanki mąki pszennej chlebowej 3/4 szklanki mąki semoliny                   1 i ¼ szklanki letniej wody                   2 łyżki oliwy z oliwek 1,5 łyżeczki soli                   16 g drożdży świeżych lub 8 g drożdży suchych (2 łyżeczki)                   opcjonalnie - pół łyżeczki przyprawy do pizzy            Mąkę przesiać, wymieszać z suchymi drożdżami (ze świeżymi najpierw zrobić rozczyn) zrobić w niej zagłębienie, do którego wlać wodę, oliwę, dodać 1,5 łyżeczki soli. Ciasto dobrze wyrobić, umieścić w naczyniu, przykryć ściereczką i pozostawić do podwojenia objętości (około 1,5 godziny).           Wyrośnięte ciasto uderzyć pięścią. Podzielić na 3 równe części. Z nich uformować spody na pizzę, pozostawiając grubsze brzegi.           Na spód wyłożyć sos pomidorowy, nasze ulubione dodatki, piec około 15 - 20 minut (lub krócej) w maksymalnej temperaturze piekarnika (260ºC). Ser nakładać kilka minut przed końcem pieczenia. Podawać gorącą.           Smacznego :). 