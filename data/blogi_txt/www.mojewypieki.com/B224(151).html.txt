Wypieki z mąki orkiszowej są niesłychanie zdrowe. Sam orkisz ma duże właściwości zdrowotne: wzmacnia odporność, ma dobry wpływ na krew, pomaga przy zmęczeniu i spadku energii. Chleb orkiszowy, jest jednym z najlepszych w smaku, jakie jadłam. Pięknie pachnie, smakuje wybornie i ma tą niesamowitą strukturę. No i oczywiście - nie jest wcale trudny do upieczenia. Przepis pochodzi z 'The big book of bread' Anne Sheasby. Polecam! Składniki na 2 bochenki:    800 g mąki orkiszowej  2 łyżeczki soli  1 saszetka suchych drożdży (7 g)  2 łyżki oliwy z oliwek 1 łyżeczka miodu  600 ml ciepłej wody  nasiona sezamu do posypania     Mąkę i sól wymieszać, wsypać drożdże, wymieszać. W środu zrobić dołek, dodać oliwę, miód, wodę. Dobrze wyrobić (przez 5 - 10 minut), aż ciasto zacznie odchodzić od brzegów naczynia - na tym etapie może cały czas być klejące (nie dosypywać mąki).  Chlebki przenieść do wysmarowanych masłem i wysypanych otrębami (lub bułką tartą) foremek - keksówek o wymiarach 21 x 10 cm. Wypełnić je do połowy, ciasto wcisnąć w narożniki. Przykryć i pozostawić w ciepłym miejscu do wyrośnięcia i podwojenia objętości (ciasto powinno wyrosnąć po brzegi foremki), około 1 - 1,5 godziny lub nawet dłużej - w miarę potrzeby. Przed pieczeniem wysmarować mlekiem, posypać sezamem.  Piec w temperaturze 200ºC przez około 40 - 50 minut, aż chleb będzie brązowy i będzie brzmiał głucho po uderzeniu od spodu. Bochenki wyjdą raczej płaskie niż wyrośnięte. Studzić na kratce.  Smacznego :) 