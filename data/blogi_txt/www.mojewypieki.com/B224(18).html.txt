Małe bananowe conieco :). Niesłychanie bananowe, tak jak bananowy chlebek. Jeśli liczycie na akcenty białej czekolady i wiśni, to Wam powiem, że tak naprawdę ich nie czuć ... ale dobrze wiedzieć, że są :). Przepis Niegelli z 'How to be a domestic goddess'.   Składniki na 12 babeczek:    125 g masła 160 g cukru pudru  1 łyżeczka ekstraktu z wanilii  3 dojrzałe banany (nie było słowa o wielkości więc dałam 2 duże)   4 łyżki kwaśnej śmietany  2 jajka  1 łyżeczka sody  1/2 łyżeczki proszku do pieczenia  300 g mąki pszennej  40 g suszonych wiśni, z grubsza posiekanych  50 g białej czekolady, posiekanej    W większym rondelku rozpuścić masło. Ściągnąć z palnika, dodać cukier, wanilię, banany, rozgnieść je widelcem. Wlać śmietanę, dodać jajka i wymieszać. Dodać sodę, proszek, mąkę, wymieszać. Na końcu wrzucić wiśnie i białą czekoladę, wymieszać.  Formę do muffinek wyłożyć bibułkami. Nałożyć do nich gotowe ciasto (nie do pełna, urosną).  Piec około 20 minut w temperaturze 180ºC, aż będą miały kolor jasnozłoty.  Smacznego :) 