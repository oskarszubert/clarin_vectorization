Profiterolki to znany na cały świat deser z ciasta parzonego. To nic innego, jak nasze rodzime ptysie w wersji mini, na jeden raz do buzi :-). Profiterolki nadziewamy dowolnymi kremami lub bitą śmietaną z wanilią, lodami lub nawet nadzieniem wytrawnym. Oryginalnie po upieczeniu nie są przecinane na pół, jak robimy to przy ptysiach lub eklerach, lecz za pomocą cienkiej szprycy krem wprowadza się do wnętrza. Wtedy nadzienie jest niespodzianką :-). Przygotowałam do nich krem z advocatem (tylko dla dorosłych), który możecie wykorzystać również jako nadzienie do pączków. Polecam :-).   Ciasto parzone (jak z przepisu na ptysie):                    1 szklanka wody 125 g masła                    1 szklanka mąki pszennej 4 jajka            W rondelku zagotować wodę z masłem. Na gotującą wodę wsypać mąkę i mieszać, by się całość nie przypaliła. Ciasto jest gotowe, gdy ma szklisty wygląd i odchodzi od garnka. Pozostawić do całkowitego ostudzenia (jest to bardzo ważne, inaczej nie urosną w piekarniku). Po tym czasie zmiksować z jajkami (mikserem ze spiralnymi końcówkami) lub utrzeć drewnianą łyżką.           Na blachę wyłożoną papierem do pieczenia wyciskać 2,5 cm kółka przy pomocy rękawa cukierniczego, okrągłą końcówką (1 cm szerokości). Można również wyłożyć łyżką.           Piec w temperaturze 200ºC przez około 20 - 25 minut. Ostudzić na kratce, przekroić na 2 części.  Krem z advocatem*:                    350 ml mleka 250 ml advocatu                   6 żółtek                   80 g cukru                   35 g mąki pszennej 35 g skrobi ziemniaczanej            Mleko zagotować. Doprowadzić do wrzenia i natychmiast odstawić na bok, wymieszać z advocatem.           Cukier utrzeć z żółtkami do białości (ja robię to mikserem koncówką do ubijania białek), wsypać wymieszane mąki i dalej miksować, aż do uzyskania gładkiej pasty.           Pastę wlać do mleka z advocatem, wymieszać do rozpuszczenia grudek. Postawić na palnik (średnia moc) i zagotować, cały czas mieszajac drewnianą łyżką. Od momentu zagotowania gotować około 1 minuty, mieszajac, aż krem zgęstnieje. Przykryć folią spożywczą, w taki sposób, by dotykała ona kremu, odstawić do całkowitego ostudzenia.  Wykonanie Krem umieścić w rękawie cukierniczym, lub łyżką - nadziewać przekrojone profiterolki. Można również bez przekrajania nadziewać je ostrą końcówką do nadziewania pączków. Ozdobić zygzakami z roztopionej czekolady.           * krem najlepiej przygotować wieczór wcześniej 