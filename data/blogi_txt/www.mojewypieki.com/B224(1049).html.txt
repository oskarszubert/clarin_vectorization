Słodziutki tort z masą karmelową. Czekoladowy - krążki mokrego kakaowego ciasta biszkoptowego z dodatkiem masła i krem maślany wykonany z dodatkiem domowego sosu karmelowego. Dość sycący, ciężki, słodki. Jeden kawałek zaspokoi głód na słodkości na wiele godzin.. Dla miłośników karmelu i czekolady :-).   Ciasto czekoladowe:                    6 jajek                   3/4 szklanki drobnego cukru do wypieków                   120 g mąki pszennej tortowej                   1 łyżeczka proszku do pieczenia                   60 g kakao                   150 g masła, roztopionego i przestudzonego            Wszystkie składniki powinny być w temperaturze pokojowej. Mąkę przesiać z proszkiem do pieczenia i kakao, odłożyć.           W misie miksera umieścić jajka (w całości) i cukier. Ubijać (końcówkami do ubijania białek) do otrzymania jasnej, puszystej masy i potrojenia objętości. Dodać przesiane suche składniki i delikatnie wymieszać szpatułką, do połączenia. Dodać masło i wymieszać.           3 tortownice o średnicy 22 cm wyłożyć papierem do pieczenia. Rozdzielić pomiędzy nie ciasto, wyrównać. Piec w temperaturze 175ºC przez 20 - 25 minut lub do tzw. suchego patyczka. Wyjąć z piekarnika, wystudzić.  Maślany krem karmelowy:                    250 g masła                   pół szklanki cukru pudru                   180 ml sosu karmelowego 2 łyżki wódki lub ekstraktu z wanilii            Wszystkie składniki powinny być w temperaturze pokojowej.           Masło i cukier utrzeć w misie miksera na jasną, puszystą masę. Dodawać sos karmelowy, stopniowo, ucierając do otrzymania gładkiej masy. Dodać wódkę lub ekstrakt z wanilii, zmiksować.  Nasączenie (poncz):                    pół szklanki zaparzonej kawy rozpuszczalnej lub herbaty                   1/4 szklanki wody Składniki wymieszać.  Krem czekoladowy:                    500 ml śmietany kremówki 36%                   100 g gorzkiej czekolady, posiekanej                   150 g mlecznej czekolady, posiekanej            W garnuszku podgrzać śmietanę kremówkę, prawie do wrzenia. Zdjąć z palnika, dodać posiekaną czekoladę, odstawić na 2 minuty, po tym czasie wymieszać do jej roztopienia. Wystudzić i schłodzić w lodówce przez 12 godzin (całą noc).           Przed samym przełożeniem tortu ubić (końcówkami do ubijania białek) do otrzymania gęstego, gładkiego kremu.  Wykonanie           Na paterze ułożyć pierwszy z czekoladowych blatów, nasączyć go 1/3 ponczu. Na niego wyłożyć połowę kremu karmelowego, wyrównać. Przykryć drugim blatem, nasączyć połową pozostałego ponczu. Posmarować go pozostałym kremem. Przykryć ostatnim blatem, naponczować. Boki i wierzch tortu posmarować kremem czekoladowym.           Przechowywać w lodówce.           Smacznego :-). 