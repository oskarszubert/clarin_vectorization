Miękkie, smaczne, bezproblemowe. Ciasto kokosowe na kakaowym biszkopcie, z pyszną polewą czekoladowa.  Składniki na biszkopt: 5 jajek                   1 niepełna szklanka mąki pszennej pół szklanki drobnego cukru do wypieków                   2 łyżki kakao                   1 łyżeczka proszku do pieczenia Masa kokosowa:                    500 ml mleka pół szklanki cukru                   200 g masła 250 g wiórków kokosowych                   16 g cukru wanilinowego    Polewa czekoladowa:                    100 g czekolady mlecznej                   100 g czekolady gorzkiej 125 g masła            Wszystkie składniki powinny być w temperaturze pokojowej. Mąkę, kakao, proszek do pieczenia - przesiać.           Białka ubić na sztywno, pod sam koniec ubijania dodając cukier. Dodawać żółtka, jedno po drugim i nadal ubijać. Na koniec dodać mąkę, proszek do pieczenia i kakao. Delikatnie wymieszać szpatułką.           Ciasto przelać do wysmarowanej masłem i wyłożonej papierem prostokątnej blachy o wymiarach 20 x 35 cm i piec w temperaturze 175ºC przez około 30 minut. Ostudzony biszkopt można nasączyć mocną herbatą. Mleko zagotować z cukrem i cukrem wanilinowym. Następnie wsypać kokos i gotować do zgęstnienia masy (około 20 minut). Do gorącej masy należy dodać masło, i od czasu do czasu mieszać łyżką masę, aby masło się rozpuściło. Masę kokosową ostudzić i wyłożyć na biszkopt.           Czekoladę połamać, dodać masło i całość podgrzewać na parze, aż składniki się połączą. Gotową polewą polać ciasto.           Ciasto należy schłodzić w lodówce, by zgęstniało i umożliwiło krojenie.           Smacznego :-). Z przepisu Anulii (galeria potraw gazety.pl). 