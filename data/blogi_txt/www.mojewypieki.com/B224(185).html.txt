Ciasteczka te są tak popularne, że aż dziwne, że do tej pory nie znalazły się na blogu. Ale nic straconego :). Są smaczne, lekko chrupiące, ciągnące w środku, delikatnie kokosowe. Najsmaczniejsze oczywiście z dżemem, ale mojemu M. smakowały i bez ;). Przepis pochodzi z Galerii Potraw.   Składniki:    1 paczka kleiku ryżowego (190 g); bezsmakowego  3 jajka  1 kostka miękkiego masła (250 g)  1 płaska łyżeczka proszku do pieczenia pół szklanki cukru  cukier waniliowy (16 g) (niekoniecznie)  4 czubate łyżki wiórków kokosowych  4 czubate łyżki sezamu Ponadto:    dżem do wypełnienia ciastek     Wszystkie składniki połączyć razem, wyrobić.  Formować kulki wielkości małego orzecha włoskiego, układać na blaszce wyłożonej papierem do pieczenia w niewielkich odległościach (trochę urosną). W każdej kulce zrobić wglębienie okrągłym końcem drewnianej łyżki.  Piec w temperaturze 180ºC przez 20 - 25 minut (piekłam około 15 minut), do ciemnozłotego koloru.  Po ostudzeniu wgłębienia napełnić dżemem (jeśli dżem jest kupny, najpraktyczniejszy jest wyciskany).  Z przepisu wyszły mi 2 duże talerze ciastek. Smacznego :) 