Ciasto bardzo kontrowersyjne - połączenie słonych krakersów ze słodkim kremem kokosowym. Daje to jednak rewelacyjny efekt smakowy! Ciasto najlepsze jest po 3 godzinach w lodówce (krakersy muszą zmięknąć, krem zgęstnieć). Dla wielbicieli bardzo słodkich, kremowych ciast :-).    Składniki: 2 - 3 paczki krakersów (najlepiej prostokątnych Lajkonika) 1 litr mleka                   2 budynie waniliowe z cukrem (czasem dodaję również kokosowe lub śmietankowe, każdy 40 g) 2 łyżki mąki ziemniaczanej                   3/4 szklanki cukru 1 żółtko                   250 g masła                   około 150 g wiórków kokosowych + 50 g do posypania            Do kubka odlać trochę mleka, resztę zagotować z cukrem. Do odlanego mleka wsypać budynie i mąkę ziemniaczaną. Zrobić budyń. Ostudzić. Masło zmiksować z żółtkiem, dodając po łyżce budyniu, miksować. Dodać 150 g wiórków kokosowych i wymieszać.           Blaszkę o wymiach 33 x 23 cm wyłożyć papierem do pieczenia. Wyłożyć na nią po kolei: warstwę krakersów, krem, warstwę krakersów, krem, warstwę krakersów, krem, posypkę (50 g wiórków kokosowych przyrumienić na suchej patelni, wymieszać z 3 pokruszonymi krakersami).           Ciasto przykryć, wstawić do lodówki na 2 - 3 godziny.           Smacznego :-). Źródło przepisu - Galeria Potraw gazety.pl 