Taki batonik to przysmak dla mojego M., a dla mnie skuteczny sposób na zużycie dużych zapasów płatków owsianych :). Co tu dużo mówić - szybki, smaczny i zdrowy. Przepis pochodzi z The Australian Women's Weekly 'Simple slices'.   Składniki:    125 g masła  80 g jasnego brązowego cukru  1 łyżka miodu  2¼ szklanki (200 g) płatków owsianych  ¼ szklanki (40 g) nasion słonecznika ¼ szklanki (20 g) wiórków kokosowych  pół łyżeczki cynamonu  pół szklanki (75 g) drobno posiekanej suszonej moreli  2 łyżki ciemnych chipsów czekoladowych (można zastąpić posiekaną gorzką czekoladą)     Masło i cukier wymieszać w większym garnuszku, podgrzewać, aż do rozpuszczenia cukru. Odstawić z ognia, wsypać pozostałe składniki, za wyjątkiem czekolady, wymieszać.  Całość wcisnąć w formę o wymiarach 20 x 30 cm. Posypać chipsami czekoladowymi.  Piec w temperaturze 160ºC przez 30 minut, aż ładnie zbrązowieje. Pokroić na kawałki póki jest jeszcze ciepłe, po kilku minutach od wyjęcia z piekarnika.  Smacznego :) 