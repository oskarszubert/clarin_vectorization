Robimy sobie w domu Irlandzki Weekend :-). Bailey's to jeden z moich ulubionych likierów, musiłam więc spróbować, jak smakuje z sernikiem. I nie zawiodłam się. Sernik jest słodki, kremowy (jeśli użyjecie serka kremowego), mocno alkoholowy (wg mojego M. nawet za mocno, ale wg mnie całkiem ok). Tradycyjnie podawany jest z wiórkami czekolady i srebrnymi kuleczkami, a w internecie możecie znaleźć dziesiątki różnych przepisów, nawet na serniki z Bailey's na zimno. Sernik powstał na bazie przepisu z tej strony.    Składniki na spód:    190 g ciastek digestive w gorzkiej czekoladzie  60 g roztopionego masła  Składniki na masę serową:    70 dag twarożku kremowego (u mnie: Philadelphia pół na pół z quarkiem, ale nadaje się również twarożek śmietankowy lub 'wiaderkowy' - wtedy sernik będzie mniej kremowy)  3/4 szklanki cukru  4 jajka  1/3 do 1/2 szklanki likieru Bailey's  2 łyżeczki ekstraktu z wanilii  pół szklanki deserowych chipsów czekoladowych (lub posiekanej gorzkiej czekolady)  2 łyżki śmietany kremówki    Totownicę o średnicy 23 cm bardzo dokładnie uszczelnić folią aluminiową, bowiem sernik będzie pieczony w kąpieli wodnej (najlepiej zrobić to, jak pokazałam przy serniku nowojorskim).          Przygotować spód. Ciastka pokruszyć blenderem lub wałkiem. Wymieszać z roztopionym masłem. Wcisnąć w dno tortownicy. Schłodzić w lodówce, do czasu przygotowania masy serowej.   Aby przygotować masę serową wszystkie składniki dokładnie zmiksować (nie oddzielać białek od żółtek), na koniec wmieszać chipsy czekoladowe.          Wylać na przygotowany spód.   Tortownicę umieścić w większym naczyniu, do którego nalać wody do 1/3 wysokości tortownicy. Piec około 1 godziny w temperaturze 170ºC (nie pieczemy do tzw. suchego patyczka, masa powinna być ścięta od góry).              Smacznego :) 