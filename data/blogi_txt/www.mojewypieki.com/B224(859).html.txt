Miło mi poinformować, że z konkursie ze sklepem Trendsetterka.com oryginalne torby na laptopa wędrują do:  Anka: I nadszedł w końcu ten dzień. Zima już już od momentu w którym otworzyła oczy wiedziała, że to koniec jej zabaw i swawoli. Bardzo długo wychodziła z łóżka, nie pomagały jej w tym ciepłe promienie słońca, które drażniły oczy i skórę. - Gdybym tylko mogła cofnąć czas...- Pomyślała. - No ale niestety, trzeba wybrać się w tę coroczną, znienawidzoną podróż. Szybko ubrała się w swoje grube, białe futro i ruszyła na wschód. Tam skąd docierały coraz cieplejsze promienie. Zbliżała się do małego, drewnianego domu otoczonego zieloną trawą, z której nieśmiało wyrastały żółte pierwiosnki i fioletowe krokusy. Kiedy tylko ją ujrzały szybko pochowały swoje główki w obawie przed jej mrożącym oddechem.          - Na wasze szczęście nie mam tu mocy. - Powiedziała. Zapukała do drzwi i jej oczom ukazała się piękna blond włosa kobieta o uśmiechu tak wspaniałym i zaraźliwym, że nawet oziębła pani Zima nie mogła go nie odwzajemnić.          - Witaj Wiosno, mam nadzieję, że jesteś gotowa mnie zastąpić. Z drugiej strony nie pogniewam się jeżeli chcesz sobie jeszcze troszkę odpocząć. A uśmiech jakim to podsumowała mógłby zamrozić nawet ocean.          - Oj Zimo, Zimo. A Ty jak zwykle nie chcesz odpuścić. - Odpowiedziała Wiosna.          - Nie wystarczą Ci te trzy miesiące w których mogłaś szaleć do woli? Możesz teraz odpocząć i nabrać sił na kolejny rok. Może wtedy Ci się uda. Jeżeli chcesz to zapraszam Cię na herbatkę z sokiem z róży, ale nie obrazi mnie odmowa. Mam mnóstwo pracy.          - Wiesz, że nie cierpię różanego soku. Lepiej weź się ostro do pracy. Musisz się postarać bo ja mam zamiar Ci poprzeszkadzać.          - Oczywiście. Tak łatwo nie odpuszczasz, prawda?          -Prawda. Rzekła oschle Zima i wychodząc trzasnęła drzwiami.          - Bardzo dobrze, idź sobie a ja zajmę się Marzanną.          A z taką marzanną jest mnóstwo pracy. Wiosna założyła jej sukienkę tak ukwieconą, że wyglądała jak najpiękniejsza łąka na świecie. Wyciągnęła z szafy naszyjnik www.trendsetterka.com/produkt/naszyjnik-ze-zotem/ i rzekła do Marzanny:          - Pamiętaj aby złapał promienie słońca. Dzięki temu oświetli wszystkie rośliny i obudzi je do życia. Da Ci również siłę do odparcia mroźnego wzroku Zimy. Tym razem nie pozwolimy jej wrócić. Daję Ci także mój szal.www.trendsetterka.com/produkt/Jedwabny-szal- kremowy-z-kwiatami/ Kiedy poczujesz wiatr we włosach, puść go wolno, niech frunie z wiatrem. Zabierze on go do Ojca wszystkich wiatrów. Dzięki temu nie pozwoli on Zimie na lodowate podmuchy a sam wyśle do nas ciepły powiew, który ogrzeje smutne serca ludzi. Śpiesz się, dziecko, moja siostra Zima nie odpuści tak szybko. W tobie jest nasza nadzieja.          - Nie zawiodę Cię, matko. Wszystko będzie dobrze.- Powiedziała Marzanna i wybiegła przez drzwi na zieleniącą się drogę. Odwróciła się na chwilę i pomachała Wiośnie która stała przed domem. A Wiosna wiedziała, że tym razem uda jej się szybko ożywić cały świat.  Olcik: Marzanna - słowiańska bogini symbolizująca zimę i śmierć... Zatem kobieta... Z pełnym prawem do bycia modną... Elegancką... Z pięknym szalem, o takim www.trendsetterka.com/produkt/szal- srebrny-lis-6/          I w nieśmiertelnej małej czarnej...www.trendsetterka.com/produkt/suk101c/          Skoro musi odejść... Niech to będzie z klasą...  Tanroth: Marzec. Wtorek. Dzień jak co dzień. A może całkiem inny. Nerwowo spoglądam w okno. Długie paznokcie pociągnięte czerwonym lakierem stukają o biurko. Dochodzi do nich stukanie cienkim obcasem czarnych szpilek. Sięgam po ołówek.. Nie! Mało by brakowało abym zaczęła obgryzać ołówek. Uspokój się. Oddech. Naciskam przycisk na intercomie.          - Macie coś nowego? - odzywam się ostrym tonem.          - Jeszcze nie szefowo. - pada odpowiedź asystentki.          Zniecierpliwiony jęk wydobywa się z moich ust. Rozłączam się. W sumie czemu mi tak na tym zależy?! To jej powinno zależeć! W końcu jestem ważną osobą na ważnym stanowisku! Powinna być wdzięczna, że znalazłam dla niej czas, a nie spóźnia się już właściwie to się nie spóźnia, został kwadrans. Czas ze mnie drwi. Wypije jeszcze jedną kawę. Z gapienia się w okno.. ekhem, to znaczy z podziwiania panoramy miasta wyrywa mnie dźwięk intercomu.          - Szefowo, pani gość już jest.          - Rozumiem, niech wchodzi. Oddech. Wyprostuj się. Matko, to już tyle lat..          Weszła. Nic się nie zmieniła. Nadal tak samo zaniedbana.. wyśmiewana.. szara myszka. Spojrzała na mnie ze strachem w oczach. No już, uśmiech.          - Siadaj - rzuciłam władczym tonem. Nie, spłoszysz ją. - Proszę. - dodaję po chwili.          Marzanna usiadła. Patrzy na mnie z oczami okrągłymi jak czarne guziki. Sukienka szara, obdrapana, byle jaka..          - Posłuchaj.. - zaczynam - wiem, że różnie między nami bywało. Ale teraz chce ci pomóc.          Oczy Marzanny zrobiły się jeszcze bardziej okrągłe. Wbiła wzrok w swoje słomkowe buty.          - Nie chce się zmieniać.. - odezwała się cieńkim głosikiem. No tak, wiedziałam, że będzie stawiać opór.          - Słuchaj kochana, ty i tak się już zmieniłaś. Kiedyś ludzie się ciebie bali, szanowali cię, byłaś boginią śmierci i życia! A teraz? Teraz ubierają cię byle jak bo i tak cię albo utopią bądź - przełykam ślinę, bo sama to kiedyś zrobiłam - spalą..          Marzanna nadal nie patrzy mi w oczy. Otworzyłam szufladę biurka i wyciągnełam z niej dwie torebki, mniejszą i większa. Wyciągnełam je w jej stronę.          - To dla ciebie. Bierz. Wyciągneła rękę i złapała pakunki. Niepewnym wzrokiem spojrzała na mnie.          - No otwórz. - powiedziałam starając się by mój głos brzmiał zachęcająco.          Nieśmiało zajrzała do środka. Okrągłe oczy stały się jeszcze bardziej okrągłe. - Przymierz. Mam nadzieje, że będzie pasować.          W odpowiedz pokręciła głową. Wstałam za biurka i pomogłam jej się ubrać. Tak jak dawniej.          Miękki materiał płaszcza w kolorze kwiatów chabru otulał jej sylwetkę (www.trendsetterka.com/produkt/trapezoid-1/). Odpowiednia długość podkreśliła szczupłe nogi a krój ukrył niedoskonałości górnej połowy ciała. Z mniejszej torebki wyciągnęłam dwie kwiatowe broszki (www.trendsetterka.com/produkt/czekolada-z-poma rancza-i-cytryna-1/) i spięłam nimi płaszcz. Kontrastujące kolory, to jest to.          - Wyglądasz przepięknie. Jak prawdziwa dama. - powiedziałam całkiem szczerze a następnie dodałam ze śmiechem - Już nikt nie krzyknie na twój widok "precz z Marzanną!"          Marzanna nic nie mówiła. Patrzyła na swoje odbicie w szybie. Kiedy już zaczynałam się niecierpliwić brakiem reakcji z jej strony, odwróciła się do mnie i posłała w moją stronę jeden z najpiękniejszych uśmiechów jakie kiedykolwiek widziałam. Odwzajemniłam uśmiech.          - No, to może jutro zapoznam cię z Wiosną? Nigdy nie miałyście okazji się spotkać. Polubisz ją, trochę z niej hippiska, ale to bardzo ciepła i słoneczna osoba.            Opowiadanie w całości jest fikcją, jedynie płaszcz oraz broszki są prawdziwe. Opowiadanie powstało pod wpływem wyrzutów sumienia z dzieciństwa. Wszelka zbieżność postaci i sytuacji jest przypadkowa. ﻿ ----------------------------------------           Ślicznie dziękujemy za wszystkie pozostawione komentarze, bardzo się nam podobały! :).           Z osobami, które wygrały skontaktujemy się mailowo.           Dorota (Moje Wypieki) oraz sklep Trendsetterka.com﻿ 