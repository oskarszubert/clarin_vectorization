I kolejne smaczne muffiny. Mięciutkie, wilgotne, delikatnie owocowe, orzechy są mocno wyczuwalne i doskonale w nich smakują. Przepis Jennie Shapter.    Składniki na 12 - 14 muffinek:    400 g mąki pszennej  1 łyżka proszku do pieczenia (15 ml)  160 g drobnego cukru  2 jajka  280 ml maślanki lub kefiru   1 łyżeczka ekstraktu z wanilii  75 g stopionego masła  100 g orzechów włoskich, z grubsza posiekanych  140 g jagód lub borówki amerykańskiej    W jednym naczyniu umieścić roztrzepane jajka, maślankę, wanilię i stopione masło. Wymieszać.  Dodać pozostałe składniki oraz 3/4 orzechów. Z grubsza wymieszać.  Formę do muffin wyłożyć papilotkami. Nałożyć do nich ciasto, pozostałymi orzechami posypać po wierzchu.   Piec w temperaturze 200ºC przez 20 - 25 minut.  Smacznego :)  *jagody można zastąpić malinami, jeżynami czy rabarbarem, pociętym w 5 mm kawałki; po wierzchu można posypać cukrem demerara (przed pieczeniem), by wierzch był chrupiący; 