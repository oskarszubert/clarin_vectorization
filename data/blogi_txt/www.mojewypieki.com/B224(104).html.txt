Jak człowiek się nachodzi po innych blogach, to zawsze coś dobrego znajdzie :-). Ten blok jest z cudownego blogu 'Na deser', który często odwiedzam. A ponieważ lubimy mleko w proszku (najlepiej od razu łyżeczką z torebki ;-), ten przepis nie mógł pozostać niewypróbowany. Blok jest pyszny, słodki (choć nie wściekle słodki), nie jest bardzo twardy, ale też nie miękki - doskonale się kroi, a rozpływa się i w ustach i w dłoni ... Składniki:    200 g mleka w proszku (można dodać trochę więcej, by blok nie był zbyt luźny)    100 g cukru    1 opakowanie cukru waniliowego - 16 g    75 g masła    pół szklanki wody    200 g mieszanki bakaliowej (migdały, rodzynki, orzechy)    50 g suszonego ananasa    50 g suszonej papaji    W garnuszku na niewielkim gazie rozpuścić masło, cukier, wodę, pod koniec dodając cukier waniliowy. Dokładnie wymieszać i odstawić do lekkiego przestudzenia. W osobnym naczyniu wymieszać mleko w proszku i bakalie, po czym powoli, mieszając, wlać rozpuszczoną zawartość garnuszka. Bardzo dokładnie wymieszać, wyłożyć do małej keksówki (wyłożonej uprzednio folią aluminiową). Przykryć folią od góry (by nie chłonęło zapachów) i wstawić do lodówki, najlepiej na 24 h.  Smacznego :) 