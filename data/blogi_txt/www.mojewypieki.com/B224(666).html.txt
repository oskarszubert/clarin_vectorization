Bardzo smaczne i pożywne muffiny. Doskonałe z dodatkową porcją miodu, z twarożkiem, jako przekąska. Muszę przyznać, że to będą jedne z moich ulubionych. Dlatego mocno polecam :). Przepis pochodzi z GoodFood Magazine '101 cakes   bakes'.   Składniki na 10 sztuk:    250 g mąki pszennej  85 g płatków owsianych  2 łyżeczki proszku do pieczenia  pół łyżeczki cynamonu  pół łyżeczki soli   85 g rodzynków  2 jajka, roztrzepane  200 ml mleka  75 ml oleju  40 g jasnego cukru muscovado  5 łyżek płynnego miodu    W naczyniu wymieszać mąkę, płatki, proszek do pieczenia, cynamon, cukier, sól i rodzynki.  W drugim naczyniu wymieszać jajko, olej, mleko i miód.  Połaczyć zawartość dwóch naczyń, wymieszać z grubsza, mogą pozostać grudki.  Formę do muffinek wyłożyć papilotkami, nałożyć do nich ciasto.  Piec w temperaturze 200ºC przez około 20 - 25 minut.  Smacznego :) 