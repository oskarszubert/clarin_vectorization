Amerykańskie ciasto - tort. Swój intensywny czerwony kolor zawdzięcza sztucznemu barwnikowi (nie warto zastępować naturalnym, buraczanym - ciasto wychodzi w kolorze rdzawym, próbowałam ;-). Koniecznie na maślance, która razem z olejem dodaje ciastu wilgotności i ciężkości. Red Velvet Cake jest porównywane często z Devil's Food Cake, jest jednak zdecydowanie mniej czekoladowe. Najlepszy krem wykonany jest na twarożku Philadelphia. Mimo, że jest lekko słony, nie rezygnujmy z niego - nadaje ciastu charakteru. To najlepsza receptura na Red Velvet Cake, jaką znalazłam; do wykonania ciasta nie używamy miksera - często zbyt długo miksowane ciasto opada po upieczeniu. Wszystko wymieszałam widelcem :-). Z ciasta można również wykonać muffinki. Przepis, który zmodyfikowałam jeśli chodzi o krem, znalazłam na tej stronie. Polecam :-)   Składniki: 2½ szklanki mąki pszennej                   1¼ szklanki cukru 1 łyżka kakao                   1 łyżeczka soli 2 duże jajka                   1½ szklanki oleju słonecznikowego 1 szklanka maślanki (lub kefiru, zsiadłego mleka) 1 łyżeczka ekstraktu z wanilii                   1 łyżka winnego octu                   1 łyżeczka sody oczyszczonej 60 ml czerwonego barwnika w płynie            Wszystkie składniki powinny być w temperaturze pokojowej. Przygotować dwie tortownice o średnicy 24 cm: wyłożyć papierem do pieczenia, boki wysmarować masłem.*           Mąkę, kakao i sól przesiać do miski. Dodać cukier, wymieszać.           W drugiej misce jajka lekko roztrzepać widelcem, dodać oleju, maślanki, barwnika, ekstraktu i wymieszać do połączenia (również widelcem).           Składniki suche przelać do składników mokrych, wymieszać widelcem na gładką masę (mieszając tylko w jedym kierunku).           Do szklanki wlać ocet, dodać sodę, wymieszać. Powstanie piana. Od tego momentu działać szybko - pianę wlać do ciasta, wymieszać. Ciasto podzielić równo między dwie tortownice.           Piec w temperaturze 180ºC przez około 30 minut, lub dłużej, do tzw. suchego patyczka. Przestudzić w formie, wyjąć i całkowicie ostudzić.  Masa kremowa: 2 opakowania serka kremowego Philadelphia (1 opakowanie - 300 g) 200 g masła, w temperaturze pokojowej                   1¼  - 1½ szklanki cukru pudru                   2 łyżeczki ekstraktu z wanilii            W misie miksera utrzeć masło na puszystą i jasną masę. Dodawać stopniowo cukier, ucierając. Dodać wanilię, serek i zmiksować. Masę warto włożyć do lodówki na 30 - 45 minut do lekkiego stężenia.  Wykonanie:           Przestudzone ciasto przełożyć grubą warstwą kremu, boki i wierzch wysmarować kremem. Ja dodatkowo posypałam wierzch okruchami ciasta (które ciężko zdobyć, ponieważ upieczone blaty są równe, rosną bez górki; ścięłam z nich nożem milimetrową warstwę). Przechowywać w lodówce.           Smacznego :)           * jeśli nie posiadacie dwóch tortownic, należy upiec jeden blat po drugim; najlepiej przygotować ciasto, podzielić na 2 części i - co ważne sodę dodać do każdej dopiero przed samym pieczeniem 