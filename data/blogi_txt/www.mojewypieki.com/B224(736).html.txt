Przerażające? U mnie na twarzy zawsze wywołują uśmiech ;). Halloween zbliża się wielkimi krokami, i - chociaż my nie obchodzimy, nasze dzieci pierwszy raz idą na Halloween Party. To ciasteczkowa próba przed ;). Ciastka produkowaliśmy błyskawicznie, bo uczestniczyła w tym cała rodzinka i było sporo śmiechu, pamiętajcie - im straszniejsze i bardziej przerażające tym lepsze! Paluszki są kruche, maślane, przepyszne. Przepis znaleziony przez Dziunię na Galerii Potraw.    Składniki:    225 g miękkiego masła   3/4 szklanki cukru pudru  1 jajko  1 łyżeczka ekstraktu z wanilii  1 łyżeczka ekstraktu z migdałów  2 i 2/3 szklanki mąki pszennej  1 łyżeczka proszku do pieczenia  1 łyżeczka soli  3/4 szklanki obranych migdałów    Wszystkie składniki (oprócz migdałów) zmiksować i zagnieść. Ciasto owinąć w folię i włożyć do lodówki na 30 minut. Wyjąć ciasto, formować palce (powinny być trochę cieńsze od Waszych palców - w piekarniku urosną), na końcu wciskając migdał (może być przecięty na pół, by paznokcie były cieńsze) w miejsce paznokcia.  Piec około 10 minut w temperaturze 200ºC Studzić na kratce.  Smacznego ? ;) 