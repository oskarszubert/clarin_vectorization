Dobry, lekki i przede wszystkim bardzo szybki deser dla niespodziewanych gości. Wariacje mogą być różne, w zależności od tego, jakie owoce macie akurat zamrożone - ja uwielbiam z jagodami..  Przepis Nigelli.    Składniki na 6 porcji:    250 g malin, zamrożonych lub świeżych  4 łyżeczki cukru pudru  kilka ciastek owsianych (użyłam Digestive), pokruszonych  500 g greckiego jogurtu     Maliny z cukrem pudrem zmiksować przy pomocy blendera na gładki sos (z zamrożonymi zajmie to więcej czasu), nie trzeba przesiewać.  Przygotować 6 szklanek (pojemność 150 ml), do każdej nałożyć 2 łyżeczki puree z malin, na to kilka łyżek jogurtu, posypać okruszkami z ciastek, i jeszcze po jednej warstwie malin, jogurtu i ciastek.  Smacznego :)   * na tej stronie możecie obejrzeć krótkie video Nigelli z przygotowywania tego deseru (niestety nie mogę go wkleić na bloga) 