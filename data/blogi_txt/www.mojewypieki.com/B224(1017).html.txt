Kruche ciasto, orzeźwiające mango, bita śmietana i beza - czy nie brzmi to wspaniale? Mogę obiecać, że smakuje jeszcze lepiej :). Kruche ciasto z przepisu Michael'a Roux, najlepsze ciasto do tartaletek z owocami. Choć po upieczeniu może wydawać się lekko twarde (nie jest to tradycyjne ciasto kruche), po napełnieniu babeczek curdem z mango chłonie jego wilgoć, dzięki temu babeczki wyglądają wspaniale nawet na kolejny dzień, a ciasto nie jest zbyt kruche i się nie rozpada. Curd z mango - na wzór lemon curdu - to jest bajka :). Piękny kolor i smak zapewnią mu tylko najbardziej dojrzałe, mięciutkie w dotyku owoce. Wszystko razem z bezą smakuje wybornie, jestem pewna, że do przepisu raz wypróbowanego powrócicie z przyjemnością :). Proporcje na około 30 - 35 mini-tartaletek.*  Składniki na kruche ciasto (pâte sucrée):                    250 g mąki pszennej                   100 g masła, zimnego, pokrojonego na małe kawałki                   100 g cukru pudru, przesianego szczypta soli                   2 jajka, w temperaturze pokojowej            Na stolnicy zrobić stożek z mąki, z zagłębieniem w środku. W zagłębieniu umieścić masło, cukier puder i sól. Wymieszać delikatnie placami, rozcierając masło z cukrem i solą. Wbić jajka i szybko wyrobić. Ciasto można wyrobić również w malakserze (food processorze).           Kiedy ciasto jest gładkie, uformować w kulę, lekko spłaszczyć, owinąć folią spożywczą i schłodzić przez 1 - 2 godziny.           Po tym czasie ciasto wyjąć, rozwałkować na grubość 2 mm, lekko podsypując mąką. Wycinać kółka o średnicy nieznacznie większej niż nasze foremki. Wycięte krążki przenosić do foremek (wysmarowanych masłem), dokładnie je wylepiając. Dno ponakłuwać widelcem.           Piec w temperaturze 180ºC przez około 15 - 20 minut lub do zezłocenia. Wyjąć, wystudzić na kratce.   Curd z mango:                    550 g puree z mango (mniej więcej 2 mango), uwaga: mango powinny być bardzo dojrzałe 110 g cukru pudru, przesianego                   45 ml świeżo wyciśniętego soku z cytryny                   4 żółtka, w temperaturze pokojowej                   45 g masła, w temperaturze pokojowej                   2 płaskie łyżki mąki ziemniaczanej (1 łyżka o pojemności 15 ml)            Mango obrać, pokroić w kostkę. Przy pomocy blendera lub malaksera zmiksować na gładkie puree, bez grudek (ewentualne grudki przetrzeć przez sito). Umieścić w garnuszku. Dodać cukier, sok z cytryny, żółtka. Podgrzewać, cały czas mieszając, przed samym momentem zagotowania ściągnąć z palnika, by masa się nie zwarzyła. Mąkę ziemniaczaną rozrobić w 1 łyżce wody i wlać do garnuszka, wymieszać. Postawić na palnik, zamieszać, znowu ściągnąć przed samym zagotowaniem. Dodać masło i wymieszać, do jego rozpuszczenia.           Schłodzić przez kilka godzin, w lodówce. Mango curd można przechowywać w lodówce przez 3 dni, pod przykryciem z folii spożywczej.  Ponadto: 300 ml śmietany kremówki 36%, schłodzonej                   1 łyżka cukru pudru                   bezy (upieczone z białek pozostałych z curdu z mango) wg tego przepisu* (aby bezy były bardziej białe, suszę je w temp 110 - 120ºC, lecz dłużej) otarta skórka z 1 limonki   Wykonanie:           Tartaletki napełnić budyniem z mango, do wysokości babeczek. Śmietanę kremówkę ubić, dodając pod koniec ubijania cukier puder. Na budyń wyłożyć po łyżce ubitej kremówki, otrzeć skórkę z limonki. Na wierzch położyć bezę.           Smacznego :).           * w zależności od wielkości foremek; nie trzeba koniecznie posiadać foremek do tartaletek. Można użyć foremek do babeczek lub muffinek                   Źródło inspiracji - 'Pastry' Michel Roux (kruche ciasto). 