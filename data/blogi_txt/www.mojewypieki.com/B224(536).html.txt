Po fali upałów przyszły opady deszczu. Ale to oczywiście nie powód, by przestać jeść lody, przecież lato w pełni :-). Tym razem lody na bazie jogurtu, z których ucieszą się dzieci, są bowiem rewelacyjne do foremek. Ponadto - wykorzystałam do nich owoce w syropie i Wy również możecie do nich wykorzystać jeszcze zeszłoroczne zapasy (jeśli macie ;). Rewelacyjne również z jagodami w syropie, mniam! Polecam :)   Składniki na około 6 - 9 sztuk (w zależności od wielkości foremek):   1 szklanka jogurtu kremowego (np. greckiego)  230 g czarnej porzeczki w syropie (około 3/4 szklanki)*  6 łyżek golden syropu (lub więcej, do smaku)   Jogurt kremowy, owoce z syropem i golden syrup przełożyć do naczynia i zmiksować blenderem.   Nałożyć do foremek i zamrozić.  Smacznego :)  * owoce w syropie kupiłam w UK w sieci Morrisons 