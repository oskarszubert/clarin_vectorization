Uczciwa kostka sernika ... Jak nadchodzi weekend trudno marzyć o czymś innym. Skoro można spełniać swoje marzenia, czemu nie? Choćby miały być takie malutkie ... Przepis na idealny, choć dość słodki sernik pochodzi z blogu Ani 'Na miotle', a poleciła mi go Astrovera. Dziękuję :-).    Składniki na ciasto:    1 kostka masła/margaryny (250 g)  3 łyżki cukru pudru  5 żółtek  1 łyżeczka proszku do pieczenia  3 szklanki mąki pszennej Wszystkie składniki zagnieść. Ciasto podzielić na 2 części, owinąć folią, włożyć na 2 godziny do zamrażarki (lub na krócej, jeśli ciasto będzie twarde na tyle, by je zetrzeć na tarce). Składniki na masę serową:     1 kg twarogu półtłustego lub tłustego, niekwaśnego, zmielonego przynajmniej dwukrotnie   2 łyżki mąki ziemniaczanej (lub proszku budyniowego)  pół kostki miękkiego masła (125 g)  3 jajka  1 szklanka cukru (dałam trochę mniej)  Całe jajka utrzeć z cukrem, dodać masło, mąkę i twaróg porcjami, dalej ucierając.  Ponadto:    brzoskwinie w syropie, w puszce (ja zużyłam 3 puszki po 400 g każda - można oczywiście dać mniej - ile lubicie)  5 białek  3/4 szklanki cukru Brzoskwinie osączyć, połówki pokroić na 4 części. Białka ubić na sztywno z cukrem.   Następnie:  Blachę o wymiarach 25 x 40 cm wyłożyć papierem do pieczenia. Wyjąć z zamrażarki jedną część ciasta i zetrzeć na tarce (duże oczka) na spód formy. Na to wyłożyć masę serową. Na masie serowej ułożyć brzoskwinie, kawałek przy kawałku. Następnie równo wyłożyć ubitą pianę. Na wierzch zetrzeć na tarce drugi kawałek ciasta wyjęty z zamrażarki.  Piec około 1 h w temperaturze 180ºC. Najsmaczniejszy na drugi dzień.  Smacznego :) 