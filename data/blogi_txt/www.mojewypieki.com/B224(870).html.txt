Kochane Czytelniczki i Czytelnicy Moich Wypieków,  Jesteśmy pod ogromnym wrażeniem Waszych odpowiedzi konkursowych. Swoimi słowami przenieśliście nas w magiczny świat dzieciństwa, wolny od trosk i codziennych zmartwień. Dzięki Waszym opisom nieraz ślinka pociekła po brodzie wszystkim w naszym biurze, a za sprawą poleconych przez Was łakoci niestraszne nam jesienne pluchy i deszcze. Dziękujemy Wam za każde zgłoszenie i zapraszamy do śledzenia naszego fejsbuka i bloga.   Pozdrawiamy Was kolorowo ;-)  Oklejgo.pl   ﻿A oto wyłoniona trójka zwycięzców i ich pomysły na odmienienie szarej rzeczywistości. Przypominam, że nagrodami w konkursie były bony o wartości 200 zł do wykorzystania w sklepie internetowym www.oklejgo.pl.﻿ Gość, koment. nr 115.           Nadeszła jesień w Dolinie Muminków. Zimny wiatr smagał ich drobne ciałka, a rzęsisty deszcz zniechęcał do odpoczynku na łonie natury          -Stop, to nie będzie kolejna opowieść z cyklu Jesień nudna i smutna żachnął się Muminek przecież każdy dzień może być tym najwspanialszym, jeśli się o to postaramy.          -Racja. Mamy siebie, a poza tym spiżarnia jest pełna. Chyba musimy już zacząć ją opróżniać, bo nie zdążymy do wiosny rezolutnie odparł Ryjek. -Ja mam ochotę na lukrecję. Lukrecji nigdy dość! krzyknęła Mała Mi.          -Ach..lukrecja.. Pamiętasz Muminku gdy spróbowaliśmy jej po raz pierwszy? Ta niepokojąca czerń skrywała w środku niesamowite kolory, kolory pasji. Ten smak i zapach już zawsze będą kojarzyć mi się z miłością - rzekła Panna Migotka. -Lukrecję wcinam, energię mam podchwycił Tatuś Muminka. -A ja preferuję bardziej stonowane kolory, kolory bezpieczeństwa i łagodności. Dlatego idę po gorącą, białą czekoladę o smaku pistacjowym. Ktoś się jeszcze skusi na filiżankę? spytała Mamusia Muminka.          -Tak, ja z chęcią. Czekolada zawsze przywołuje te ulotne wspomnienia codziennych radości. Poza tym pistacja orzech szczęścia - rozmarzył się Włóczykij. -Paszczaku, rozsądź ten spór- co jest smaczniejsze, lukrecje czy czekolada? drążyła Mała Mi.          -Wiecie co, najlepsza jest czekolada jedzona razem z lukrecją. To dopiero kulinarne wyzwanie! A jaka uczta dla podniebienia! zaśmiał się Paszczak. Czy nasza rzeczywistość musi być smutna, gdy wokół tyle powodów do tego, by się cieszyć? Słodkie przysmaki, promienne uśmiechy i nasi bliscy, otulający nas niczym promienie słońca.. Choć do lata daleko, Dolina Muminków zdaje się nie przejmować chłodem i trwa w kolorowym blasku ﻿.  Kaspiecze           Odmiana szarej rzeczywistości? Nie ma nic prostszego i szybszego niż paczka żelek. Kto chociaż raz nie zastanawiał się, który kolor wybrać sięgając po kolejną sztukę? Kto z uporem maniaka nie szukał ulubionego smaku czy koloru? Kto nie odkładał na koniec ulubionych kształtów? Kto nie przekomarzał się żeby dostać ostatniego żelka? Dziecięce słodycze i związane z nimi wspomnienia, które mogą umilić i rozbawić nawet w najbardziej ponurą aurę. Paczka tęczowych żelek w przeróżnych smakach i najrozmaitszych kształtach sprawia, że świat staje się bardziej kolorowy a na twarzy automatycznie rysuje się uśmiech.  Mamazo Ciasto Pijak.          Intensywność kolorów życia zależy od ilości zjedzonych kawałków. ﻿ ------------------------------------------------- Bardzo dziękuję Wszystkim biorącym udział w zabawie za pomysły i kreatywne odpowiedzi :-).           Z wygranymi osobami skontaktujemy się mailowo.           pozdrawiam ciepło dorota 