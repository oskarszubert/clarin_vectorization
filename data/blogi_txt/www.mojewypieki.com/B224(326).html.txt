Już od teraz na blogu 'Moje Wypieki' miły i przyjemny konkurs książkowy :-). Zdecydowanie zbyt rzadko mam na blogu konkursy, w których można wygrać książki, należy to zmienić ;-). Co jest do wygrania?           Mam dla Was 20 egzemplarzy książek 'Przepis życia' Meg Donohue (tytuł oryginału: 'How to eat a cupcake'). Książki przekazało wydawnictwo Prószyński i S-ka. Pomyśleliśmy, że prawdopodobnie trafiłaby w gusta kobiet, które zaglądają na Moje Wypieki ;-).           Nie jest to co prawda książka kulinarna, lecz powieść, której główna bohaterka prowadzi cukiernię i zajmuje się na co dzień wypiekaniem słodkości.             ﻿  To książka o kobietach, takich, jak jedna z nas.           Wesoła, niezależna Annie Quintana i bogata, ambitna Julia St. Clair pochodzą z dwóch różnych światów. Annie jest córką gospodyni, która pracuje w wytwornej rezydencji w San Francisco należącej do rodziny Julii. Mimo to obie dziewczynki łączy mocna więź, jaką mogą stworzyć tylko dzieci, nieświadome różnic klasowych i majątkowych. Rozdziela je jednak zdrada, która nie tylko niszczy ich przyjaźń, ale i odmienia życie. Dziesięć lat później Annie jest utalentowaną, choć ledwo wiążącą koniec z końcem współwłaścicielką cukierni. Stara się wypełnić pracą pustkę, którą pozostawiła w jej sercu śmierć matki. Julia, businesswoman i kobieta sukcesu, zadręcza się bolesną tajemnicą, która może zniszczyć jej związek z ukochanym mężczyzną. Niespodziewane spotkanie po latach może pomóc obydwu kobietom stawić czoło przeciwnościom losu i spełnić marzenia. Czy zapomną o wzajemnych urazach? .. By otrzymać jeden z egzemplarzy powieści należy tylko dokończyć zdanie:  „Życie samo pisze najlepsze scenariusze. Gdybym mógł/mogła mu pomóc wymyśliłabym przepis na..” [Uwaga, ważny dopisek: ma to być tylko jedno zdanie! Nie piszmy wypracowań, chciałabym mieć szansę wszystko dokładnie przeczytać ;-).]              Konkurs trwa od teraz do 17 czerwca 2012 roku włącznie.           Odpowiedź należy zamieścić na blogu Moje Wypieki w komentarzach pod konkursem. Razem z odpowiedzią proszę o zostawienie adresu mailowego, w celu ułatwienia kontaktu. W zabawie może wziąć udział każdy. Jeśli zajdzie taka potrzeba, nagrody zostaną wysłane poza granice Polski. Jedna osoba może wygrać tylko jeden egzemplarz książki.           W terminie do 3 dni po zakończeniu zabawy wybiorę 20 najbardziej pomysłowych zdań a wyniki zamieszczę na blogu.                       Życzymy udanej zabawy i zapraszamy do konkursu!  Wydawnictwo Prószyński i S-ka oraz Dorota (Moje Wypieki)           ﻿ 