Ciastka są naprawdę baaardzo duże :). Ale też bardzo smaczne, kruche, najlepsze na ciepło, jak te kawałki czekolady na ciastkach (i w środku) są jeszcze płynne ... nie można się od nich oderwać ;). Przepis pochodzi z GoodFood Magazine '101 cakes and bakes'.    Składniki na 15 - 18 sztuk:    250 g gorzkiej czekolady, połamanej na małe kawałki (w porcjach 100 g + 100 g + 50 g)   100 g mlecznej czekolady, połamanej na małe kawałki  75 g jasnego cukru muscovado  85 g miękkiego masła  100 g masła orzechowego (typu 'crunchy')  1 jajko  pół łyżeczki ekstraktu z wanilii  100 g mąki pszennej  1/3 łyżeczki proszku do pieczenia 1/3 łyżeczki sody oczyszczonej  100 g dużych solonych fistaszków W kąpieli wodnej rozpuścić 100 g połamanej gorzkiej czekolady. Wymieszać, wsypać do niej cukier, dodać masło, masło orzechowe, jajko, wanilię i dobrze wymieszać. Wsypać mąkę, sodę, proszek, połamaną mleczną czekoladę, kolejne 100 g połamanej gorzkiej czekolady i fistaszki. Wymieszać.   Na blachę wykładać porządną czubatą łyżkę masy, spłaszczyć lekko. Pomiędzy kolejnymi ciasteczkami zostawiać dużo miejsca. Mają być bardzo duże, a ponadto mocno się rozlewają na boki podczas pieczenia. Pozostałe 50 g czekolady powtykać w ciastka.  Piec około 10 - 12 minut w temperaturze 180ºC, aż na obrzeżach będą delikatnie ciemniejsze. Nie ściągać z blachy od razu (będą bardzo miękkie), poczekać aż stwardnieją, około 5 minut. Studzić na kratce.  Smacznego :) 