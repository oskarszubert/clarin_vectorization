Klasyczne muffinki z twarożkiem w środku - jak kawałeczek sernika zatopiony w każdej muffince :-). Nie można ich nie polubić, a przygotowanie jest bardzo proste!   Składniki na około 12 sztuk:                    2,5 szklanki mąki pszennej 1/2 - 3/4 szklanki drobnego cukru                   szczypta soli                   2 łyżeczki proszku do pieczenia ewentualnie 1 łyżeczka cukru wanilinowego                   100 g masła, rozpuszczonego                   1 szklanka mleka (lub jogurtu/kefiru/maślanki)*                   2 jajka            W jednym naczyniu wymieszać składniki suche: mąkę, cukier, sól, proszek do pieczenia, cukier wanilinowy. W drugim naczyniu wymieszać składniki mokre: masło, mleko, roztrzepane jajka. Do naczynia z suchymi składnikami dodać składniki mokre, wymieszać wszystko szybko i z grubsza, tylko do połączenia się składników. Nie mieszać zbyt długo.  Dodatkowo: 250 g sera twarogowego                   1 żółtko cukier wanilinowy (8 g)            Ser twarogowy (250 g) wymieszać z żółtkiem i cukrem wanilinowym.           Foremki do muffinek wysmarować masłem, wysypać bułka tartą. Nakładać do foremek na zmianę: po łyżce ciasta i po łyżce przygotowanego wcześniej sera. Wykładać do 3/4 wysokości foremki. Piec około 20 - 25 minut w temperaturze 170°C lub do tzw. suchego patyczka. Wyjąć, wystudzić na kratce.           * jeśli jogurt jest gęsty,można jego dodać jeszcze 1/4 szklanki więcej Smacznego :). 