Z tęsknoty za babkami wielkanocnymi, a dokładniej za tymi, których z racji wyjazdu wielkanocnego nie dane było mi upiec. Babka jest cudowna. Miękka, soczysta, mokra. Wspaniale cytrynowa. Rozeszła się w trybie błyskawicznym. Bardzo smakowała dzieciom :). Na pewno będzie powtórka. Z przepisu Catus (przepis nadesłany w konkursie wielkanocnym). Bardzo dziękuję i polecam! Składniki:                    250 g masła                   500 g mąki pszennej                   3 opakowania kisielu cytrynowego (bez cukru)                   2 łyżki kakao, przesianego                   2 łyżeczki proszku do pieczenia 1 szklanka wody                   1 - 1,5 szklanki drobnego cukru do wypieków                   5 jajek, białka i żółtka oddzielnie   Dodatkowo:                    otarta skórka z 1 cytryny                   1 szklanka cukru pudru 4 łyżki soku z cytryny (około)            Wszystkie składniki powinny być w temperaturze pokojowej. Mąkę przesiać z proszkiem do pieczenia.           Masło roztopić, wystudzić. Żółtka utrzeć z cukrem. Następnie, nadal ucierając, dodawać naprzemiennie - po łyżce roztopionego masła, wody oraz mąki z proszkiem do pieczenia. Do wyczerpania składników.           Od tak utartej masy odjąć 1/4 do innej miseczki i dosypać do niej kakao. Wymieszać do połączenia.           Do pozostałej masy wsypać 3 opakowania kisielu. Wymieszać, do połączenia.           Ubić pianę z białek. 1/4 piany dodać do masy kakaowej, resztę do masy cytrynowej. Wymieszać delikatnie.           Do wysmarowanej tłuszczem i oprószonej mąką dużej formy na babkę (u mnie o pojemności 2 litrów) przelać najpierw trochę cytrynowej masy, potem kakaowej i przykryć resztą jasnej masy. Piec około 50 - 60 minut w temperaturze 190ºC lub do tzw. suchego patyczka. W celu wykonania lukru do cukru pudru dodawać stopniowo sok z cytryny - energicznie ucierając, aż do pożądanej gęstości lukru. Ostudzone ciasto polać lukrem, udekorować otartą skórką cytrynową.           Smacznego :-). 