Ciasto jest boskie, brak mi słów by wyrazić jego smak. Z pewnoscią zakochają się w nim wszyscy wielbiciele marcepanu. Wilgotne, aromatyczne, z nutą cytryny. Od dzisiaj nie przejdę obojętnie obok żadnego przepisu na ciasto migdałowe. Bardzo polecam!    Składniki:                     225 g masła 140 g drobnego cukru do wypieków                   4 duże jajka 50 g mąki pszennej                   225 g zmielonych migdałów pół łyżeczki ekstraktu migdałowego                   otarta skórka i sok z 2 cytryn            Wszystkie składniki powinny być w temperaturze pokojowej.           W misie miksera utrzeć masło i cukier, do otrzymania jasnej, puszystej masy maślanej. Wbijać jajka, jedno po drugim, miksując po każdym dodaniu - po każym jajku dodawać 1/4 mąki pszennej, aż cała mąka zostanie zużyta. Dodać migdały, ekstrakt z migdałów, sok i skórkę z cytryn, wymieszać do połączenia.             Ciasto przelać do okrągłej formy 21 - 23 cm (sugerowane przez Nigellę), ja piekłam w keksówce o wymiarach 30 x 11 cm. Piec około 50 - 70 minut, choć ja piekłam około 40 minut (zależy to od piekarnika i użytej formy) w temperaturze 180ºC lub do tzw. suchego patyczka. Wystudzić i udekorować przed podaniem.           Uwaga: ciasto zawinięte w folię i pozostawione w chłodnym miejscu można przechowywać do 5 dni.           Smacznego :-).      Przepis Nigelii z 'How to be a domestic goddess'. 