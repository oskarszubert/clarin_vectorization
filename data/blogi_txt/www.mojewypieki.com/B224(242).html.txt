Ciasto podwójnie czekoladowe, składające się z dwóch blatów czekoladowych: ciemnego i jasnego, przełożone grubą warstwą słodkiego kremu czekoladowego. Z lekką kawową nutą. Ozdobione lasem Malteserów. Ciasto u dzieci, niezależnie od wieku, wywołuje natychmiastowy efekt 'wow' i uśmiech na twarzy :-). Ciekawy efekt można również osiągnąć dekorując ciasto Malteserami w białej czekoladzie. Polecam, na Dzień Dziecka lub na urodzinki maluszków :-).    Składniki na ciasto czekoladowe ciemne:                    50 g gorzkiej czekolady 50 g masła                   50 g drobnego cukru do wypieków 2 duże jajka, w temperaturze pokojowej                   50 g mąki pszennej                   1 łyżeczka ekstraktu z wanilii 1/3 łyżeczki proszku do pieczenia            W garnuszku roztopić masło, dodać posiekaną czekoladę, wymieszać do jej rozpuszczenia. Odstawić do lekkiego przestudzenia. Mąkę przesiać z proszkiem do pieczenia.           W misie miksera ubić jajka (w całości) z cukrem (końcówką do ubijania białek), na gęstą, jasną i puszystą pianę. Wlewać strużką czekoladę z masłem, następnie ekstrakt, cały czas miksując. Dodać mąkę i delikatnie wymieszać szpatułką.           Gotowe ciasto przelać do okrągłej formy o średnicy 20 cm, wyłożonej papierem do pieczenia.            Piec w temperaturze 175ºC przez około 25 minut, lub do tzw. suchego patyczka. Wyjąć, wystudzić.  Składniki na ciasto czekoladowe jasne: 50 g białej czekolady                   50 g masła 50 g drobnego cukru do wypieków                   2 duże jajka, w temperaturze pokojowej                   50 g mąki pszennej 1 łyżeczka ekstraktu z wanilii                   1/3 łyżeczki proszku do pieczenia            W garnuszku roztopić masło, dodać posiekaną czekoladę, wymieszać do jej rozpuszczenia. Odstawić do lekkiego przestudzenia.           Mąkę przesiać z proszkiem do pieczenia.           W misie miksera ubić jajka (w całości) z cukrem (końcówką do ubijania białek), na gęstą, jasną i puszystą pianę. Wlewać strużką czekoladę z masłem, następnie ekstrakt, cały czas miksując. Dodać mąkę i delikatnie wymieszać szpatułką.           Gotowe ciasto przelać do okrągłej formy o średnicy 20 cm, wyłożonej papierem do pieczenia.            Piec w temperaturze 175ºC przez około 25 minut, lub do tzw. suchego patyczka. Wyjąć, wystudzić.  Krem z mlecznej czekolady i kawy: 500 ml śmietany kremówki 36%                   1 łyżka kawy zbożowej                   350 g mlecznej czekolady, posiekanej 2 łyżki cukru pudru            W garnuszku podgrzać śmietanę kremówkę, do wrzenia. Zdjąć z palnika, dodać cukier, kawę i wymieszać. Dodać posiekaną czekoladę, odstawić do jej roztopienia, co pewien czas mieszając. Wystudzić i schłodzić w lodówce przez 12 godzin (całą noc).           Przed samym przełożeniem tortu ubić (końcówkami do ubijania białek) do otrzymania gęstego kremu, uważając, by go nie 'przebić' (zwarzyłby się natychmiast).  Dodatkowo:                    4 opakowania Malteserów (ok. 120 g każde opakowanie)   Wykonanie Na paterze ułożyć ciemny blat, posmarować grubą warstwą kremu czekoladowego. Przykryć jasnym blatem. Wierzch i boki grubo posmarować kremem. Ozdobić Malteserami przyklejając je do kremu jeden obok drugiego.           Schłodzić.           Smacznego :-). 