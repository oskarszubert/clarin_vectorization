Bardzo smaczny, z pomarańczową nutą, na delikatnym biszkoptowym spodzie. Prosty jak stół :-).   Składniki na spód: Formę tortową o średnicy 22 cm owinąć dwukrotnie mocną folią aluminiową (sernik będzie pieczony w kąpieli wodnej). 250 g biszkoptów                   6 łyżek masła, roztopionego Blenderem lub w malakserze rozdrobnić biszkopty. Masło połączyć z biszkoptami, wymieszać, do otrzymania konsystencji mokrego piasku. Wgnieść w dno tortownicy, wyrównać i piec około 15 minut do zezłocenia (piekłam 8 minut) w 180ºC. Upieczony spód ostudzić.  Składniki na masę serową:                    350 g sera ricotta (ewentualnie twarogu zmielonego przynajmniej dwukrotnie)                   500 g serka kremowego lub śmietankowego                   1/2 - 2/3 szklanki drobnego cukru do wypieków                   1/4 szklanki łagodnego miodu (polecany z kwiatów pomarańczy lub koniczyny) 1 łyżka otartej skórki z pomarańczy                   4 duże jajka            Wszystkie składniki powinny być w temperaturze pokojowej.           W misie miksera zmiksować jajka z cukrem, do połączenia. Dodawać ricottę, serek kremowy, miód, otartą skórkę z pomarańczy, zmiksować do połączenia i powstania gładkiej, bezgrudkowej masy.           Masę serową wylać na podpieczony wcześniej spód. Piec w kapieli wodnej. W tym celu tortownicę umieścić w większej brytfance, do której nalać wrzątku do połowy wysokości tortownicy.           Piec w temperaturze 180ºC przez około 60 minut lub dłużej, aż powierzchnia sernika będzie ścięta. Przestudzić, schłodzić przez noc w lodówce.           Podawać z pomarańczami. Smacznego :-).               Z przepisu Giady De Laurentiis, przetłumaczonego na forum przez Ptasię. 