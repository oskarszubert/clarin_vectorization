A co powiecie na pierniczki z bakaliami? Są bardzo smaczne, choć nie jestem pewna, czy w moim sercu jest miejsce na inne pierniczki niż lebkuchen.. ;-). Dobre są zarówno do pieczenia po kilku dniach od przygotowania ciasta, jak również do jego kilkumiesięcznego leżakowania w chłodzie. Lubię je najbardziej za to, że są mocno najeżone bakaliami. Warto przygotować je już na początku grudnia, by zaoszczędzić trochę czasu przed świętami. Z tego przepisu można również upiec pierniczki z nadzieniem, np. z powidłami lub marcepanem. Polecam :-). Składniki na około 160 sztuk pierniczków:                    2 szklanki miodu                   1 szklanka cukru 200 g masła                   150 g smalcu                   3 torebki przyprawy korzennej do piernika (około 100 - 120 g)* 1 łyżeczka cynamonu                   1 łyżeczka imbiru 1/2 łyżeczki mielonego pieprzu                   1/2 łyżeczki mielonego kminku                   1,5 łyżeczki sody 2 łyżeczki proszku do pieczenia                   4 jajka 3,5 - 4,5 szklanki mąki pszennej**                   1,5 szklanki mąki żytniej jasnej                   1/2 szklanki kwaśnej śmietany 18%                   100 g suszonej żurawiny 100 g posiekanych orzechów włoskich                   100 g płatków migdałowych                   100 g rodzynków dodatkowo: białko do posmarowania            Miód, masło, smalec, cukier i wszystkie przyprawy zagotować w garnku. Kiedy cukier się rozpuści odstawić do przestygnięcia na około 20 minut.           Obie mąki wymieszać z proszkiem do pieczenia i sodą.           Do przestygniętej masy miodowej dodać mąki, jajka, śmietanę i zmiksować na gładką masę. Gotowe ciasto powinno mieć luźną konsystencję i lekko spływać z mieszadła miksera (nie dosypywać więcej mąki pszennej niż 4,5 szklanki). Dodać bakalie i zmiksować.           Gotowe ciasto przykryć lnianą ściereczką i pozostawić w chłodnym miejscu (temperatura lodówkowa) na dowolny okres czasu - od kilku dni do nawet kilku miesięcy. Ciasto przechowywane w chłodzie zgęstnieje i lekko podsypywane mąką doskonale nadaje się do wałkowania. Ciasto wałkować na grubość około 5 mm. Wycinać foremkami pierniczki. Układać na blaszce wyłożonej matą teflonową bądź papierem do pieczenia w odległości około 1,5 cm od siebie. Posmarować lekko roztrzepanym białkiem.           Piec w temperaturze 190ºC przez około 10 - 12 minut, do lekkiego zezłocenia. Pierniczki pieczone zaledwie chwilę dłużej, będą twardsze i bardziej kruche.           Pierniczki po upieczeniu są od razu miękkie, bardzo dobrze się przechowują. Można przechowywać w zamkniętej puszce przez długi okres czasu. Smacznego :-).           * lub mniej, jeżeli przyprawa jest dobra jakościowo lub Wasza domowa           ** zużyłam 4,5 szklanki             Źródło przepisu - przepis Bakerlady. 