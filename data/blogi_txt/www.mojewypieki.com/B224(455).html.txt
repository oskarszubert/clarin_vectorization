Ten czas przed świętami nie pachniałby tak pięknie gdyby zabrakło konfitury z żurawiny. Dla mnie to najlepszy smak na świecie, zaraz za babciną konfiturą z borówki i gruszki. Warto w tym roku zaopatrzyć się w większe ilości tego owocu, i trzymać w spiżarni to, co najlepsze i najzdrowsze dla naszych bliskich, zamiast słodkich ulepków z konserwantami, jakie znajdziemy w sklepach. Polecam!    Składniki na 2 szklanki konfitury: 500 g żurawiny, świeżej lub mrożonej                    1 jabłko, obrane i starte                   sok i skórka otarta z jednej cytryny                   200 g cukru pół szklanki wody             Żurawiny umyć, wymieszać z sokiem i skórką z cytryny oraz z cukrem. W garnuszku z grubym dnem umieścić połowę owoców, dodać starte jabłko, pół szklanki wody i zagotować. Gotować na małym ogniu, aż jabłko będzie mięciutkie (około 15 minut) i część wody odparuje, mieszając od czasu do czasu. Dorzucić resztę owoców i gotować około 30 minut (lub krócej), aż całość zgęstnieje i woda odparuje. Umieścić w wygotowanych słoikach, zakręcić, odwrócić dnem do góry, przykryć ściereczką. Można też zapasteryzować. Smacznego :-). 