Prawidłowo roztopiona czekolada jest niezbędnym składnikiem wielu wypieków i deserów, więc tą wcale nietrudną sztukę powinniśmy opanować do perfekcji.           Oprócz tego, że czekolada świetnie roztapia się w.. ustach, jak i w.. dłoni, nie jest to najlepszy sposób na jej roztapianie w celach wypiekowych ;-). Nigdy nie roztapiamy czekolady w garnuszku bezpośrednio na palniku - czekolada się przypali.           Najpopularniejsza jest zdecydowanie kąpiel wodna (double boiler, bain marie). Czekoladę umieszczamy w miseczce nad wrzącą wodą i czekamy, aż roztopi ją ciepło pary wodnej.           O czym należy pamiętać w przypadku kapieli wodnej?                    używamy czekolady dobrej jakości; czekolada biała roztapia się najtrudniej i najszybciej się przypala - należy zachować szczególną ostrożność czekolada połamana lub posiekana na drobne kawałki (także w postaci drobinek czekoladowych - chocolate chips) roztopi się szybciej i bardziej równomiernie                   miseczka, zanim włożymy do niej czekoladę powinna być sucha, pozbawiona kropelek wody; woda również nie może dostać się do czekolady podczas jej roztapiania                   drobno posiekaną czekoladę umieszczamy w szklanej lub metalowej miseczce, którą umieszczamy bezpośrednio nad ganuszkiem z lekko wrzącą wodą (na minimalnej mocy palnika), czekolada powinna roztapiać się powoli, nie szybko i nie gwałtownie; czekolada roztapiana w zbyt wysokiej temperaturze rozwarstwi się lub przypali naczynie z czekoladą nie może dotykać lustra wrzącej wody czekoladę w naczyniu mieszamy rzadko, najlepiej pozostawić ją samą sobie, rozmieszać jak prawie cała się roztopi Czekoladę możemy również roztopić w mikrofalówce. W tym celu umieszczamy posiekaną czekoladę w szklanej miseczce i umieszczamy w mikrofali nastawiając średnią moc i czas mniej więcej 1 minuty (zależy od ilości czekolady, jaką chcemy roztopić jak i mocy naszej mikrofali). Po tym czasie wyjmujemy miseczkę, mieszamy czekoladę i umieszczamy z powrotem w mikrofali na kilka 15-20 sekundowych sesji, mieszając po każdej z nich. Czekolada powinna być gładka, błyszcząca i bez grudek. Zbyt długie roztapianie w mikrofali lub na zbyt dużej mocy spowoduje przypalenie czekolady.           Warto obejrzeć krótki filmik:             Czasem przepisy nakazują roztopienie czekolady razem z masłem lub innymi składnikami w kąpieli wodnej. Co wtedy? Postępujemy według zasad ogólnych wypisanych wyżej odnośnie kapieli wodnej. Jednak wszystkie składniki umieszczamy razem z czekoladą w miseczce na samym początku jej roztapiania. Jeśli dodamy je później, jak proces topienia się zacznie, czekolada się rozwarstwi. Wszystkie dodawane składniki powinny być w tej samej, pokojowej temperaturze. Niestety, raz zwarzonej, gęstej masy czekoladowej, bez połysku - nie da się już uratować. Trzeba ją wyrzucić i zacząć cały proces od nowa..  A jednak da się uratować! Do czekolady należy dodać 1 łyżkę lub dwie gorącej wody i wymieszać np. przy pomocy rózgi kuchennej!           Życzę powodzenia! 