Są fantastyczne! I nie mówię tego jako maniaczka kokosa, bo nią nie jestem, a dlatego, że smak kokosa w nich jest delikatny, nie narzucajacy się. Właściwie mogą posmakować wszystkim, już nie wspomnę o dzieciach ;). Przepis ze strony 'Food Network', polecam!   Składniki:    115 g masła, roztopionego, wystudzonego 3 duże jajka    pół szklanki cukru    1 łyżeczka ekstraktu z wanilii    1 szklanka mąki    1/4 szklanki mąki ziemniaczanej pół łyżeczki proszku do pieczenia    szczypta soli    1/3 szklanki wiórków kokosowych    1 łyżka Malibu (opcjonalnie) Mikserem ubić jajka (nie ma potrzeby oddzielania białek), cukier, wanilię, przez 3 minuty, aż masa będzie jasna i gładka. Dodać masło, zmiksować. Wsypać mąkę, mąkę ziemniaczaną, proszek do pieczenia, sól, (alkohol), wszystko delikatnie zmiksować, do dobrego połączenia składników. Wsypać wiórki, wymieszać. Masę nakładać do foremek, tak, by muszelka była nie do końca pełna.   Piec około 10 - 12 minut w temperaturze 180ºC, aż magdalenki będą rumiane. Wyjąć na kratkę, przestudzić. Można posypać cukrem pudrem przed podaniem, ja posypałam delikatnie wiórkami kokosowymi.          Z przepisu wychodzi kopiasty talerz magdalenek.           Smacznego :) 