Ciasto z gatunku tych do kawy. Nie wybitne, nie zapadające mocno w pamięć, ale wilgotne i wspaniale owocowe. Z kokosową kruszonką. Przypomina mi lekko egzotyczne ciasto z jagodami Marthy Stewart. Ciasto piekłam jeszcze w sezonie jagodowym, ale obecnie jagody doskonale zastąpi borówka amerykańska, nawet zamrożona (nie ma konieczności jej rozmrażania).   Składniki: 2 i 1/3 szklanki mąki pszennej                   170 g masła 1 szklanka wiórków kokosowych                   pół szklanki brązowego cukru                   1 łyżeczka cynamonu 2,5 łyżeczki proszku do pieczenia                   szczypta soli                   1 szklanka cukru (lub mniej) 2 duże jajka                   1 szklanka mleka 350 g borówki amerykańskiej lub jagód, świeżych lub zamrożonych Wszystkie składniki powinny być w temperaturze pokojowej. Wymieszać 1/3 szklanki mąki, 55 g masła, wiórki kokosowe, brązowy cukier i cynamon - wyrobić między palcami na kruszonkę. Odłożyć.           Pozostałe 2 szklanki mąki, proszek do pieczenia i sól - przesiać.           W mikserze utrzeć pozostałe masło, do puszystości. Stopniowo dodawać cukier, cały czas miksując. Dodawać jajka, jedno po drugim, ucierając po każdym dodaniu. Do masy dodać suche składniki, w trzech turach, na zmianę z mlekiem, mieszając szpatułką po każdym dodaniu. Wsypać jagody i wymieszać.           Blachę o wymiarach 33 x 23 cm wylożyć papierem do pieczenia. Ciasto przełożyć na papier, wyrównać. Posypać kruszonką. Piec w temperaturze 180ºC przez około 40 minut, do tzw. suchego patyczka. Lekko przestudzić. Podawać.           Smacznego :-).             Źródło przepisu - Bon Appetit 'Desserts', Barbara Fairchild. 