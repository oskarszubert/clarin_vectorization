Mini-donuts, nie klasyczne, ale na proszku do pieczenia. Niewątpliwą zaletą jest bezproblemowość przepisu i szybkość przygotowania. Niestety, w smaku o klasę niższe niż nasze tradycyjne pączki lub nawet drożdżowe doughnuts. Smakują jak ciasto babkowe lub muffinkowe i najlepsze są w dniu pieczenia. Sporo zyskują przez dodatek lukru :-). Jeśli się kiedykolwiek zastanawialiście nad kupnem specjalnej maszynki do donuts, mogę podpowiedzieć, że lepsze pączki upieczecie bez niej. A niedługo na blogu przepis na drożdżowe, smaczne pączki z dziurką :-). Składniki na 22 sztuki mini - pączków:                    1 szklanka mąki pszennej minus 2 łyżki                   1 łyżeczka proszku do pieczenia                   pół łyżeczki cynamonu                   szczypta soli                   1/4 szklanki drobnego cukru do wypieków                   2 duże jajka                   3 łyżki oleju                   2,5 łyżki maślanki (lub jogurtu naturalnego, kefiru)* Wszystkie składniki powinny być w temperaturze pokojowej. Suche składniki wymieszać, przesiać.           W misie miksera umieścić jajka, olej, mleko, zmiksować na gładką masę. Dodać suche składniki i zmiksować.           Do jednorazowego rękawa cukierniczego lub woreczka przełożyć ciasto, odciąć róg i nałożyć do natłuszczonej formy na donuts. Piec w temperaturze 175ºC przez około 10 - 12 minut, do złotego koloru. Pączki zaleca się również piec w maszynce do donuts wg instrukcji jej producenta.           Wyjąć z formy, wystudzić na kratce. Polukrować i ozdobić posypką.  Kolorowy lukier: 1 szklanka cukru pudru                           2-3 łyżki gorącej wody                           odrobina barwniku (płynnego, w żelu lub w proszku)             Cukier dokładnie rozprowadzić grzbietem łyżki z wodą i barwnikiem, jeśli będzie zbyt gęsty - dodać kilka kropel wody, jeśli zbyt rzadki - dodać cukru pudru.           * można dodać więcej, jeśli ciasto będzie zbyt gęste,           Smacznego :-).      Przepis ze strony King Arthur Flour, zmodyfikowany. 