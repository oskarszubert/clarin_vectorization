Kruche makowe babeczki pieczone w foremce do tradycyjnych muffinek. Z najlepszą domową masą makową. Oprószone cukrem pudrem. Długo utrzymują świeżość. Upieczone babeczki można również zamrozić na kilka tygodni w szczelnym pojemniczku. Do babeczek można śmiało wykorzystać masę makową pozostałą z innych makowych świątecznych wypieków, wystarczy do niej dodać jajko. Polecam!   Składniki na 12 sztuk:                    2 i 1/4 szklanki mąki pszennej                   200 g masła, zimnego 2 żółtka                   1/4 szklanki cukru pudru 1 czubata łyżka kwaśnej śmietany 18%            Wszystkie składniki umieścić w naczyniu i szybko zagnieść. Z ciasta uformować kulę, spłaszczyć, owinąć folią, schłodzić w lodówce przez 30 minut. Ciasto można też wyrobić w malakserze. Składniki na masę makową:                    170 g maku 55 g jasnego brązowego cukru lub drobnego cukru do wypieków 40 g rodzynków lub sułtanków lub suszonej żurawiny 15 g orzechów włoskich lub pekan, posiekanych 1 łyżka miodu                   1 łyżeczka ekstraktu z migdałów lub aromatu migdałowego                   pół łyżeczki cynamonu 1/3 łyżki masła, w temperaturze pokojowej                   2 łyżki kandyzowanej skórki pomarańczowej                   1 jajko, roztrzepane            Mak zalać wrzącą wodą (do pokrycia), odstawić do wystygnięcia, odsączyć z nadmiaru wody, dwukrotnie zemleć w maszynce do mięsa z drobnym sitkiem. /Mak można też zalać wrzątkiem do przykrycia i gotować przez 20 minut, odcisnąć z nadmiaru wody i wystudzić. Dwukrotnie zemleć w maszynce do mięsa z drobnym sitkiem/.           Do przygotowania masy makowej można również użyć często dostępnego w sklepach maku zmielonego. Jest to spore uproszczenie, ponieważ maku nie trzeba już mielić. Wystarczy zalać wrzatkiem do przykrycia i wystudzić. Dokładnie odcisnąć z nadmiaru wody, np. w lnianym ręczniczku kuchennym.            Do tak przygotowanego maku dodać pozostałe składniki, na sam koniec dodając roztrzepane jajko, wymieszać. Odłożyć na bok.  Wykonanie Standardową formę do muffinek wysmarować masłem. Schłodzone ciasto rozwałkować na grubość około 2 -3 mm, szerokim kubkiem lub foremką do wycinania ciastek wycinać koła, umieszczać je formie na muffinki, wylepić dokładnie dno i boki, dociskając. Do środka nałożyć masy makowej, do wysokości babeczek. Z pozostałego ciasta wycinać foremką kółka o górnej średnicy gniazd muffinkowych, w środku każdego kółka wyciąć mniejszą foremką gwiazdkę. Przyłożyć do babeczek, starając się zlepić kruche ciasto razem.           Piec w temperaturze 190ºC przez około 25 minut, do zezłocenia się ciasta. Wyjąć, sprawdzić spód babeczek. Jeśli będzie niedopieczony, włożyć babeczki na dodatkowe 5 minut do piekarnika. Wyjąć, wystudzić na kratce. Jesli zostanie odrobina ciasta kruchego - można upiec kruche ciasteczka! W temperaturze 190ºC przez 10 - 15 minut, do zrumienienia brzegów.           Schłodzone babeczki popudrować. Przed pudrowaniem można również zamrozić.           Smacznego :-). 