Nazwałam ją 'niebo', bo oprócz zbieżności kolorystycznej jagód z zachmurzonym niebem, jest... boska. Najlepszy krem z białej czekolady. Masa jagód, chrupiące bezy. Przygotowałam ją na bazie ostatniego przepisu na tartę z advocaatem, która tak bardzo Wam posmakowała :-). 'Jagody' u mnie raczej w cudzysłowie, ponieważ nigdy nie spotkałam jagód w Walii, zastąpiłam je borówką amerykańską. Krem w rzeczywistości jest ściślejszy niż na zdjęciach, ponieważ znacznie skróciłam ze względu na ograniczenia czasowe pobyt tarty w lodówce. Musicie upiec, będziecie z niej zadowoleni!  A może ktoś z Was jest w posiadaniu dobrego przepisu na domowy likier z białej czekolady (jest potrzebny w przepisie)?   Składniki na kruche ciasto: 130 g masła o temperaturze pokojowej                   pół łyżeczki soli                   35 ml mleka o temperaturze pokojowej                   175 g mąki pszennej pół łyżeczki cukru pudru                   1 żółtko Wszystkie składniki na kruche ciasto zmiksować. Ciasto owinąć w folię, lekko spłaszczyć i schłodzić w lodówce przez co najmniej 2 godziny.           Formę na tartę (z wyjmowanym dnem) o wymiarach 29 x 20 cm posmarować masłem i oprószyć mąką. Schłodzone ciasto rozwałkować na grubość 3 mm i wyłożyć nim formę, ponakłuwać widelcem. Na ciasto wyłożyć papier do pieczenia, następnie na papier wysypać kulki ceramiczne, które obciążą ciasto (może być też fasola, ryż).           Nagrzać piekarnik do 220ºC. Obniżyć temperaturę piekarnika do 200ºC, wstawić ciasto i podpiec przez 15 minut. Następnie formę wyjąć z piekarnika, usunąć papier z obciążeniem, wstawić z powrotem do piekarnika i piec dodatkowe 10 - 15 minut, do zrumienienia spodu.           Wyjąć z piekarnika, wystudzić, usunąć formę wykładając spód na paterę lub tacę.  Krem z białej czekolady: 250 g serka mascarpone                   125 ml (pół szklanki) śmietany kremówki 36%                   4 łyżki likieru z białej czekolady                   100 g białej czekolady, roztopionej w kąpieli wodnej, lekko przestudzonej            Serek mascarpone i śmietana kremówka powinny być prosto z lodówki. Śmietanę kremówkę ubić na sztywno (nie ubijać jednak zbyt długo, by się nie zwarzyła). Dodawać serek mascarpone, łyżka po łyżce, mieszać szpatułką (nie miksować!). Dodać likier, dalej mieszając. Dodać czekoladę, całość wymieszać szpatułką, do połączenia i otrzymania gładkiego kremu.  Ponadto: 4 łyżki dżemu jagodowego                   300 ml śmietany kremówki 36%, schłodzonej                   2 łyżeczki cukru pudru                   400 g jagód (lub borówki amerykańskiej) kilka dużych pokruszonych bez            Przygotowany (na paterze lub tacy) spód do tarty posmarować dżemem jagodowym. Na dżem wyłożyć gotowy krem. Schłodzić w lodówce przez minimum 4 godziny, do całkowitego schłodzenia kremu z białej czekolady. Śmietanę kremówkę ubić, na sztywno, pod sam koniec ubijania dodając cukier puder. Wyłożyć ją na masę z białej czekolady, na górę wysypać jagody. Na jagody pokruszyć bezy. Smacznego :-).                 Do wykonania tarty wykorzystałam prostokątną, francuską foremkę pochodzącą ze sklepu z akcesoriami kuchennymi.           Sklep ten jest polskim dystrybutorem angielskiego  producenta akcesoriów kulinarnych marki: Zeal, Kilo oraz W M Bartleet. W ich ofercie znajdziecie funkcjonalne i zachwycające kolorystycznie akcesoria kulinarne, tj. akcesoria silikonowe, melaminowe, wykonane ze stali nierdzewnej, a także porcelanę.  Foremka do tarty jest z wyjmowanym dnem (co jest bardzo praktycznym rozwiązaniem). Pokryta jest nierdzewną warstwą ochronną w kolorze srebrnym. Przy wypieku zdała egzamin na piątkę z plusem :-). Nie miałam najmniejszego problemu z upieczeniem w niej ciasta kruchego, a następnie wyjęciem go z foremki. Jest solidnie wykonana, ma piękne, żłobione brzegi i nie odkształca się w wysokich temperaturach.             Jak możecie zauważyć na zdjęciu, ciasto po upieczeniu (dzięki odparowaniu z niego wody), samo praktycznie 'odstawało' od ścianek foremki. Ułatwiło mi to bezkolizyjne usunięcie foremki, również tej części od spodu ciasta. Oczywiście foremkę najpierw wysmarowałam masłem w temperaturze pokojowej i oprószyłam delikatnie mąką (przez sitko).           Jak wyjąć ciasto z takiej formy? Wystarczy postawić je na np. wyższe naczynie, większy kubek, itp., następnie delikatnie pociągnąć za formę w dół. Prostokątny kształt formy jest bardzo 'trendy' w kulinarnych wypiekach ;-). W sklepie możecie nabyć również formę do tarty o wydłużonym, prostokątnym kształcie. Możecie ją wykorzystać np. do lemon meringue pie, tarty czekoladowej Truskawkowy Las, tarty z budyniem i rabarbarem  (tak, cały czas rabarbar jest w sklepach ;-).             Dobra wiadomość jest taka, że do tych foremek nie trzeba zmieniać proporcji ciasta kruchego. Ilość ciasta zagnieciona z powyższego przepisu będzie pasowała do każdej z ich.           Warto odmienić kształt swoich wypieków :-). ------------------------------------------------ /*wpis zawiera lokowanie produktu/. 