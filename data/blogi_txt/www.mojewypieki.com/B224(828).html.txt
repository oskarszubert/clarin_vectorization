Do tej pory myślałam, że crumble z rabarbarem jest najlepsze. Jak bardzo się myliłam! Z truskawkami, z mąką razową i cynamonem, nie ma sobie równych :-). Owoce pod aromatyczną kruszonką. Przygotowanie ekspresowe. Po upieczeniu, w ciągu 20 minut, jeszcze gorące, się rozeszło ;-). Bardzo polecam! Składniki na crumble:                    3/4 szklanki mąki pszennej razowej                   1/3 szklanki jasnego brązowego cukru                   80 g masła                   1 łyżeczka cynamonu            Masło roztopić w garnuszku. Do masła dodać mąkę, cukier, cynamon. Wymieszać widelcem, następnie wyrobić między palcami na kruszonkę.  Nadzienie truskawkowe: 400 g truskawek, świeżych lub mrożonych, odszypułkowanych 1/4 szklanki zwykłego lub jasnego brązowego cukru (lub mniej, do smaku)                   1 łyżeczka otartej skórki z cytryny 2 łyżki soku z cytryny                   2 łyżki skrobi (mąki) ziemniaczanej            Wszystkie składniki włożyć do naczynia i wymieszać.           Przełożyć na dno okrągłej formy o średnicy górnej 16 cm lub do 4 małych ramekinów do zapiekania. Posypać kruszonką.           Piec w temperaturze 190ºC przez około 35 - 40 minut, do lekkiego zrumienienia kruszonki. Podawać gorące, np. z kulką lodów waniliowych lub czekoladowych. Smacznego :-). 