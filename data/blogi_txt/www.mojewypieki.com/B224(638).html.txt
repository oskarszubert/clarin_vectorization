W gorące dni ciężko przejść obok tej kawiarni obojętnie ;). Nie jestem smakoszem kawy, pijam tylko cappuccino, ale frappuccino Starburcks'a bardzo mi smakuje. Frappuccino (którego nazwa została zastrzeżona dla Starbucks'a) jest zmrożoną kawą z cukrem, mlekiem (ja użyłam lodów) i rozkruszonym lodem, podawana z bitą śmietaną. Taka kawa ma gęstą konsystencję shake'a, pijemy ją przez rurkę, a bitą śmietanę możemy wyjadać łyżeczką ... W kawiarni można skosztować kilku rodzajów frappuccino, my z rodzicami rozsmakowaliśmy się w karmelowym i czekoladowym. Mmm ... pycha!! Oczywiście wersja homemade  jest o wiele tańsza i nie gorsza od oryginalnej, o czym sami możecie się przekonać :-) Karmelowe frappuccino (na zdjęciu dolnym)  Składniki na 3 szklanki 200 ml:   kawa: 4 łyżeczki kawy instant zaparzone w pół szklanki wody  1,5 szklanki lodów waniliowych  2 szklanki lodu 5 łyżek dulce de leche (masa karmelowa z puszki)*   Kawę zaparzyć i schłodzić do tempertury lodówkowej. Zmiksować blenderem lub foodprocesorem z resztą, aż składniki się połączą, a lód pokruszy. Podawać natychmiast z bitą śmietaną. Czekoladowe frappuccino  Składniki na 3 szklanki 200 ml:   kawa: 4 łyżeczki kawy instant zaparzone w pół szklanki wody  1,5 szklanki lodów czekoladowych  2 szklanki lodu  4 łyżki czekolady w proszku   Kawę zaparzyć i schłodzić do tempertury lodówkowej. Zmiksować blenderem lub foodprocesorem z resztą, aż składniki się połączą, a lód pokruszy. Podawać natychmiast z bitą śmietaną.  Smacznego :)  * masę można uzyskać gotując mleko słodzone skondensowane w puszce przez 2 h (puszka cały czas zanurzona w wodzie)  ** rzadko tak bywa, że od razu wersja podana przeze mnie Wam posmakuje - nie bójcie się własnych modyfikacji :) 