Przesłodkie, różowe (tak, znowu ;-), wiosenne i wielkanocne motywy na babeczkach. Dla maluszków, by i one miały swój wkład w dekorację świątecznego stołu :). Ja się z kolei wprawiam w babeczkach, ponieważ niedługo czeka mnie dekorowanie ich z Poli koleżankami i kolegami w szkole. Dekoracja najprostsza, jaka może być - głównie składająca się z pianek marshmallow i różnych groszków, posypek cukrowych. Kto się skusi?            Więc zaczynamy :)  Babeczki stokrotki           Wasze ulubione babeczki jako podstawa. Posmarowane kremem maślanym z przepisu na babeczki z różą.           Lub po prostu ubitą śmietaną wymieszaną z mascarpone w proporcjach pół na pół + odrobina cukru.           Środek kwiatka - różowe groszki smarties. Płatki - duże białe i różowe pianki marshmallow, przecięte nożyczkami po skosie. Przyklejone do kremu.           Szybko i ładnie :).    Babeczki króliczki           Z nimi zabawy jest już trochę więcej ;-).           Wasze ulubione babeczki jako podstawa. Posmarowane kremem maślanym z przepisu na babeczki z różą.           Lub po prostu ubitą śmietaną wymieszaną z mascarpone w proporcjach pół na pół + odrobina cukru. Uszy z przekrojonych nożyczkami po skosie różowych dużych pianek marshmallows. Oczy - czekoladowe małe groszki. Nosek - pudrowy różowy cukierek. Wąsiki - czekoladowe sprinkles przyklejone na białe kawałki marshamallows (do części klejącej). Oprószone wiórkami kokosowymi.             Babeczki króliczki MUSIAŁY być koniecznie, ponieważ od niedawna nasza rodzina się powiększyła o Snowy i Fluffy. Tym samym w domu przeważają w końcu faceci ;-). (licząc 4-letnią świnkę morską  - też faceta)          Babeczki owieczki           Owieczki miały być drobniejsze, no niestety w żadnym sklepie, jak na złość;-) nie mogłam znaleźć mini- marshmallows. Moje dzieci stwierdziły więc, że teraz przypominają bardziej pieski w kurtkach puchowych ;-). Wasze ulubione babeczki jako podstawa. Posmarowane kremem maślanym z przepisu na babeczki z różą.           Lub po prostu ubitą śmietaną wymieszaną z mascarpone w proporcjach pół na pół + odrobina cukru.           Wełna - pianki marsmallow duże, przecięte tym razem nie po skosie a wzdłuż na pół. Lepiej będą wyglądać mini - marshmallows. Głowa - jajeczko czekoladowe. Uszy - chocolate chips. Oczy z bitej śmietany. 