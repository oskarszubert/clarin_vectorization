Czy pisałam już, że pokochałam wszystko co 'maple - pecan'? Jestem wręcz zafascynowana tym połączeniem! Te muffinki to dopiero początek ... a są bardzo smaczne, przekonajcie się sami. Przepis Sary Lewis z '200 cakes   bakes'. Polecam!   Składniki na 8 muffinek (wg autorki przepisu - bo wg mnie na 12 ;):    300 g mąki pszennej  2 łyżeczki proszku do pieczenia  1 łyżeczka sody oczyszczonej  100 g jasnego brązowego cukru  1 jajko  50 ml syropu klonowego  250 ml mleka  50 g masła, roztopionego  125 g białej czekolady, posiekanej  75 g orzechów pekan, posiekanych + do dekoracji    Do naczynia przesiać mąkę, dodać proszek do pieczenia, sodę, cukier. W osobnym naczyniu roztrzepać jajko, dodać syropu klonowego, mleka, roztopionego masła. Zawartość naczyń połączyć i krótko wymieszać. Wsypać posiekane orzechy i czekoladę.  Formę do muffinek wyłożyć papilotkami, do nich nakładać ciasto (do 2/3 wysokości), na górę każdej kłaść pekana. Piec 20 - 25 minut w temperaturze 200ºC.  Smacznego :) 