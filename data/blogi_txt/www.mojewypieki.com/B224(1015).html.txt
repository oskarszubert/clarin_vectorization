Niesamowita, jesienna już, tarta. Z najlepszym czekoladowym kruchym spodem - smakującym jak ciasteczka czekoladowe! Z warstwą ciągnącego karmelu, podprażonych orzechów laskowych i grubą warstwą czekolady. Użyłam czekolady gorzkiej, bo lubię, ale możecie użyć również czekolady mlecznej. Tarta będzie smakowała jak wypełniona nutellą! Bardzo polecam :-). Składniki na kruchy spód:                    160 g mąki pszennej 30 g kakao                   60 g cukru pudru szczypta soli                   100 g masła, zimnego 1 jajko            Wszystkie składniki na kruchy spód wyrobić (najlepiej w malakserze), zawinąć w folię, schłodzić w lodówce przez 30 minut.           Po wyjęciu ciasta z lodówki rozwałkować je lub wcisnąć w dno formy na tartę o średnicy 25 cm, wysmarowanej wcześniej masłem. Wyrównać, ponakłuwać widelcem. Na ciasto wyłożyć papier do pieczenia, a następnie na papier wysypać specjalne kulki ceramiczne, które obciążą ciasto (może to być również fasola lub ryż). Tak przygotowane ciasto wstępnie podpiec w temperaturze 190ºC przez 15 minut. Następnie papier usunąć, piec kolejne 15 - 20 minut.           Wyjąć z piekarnika, wystudzić.  Składniki na warstwę karmelową z orzechami laskowymi:                    300 g orzechów laskowych 180 g cukru                   1 łyżka miodu                   50 ml wody                   50 g masła                   45 ml śmietany kremowki 36%            Orzechy laskowe podprażyć na suchej patelni lub w piekarniku rozgrzanym do 170ºC, mieszając. Obrać ze skórki, pocierając je między dłońmi w suchej szmatce. W małym garnuszku z grubszym dnem umieścić cukier, miód i wodę. Zagotować, mieszając, do rozpuszczenia się składników. W garnuszku umieścić termometr cukierniczy i gotować (nie mieszając ani razu!) do momentu uzyskania na nim temperatury 170ºC (około 15 minut). Kolor karmelu powinien być bursztynowo - złoty.            Garnuszek zdjąć z palnika. Dodać masło i śmietanę kremówkę, wymieszać do rozpuszczenia. Wrócić na palnik i pogotować na małej mocy palnika, okoły minuty, mieszając. Ponownie zdjąć z palnika, dodać orzeszki (kilkanaście zostawić do dekoracji), wymieszać. Masę przelać na kruchy spód, wstawić do lodówki do schłodzenia.  Składniki na czekoladowe ganache: 3/4 szklanki śmietany kremówki 36%                   170 g gorzkiej czekolady            Do małego ganuszka wlać kremówkę, podgrzać i doprowadzić do wrzenia. Zdjąć z palnika, dodać posiekaną czekoladę, odstawić na 2 minuty. Po tym czasie wymieszać, do uzyskania gładkiego sosu czekoladowego. Ganache wylać na schłodzoną masę karmelową, posypać odłożonymi orzechami. Umieścić w lodówce, do stężenia. Przechowywać w lodówce.           Smacznego :-). 