Zdrowe, przesmaczne muffiny. Miękkie, wilgotne w sam raz, owocowe. Pyszne na ciepło, prawie prosto z piekarnika. Przygotowane bez masła, z dodatkiem oleju. Bardzo polecam (dzieciom również smakowały :).   Składniki na około 18 sztuk: 100 g otrębów (użyłam owsianych)                   300 ml mleka 300 g mąki pszennej                   2 łyżeczki sody oczyszczonej                   2 łyżeczki proszku do pieczenia (dodałam 1)                   3 jajka                   160 g drobnego cukru do wypieków (proponuję dać mniej) 85 g cukru muscovado                   300 ml oleju słonecznikowego                   200 g jagód lub borówki amerykańskiej            Wszystkie składniki powinny być w temperaturze pokojowej.           Mleko i otręby wymieszać w małym naczyniu; odstawić do momentu przygotowania pozostałych składników.           Do naczynia wsypać mąkę, sodę, proszek, wymieszać. Do drugiego naczynia wbić jajka, roztrzepać je widelcem, dodać olej, oba cukry i wymieszać.           Połączyć zawartość wszystkich trzech naczyń i jagody, mieszając mało dokładnie łyżką lub widelcem, by składniki się z grubsza połączyły. Uwaga: nie używamy miksera.           Formę do muffinek wyłożyć papilotkami. Między papilotki rozdzielić ciasto.           Piec w temperaturze 170ºC przez około 20 - 25 minut, do tzw. suchego patyczka. Wystudzić na kratce. Smacznego :)    Przepis z 'Exceptional cakes' Dana Lepard i Richarda Whittington. 