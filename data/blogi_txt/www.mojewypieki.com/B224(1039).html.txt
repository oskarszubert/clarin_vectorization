Torcik z owocami lata - truskawkami, czereśniami, wiśniami, borówkami amerykańskimi. Przełożony kremem śmietankowo - waniliowym i frużeliną owocową. Pyszne, wilgotne, idealne kakaowe blaty, które w każdym torcie zastąpią Wam biszkopt kakaowy - torty z takim ciastem na pewno będą częściej pojawiały się na MW. Tort jest mięsisty, nie przesłodzony, wilgotny, nie można się od niego oderwać! Polecam na wszystkie letnie miesiące :-).   Składniki na czekoladowe ciasto:                    3 duże jajka                   150 ml mleka                   130 ml oleju słonecznikowego lub rzepakowego                   1 i 1/4 szklanki brązowego cukru                   1 łyżeczka ekstraktu z wanilii                   150 g mąki pszennej 60 g kakao                   pół łyżeczki sody oczyszczonej 1 łyżeczka proszku do pieczenia            Wszystkie składniki powinny być w temperaturze pokojowej.           W naczyniu roztrzepać lekko jajka, dodać mleko, olej, cukier, ekstrakt z wanilii - wymieszać do połączenia.           Do drugiego naczynia przesiać mąkę, kakao, sodę oczyszczoną, proszek do pieczenia. Przesiane składniki wsypać do wymieszanych mokrych składników i wymieszać do połączenia (wszystko mieszałam przy pomocy rózgi kuchennej, nie używałam w ogóle miksera). Formę o średnicy 20 cm wyłożyć papierem do pieczenia, samo dno. Przelać do niej ciasto. Piec w temperaturze 170ºC przez około 50 minut lub dłużej, do tzw. suchego patyczka. Wyjąć z piekarnika, wystudzić.           Z wystudzonego ciasta odciąć 'górkę' i pokruszyć. Pozostałe ciasto przekroić wzdłuż na pół.  Składniki na krem:                    250 g serka mascarpone 250 ml śmietany kremówki 36%                   1,5 łyżki cukru pudru                   1 łyżeczka ekstraktu lub pasty z wanilii Wszystkie składniki powinny być schlodzone.           Mascarpone i kremówkę umieścić w jednym naczyniu, ubić do otrzymania gęstego kremu. Pod koniec ubijania dodać cukier i wanilię. Frużelina z owoców lata:                    250 g owoców lata (świeżych lub mrożonych): truskawki, porzeczki, wiśnie, borówki amerykańskie, maliny itp.                   1,5 łyżeczki żelatyny rozpuszczonej w minimalnej ilości gorącej wody pół szklanki cukru                   1 łyżka soku z cytryny 1 łyżeczka mąki ziemniaczanej rozpuszczona w 1 łyżce wody W małym garnuszku wymieszać owoce z cukrem. Postawić na palniku o średniej mocy i podgrzewać do rozpuszczenia się cukru, nie doprowadzając do wrzenia (owoce puszczą sporo soku). Dodać cytrynę, wodę z mąką, wymieszać, zagotować i zdjąć z palnika. Rozpuszczoną żelatynę powoli wmieszać do owoców, uważając, by nie wytworzyły się grudki (można najpierw ją rozrobić z odrobiną soku z owoców, by nie była tak gęsta). Schłodzić, by sos owocowy zgęstniał. Frużelina powinna mieć konsystencję żelu-kisielu (nie może być jednak gęsta jak galaretka).  Ponadto: świeże owoce do dekoracji wierzchu tortu   Wykonanie Jeden z blatów tortu położyć na paterze. Na niego wyłożyć połowę kremu, następnie kilka łyżek frużeliny, wyrównując. Przykryć drugim blatem, posmarować resztą kremu, kilkoma łyżkami frużeliny. Na górę wysypać czekoladowe okruchy, ozdobić owocami. Przechowywać w lodówce.           Smacznego :-). 