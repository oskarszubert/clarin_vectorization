Jak mam chwilę czasu, najczęściej późnym wieczorem, i  gdy mogę sobie posiedzieć dłużej przy internecie, uwielbiam przeglądać piękne zdjęcia kulinarne na przykład z takich banków zdjęć. Bardzo, ale to bardzo mnie to relaksuje ... Tam znalazłam i te czekoladki, na które w zasadzie nie potrzeba żadnego przepisu, chodzi o pomysł. Wyglądały tak rozkosznie, że zrobiłam od razu na drugi dzień (ja jestem jedną z tych osób, które mają zawsze marcepan w spiżarni ;). Doskonałe na prezent, a jeśli uwielbiacie marcepan, jak ja, to się w nich zakochacie! Składniki:   250 g masy marcepanowej  50 g pistacji (niesolonych), posiekanych + trochę do dekoracji  100 g gorzkiej czekolady (do obtoczenia), roztopionej w kąpieli wodnej Marcepan zagnieść z posiekanymi pistacjami. Rozwałkować dość grubo, podsypując cukrem pudrem, by masa się nie kleiła. Foremką do ciastek wycinać nieduże serduszka. Układać na drucianej kratce, obtaczać w roztopionej czekoladzie, udekorować pistacjami ...  Smacznego :) 