Z pewnością najlepsza babka czekoladowa, jaką jadłam. Zdecydowanie polecam :-).   Składniki:                    120 g gorzkiej czekolady                   3 łyżki mleka 150 g masła                   150 g drobnego cukru do wypieków 3 jajka                   200 g mąki pszennej 2 łyżeczki proszku do pieczenia                   1 łyżka kakao Wszystkie składniki powinny być w temperaturze pokojowej. Mąkę, proszek do pieczenia, kakao - przesiać, odłożyć. Czekoladę z mlekiem rozpuścić w kąpieli wodnej i ostudzić. Masło utrzeć z cukrem na puszysty i jasny krem. Dodawać po 1 jajku, stale ucierając. Na koniec wlać czekoladę i zmiksować. Mąkę, proszek do pieczenia i kakao wymieszać i dodać do ciasta. Wszystko dokładnie wymieszać łyżką. Ciasto przelać do formy keksowej (ja piekłam w tortownicy z kominkiem o średnicy 22 cm). Piec około 30 - 40 minut w piekarniku nagrzanym do 180ºC. Wystudzić.  Czekoladowa glazura:                    100 g gorzkiej czekolady                   1 łyżka masła Upieczoną babkę polać czekoladą rozpuszczoną w kąpieli wodnej z łyżką masła i odrobiną mleka.           Smacznego :-).    Z przepisu Komarki. 