Miękkie, delikatne ciasteczka świąteczne z dodatkiem świeżej żurawiny. Z mleczną czekoladą w postaci drobinek czekoladowych (chocolate chips). Żurawina wyśmienicie przełamuje słodkość ciastek i bez niej nie byłoby to samo.. ;-). Polecam! Składniki na około 25 sztuk:                    1 szklanka mąki pszennej                   pół łyżeczki cynamonu pół łyżeczki sody oczyszczonej                   szczypta soli 145 g masła                   2/3 szklanki jasnego brazowego cukru                   1 duże jajko                   1 łyżeczka ekstraktu z wanilii                   1 szklanka płatków owsianych                   3/4 szklanki mlecznych czekoladowych drobinek (chocolate chips) lub posiekanej mlecznej czekolady                   pół szklanki świeżych żurawin, z grubsza posiekanych            Wszystkie składniki powinny być w temperaturze pokojowej.           W naczyniu wymieszać mąkę pszenną, cynamon, sodę, sól; odłożyć.           W misie miksera utrzeć masło z cukrem na gładką, puszystą masę. Dodać jajko, dalej ucierając. Dodać ekstrakt z wanilii i ucierać. Do masy wsypać płatki owsiane, odłożone wcześniej suche składniki i zmiksować. Na sam koniec dodać czekoladę i żurawiny, wymieszać. 2 płaskie blachy do ciasteczek wyłożyć papierem do pieczenia. Nabierać łyżką porcje ciasta i układać na blaszkach, w sporych odstępach od siebie.           Piec w temperaturze 180ºC przez około 16 minut, aż brzegi ciasteczek zaczną się złocić. Wyjąć, przestudzić na blaszce (ciasteczka będą miękkie), następnie przenieść na kratkę.  Dodatkowo:                    50 g mlecznej lub gorzkiej czekolady, połamanej            Czekoladę roztopić w kąpieli wodnej. Udekorować ciasteczka zygzakami z czekolady, używając łyżeczki lub odciętej końcówki jednorazowego worka cukierniczego. Pozostawić na godzinę do zastygnięcia czekolady.           Można przechowywać do 7 dni, w szczelnym pojemniku.           Smacznego :-).             Źródło przepisu - 'Bon appetit - Desserts' Barbara Fairchild 