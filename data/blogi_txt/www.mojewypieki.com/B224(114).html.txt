Tak naprawdę na brownies nie trzeba mnie długo namawiać. Szybko się robi, dobrze smakuje i zaspokaja głód na czekoladę na dobre 7 dni ;). Intensywne, ciężkie brownies w wersji z orzechowym słonym masłem z mojego ulubionego magazynu 'The Australian Women's Weekly'.   Składniki:    180 g masła  150 g gorzkiej czekolady  250 g cukru pudru   4 jajka  1 łyżeczka ekstraktu waniliowego  140 g mąki pszennej  szczypta proszku do pieczenia 35 g kakao  50 g gorzkiej czekolady, posiekanej  95 g masła orzechowego (typu 'crunchy' - z kawałkami orzeszków) Czekoladę rozpuścić razem z masłem na małym ogniu, mieszając (nie dopuścić do wrzenia). Lekko przestudzić. Dodać cukier, jajka, ekstrakt, przesianą mąkę z proszkiem, kakao i dodatkowo posiekaną czekoladę. Wymieszać.  Do przygotowanej blaszki (18 x 29 cm) wlać gotowe ciasto. Małą łyżeczką wykładać na górę masło orzechowe, wymieszać końcówką noża, tworząc na powierzchni esy - floresy.  Piec w temperaturze 160ºC, przez około 40 minut (piekłam krócej). Brownies powinny być wilgotne, im dłużej brownies pieczone, tym bardziej suche i o konsystencji ciasta (trzeba wyczuć swój piekarnik).  Smacznego :)     Przepis pochodzi z The Australian Women's Weekly 'Biscuits, brownies   biscotti.' 