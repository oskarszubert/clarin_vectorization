Oj, pyszne, pyszne ... Syrop klonowy dodany do lodów to jeden z najlepszych pomysłów - nikt nie odmówił dokładki w sobotnie popołudnie. Choć nie jest to przyjemność tania, to od czasu do czasu - będę wracać do ich smaku. Lody można podać z uprażonymi orzechami pekan, lub wmieszać całą ich garść do lodów ... Składniki na 700 ml lodów:     300 ml śmietany kremówki  200 ml mleka  180 ml syropu klonowego  3 żółtka  30 g cukru  dodatkowo można dodać: 100 g posiekanych, uprażonych przechów pekan    Do rondelka wlać mleko, kremówkę, cukier. Wymieszać i podgrzać do rozpuszczenia się cukru, natychmiast zdjąć z palnika (najlepiej by mikstura była tylko ciepła). Odstawić na 15 minut. Lekko przestudzić.  Żółtka ubić, aż zmienią kolor, wlać do naszej lekko ciepłej mikstury mlecznej, cały czas mieszając. Postawić na palniku na średniej mocy i cały czas mieszając czekać, aż całość zgęstnieje. W żadnym wypadku nie można dopuścić do wrzenia! (od razu by się zwarzyło). Zdjąć z palnika. Na końcu wlać syrop klonowy, wymieszać.  Odstawić na kilka godzin do lodówki.  Do maszyny do lodów wlać schłodzoną mieszankę i dalej postępować wg instrukcji Waszej maszyny do lodów, na końcu można dodać posiekane orzechy.  Smacznego :) 