Sernik z mojego domu rodzinnego, także darzę ten przepis dużym sentymentem. Mimo upływu czasu, lubię go nadal. Tym bardziej, że jest to jeden z najlepszych polskich serników - ciężki, intensywny, wilgotny. Szczególnie lubię, gdy upiecze go Tata.. Składniki na kruche ciasto:                    500 g mąki pszennej                   20 dag masła, zimnego 20 dag cukru pudru                   1 łyżka smalcu (można pominąć, smalec jednak nadaje ciastu kruchości) 1 jajko                   4 łyżki gęstej kwaśnej śmietany 18% 3 łyżki kakao                   1 łyżeczka proszku do pieczenia Podane powyżej składniki są na dużą blachę "piekarnikową". Kruche ciasto zagnieść (najszybciej w malakserze), podzielić na 2 części, włożyć do zamrażarki na około 3 godziny. ﻿Składniki na masę serową:                    2 kg tłustego lub półtłustego twarogu, zmielonego trzykrotnie                   10 jajek (białka oddzielone od żółtek)                   1,5 kostki masła (1 kostka = 250 g)                   2 szklanki drobnego cukru do wypieków                   2 opakowania cukru wanilinowego (16 g w każdym opakowaniu)                   pół opakowania budyniu waniliowego lub śmietankowego bez cukru (proszku budyniowego, opakowanie 40 g)                   bakalie - wedle uznania            Wszystkie składniki powinny być w temperaturze pokojowej.           W misie miksera utrzeć masło z cukrem i cukrem wanilinowym na jasną, puszystą masę. Dodawać żółtka, jedno po drugim, miksując po każdym dodaniu. Dodawać po dużej łyżce twarogu i dokładnie miksować, do połączenia. Na sam koniec wmiksować budyń i bakalie.            Białka ubić na sztywną pianę. Dodać do masy serowej i delikatnie wymieszać szpatułką.            Blachę wysmarować masłem, wyłożyć papierem do pieczenia. Zamrożone ciasto (jedną część) zetrzeć na blachę na tarce, na nie delikatnie wyłożyć masę serową, następnie zetrzeć drugą część ciasta.           Piec około 1 godziny w temperaturze 180ºC. Wystudzić przy lekko uchylonych drzwiczkach piekarnika, następnie schłodzić.           Smacznego :). * z połowy przepisu piekę w kwadratowej blaszce o boku 23 cm lub w tortownicy o średnicy 25 cm 