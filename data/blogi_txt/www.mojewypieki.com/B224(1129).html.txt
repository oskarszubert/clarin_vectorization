Wuzetka, podana na mój sposób. Nie w kształcie kostki ciastka tortowego, ale jak najlepszy tort. Przepis na biszkopt z niewielkim dodatkiem masła to pomysł z tortu Praga. Nie wyrasta on tak mocno jak tradycyjny, nie jest również tak puszysty. Nasączyłam go porządnie wiśniową nalewką - taki jest najlepszy! Bita śmietana nie wymaga usztywniania żelatyną; biorąc jednak po uwagę fakt, że może nie zdołacie zjeść całej wuzetki w ciągu jednego dnia - warto to zrobić. Poza tym - klasyka :-). Polecam! Składniki na ciasto:                    6 jajek 150 g drobnego cukru do wypieków                   115 g mąki pszennej                   25 g kakao                   40 g masła, roztopionego i wystudzonego            Wszystkie składniki powinny być w temperaturze pokojowej. Mąkę i kakao przesiać.           Białka oddzielić od żółek. Żółtka utrzeć z połową cukru na jasny, puszysty krem.           Białka ubić na sztywno, pod koniec ubijania dodając resztę cukru. Dodać krem z żółtek i delikatnie wymieszać szpatułką. Do masy delikatnie wmieszać przesianą mąkę i kakao. Wlać masło i równie delikatnie wymieszać.           Tortownicę o średnicy 23 cm wysmarować masłem, wyłożyć papierem do pieczenia (samo dno). Gotową masę delikatnie przelać do foremki, wyrównać.           Piec w temperaturze 180ºC przez około 30 minut lub do tzw. suchego patyczka. Przestudzić w formie, następnie wyjąć i wystudzić na kratce. Wystudzony blat przekroić wzdłuż na 2 równe części.  Do nasączenia:                    pół szklanki nalewki wiśniowej 1/4 szklanki wody            Wymieszać.  Masa śmietankowa: 500 ml śmietany kremówki 36%, schłodzonej                   2 łyżeczki cukru pudru                   2 łyżeczki żelatyny (opcjonalnie*)                   wiśnie z zalewy alkoholowej do dekoracji            Żelatynę rozpuścić w minimalnej ilości gorącej wody, lekko przestudzić.           Śmietanę kremówkę ubić, pod koniec ubijania dodając cukier puder oraz żelatynę. Wykonanie           Na paterze położyć pierwszy blat ciasta. Nasączyć połową przygotowanego ponczu. Wyłożyć ubitą kremówkę, zostawiając odrobinę na dekorację wierzchu, wyrównać. Przykryć kolejnym blatem, nasączyć. Całość schłodzić w lodówce przez około 3 godziny. Wyjąć, wierzch pokryć równo polewą czekoladową. Włożyć do lodówki do czasu jej zastygnięcia. Udekorować kleksami bitej śmietany, na każdy kładąc wiśnię z zalewy. Pokroić.           Przechowywać do 3 dni, w lodówce. Polewa czekoladowa:                    60 g czekolady gorzkiej 60 g czekolady mlecznej                   40 g masła Masło roztopić w niedużym garnuszku. Odstawić z palnika, dodać obie czekolady, posiekane. Poczekać do roztopienia, mieszając od czasu do czasu.           Smacznego :-).           * użycie żelatyny jest opcjonalne ; użyłam double cream (nie potrzebuje usztywnienia żelatyną) 