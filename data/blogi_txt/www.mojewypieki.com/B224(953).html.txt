Właściwie, od tego ciasta powinnam zacząć przygotowania do tegorocznej Wielkanocy :-). Tradycyjne angielskie ciasto wielkanocne - Simnel Cake. Bogate w kandyzowane i suszone owoce, przypominające Christmas Cake, lecz lżejsze. Pieczone z masą marcepanową i marcepanem udekorowane. 11 złotych kul marcepanowych użytych do dekoracji symbolizuje 11 apostołów, z pominięciem Judasza. Warto upiec już dzisiaj! Ciasto to, jak keks, owinięte w pergamin i pozostawione w chłodzie, bardzo dobrze przechowa się do świąt.Polecam!            Kompozycja została przygotowana z wykorzystaniem sztućców i porcelany dostarczonej przez firmę Gerlach.  Składniki: 100 g kandyzowanych wiśni                   500 g suszonych owoców (rodzaje wg uznania)                   175 g masła 150 g drobnego cukru do wypieków                   skórka otarta z 1 cytryny                   225 g mąki pszennej 1 łyżeczka proszku do pieczenia                   pół łyżeczki cynamonu                   1/4 łyżeczki zmielonego imbiru 25 g zmielonych migdałów                   3 jajka 2 łyżki mleka   Ponadto:                    1 kg złotego marcepanu                   cukier puder do podsypywania przy wałkowaniu                   1 łyżka dżemu z moreli, podgrzanego 1 białko            Wszystkie składniki powinny być w temperaturze pokojowej.           W misie miksera utrzeć masło z cukrem na jasną, puszystą masę. Dodać skórkę otartą z cytryny i utrzeć.           Mąkę pszenną, proszek, cynamon, imbir, migdały - wymieszać i przesiać.           Do masy maślanej wbijać jajka, ucierać. Po każdym dodaniu jajka dodawać 2 łyżki suchych składników i miksować tylko do połączenia. Na sam koniec dodać resztę suchych składników, mleko, wymieszać.           Dodać suszone i kandyzowane owoce, wymieszać.           Formę tortownicę o średnicy 20 cm wyłożyć dwukrotnie papierem do pieczenia (sam spód). Do formy wyłożyć połowę ciasta, wyrównać. 400 g marcepanu rozwałkować na wymiar tortownicy, oprószając wałek i stolnicę cukrem pudrem, by się do niej nie przyklejał. Marcepan wyłożyć na ciasto do formy, następnie resztę surowego ciasta, wyrównać.           Piec w temperaturze 170ºC przez 30 minut. Następnie temperaturę obniżyć do 150ºC i piec kolejne 90 minut. Upieczone ciasto będzie wyrośnięte, ciemne i sprężyste przy dotyku.            Wyjąć z piekarnika, wystudzić. Rozwałkować kolejne 400 g marcepanu i wyłożyć na ciasto posmarowane wcześniej dżemem z moreli. Z pozostałego 200 g marcepanu uformować 11 kul, mniej więcej o średnicy 2,5 cm każda. Kulkami udekorować brzegi ciasta, przyklejając je na białko [pominęłam białko, kulki i tak się kleją do marcepanu] lub przy pomocy dżemu morelowego.           Autorka posmarowała wierzch marcepanu białkiem i lekko przypaliła przy pomocy palnika [pominęłam].           Smacznego :-).            Źródło inspiracji - 'Feast' Nigella Lawson. 