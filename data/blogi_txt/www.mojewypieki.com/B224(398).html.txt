Przepyszne kruche grzybki, z nadzieniem z masy budyniowej i z polewą czekoladową. Nie będę ukrywać - są bardzo pracochłonne, wyłącznie dla cierpliwych ;-). Ale trud wykonania wynagradza smak i wygląd tych ciasteczek, wszystkim się podobają i smakują! Składniki na ciasto:                    250 g masła 3 szklanki mąki pszennej                   1 szklanka kwaśnej śmietany 18%   Mąkę i masło wyrobić nożem. Dodać śmietanę, szybko wyrobić, owinąć folią, włożyć do lodówki na 2 godziny. Schłodzone ciasto rozwałkować na grubość około 3 mm.  Składniki na krem budyniowy:                    3 szklanki mleka 3/4 szklanki cukru                   1 cukier waniliowy 4 jaja                   4 łyżki mąki pszennej 5 czubatych łyżek mąki ziemniaczanej            /przygotowanie poniżej w przepisie/  Polewa czekoladowa:                    100 g gorzkiej lub mlecznej czekoaldy                   30 g masła Składniki roztopić nad kąpielą wodną. Wymieszać.  Ponadto: 2 łyżki powideł lub marmolady (najlepiej kwaśnej) 1 łyżka suchego maku                   1 białko   Wykrajać części grzybków:                    * kapelusze (przy pomocy większej szklanki), mają pasować na zewnętrzną część małych foremek do babeczek, posmarowanych uprzednio masłem w temperaturze pokojowej; uformować tak, by przypominały półkoliste kapelusze grzybków,                   * spody kapeluszy - wykroić foremką do babeczek, na środku zrobić niewielką dziurkę,                   * nóżki grzybków - można wykorzystać skrawki ciasta; niewielkie trójkąty posmarować dżemem i zawinąć w ruloniki; należy pamiętać, że jeden z końców ma być wąski i w miarę ostry, by pasował do otworku w spodzie kapelusza; "tępy" koniec maczamy w białku, a następnie w maku (ma przypominać ubrudzone ziemią nóżki grzybów). Wykrojone i przygotowane części kłaść na blaszkę, pokrytą papierem do pieczenia. Piec temperaturze 180 - 190ºC przez około 20 minut, do złotego koloru.  Przygotować krem budyniowy: 2 szklanki mleka zagotować z cukrami, pozostałą szklankę zmiksować z jajkami i mąką. Ugotować z tego gęsty budyń.           Jeszcze gorącym budyniem napełnić kapelusze grzybków (jak wystygnie bedzie trudno to zrobić). Zamknąć spodami od kapeluszy, a do otworków wsunąć "nóżki" - ruloniki z marmoladą. Kapelusze pokryć polewą czekoladową.           Smacznego :-). 