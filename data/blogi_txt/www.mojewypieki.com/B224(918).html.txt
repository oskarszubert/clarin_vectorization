Uwielbiam dodatek mięty do deserów i wypieków. Były lody miętowe z czekoladą, bezy miętowe, muffinki, ciasteczka z miętą, przyszła pora na brownies, potem będzie jeszcze sernik ... ;). Wyszło pyszne, z chłodnym smakiem masy serowej nasączonej miętą ... Dokładnie to, czego oczekiwałam. Polecam!   Składniki na masę brownies:     125 g gorzkiej czekolady  125 g masła  3/4 szklanki brązowego cukru  1 szklanka mąki  1 łyżka ekstraktu z wanilii  szczypta soli  2 jajka  2 czubate łyżki gęstego jogurtu naturalnego  2 łyżki kakao   Masło i czekoladę roztopić w kąpieli wodnej, wymieszać. Wymieszać mąkę, cukier, sól i kakao. Do wymieszanej mąki dodać roztopione masło z czekoladą, następnie pozostałe składniki i zmiksować na gładką masę. Składniki na masę serową:   250 g twarogu półtłustego zmielonego dwukrotnie   1/3 szklanki drobnego cukru  1 jajko  1 łyżka mąki 1 łyżeczka ekstraktu z mięty (mogą być krople miętowe Herbapolu) kilka kropel zielonego barwnika spożywczego    Wszystkie skladniki zmiksować.  Foremkę do brownies (o wymiarach 15 x 30 cm) wyłożyć papierem do pieczenia. Na spód nałożyć większość masy brownies, odkładając pół szklanki. Na brownies wyłożyć masę serową. Na górę w nieregularnych odstępach wyłożyć pozostałą masę z brownies. Masy wymieszać patyczkiem (jak do szaszłyków), porobić esy-floresy, by ciasto miało ciekawy wygląd.  Piec w temperaturze 175ºC przez około 25 minut. Wystudzić i pokroić. Smacznego :) 