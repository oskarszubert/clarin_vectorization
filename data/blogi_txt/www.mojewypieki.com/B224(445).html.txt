Przepisów na te pyszne ciasteczka nigdy dosyć ;). Te są bardzo szybkie w wykonaniu i choć ja ich nie jadłam (wydają sie dość tłuste, szczególnie jeszcze ciepłe) to pozostałym domownikom smakowały. Dla tych, którzy wciąż szukają przepisu na swoje ulubione kokosanki - do wypróbowania. Przepis podany przez Nutellę na Kafeterii.   Składniki na około 20 kokosanek:   250 g wiórków kokosowych  100 g masła lub margaryny  3/4 szklanki cukru  4 łyżki mleka  2 białka   Masło włożyć do garnuszka. Rozpuścić z cukrem i mlekiem. Dodać wiórki i wymieszać, chwilę pogotować.   Białka ubić na sztywno. Delikatnie wymieszać z resztą składników. Gotowe ciasto nakładać łyżką (najlepiej gałkownicą do lodów) na natłuszczoną blachę.   Piec w temperaturze 180ºC przez około 15 - 20 minut, do złotego koloru. Poczekać chwilę przed zdjęciem z blachy, wystudzić.  Smacznego :) 