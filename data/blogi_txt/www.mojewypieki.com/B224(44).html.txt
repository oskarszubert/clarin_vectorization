Dzisiaj parę słów o dekoracji babeczek, szczególnie skierowanych w stronę osób początkujących, które nie wierzą w swoje siły i zdolności dekoratorskie. Dekoracja babeczek i ciast to jedna z najbardziej miłych chwil po upieczeniu, a dzięki kilku małym 'przydasiom' można zmienić najprostsze wypieki w małe kulinarne dzieła sztuki :-).   Klasyczne babeczki, ulubiona konfitura, mało skomplikowany krem i owoce = recepta na najpiękniejsze babeczki! Tym razem do kremu użyłam napoju nesquik, który po intensywnym mieszaniu i eksploatowaniu, nie wzbudzał już większego zainteresowania u moich dziewczyn.. ale do kremu nadaje się wyśmienicie ;-). Zamiast nesquika można użyć dowolnego napoju w proszku, nawet słodkiego kakao (w proszku, nie w granulkach), pamiętając by czytać etykiety: proszek nie powinien zawierać sztucznych aromatów, słodzików i konserwantów. I.. to chyba tyle.. zaczynamy dekorację :-).   Składniki na 12 babeczek:                    160 g masła                   120 g drobnego cukru do wypieków                   165 g mąki pszennej 1,5 łyżeczki proszku do pieczenia                   3 jajka skórka otarta z 1 cytryny                   1 łyżeczka ekstraktu z wanilii lub z cytryny            Wszystkie składniki powinny być w temperaturze pokojowej. Mąkę i proszek przesiać, odłożyć. W misie miksera utrzeć masło z cukrem, na jasną i puszystą masę. Dodawać jajka, jedno po drugim, ucierając na gładką masę po każdym dodaniu. Dodać skórkę z cytryny, ekstrakt i zmiksować. Do powstałej masy dodać odłożone przesiane składniki. Wymieszać szpatułką tylko do połączenia się składników, nie dłużej. Formę do 12 muffinek wyłożyć papilotkami, ciasto rozdzielić pomiędzy papilotki, wyrównać.           Piec w temperaturze 180ºC przez około 20 minut (bez termoobiegu) lub chwilę dłużej, do tzw. suchego patyczka. Wyjąć, wystudzić na kratce.  Krem truskawkowy:                    250 ml śmietany kremówki 36% 250 g serka mascarpone                   4 łyżki truskawkowego napoju typu nesquik (proszku)            Wszystkie składniki powinny być schłodzone.           Śmietanę i mascarpone umieścić w misie miksera. Zmiksować do otrzymania gęstej masy (nie zbyt długo, by krem się nie zwarzył).            Zmienić końcówkę miksera z ubijającej na mieszającą, dodać nesquik, zmiksować do gładkości. Schłodzić przez 30 minut przed dekoracją babeczek. Krem bananowy:                             250 ml śmietany kremówki 36%                           250 g serka mascarpone 4 łyżki bananowego napoju typu nesquik (proszku) Wszystkie składniki powinny być schłodzone. Śmietanę i mascarpone umieścić w misie miksera. Zmiksować do otrzymania gęstej masy (nie zbyt długo, by krem się nie zwarzył).                    Zmienić końcówkę miksera z ubijającej na mieszającą, dodać nesquik, zmiksować do gładkości. Schłodzić przez 30 minut przed dekoracją babeczek.  Dodatkowo do dekoracji:                            posypka cukrowa w kształcie perełek                           świeże owoce np. banany, truskawki   Wykonanie                   Babeczki ułożyć na blacie przed sobą. Przygotować jednorazowy rękaw do dekoracji Wilton, ostrym nożem lub nożyczkami odciąć końcówkę. W środku umieścić tylkę do dekoracji. Woreczek umieścić w większym kubku, wywijając jego brzegi na zewnątrz kubka. Napełnić masą. Na końcu ścisnąć woreczek i zakręcić. Na babeczki wyciskać wzorki, ozdabiać dekoracjami.                   Poniżej, dekoracja wykonana przy pomocy tylki Wilton 1M, zwanej dużą rozetką lub gwiazdą.                   Wzór róży wyciskamy umieszczając worek cukierniczy nad samym środkiem babeczki, około 3 mm od jej powierzchni i prostopadle, pod kątem 90º. Wyciskamy, zaczynając od środka i zataczając coraz większe okręgi w płaszczyźnie płaskiej.                 Do klasycznej dekoracji babeczek używamy tej samej tylki, czyli Wilton 1M.           Wzór klasyczny wyciskamy umieszczając worek cukierniczy nad brzegiem babeczki, prostopadle do jej powierzchni. Wyciskamy krem spiralnie, zaczynając od zewnątrz i zataczając coraz mniejsze okręgi zachodzące na siebie, kończąc na środku babeczki. Płynnym ruchem odrywamy tylkę od babeczki.           Tylka 1M to moja ulubiona tylka i najczęściej przeze mnie używana nie tylko do dekoracji babeczek. Przydaje się do dekoracji tortów, tart, ciast kremowych, do churros, pączków hiszpańskich, kruchych ciasteczek itp. Jest uniwersalna.        Tylka Wilton 12 to okrągła nieduża tylka. Przy jej pomocy można robić na babeczkach lub tortach rozkoszne kropki, linie lub napisy :-). Mała rozetka, tylka Wilton 22 służy głównie do wyciskania małych rozetek, gwiazdek, kwiatuszków.    Tylka Bismarck do nadziewania, unikalna w zestawie, najdłuższa, i zarazem najbardziej praktyczna. Przy jej pomocy nadziewamy babeczki kremem, dżemem lub budyniem. Umieszczamy tylkę nad środkiem babeczki pod kątem 90º, następnie wsuwamy tylkę do jej wnętrza, trochę za połowę wysokości. Wyciskamy krem, powoli wycofując tylkę z babeczki. Przyda się również do nadziewania pączków! (pączki nadziewamy wciskając tylkę z boku)               Zestaw Wiltona do dekoracji babeczek można nabyć w sklepie internetowym AleDobre.pl:             Zdecydowanie najbardziej uniwersalny zestaw do dekoracji babeczek i ciast. Doskonały dla osób, które jeszcze nigdy samodzielnie nie dekorowały babeczek, ciast, ani ciasteczek lub dla osób, ktore nie mają wielkich zdolności dekoratorskich (albo tylko tak uważają ;-). Dekoracje nadadzą uroku Waszym wypiekom (zobaczcie tylko, jak często na blogu sama korzystam z tej możliwości).            Zestaw jest kompletny: oprócz tylek do dekoracji i tylki do nadziewania Bismarck w pudełku znajdziecie 8 jednorazowych rękawów, o klasycznej wielkości 30 cm. Rękawy jedorazowe są najlepsze i najprostsze do dekoracji - nie ma potrzeby ich mycia, oszczędzają Wasz czas, nie przeciekają, są idealnie dopasowane i dobrej jakości (mocne, wytrzymałe i nie za cienkie), można je przyciąć tak, by pasowały do różnego rodzaju lub wielkości tylek..            Życzę powodzenia w dekorowaniu, trzymam kciuki i Wiem, że i Wam się uda! :-)           --------------------------------------------- /*wpis zawiera lokowanie produktu/ 