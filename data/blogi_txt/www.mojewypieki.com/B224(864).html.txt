Dziękuję serdecznie za tak liczny udział w konkursie ze sklepem Trendsetterka.com!           Wasze pomysły na menu na zwariowaną herbatkę u Alicji były nieprzeciętne, oryginalne i z fantazją :). Włożyliście w nie dużo trudu.           Wspólnie ze sklepem Trendsetterka.com zadecydowałyśmy nagrodzić 3 poniższe odpowiedzi:  Miejsce I - Loup, która napisała "Zwariowana herbatka nie może zakończyć się byle jakim deserkiem. Finał przyjęcia musi na tyle zachwycić i zaskoczyć Alicję , żeby wspominała go przez następne lata swojego życia . Ten magiczny deser musi wypełnić każdy zakamarek jej ciała, by magia nie opuściła dziewczynki podczas zwykłych i szarych dni spędzanych poza norą królika."           "Ale to niemożliwe , żeby smak potrawy utrzymywał się aż tak długo"- odparł zdenerwowany asystent.           " Niemożliwe? Co to znaczy, że coś jest niemożliwe? Jesteśmy w Krainie Czarów, tu nawet jest możliwe wyrwanie baobabu z korzeniami, pokrojenie go nożem do masła na plasterki i danie go psom do zabawy, wmawiając , że jest to frisbee, więc nie mów mi , że coś jest niemożliwe" - odpowiedziała szybko szefowa kuchni.          " Tak jest! Więc co mamy w planie? " - asystent wziął do ręki karteczkę i pióro i ze zniecierpliwieniem czekał na pomysły szefowej.          "Co powiesz na Babkę lodową z mango?"          "Czy masz na myśli TĘ babkę ?"- szefowa pokiwała głową, a asystent tylko tajemniczo się uśmiechnął, ukazując na twarzy ekscytację. "Potrzebujemy 2 mango, trochę likieru pomarańczowego, 4 żółtka, cukier, świeżego soku z pomarańczy i limonki, śmietanę, 3 naprawdę duże bezy i posiekane pistacje. Ty zmiksuj mango z likierem, ja ubiję żółtka z cukrem, dodam soki i miąższ. Następnie ubij śmietanę, połączymy z masą, bezami i pistacją, przelejemy do formy i wstawimy do zamrażarki."          "Wyjdzie idealnie. Ale co z królikiem?"          " Nie martw się, dla niego mam chałwę marchewkową."          "Czyli lecę do spiżarni."          "Tak, przynieś 250 g marchewek, cukier, mleko, orzechy nerkowca, trochę margaryny i szczyptę kardamonu. Wodę weźmiemy ze źródełka."          "Biegnę" - asystent odwrócił się i z zadowoleniem powiedział "Przyjęcie będzie doskonałe" i odbiegł w pośpiechu.          "Oj będzie. " - westchnęła szefowa i wzięła się do pracy. ﻿  Dwa miejsca II - dla Leny za wiersz           Wedle moich intuicji Podwieczorek dla Alicji          Winien składać się z delicji To wszak nie czas prohibicji!          Podam kilka definicji Takiej słodkiej amunicji:           Na samym początku Podamy dziewczątku          Przepyszne ciasteczka: Każde bez wyjątku          Upieczone będzie          Wraz ze szczyptą wątku          Urwanego na samym          Dyskusji początku           Popijać ten wypiek          Będziemy herbatą Do której dodamy          Łyżeczkę czubatą          Magicznej substancji,          Która akrobatą          Uczyni każdego Nawet niechyżego          Miłośnika szachów!           Wśród ochów i achów          (bez lęków i strachów)          Na stół kawiarniany          Wjedzie uwielbiany          Przez nas wszystkich chyba          Sękacz gabarytów          Słusznych wieloryba           Potem rurki z kremem          O smaku absurdu          I ekler rozmiarów          Deski do snowboardu Wszystkich smakołyków          Zresztą nie wyliczę!          Acz wystarczy jednak,          Że choć wtajemniczę          W moje słodkie plany          i na nazmyślany          Bankiet Was zaproszę          A gdy przybędziecie -          Czule wymiętoszę!           Czekam na odpowiedź          Pod skrytki numerem          Powiadomcie proszę          Mnie szybkim transferem          Adres mój zna doręczyciel: morrigan-osiem-pięć-małpa-o-dwa-pe-el! ﻿  oraz dla Olgi za odpowiedź           Na Zwariowaną Herbatkę przygotowałabym tort czekoladowy, ale niezwykły. Słodko - gorzki o smaku życia, każdy kęs tego ciasta będzie przypominał nam, że w życiu są chwile słodkie i gorzkie. Lecz góra tortu, dla wyrównania smaków, pokryta by była bitą śmietaną z cukrowymi kuleczkami. Bita śmietana byłaby tak puszysta i lekka jak śniegi Kilimandżaro i przybrana truskawkami z Wiecznych Truskawkowych Pól. Obok tortu stałaby miseczka z malinami prosto z Bulwaru Snów otoczonych w delikatnej białej czekoladzie i wiórkach kokosowych. I na koniec rzecz wspaniała: migdały prosto z Baśni Tysiąca I Jednej Nocy okraszone ciemną czekoladą. ﻿ Gratulujemy! :)           Dziękujemy za każdą Waszą odpowiedź. dorota oraz Trendsetterka.com 