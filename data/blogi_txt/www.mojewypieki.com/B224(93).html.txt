Beza nad bezami. Smaczna, delikatna, chrupka na zewnątrz, piankowo - ciągliwa wewnątrz. Bardzo prosta w wykonaniu, a jaki efekt! Doskonały sposób na wykorzystanie białek pozostałych na przykład z ciasta toffi :-). Bezę można upiec dzień wcześniej, a kremówkę i owoce położyć na godzinę przed podaniem. Polecam! Składniki:                    6 białek                   300 g drobnego cukru do wypieków                   1 łyżeczka skrobi kukurydzianej (lub ziemniaczanej)                   1 łyżeczka białego octu winnego (lub soku z cytryny)                   500 ml śmietany kremówki (lub mniej)                   świeże owoce sezonowe            Białka ubić na sztywno. Pod koniec ubijania dodawać po łyżce cukru, stopniowo i powoli, ubijając przez cały czas. Na sam koniec dodać łyżeczkę skrobi i łyżeczkę octu. Zmiksować.           Blaszkę wyłożyć papierem do pieczenia lub matą teflonową. Na papierze narysować okrąg, nieduży, dwadzieścia kilka cm średnicy. Wyłożyć na niego masę białkową. Wstawić do nagrzanego do 180ºC piekarnika i po 5 minutach przykręcić temperaturę do 150ºC. Piec 1,5 godziny. Studzić w uchylonym piekarniku.             Wystudzoną bezę położyć na paterze dnem do góry, delikatnie zerwać papier. Wyłożyć na nią ubitą kremówkę (bez cukru). Udekorować świeżymi owocami sezonowymi.           Smacznego :-).               Z przepisu Szellki. 