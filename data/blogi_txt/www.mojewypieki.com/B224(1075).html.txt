Tradycyjne angielskie ciasteczka wielkanocne. Bogate w koryntki, skórkę pomarańczową i pachnące przyprawami korzennymi. Miękko - kruche, z cukrową, lekko kruchą skorupką. Podarowywane gościom podczas niedzieli wielkanocnej. Polecam :-) Kompozycja została przygotowana z wykorzystaniem sztućców i porcelany dostarczonej przez firmę Gerlach.  Składniki na 2 blaszki ciastek:                    225 g masła, w temperaturze pokojowej                   120 g drobnego cukru + do oprószenia 1 żółtko                   280 g mąki pszennej 1 łyżeczka przyprawy korzennej do piernika szczypta soli                   1 łyżka kandyzowanej skórki pomarańczowej                   55 g koryntek 1 białko (do posmarowania ciastek przed pieczeniem) Masło z cukrem ubić w misie miksera do puszystości. Dodać żółtko, utrzeć. Dodać przesianą mąkę, przyprawę do piernika, sól, skórkę z pomarańczy, koryntki i zmiksować.           Ciasto spłaszczyć, owinąć folią, schłodzić w lodówce przez 1 godzinę. Po tym czasie ciasto rozwałkować na stolnicy na grubość około 7 mm, lekko podsypując mąką. Wycinać ciasteczka o średnicy 6 cm i przenosić na blaszkę wyłożoną papierem do pieczenia bądź matą teflonową. Posmarować białkiem i oprószyć delikatnie drobnym cukrem.           Piec w temperaturze 190ºC przez około 12 - 15 minut, do lekkiego zezłocenia.           Studzić na kratce. Można przechowywać przez 7 dni w zamkniętym pojemniku. Smacznego :-).                 Źródło inspiracji - magazyn 'Baking Heaven'. 