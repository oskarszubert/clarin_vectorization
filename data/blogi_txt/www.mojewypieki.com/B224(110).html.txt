Jeśli spadać, to z wysokiego konia. Jak robić brioszkę, to z przepisu samej mistrzyni francuskiej kuchni, Julii Child. A Wielkanoc nie może się obyć bez drożdżowej baby, prawda? Małe brioszki można upiec do koszyczka lub na wielkanocne śniadanie. Z ciasta można również przygotować wyśmienite słodkie bułeczki z Waszym ulubionym nadzieniem. Lub po prostu podać brioche w formie tostów. To francuskie, bogate w jajka, maślane ciasto śniadaniowe, potrzebuje wielogodzinnego schładzania, w celu uzyskania najlepszej brioche z możliwych, łatwej do formowania i długo zachowującej świeżość. Brioche formujemy łącząc w charakterystyczny sposób dwie kulki ciasta, większą i mniejszą.. i poza tym nie ma z nią wiele pracy, najcięższą pracę zrobi za Was mikser, ciasto jest bardziej czasochłonne. Polecam :). Składniki:                    1/3 szklanki ciepłego pełnego mleka                   2,5 łyżeczki suchych drożdży (10 g) lub 20 g drożdży świeżych                   3,5 szklanki mąki pszennej                   5 dużych jajek                   1/3 szklanki cukru                   pół łyżeczki soli 175 g masła, w temperaturze pokojowej                   1 szklanka suszonych żurawin lub rodzynków   Ponadto: 1 jajko roztrzepane z 1 łyżką mleka, do posmarowania Mąkę wymieszać z suchymi drożdżami (ze świeżymi wcześniej zrobić rozczyn*).           Mleko, mąkę z drożdżami, lekko roztrzepane jajka, cukier, sól umieścić w misie miksera. Wyrobić hakiem do ciasta drożdżowego (lub ręcznie) do uzyskania gładkiego, elastycznego ciasta, przez około 15 minut. Stopniowo do ciasta dodawać masło, łyżka po łyżce (masło można dodatkowo zmiękczyć w mikrofali). Wyrabiać, dalsze kilkanaście minut, do całkowitego wchłonięcia masła przez ciasto. Pod sam koniec wmiksować bakalie. Prawidłowo wyrobione ciasto powinno być miękkie i klejace. Odłożyć do większego naczynia, przykryć folią spożywczą i odstawić w ciepłe miejsce do podwojenia objętości na około 2 - 2,5 godziny.            Po tym czasie ciasto odgazować, uderzając w nie pięścią, ponownie przykryć folią spożywczą i schłodzić w lodówce przez 4 - 6 godzin (lub całą noc). Schłodzone ciasto wyjąć z lodówki, uformować brioszki - z powyższych proporcji otrzymałam 1 dużą brioszę i 4 mniejsze brioszki.           W tym celu:           Foremki do brioszek posmarować dokładnie masłem i oprószyć mąką, strzepując jej nadmiar.           Aby uformować pojedynczą brioche - z przygotowanego ciasta uformować gruby wałeczek, z niego odkroić około 1/3 ciasta i uformować z niego małą kulkę, w dalszym ciągu połączoną z resztą ciasta. W większej kuli zrobić wgłębienie i umieścić w niej mniejszą kulkę. Przenieść do foremki. Dokładnie formowanie brioszek warto obejrzeć na filmiku na tej stronie. Przykryć folią spożywczą, odłożyć w ciepłe miejsce po podwojenia objętości. Przed samym pieczeniem posmarować jajkiem roztrzepanym z mlekiem.           Piec w temperaturze 190ºC przez około 30 - 40 minut (mniejsze krócej, w zależości od wielkości brioszek). Wyjąć, przestudzić na kratce.           * Jak zrobić rozczyn? Przeczytaj notkę o perfekcyjnym cieście drożdżowym.           Smacznego :-).               Źródło przepisu - 'Baking with Julia' Julia Child 