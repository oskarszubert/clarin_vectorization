Oczywiście nie muszę pisać, skąd nazwa - wystarczy spojrzeć :-). Delikatny i smaczny przekładaniec - biszkopt, beza makowo - kokosowa, krem budyniowy (który dzięki dodatkowi alkoholu do kremu nie jest mdły).. czy muszę pisać więcej? Szybko znika ze stołu i wszystkim smakuje. Polecam!   Składniki na biszkopt: 150 g mąki pszennej (np. tortowej)  100 g drobnego cukru do wypieków  4 jajka  1 łyżeczka proszku do pieczenia Białka ubić na sztywno. Pod koniec ubijania dodawać cukier, łyżka po łyżce, ubijając. Dodawać po jednym żółtku i ubijać. Mąkę wymieszać z proszkiem do pieczenia, dodać do ubitej masy i wymieszać delikatnie szpatułką. Ciasto wlać do wysmarowanej tłuszczem i wyłożonej papierem do pieczenia blaszki o wymiarach 20 x 40 cm. Piec w temperaturze 150ºC przez około 30 minut, do tzw. suchego patyczka. Wyjąć, wystudzić.  Ciasto makowo - kokosowe:                    210 g cukru                   3/4 szklanki maku (suchego)                   100 g wiórków kokosowych                   6 białek            Białka ubić na sztywno. Pod koniec ubijania dodawać cukier, łyżka po łyżce, ubijając. Wsypać wiórki, mak i delikatnie wymieszać szpatułką. Ciasto wlać do wysmarowanej tłuszczem i wyłożonej papierem do pieczenia blaszki o wymiarach 20 x 40 cm. Piec w temperaturze 170ºC przez 40 minut.  Masa budyniowa:                    370 ml mleka                   250 g masła, w temperaturze pokojowej 6 żółtek                   1 opakowanie budyniu waniliowego z cukrem                   6 łyżek cukru                   3 łyżki mąki pszennej            120 ml mleka wymieszać z żółtkami, cukrem, budyniem i mąką. Pozostałe mleko zagotować, wlać do niego mleko z żółtkami i mieszając, zagotować. Wystudzić. Masło utrzeć z ostudzonym budyniem, do gładkości.  Ponadto: polewa czekoladowa (2 łyżki masła stopić i zagotować z 4 łyżkami cukru, 3 łyżkami kakao i 5 łyżkami słodkiej śmietany, kremówki) dżem mandarynkowy lub pomarańczowy (300 g)                   120 g okrągłych biszkoptów                   125 ml białego, półsłodkiego wina                   rodzynki (garstka) do dekoracji   Wykonanie ciasta:           Ostudzony biszkopt posmarować dżemem. Na wierzch położyć ciasto makowo - kokosowe. Ciasto posmarować masą budyniowo - maślaną, wyrównać. Na wierzchu ułożyć biszkopty namoczone w winie. Udekorować rodzynkami i polać polewą.           Smacznego :-). 