Zastanawiałam się, czy taki przepis powinien się tu znaleźć. Ale były leniwe, knedle, placuszki z dyni.. grzechem byłoby nie mieć na blogu tradycyjnych placków ziemniaczanych :-). Bo, że robicie różne ich wersje to jestem bardziej niż pewna. Ja lubię z cukrem i śmietaną. Ewentualnie z cebulką w środku, ale dalej z cukrem i śmietaną. Zawsze na słodko. Chociaż placki można podawać z gulaszem, grzybami, sałatkami, warzywami i z czym tylko zechcecie, ja byłabym niepocieszona, gdybym chociaż kilku nie zjadła na słodko. A jak jest u Was?   Składniki: 1,5 kg ziemniaków (mączystych, nie wodnistych) obranych i startych na tarce o bardzo drobnych oczkach*                   1 duże jajko                   3 - 4 łyżki mąki pszennej opcjonalnie - 1 nieduża cebulka posiekana w drobną kostkę sól do smaku            Wszystkie składniki wymieszać. Smażyć od razu (ziemniaki szybko ciemnieją) na sporej ilości rozgrzanego oleju z obu stron. Rumiane przewracać na drugą stronę. Podawać z gęstą kwaśną śmietaną i cukrem. Najsmaczniejsze i najbardziej chrupiące są gorące, prosto z patelni.           * najszybciej i najbezpieczniej zetrzeć placki maszynką elektryczną do mięsa z przystawką do tarcia ziemniaków Smacznego :-).  Ważne: ziemniaki mączyste zawierają dużo skrobi, są sypkie po ugotowaniu.  Mączyste odmiany ziemniaków w UK: Estima, King Edward, Maris Piper, Desiree Mączyste odmiany ziemniaków w Polsce:          Beryl, Mila, Arkadia, Irga, Anielka, Aster, Barycz, Bryza, Ibis, Karlena, Koral, Kos, Lena, Mila, Salto 