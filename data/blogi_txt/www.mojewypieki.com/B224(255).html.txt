Dość zdrowy kawałek ciasta, z dużą ilością suszonych owoców. Mocno pachnący kardamonem. Bardzo puszysty i mięciutki, jak na ciasto na tak ciężkiej mące, jaką jest żytnia pełnoziarnista. To aż niebywałe, że ciasto z tą mąką może być tak lekkie. Smakuje jak dobry piernik, w dodatku na melasie (choć w składnikach jej nie ma ;-). Mąka razowa dodaje wypiekowi przyjemnego, orzechowego smaku.. i jest już całkiem jesiennie :-). Składniki:                    175 g suszonych daktyli, bez pestek                   świeżo wyciśniety sok z 1 cytryny 200 g masła                   150 g jasnego cukru muscovado pół łyżeczki ekstraktu z wanilii                   2 jajka 1 łyżeczka sody oczyszczonej                   1 łyżeczka cynamonu                   2 łyżeczki kardamonu, zmielonego 200 g mąki żytniej razowej            Wszystkie składniki powinny być w temperaturze pokojowej.           Daktyle posiekać na małe kawałki, wrzucić do niedużego garnuszka, zalać 200 ml wody, dodać sok z cytryny, zagotować. Pogotować przez około 10 minut, pod przykrywką, aż daktyle zmiękną a całość będzie miała konsystencję papki/pasty. Odstawić, przestudzić.           W misie miksera utrzeć masło z cukrem, do lekkości i puszystości. Wmieszać ekstrakt z wanilii. Dodawać jajka (w całości), jedno po drugim, dokładnie ucierając po każdym dodaniu.           Do osobnego naczynia przesiać sodę, przyprawy i mąkę. Następnie całość suchych składników dodawać do masy jajecznej, na zmianę z pastą daktylową, mieszając szpatułką tylko do połączenia się składników.           Formę o średnicy 20 cm wyłożyć papierem do pieczenia. Przełożyć do niej ciasto, wyrównać.           Piec w temperaturze 170ºC przez około 50 minut lub do tzw. suchego patyczka. Wyjąć, przestudzić.           Smacznego :-). Źródło przepisu - 'Nordic Bakery Cookbook' Miisa Mink 