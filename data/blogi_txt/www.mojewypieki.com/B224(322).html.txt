Placuszki powstały zupełnie przypadkowo, na deser, z serka mascarpone, którego znalazłam w lodówce po powrocie (a który na pewno nie powinien się zmarnować ;-). Dzięki mascarpone placuszki są delikatne w smaku, jakby z dodatkiem śmietany kremówki. Samo ciasto jest dość gęste, więc na pewno oprócz otartej skórki cytrynowej można do nich dodać np. pokrojone w plasterki jabłka. Przepis znaleziony na tym blogu. Polecam :) Składniki (porcja dla 4 osób):                    125 g serka mascarpone (pół opakowania)                   1,5 szklanki mąki pszennej                   3 łyżki cukru                   2 łyżeczki proszku do pieczenia                   3/4 szklanki pełnego mleka                   2 duże jajka                   1 łyżeczka ekstraktu z wanilii                   1 łyżeczka otartej skórki z cytryny            Serek mascarpone, cukier, mleko, jajka, ekstrakt i skórkę otartą z cytryny zmiksować. Dodać przesianą mąkę z proszkiem, wymieszać lub zmiksować, by pozbyć się ewentualnych grudek.           Smażyć na oleju na złoty kolor, z obu stron, na średniej mocy palnika. Przewracać na drugą stronę, kiedy powierzchnia placków pokryje się pęcherzykami powietrza. Odsączyć na papierowym ręczniku kuchennym.           Podawać ciepłe z cukrem pudrem i sezonowymi owocami.           Smacznego :). 