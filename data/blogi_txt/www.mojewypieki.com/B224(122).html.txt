Klasyczne pszenne bułeczki. Niezwykle puchate wnętrze z chrupiącą skórką. Rozpływają się w ustach. Najlepiej upiec od razu z podwojonych ilości składników a po wystudzeniu część zamrozić. Warto mieć je pod ręką w razie potrzeby, są tak smaczne :-). Doskonałe do domowych hamburgerów.   Składniki na 10 bułek:                    340 g mąki pszennej chlebowej 7 g suchych drozdży lub 14 g drożdży świeżych 1 nieduże jajko                   200 ml mleka, w temperaturze pokojowej                   1 łyżeczka cukru 50 g masła, roztopionego                   7 g soli mak lub sezam, do posypania   Ponadto:                    1 jajko roztrzepane z 1 łyżką mleka, do posmarowania Mąkę pszenną wymieszać z suchymi drożdżami (ze świeżymi najpierw zrobić rozczyn). Dodać sól, cukier, następnie  mleko, jajko i masło. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski. Odstawić w ciepłe miejsce, przykryte ściereczką, do podwojenia objętości (około 1,5 - 2 godziny). Wyrośnięte ciasto krótko wyrobić. Odrywać kawałki ciasta i formować bułeczki, około 80 g każda. Układać je na blaszce wyłożonej papierem do pieczenia lub matą teflonową, zostawiając 5 cm odstępu pomiędzy bułeczkami. Przykryć lnianym ręczniczkiem, odłożyć na 30 minut w ciepłe miejsce do podwojenia objętości. Przed samym pieczeniem posmarować roztrzepanym jajkiem, oprószyć makiem lub sezamem.           Piec w temperaturze 230ºC przez około 5 minut, następnie obniżyć temperaturę do 200ºC i piec dodatkowe 10 - 15 minut lub do zezłocenia. Wyjąć, wystudzić na kratce.  Metoda dla maszynistów:           Wszystkie składniki na ciasto umieścić w maszynie do chleba w kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough' (około 1,5 h), po czym ciasto wyjąć, krótko wyrobić i dalej postępować według powyższego przepisu. Smacznego :-).           Obejrzyj również krótkie filmiki z przygotowania bułeczek:        Źródło przepisu - 'White Plate'. 