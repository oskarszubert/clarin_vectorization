Bez marcepanu nie wyobrażam sobie świąt Bożego Narodzenia. Niezastąpiony jest do nadziewania pierniczków, do krajanki piernikowej z powidłami, do dekoracji tortów, do wycinania ozdób... Ta masa jest łatwa do przygotowania w domu i najlepsza, jaką kiedykolwiek jadłam. Bez dodatku surowych jajek (jajka nie przekadzają mi, jeśli później piekę marcepan razem z pierniczkami, w innym przypadku nie zjadłabym samej masy marcepanowej).  I mam szczęście, że wszyscy w domu kochamy marcepan, na pewno go wykorzystam :). Przepis pochodzi z blogu 'I can do that!'.  A już jutro po południu nowy konkurs! Zapraszam :)   Składniki:   1 szklanka cukru   2 łyżki jasnego syropu kukurydzianego (użyłam golden syrupu)  pół szklanki wody 225 g obranych migdałów (lub najlepiej już zmielonych)  220 g cukru pudru   1 łyżka ekstraktu z migdałów lub 1 łyżeczka aromatu migdałowego   W małym garnuszku z grubym dnem umieścić cukier, wodę, golden syrup. Podrzewać, do rozpuszczenia się cukru. Gotować, aż mieszanina osiągnie temperaturę 235ºF, czyli tzw. soft ball stage.* Krótko przestudzić.  Zmielone migdały wymieszać z cukrem pudrem (lub niezmielone zmielić w food procesorze razem z cukrem). Migdały powinny mieć konsystencję mąki. Do migdałów z cukrem pudrem wlać gorący syrop, ekstrakt z migdałów i food procesorem lub mikserem zmiksować do otrzymania zwartej kuli. Jeśli masa okaże się zbyt sucha by uformować kulę, dolać wody (dolałam 3 łyżki) i wyrobić. I odwrotnie - jeśli masa będzie zbyt klejąca, dodać niedużo cukru pudru.   Uformować, owinąć folią, przechowywać w lodówce.  Smacznego :)  * soft ball stage - syrop można również przygotować bez termometru cukierniczego; mała kropla syropu opuszczona do lodowatej wody będzie na tyle elastyczna, że można ją uformować palcami. 