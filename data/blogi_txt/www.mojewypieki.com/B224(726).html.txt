Czy można ich nie lubić? W cukierni można  je znaleźć pod nazwą "pączki wiedeńskie" lub "gniazdka", a zrobione są z ciasta parzonego. Są pyszne, delikatne, rozpływające się w ustach. Przywołują smaki z dzieciństwa.. Trochę pracochłonne, ale warto :-).   Składniki na około 25 gniazdek (w zależności od wielkości szprycy):                    200 g mąki pszennej 100 g masła                   4 jajka                   szczypta soli                   olej do smażenia   Na glazurę lukrową: 200 g cukru pudru                   1 łyżka soku z cytryny 2-3 łyżki gorącej wody            W garnku zagotować szklankę wody z masłem i szczyptą soli. Zmniejszyć ogień i na wrzątek jednym ruchem wsypać przesianą mąkę, cały czas energicznie mieszając. Ucierać ciasto, aż będzie gładkie i zacznie odstawać od ścianek garnka. Ostudzić.           Ciasto zmiksować z wbijanymi kolejno jajkami. Przełożyć do szprycy cukierniczej. Z papieru pergaminowego wyciąć kwadraty o boku około 10 cm, posmarować je olejem. Na każdy wycisnąć kółka ciasta o średnicy 6 - 7 cm (można też najpierw wyłożyć je na papier, a potem wyciąć - jest chyba szybciej ;-).             Olej rozgrzać w szerokim rondlu. Partiami wkładać pączki (papierem do góry, a po 1 minucie go usunąć - lekko odchodzi). Smażyć po 4 - 5 minut z każdej strony, olej powinien mieć temperaturę około 180ºC. Wyjąć, odsączyć na bibule. Odłożyć do ostudzenia. Cukier puder utrzeć z 2 - 3 łyżkami wrzątku i sokiem. Udekorować lukrem pączki.           Uwaga: ciasto można również upiec; jest to ciasto parzone, pieczemy je w taki sposób jak ptysie. Smacznego :-). 