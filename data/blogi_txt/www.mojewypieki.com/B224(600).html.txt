Tak lubicie to ciasto, że przynajmniej kilka osób wymieniło je w 'Koncercie Życzeń' jako swoje ulubione :). Co w nim jest takiego? Delikatne, wilgotne, przeplatane ciasto, pyszna masa kremowa, polewa czekoladowa.. Rzeczywiście, jest bardzo smaczne i nie pracochłonne - zwłaszcza jeśli wieczór wcześniej upiecze się dwa ciasta, a na drugi dzień tylko przełoży kremem. No i jest takie podzielne.. cały metr pyszności! ;-). Polecam! Składniki na ciasto jasne:                             1,5 szklanki mąki                           3/4 szklanki cukru 4 jajka                           8 łyżek ciepłej wody 8 łyżek oleju                           2 płaskie łyżeczki proszku do pieczenia                           szczypta soli Oddzielić białka od żółtek. Żółtka utrzeć z cukrem na puszystą, lekką i jasną masę (najlepiej mikserem). Po utarciu powoli dolewać olej i wodę, cały czas miksując. Na końcu wsypać mąkę wymieszaną z proszkiem do pieczenia, zmiksować.           Białka ubić z solą na sztywną pianę, wmieszać delikatnie do przygotowanego ciasta.           Ciasto wlać do balszki o wymiarach 12 x 36 cm i piec około 45 minut w temperaturze 170ºC, do tzw. suchego patyczka. Ostudzić.           * do ciasta można dodać aromatu, np. cytrynowego           Składniki na ciasto kakaowe:           Takie jak powyżej, tylko odejmujemy 3 łyżki mąki i zamiast tego dodajemy 3 łyżki kakao. Przygotowywanie i pieczenie jak wyżej.  Masa budyniowo - maślana: 3 szklanki mleka                   3 łyżki mąki pszennej 3 łyżki mąki ziemniaczanej                   sok z połowy cytryny                   1 łyżka ekstraktu z wanilii, zamiast można dodać alkohol                   pół szklanki cukru 250 g miękkiego masła            2 szklanki mleka ugotować z cukrem. Pozostałą szklankę mleka zmiksować z mąką, sokiem z cytryny i ekstraktem na gładką, bezgrudkową masę. Zmiksowane mleko wlać do wrzącego mleka, pogotować do zgęstnienia. Odstawić, całkowicie ostudzić. Można przykryć powierzchnię folią, tak by dotykała budyniu, by nie zrobił się kożuch. Miękkie masło utrzeć mikserem na gładką masę. Powoli dodawać masę budyniową, cały czas miksując.  Polewa: 200 g czekolady gorzkiej                           100 g masła Masło podgrzewać na małym palniku, dodać połamaną czekoladę, wymieszać, po roztopieniu natychmiast zdjąć z palnika. Można również przygotować swoją polewę, z ulubionego przez Was przepisu ;).   Wykonanie           Ciasto jasne i kakaowe pokroić na kromki o grubości 1 cm. Kromki układać na przemian, przekładając je masą kremową. Mniej wiecej wygląda to tak: na tacy/deseczce stawiamy jasną kromkę, bierzemy do ręki kakaową, smarujemy ją grubo masą kremową, przykładamy do jasnej, itd. Na koniec polewamy polewą czekoladową.  Na zdjęciu jeszcze bez polewy:             Ciasto kroić na ukos (najlepiej skos obejmujący 3 kromki).           Przechowywać w lodówce. Smacznego :-). 