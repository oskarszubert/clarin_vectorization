Bardzo smaczny batonik dla fanów orzechów laskowych. Na piknik, do lunchboxu, kiedy potrzebujemy szybkiej dawki energii, a tortu przecież ze sobą nie zabierzemy ;). Lekko twardawy - ale jak wszystkie batoniki, z dużą dawką suszonej żurawiny (tak, znowu ... ;). Bardzo smakuje także najmłodszym ... więc polecam:) Składniki na ciasto:   150 g mąki pszennej  80 g zmielonych orzechów laskowych  70 g cukru pudru  pół łyżeczki cynamonu  110 g miękkiego masła  1 szklanka orzechów laskowych posiekanych Wszystkie składniki zagnieść. Ciastem wyłożyć formę kwadratową o boku 23 cm (wyłożoną wcześniej papierem do pieczenia), wyrównać. Piec około 12 - 15 minut w temperaturze 180ºC. Lekko przestudzić.  Składniki na polewę:   2 jajka  pół szklanki golden syrupu (można zastąpić płynnym miodem)  120 g ulubionej posiekanej czekolady   3/4 szklanki suszonej żurawiny   Jajka i golden syrup zmiksować blenderem. Wmieszać posiekaną czekoladę i żurawinę. Odstawić.  Ponadto:   100 g posiekanych orzechów laskowych   Wykonanie:  Na przestudzone ciasto wylać polewę, wyrównać. Posypać orzeszkami.   Piec w temperaturze 170ºC przez około 35 - 40 minut. Przed krojeniem ostudzić.  Smacznego :) 