"Chocolate Raspberry Pavlova" Nigelli ,w mojej wersji z truskawkami :-). Oczywiście pretekstem były białka pozostałe po produkcji pączków - słodka, pyszna beza, która uzależnia.. Składniki:    6 białek  300 g drobnego cukru  3 łyżki kakao  1 łyżeczka octu z czerwonego wina lub balsamicznego  50 g gorzkiej czekolady, posiekanej    Na wierzch:    500 ml śmietany kremówki 500 g truskawek lub innych owoców  2 - 3 łyżki startej gorzkiej czekolady (niekoniecznie)    Białka ubić na sztywną pianę, dodawać po łyżce cukru, dalej ubijając. Nastepnie przesiać kakao, wmiksować, dodać łyżeczkę octu i posiekaną czekoladę. Delikatnie wymieszać.   Na papierze do pieczenia narysować okrąg o średnicy mniej więcej 23 cm. Wyłożyć na niego bezę, wyrównać. Wstawić do piekarnika nagrzanego do 180ºC, natychmiast przykręcajac temperaturę do 150ºC. Piec 1 godzinę 15 minut. Gotowa powinna wygladać na chrupiącą na brzegach i suchą na górze. W środku jest jednak mięciutka. Studzić w uchylonym piekarniku, przełożyć na płaski talerz.  Ubić kremówkę, wyłożyć na wierzch bezy, na nią wyłożyć owoce, posypać tartą czekoladą. Smacznego :) 