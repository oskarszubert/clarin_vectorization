Pyszne, kokosowe muffiny z mocno wyczuwalnym aromatem cytrynowym lub limonkowym. Niestety, ale tylko dla fanów kokosa ;). Przepis Linn z forum CinCin.   Składniki na 7-8 muffinek:    150 g mąki pszennej  70 g cukru  pół łyżeczki proszku do pieczenia 1/4 łyżeczki sody oczyszczonej  szczypta soli  8 łyżek wiórków kokosowych (56 g)  2 jajka  120 g roztopionego masła  50 ml soku z limonki lub cytryny  skórka otarta z 2 cytryn/limonek Wszystkie składniki powinny być w temperaturze pokojowej.   W jednym naczyniu wymieszać składniki suche, w drugim mokre. Naczynia połączyć, wymieszać z grubsza, przelać do formy na muffinki wyłożonej papilotkami.  Piec około 20 minut w 180ºC. Studzić na kratce.  Polewa:    80 g czekolady białej, roztopionej w kąpieli wodnej  kilka łyżek wiórków kokosowych Muffinki posmarować roztopioną czekoladą, posypać wiórkami. Smacznego :) 