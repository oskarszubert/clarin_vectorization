Miały wyjść zachwycające, z bitą śmietaną i owocami.. ale z dodatkiem frużeliny wiśniowej wyglądają trochę krwawo... więc zdecydowałam, że będą idealną propozycją na Halloween ;-). Sporej wielkości gniazdka bezowe, stanowią wspaniały i smaczny deser :-).   Składniki na około 11 gniazdek: 4 białka                   szczypta soli                   220 g drobnego cukru do wypieków                   1 łyżeczka soku z cytryny            Płaską blaszkę do ciasteczek włożyć matą teflonową lub papierem do pieczenia.           W misie miksera ubić białka ze szczyptą soli na sztywną pianę. Dodawać cukier, stopniowo, łyżka po łyżce, cały czas ubijając, do powstania sztywnej, błyszczącej piany. Dodać octu winnego lub soku z cytryny, zmiksować. Powinna powstać gęsta, sztywna, błyszcząca masa.           Masę bezową przełożyć do rękawa cukierniczego z metalową tylką Wilton 1M. Na blaszkę wyciskać w odstępach gniazdka bezowe: najpierw uformować okrągły spód, następnie ścianki, formując okręgi. Suszyć w temperaturze 80ºC przez około 4 - 5 godzin. Bezy powinny pozostać białe i być chrupkie z zewnątrz. Suszone krócej będą lekko ciągnące w środku.            /bezy można także piec w temperaturze 120ºC przez około 2 godziny/  Frużelina wiśniowa: 250 g wiśni (świeżych lub mrożonych)                   1,5 łyżeczki żelatyny rozpuszczonej w minimalnej ilości gorącej wody pół szklanki cukru                   1 łyżka soku z cytryny 1 łyżeczka mąki ziemniaczanej rozpuszczona w 1 łyżce wody W małym garnuszku wymieszać wiśnie z cukrem. Postawić na palniku o średniej mocy i podgrzewać do rozpuszczenia się cukru, nie doprowadzając do wrzenia (owoce puszczą sporo soku). Dodać cytrynę, wodę z mąką, wymieszać, zagotować i zdjąć z palnika. Rozpuszczoną żelatynę powoli wmieszać do owoców, uważając, by nie wytworzyły się grudki (można najpierw ją rozrobić z odrobiną soku z owoców, by nie była tak gęsta). Schłodzić, by sos owocowy zgęstniał. Frużelina powinna mieć konsystencję żelu-kisielu. Dodatkowo:                    150 ml śmietany kremówki, schłodzonej            Śmietanę ubić do otrzymania gęstego kremu.           Wystudzone gniazdka wypełnić bitą śmietaną. Na wierzch wyłożyć frużelinę w taki sposób, by lekko spływała po gniazdku..           Smacznego :-). 