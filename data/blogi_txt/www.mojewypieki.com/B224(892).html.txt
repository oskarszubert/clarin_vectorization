Moja propozycja na Sylwestra i Nowy Rok :-). Biały klasyczny sernik z warstwą crème brûlèe - francuskiego kremu zapiekanego pod cienką warstwą chrupiącego karmelu.. Sernik jest idealny - ciężki, lekko mazisty, nie opada i nie pęka; pozostaje prosty i gładki. Bez problemu można wyłożyć na niego zaraz po upieczeniu warstwę francuskiego kremu. Sernik wykonałam bez spodu, chciałam całość utrzymać w konwencji deseru. Arystokracja wśród serników - w sam raz na powitanie Nowego 2014 Roku!   Składniki na masę serową:                    750 g twarogu tłustego lub półtłustego, zmielonego przynajmniej dwukrotnie 250 g serka mascarpone                   1 puszka (400 g) mleka słodzonego skondensowanego                   1/4 szklanki drobnego cukru do wypieków (lub mniej)                   1 łyżeczka pasty z wanilli lub ekstraktu z wanilii 4 jajka                   1 łyżka mąki pszennej 1,5 łyżki mąki ziemniaczanej            Wszystkie składniki powinny być w temperaturze pokojowej.           W misie miksera umieścić wszystkie składniki, zmiksować (lub utrzeć ręcznie) tylko do połączenia się składników. Uwaga: nie miksować/nie ucierać zbyt długo, by niepotrzebnie nie napowietrzać masy serowej.           Formę o średnicy 24 cm wyłożyć papierem do pieczenia (samo dno). Z zewnątrz foremkę owinąć podwójnie folią aluminiową (woda nie może się dostać do środka formy). Do formy przelać masę serową (będzie bardzo rzadka!). Piec w temperaturze 150ºC (bez termoobiegu) przez około 60 minut z parą wodną*. Składniki na crème brûlée:                    4 żółtka 3 łyżki cukru z prawdziwą wanilią (np. domowego cukru waniliowego)                   300 ml śmietany kremówki 36%, zagotowanej i lekko przestudzonej            Wszystkie składniki powinny być w temperaturze pokojowej.           W misie miksera umieścić źółtka z cukrem. Utrzeć, do momentu kiedy żółtka zaczną zmieniać kolor na jaśniejszy. Dodać śmietanę kremówkę i zmiksować, nie za długo, tylko do połączenia.  Dodatkowo: 3 łyżki cukru, do karmelizacji   Wykonanie           Sernik wyjąć z piakarnika, sprawdzić jego powierzchnię - powinna być ścięta i sprężysta na całej powierzchni, a szczególnie na środku (jeśli nie jest - umieścić sernik z powrotem w piekarniku i dopiec).           Temperaturę w piekarniku obniżyć do 120ºC. Delikatnie, łyżką wazową, wylać na sernik masę crème brûlée. Wstawić do piekarnika i piec (już bez kąpieli wodnej) dodatkowe 45 - 60 minut. Pod koniec pieczenia sprawdzić, czy krem jest gotowy; środkowa część powinna być lekko galaretkowata. Krem nie powinien się również przyrumienić. Sernik wyjąć z piekarnika, ostudzić w temperaturze pokojowej.           Wstawić do lodówki na co najmniej 12 godzin.           Kolejnego dnia sernik wyjąć z lodówki, usunąć obręcz tortownicy, przełożyć na paterę. Powierzchnię kremu delikatnie osuszyć papierowym ręcznikiem i posypać brązowym lub białym cukrem (nie za grubo, bo warstwa karmelu będzie zbyt twarda i mało krucha). Cukier skarmelizować przy pomocy palnika.           Sernik pokroić i podawać. * Sernik pieczemy w kąpieli wodnej lub umieszczając poziom niżej w piekarniku żaroodporne naczynie z wrzącą wodą. Smacznego :-).           Pieczesz sernik po raz pierwszy? A może chcesz wiedzieć, jak upiec perfekcyjny sernik? Zapraszam do przeczytania notki o serniku idealnym. 