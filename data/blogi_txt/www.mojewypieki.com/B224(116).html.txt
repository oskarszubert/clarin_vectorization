Czy po włosku nie brzmi bajecznie? ;). Budyń jest niesamowity, gładki, mocno czekoladowy, bez porównania do kupnych budyniów z torebki. Tylko to czego nie lubię.. kożuch - to jest minus robienia zdjęć, jak wszystko stygnie.. ;) Musicie mi uwierzyć na słowo - gorący pięknie się błyszczał i jeszcze lepiej smakował. Przepis pochodzi z "Nigella Express" (i też jest pod włoską nazwą).   Składniki na mniej niż pół litra budyniu:    250 ml pełnego mleka  125 ml  śmietany kremówki  60 g cukru pudru  1 łyżka mąki ziemniaczanej   35 g kakao  2 łyżki gorącej wody  1 łyżeczka ekstraktu z wanilii  2 żółtka  60 g dobrej jakości gorzkiej czekolady (możecie zastąpić mleczną, jeśli za gorzką nie przepadacie, bowiem czekoladę czuć dość mocno)    Mleko lekko podgrzać razem z kremówką w rondelku. W osobnej miseczce wymieszać cukier, mąkę ziemniaczaną i przesiane kakao. Dodać 2 łyżki gorącej wody oraz trochę podgrzanego mleka (tyle, by wymieszać wszystko na gładką pastę, jak w tradycyjnym budyniu). Do mleka wlać gotową pastę, dodać ekstrakt z wanilii i roztrzepane żółtko, wymieszać, podgrzewając. Podgrzewać cały czas, mieszając, aż do otrzymania gęstego budyniu (uwaga: szybko się przypala). Na sam koniec dodać posiekaną czekoladę, wymieszać. Nalać do miseczek.   Smacznego :) 