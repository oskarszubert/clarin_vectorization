Przepis na te ciastka stworzyłam.. przez przypadek :-) Miały wyjść inne, ale pomyliłam trochę składniki, i tak powstały najlepsze ciasteczka świata ;-). Są niezwykle delikatne i kruchutkie. Swoją strukturą przypominają ciasto francuskie. A smak jest niesamowity..   Składniki na około 60 sztuk: 280 g mąki pszennej                   250 g masła, schłodzonego 5 łyżek gęstej śmietany 18%                   1 żółtko Ponadto:                    1 białko do posmarowania cukier kryształ do posypania            Wszystkie składniki szybko zagnieść a następnie rozwałkować, lekko podsypując mąką. Wykrajać niezbyt cienkie ciasteczka.            Przed samym pieczeniem posmarować roztrzepanym białkiem, oprószyć cukrem kryształem, mocno przyklejając go do ciastek.           Piec na blaszce wysmarowanej masłem i oprószonej mąką przez około 17 - 20 minut, w temperaturze 175ºC, do lekkiego zrumienienia. Wystudzić na kratce.           Smacznego :-). 