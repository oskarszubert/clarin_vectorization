Postanowiłam napisać notkę, w której będziemy sobie pomagać w poszukiwaniu konkretnych produktów w UK (co 17 czytelnik MW tu mieszka!).                    Dla osób, które dopiero do UK się przeprowadziły lub które czują się trochę zagubione w wyborze odpowiednich produktów do pieczenia. Często w komentarzach lub mailach pytacie się, gdzie co kupić lub jaki będzie angielski odpowiednik. Zróbmy z tego taki wątek zbiorczy, do którego będę dopisywać coraz to nowe produkty. Mi również przyda się trochę nowinek :-)                   Uwaga: nie polecam konkretnych firm, wpis nie ma charakteru reklamowego. Poniższa lista będzie cały czas uaktualniana. Dopisujcie w komentarzach, co chcecie tu zobaczyć :).                   Zaczynamy! MĄKA I PRODUKTY POCHODNE                      Mąka pszenna (plain flour) ją prawdopodobnie używacie najczęściej. Tradycyjna, 'zwykła' mąka pszenna do wypieków. Do ciast, ciasteczek, również do zagęszczania zup lub sosów. Wiele mąk dostępnych w UK nie jest wybielana (jest to zakazane), więc uwaga - może zmieniać kolor kremów na lekko szary (do kremów używam polskiej mąki, którą kupuję w polskim sklepie lub na polskiej półce w Tesco).    (zdjęcie poniżej) -------------------------------  Mąka pszenna samorosnąca (self- raising flour) - z dodatkiem środków spulchniających. Czyli zwykła mąka pszenna wymieszana z proszkiem do pieczenia i sodą oczyszczoną. Taką mąkę możecie przygotować sami w domu, dodając (wg Nigelli Lawson) pół łyżeczki sody oczyszczonej i pół łyżeczki proszku do pieczenia na każde 150 g plain flour. Używając self - raising flour nie dodajecie już do ciasta dodatkowych spulchniaczy z przepisu (lub niewielką ich ilość). Oczywiście każda inna mąka self-raising jest również z dodatkiem spulchniaczy.                   (zdjęcie poniżej) -------------------------------  Mąka tortowa (extra fine sponge flour) - drobniejsza mąka do ciast ucieranych, biszkoptów. Dzięki niej wypieki ucierane są lekkie i bardziej puszyste. Dostępna w Sainsbury's lub w sklepach internetowych, a wersji self-raising w większości supermarketów. (zdjęcie poniżej) -------------------------------  Mąka pszenna razowa (wholemeal flour)  - mąka pszenna razowa. Do razowych wypieków np. ciast, ciasteczek.                    (zdjęcie poniżej) -------------------------------  Mąka pszenna razowa samorosnąca (self-raising wholemeal flour) - mąka razowa z dodatkiem spulchniaczy. O self-raising pisałam już wyżej, przy okazji mąki pszennej.                   (zdjęcie poniżej) -------------------------------  Mąka orkiszowa jasna (white spelt flour) - dostępna w lepiej zaopatrzonych sklepach m.in Tesco lub w sklepach internetowych.                   (zdjęcie poniżej)                     ------------------------------- Mąka orkiszowa razowa (wholegrain spelt flour lub wholemeal spelt flour) - dostępna w lepiej zaopatrzonych sklepach m.in Tesco lub w sklepach internetowych.                   (zdjęcie poniżej)                     ------------------------------- Mąka żytnia jasna (light rye flour)- dostępna rzadko w sklepach stacjonarnych, najczęściej na amazon.co.uk lub shipton-mill.com (zdjęcie poniżej) -------------------------------  Mąka żytnia razowa (wholegrain rye flour) - mąka żytnia typ 2000, używana przeze mnie m.in do zakwasu i do wypieku ciężkiego żytniego chleba. Dostępna m.in w Tesco.                   (zdjęcie poniżej) -------------------------------  Każda mąka z dodatkiem 'strong' to mąka nadająca się do wypieku chleba. Przykładowe mąki - pszenna i pszenna razowa. Mąka z dopiskiem 'extra strong' ma jeszcze większą zawartość glutenu niż 'strong'. (zdjęcie poniżej) -------------------------------  Pasta flour - mąka najlepsza do pierogów i makaronu. Z dodatkiem mąki durum. Dostępna w Tesco lub w sklepach internetowych.                   (zdjęcie poniżej)                     ------------------------------- Mąka (skrobia) ziemniaczana (potato flour) - dostępna w Tesco. (zdjęcie poniżej) -------------------------------                   Zamiennie, zamiast mąki ziemniaczanej możemy używać skrobi kukurydzianej (cornflour), nie mylić z mąką kukurydzianą (cornmeal). Ta z kolei jest w każdym supermarkecie.                   (zdjęcie poniżej)                     ------------------------------- Dla porządku - mąka kukurydziana (cornmeal, polenta). Występuje w 3 odmianach: fine (najdrobniejsza, na zdjęciu), medium - średnia i coarse - gruba, mniej więcej jak polska kasza manna (i może ją zastępować). W większych opakowaniach na półkach 'world food' (Tesco).                   (zdjęcie poniżej) -------------------------------  Mąka ryżowa (rice flour), biała lub brązowa, dostępna w Tesco.                   (zdjęcie poniżej)                     ------------------------------- Kasza manna (semolina) - dostępna w Tesco lub Asda. Po otworzeniu opakowania i przyjrzeniu się wygląda nieco inaczej niż nasza rodzima kasza manna, ale idealnie nadaje się do deserów, wypieków i kaszki dla dzieci.. (zdjęcie poniżej) -------------------------------  Otręby (bran) - np. oatbran (otręby owsiane), wheatbran (otręby pszenne). Dostępne w większości supermarketów.                   (zdjęcie poniżej) -------------------------------  Łamane żyto (cracked rye) - używane często do wypieku chleba. Głównie w sklepach internetowych m.in. bakerybits.co.uk -------------------------------  Płatki owsiane (porridge oats) - w każdym supermarkecie.  (zdjęcie poniżej) -------------------------------  Mączka owsiana (oatmeal) - płatki owsiane o różnym stopniu zmielenia: fine (najdrobniejsza), medium, coarse (gruba).  (zdjęcie poniżej) MASŁO I TŁUSZCZE                      Masło (butter) - w każdym supermarkecie w UK najbardziej popularne jest masło solone lub lekko solone (salted lub slightly salted). Do wypieków najczęściej używamy masła nie solonego (unsalted). (zdjęcie poniżej) ------------------------------  Margaryna do pieczenia (margarine for baking) - np. Stork, w kubeczku lub kostce. (zdjęcie poniżej) ------------------------------  Smalec (lard) - w każdym supermarkecie, w lodówkach tuż obok masła. (zdjęcie poniżej) -------------------------------  Tłuszcz roślinny (vegetable fat), odpowiednik polskiej Planty, np. Trex, Cookeen. W każdym supermarkecie.                   (zdjęcie poniżej) CUKIER I SUBSTANCJE SŁODZĄCE                       Cukier granulowany (granulated sugar) - zwykły, biały cukier. (zdjęcie poniżej)    -------------------------------  Drobny cukier do wypieków (caster sugar).                   (zdjęcie poniżej)                     ------------------------------- Brązowy cukier - jasny i ciemny - brown dark sugar i light brown sugar - w każdym supermarkecie.                    (ciemny, zdjęcie poniżej) -------------------------------  Cukier muscovado (muscovado sugar), jasny i ciemny, w każdym supermarkecie. (jasny, zdjęcie poniżej) -------------------------------  Cukier trzcinowy demerara (demerara sugar) - w każdym supermarkecie. (zdjęcie poniżej) -------------------------------  Cukier puder (icing sugar). (zdjęcie poniżej) -------------------------------                   Cukru pudru nie można pomylić z royal icing sugar. Jest to cukier puder wymieszany ze sproszkowanym białkiem, używany do przygotowania lukru królewskiego (wystarczy dodać wody według instrukcji na opakowaniu).                   (zdjęcie poniżej) -------------------------------                   Jeszcze jeden rodzaj cukru pudru, którego nigdy nie używałam - fondant icing sugar - z dodatkiem glukozy w syropie (sproszkowanej), do otrzymania bardziej błyszczacej i jeszcze gładszej polewy cukrowej. Z tego cukru pudru można samemu wykonać masę cukrową jak i cukrowe dekoracje na torty.                    (zdjęcie poniżej)                     ------------------------------- Cukier z dodatkiem pektyny (jam sugar) - dodatek do zagęszczania dżemów z owoców o małej zawartości pektyny, np. truskawek. (zdjęcie poniżej) -------------------------------  Złoty syrop (golden syrup). Dostępny w każdym supermarkecie na wyspach. Poręczniejszy w butelce :). Przepis znajdziecie również na blogu. (zdjęcie poniżej) -------------------------------  Melasa (molasses) - dostępna w sklepach Holland   Barret lub w lepiej zaopatrzonych supermarketach. W większości sklepów można nabyć jej dobry zamiennik - black treacle.                   (zdjęcie poniżej) -------------------------------  Syrop z agawy (agave syrup, nectar) - głównie w Tesco lub Holland   Barret. Również w wersji ciemnej.                   (zdjęcie poniżej) -------------------------------  Syrop klonowy (maple syrup) w każdym supermarkecie.                   (zdjęcie poniżej) MLEKO I PRODUKTY POCHODNE                      Śmietana kwaśna (soured cream) - do wypieków, do zup, do sałatek. Odpowiednik kwaśnej polskiej śmietany. Zawartość tłuszczu 19%. (zdjęcie poniżej) -------------------------------  Creme fraiche - francuska lekko kwaśna śmietana z większą zawartością tłuszczu. Dostępna w Tesco, Asda, Sainsbury. Zawartość tłuszczu 35%. (zdjęcie poniżej) -------------------------------  Śmietana kremówka (whipping cream) - najlepsza śmietana do ubijania, do deserów i ciast. Zawartość tłuszczu 38%.                   (zdjęcie poniżej) -------------------------------  Podwójna śmietana kremówka (double cream) - ze względu na dużą zawartość tłuszczu używam rzadko. Najczęściej do ciast (do masy) lub do kremów, by nie używać żelatyny. Ubita utrzymuje się jako krem wiele dni i nie podchodzi wodą; uwaga - ubijana szybko przechodzi w masło! Zawartość tłuszczu 48%.                   (zdjęcie poniżej) -------------------------------  Maślanka (buttermilk). Dostępna w większych supermarketach. Na półce w lodówce tuż obok śmietany.                   (zdjęcie poniżej) -------------------------------  Twaróg (curd cheese) - nie ma co ukrywać, takiego samego jak w Polsce nie zdobędziecie. Wyjątkiem jest polska półka w Asda, Tesco lub polski sklep. Czyli twaróg tylko z Polski. Ale można sobie poradzić ;-). -------------------------------  Quark (soft cheese) - piekłam na nim bardzo dobre serniki. Jest odtłuszczony, więc do sernika można dodać np. śmietany kremówki. Ma konsystencję zbliżoną do polskiego twarogu i nie trzeba już go mielić. Znajdziecie go w większości dużych supermarketów, w sekcji z serami kontynentalnymi.                   (zdjęcie poniżej) -------------------------------  Ricotta, włoski serek. Dobre efekty otrzymacie mieszając go pół na pół z quarkiem  - do serników. Pamiętajcie, by najpierw go odsączyć na sitku. (zdjęcie poniżej) -------------------------------  Mascarpone - włoski kremowy serek, dostępny również w wersji light (często korzystam z tej możliwości ;-). Dostępny w każdym supermarkecie. (zdjęcie poniżej) -------------------------------  Serek kremowy Philadelphia (Philadelphia cream cheese) - najpopularniejszy serek kremowy na Wyspach. Składnik typowych amerykańskich i angielskich cheesecake'ów. Dostępny w każdym supermarkecie w wersji original, medium fat, light, lightest.. i pewnie kilku innych ;-).                    (zdjęcie poniżej) -------------------------------  Serek wiejski (cottage cheese). Również w wersji light.                   (zdjęcie poniżej) ------------------------------  Mleko skondensowane słodzone (condensed milk), dostępne w większości sklepów. Rownież w wersji light.                   (zdjęcie poniżej) -------------------------------  Mleko skondensowane niesłodzone (evaporated milk), dostępne w więkoszości sklepów. Rownież w wersji light.                   (zdjęcie poniżej) -------------------------------  Dulce de leche (caramel), zwane popularnie masą krówkową, kajmakową lub karmelem w puszce. Dostępny w większości sklepów, również czekoladowy. (zdjęcie poniżej) -------------------------------  Mleko w proszku (milk powder lub dried milk) - dostępny w więszkości supermarketów. Nadaje się do wszystkich przepisów na blogu, do których trzeba użyć mleka w proszku. Full fat - pełne, skimmed - odtłuszczone. (zdjęcie poniżej) -------------------------------  Mleko kokosowe - w każdym supermarkecie, w puszce, różnych marek. Warto wybierać te bez dodatku konserwantów. Również w wersji 'light', rzadko używanej do wypieków.    -------------------------------  Śmietanka kokosowa - UHT, w kartoniku 250 ml. Do ubijania najlepsza mocno schłodzona. Uwaga: w bardzo podobnym kartoniku można kupić sprasowany kokos.    OWOCE I PRODUKTY POCHODNE Wiśnie (morello cherries) - towar deficytowy na wyspach ;-). Dostępne jedynie mrożone w Asda. Kompot wiśniowy - w Lidlu i w Morrisons.                   (zdjęcie poniżej) -------------------------------  Jagody, mrożone (wild blueberries), są dostępne w halach macro. Niestety, nie miałam okazji sprawdzić. Suszone jagody znalazłam w Tesco, na dziale z bakaliami.  -------------------------------  Jabłka do szarlotki - najlepsze odmiany to Cox, Russet, Golden Delicious, Jonagold, Braeburn, Fuji, Pink Lady, Gala. Kiedyś używałam Bramley, ale obecnie nie polecam, bo mocno się rozgotowują. Najczęściej używam Cox, kupuję w Tesco.                   (zdjęcie poniżej) -------------------------------  Gotowe jabłka do szarlotki w słoiku - dostępne w sieci B M. Jabłka nie są w postaci musu, są w kawałkach.                    (zdjęcie poniżej) -------------------------------  Frużelina - kiedy nie robię frużeliny domowej używam fruit filling (perfect for filling, topping, pouring). Są to owoce w żelu. Dostępne w większości supermarketów, w puszce, m.in w Tesco, o smaku czereśni, owoców lata, jabłek. W Morrisons i Sainsbury's również wiśnie (w kartoniku, te niestety z dodatkiem konserwantów). (zdjęcie poniżej) -------------------------------  Puree z dyni (pumpkin puree) - dostępne w Waitrose, na amazon.co.uk, czasem w TKMax. (zdjęcie poniżej)                        DROŻDŻE I SPULCHNIACZE Drożdże suche (dry yeast), popularniejsze niż świeże w UK. Zawsze używam drożdży Allinson, w jasnozielonym opakowaniu. Wystarczy je wymieszać z mąką. Bardzo dobre są również drożdże w pomarańczowym opakowaniu Doves.                   (zdjęcie poniżej)                       ------------------------------- Drożdże świeże (fresh yeast) - dostępne na dziale piekarniczym w większości supermarketów. Wystarczy poprosić, sprzedają na wagę lub dają za darmo ;-). (najczęściej w Tesco) Można również je kupić na amazon.co.uk, ale niestety w dużych ilościach.. -------------------------------  Proszek do pieczenia (baking powder), dostępny również w wersji bezglutenowej. (zdjęcie poniżej) -------------------------------  Soda oczyszczona (bicarbonate of soda)                   (zdjęcie poniżej) -------------------------------  Winian potasu (cream of tartar) - stabilizuje pianę z białek, dzięki niemu ubijana piana nie opada; pomocny w bezach. Nigdy go nie używałam, pomimo to bezy się udają. Nie jest niezbędny, ale może być pomocny. Dostępny w większości supermarketów, tuż obok proszku do pieczenia. (zdjęcie poniżej)                        EKSTRAKTY, PRZYPRAWY Ekstrakt z wanilii (vanilla extract) - pamiętacie, że można go zrobić samemu? Jeśli chcecie kupić, w większości supermarketów jest dostępny. Laski wanilii kupuję na ebayu w ilościach hurtowych - są najtańsze.                   (zdjęcie poniżej) -------------------------------  Pasta z wanilii (vanilla bean paste) - moja największa waniliowa słabość, idealna do deserów. Kupuję w Lakeland lub na amazon.co.uk. (zdjęcie poniżej) -------------------------------  Cukier waniliowy (vanilla sugar) - cukier z prawdziwą wanilią. Można przygotować z przepisu na blogu. W Tesco również w wersji cynamonowej. (zdjęcie poniżej) -------------------------------  Przyprawa korzenna do piernika (mixed spice) - dostępna w każdym sklepie. Nie mylić z allspice (ziele angielskie). Można ją również przygotować według przepisu na blogu.                   (zdjęcie poniżej) INNE PRODUKTY                      Masa cukrowa (fondant icing) - masa cukrowa gotowa do rozwałkowania. Bywa również w różnych kolorach lub od razu rozwałkowana.                   (zdjęcie poniżej)                     ------------------------------- Marcepan, masa marcepanowa (marzipan) - naturalny lub złoty, bywa również od razu rozwałkowany, zwłaszcza przed okresem świątecznym, do pokrywania christmas fruit cake. Każdy supermarket.                   (zdjęcie poniżej) -------------------------------  Galaretki (jelly) - dostępne w większości supermarketów. W postaci kostek galaretki do rozpuszczania (przepis na opakowaniu) lub w postaci kryształków. (zdjęcie poniżej) -------------------------------  Budyń - chyba najbardziej przypominający polski budyń jest 'blancmange'. W składzie oprócz barwników i aromatów tylko skrobia kukurydziana. W smaku truskawkowym, malinowym, czekoladowym, waniliowym. W Asda, Tesco, Sainsbury's.                   Budyń (i kisiel, którego w UK nie widziałam) polecam kupować w polskim sklepie, jeśli to możliwe.                   (zdjęcie poniżej) -------------------------------  Budyń (custard powder) - jest to proszek, z którego się robi sos typu creme angleise -  płynny custard, sos waniliowy.  (zdjęcie poniżej) -------------------------------  Żelatyna (gelatine) - w proszku lub w listkach dostępna w każdym supermarkecie. (zdjęcie poniżej) -------------------------------  Ciasto francuskie (puff pastry), ciasto kruche (shortcrust pastry), ciasto filo (filo pastry) - dostępne w większości supermarketów. Rozwałkowane, nie rozwałkowane, zamrożone, świeże lub w wersji light. Do wypieków najlepsze są z dopiskiem 'all butter' czyli na maśle. Te można kupić w lepiej zaopatrzonych supermarketach.  (zdjęcie poniżej) -------------------------------  Białka w proszku (egg white powder) - zamiennik świeżych białek. Do ciast i deserów. Instrukcja użycia na opakowaniu. Dostępny m.in w Tesco, Waitrose.                    (zdjęcie poniżej) -------------------------------  Pektyna (pectin) - do przetworów z owoców o małej zawartości pektyny. Dostępna w lepiej zaopatrzonych supermarketach.                   (zdjęcie poniżej)                     ------------------------------- Biszkopty do deserów, np. do tiramisu, charlotte - sponge fingers, lady fingers,                   savoiardi - włoskie biszkopty                    trifle sponge (biszkopty do trifle) prostokątne w kształcie                   Warto wypróbować też przepis blogowy :).                   (zdjęcie poniżej) BAKALIE (tylko najpopularniejsze do wypieków) Rodzynki - raisins                   Koryntki - currants Sułtanki - sultanas                   Kandyzowana skórka pomarańczowa - candied orange peel (również mixed peel - skórka z cytrusów)                   Kandyzowany imbir - stem ginger Kandyzowane wiśnie/czereśnie - glace cherries Migdały - almonds, whole almonds                   Migdały obrane - blanched almonds                    Migdały w płatkach - flaked almonds, podpieczone - toasted flaked almonds Migdały zmielone - ground almonds                   Migdały posiekane - chopped almonds                   Orzechy włoskie - walnuts                   Orzechy pekan - pecan nuts Orzechy laskowe - hazelnuts, także posiekane - chopped lub blanched - obrane                   Orzechy makadamia - macadamia nuts                   Orzeszki ziemne - peanuts, solone i prażone - salted and toasted                   Pistacje - pistachio nuts, również solone                   Morele suszone - dried apricots                   Żurawiny suszone - dried cranberries                   Pestki słonecznika - sunflower seeds                   Nasiona sezamu - sesame seeds Nasiona lnu - flax seeds, linseed (złote i brązowe) Mak - poppy seeds (mak biały od czasu do czasu w Tesco) Pestki dyni - pumpkin seeds to be continued..                                       Barwniki 