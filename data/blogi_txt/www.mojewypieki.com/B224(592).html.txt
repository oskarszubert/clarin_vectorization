Jeśli nie przepadacie za zbyt słodkimi mazurkami wielkanocnymi, TO właśnie jest mazurek dla Was :-). Mazurek nowoczesny. Słono - słodki. Z masłem z orzeszków ziemnych (domowym lub kupnym) z którego wykonałam krem, z dużą ilością fistaszków, z mleczną czekoladą. Smakuje trochę jak.. snikers z ciasteczkowym spodem twixa ;-). Bardzo polecam!   Składniki na ciasto kruche (jak przy mazurku kajmakowym):                             35 dag mąki pszennej                           50 g cukru pudru 20 dag masła, zimnego, pokrojonego w kostkę 1 łyżka gęstej kwaśnej śmietany                           2 żółtka             Wszystkie składniki szybko wyrobić, najlepiej zmiksować w malakserze. Owinąć folią i włożyć do lodówki na 1 godzinę. Po tym czasie ciasto rozwałkować i wyłożyć nim dno blachy o wymiarach 25 x 34 cm, lub mniejszej (blacha powinna być wcześniej wyłożona papierem do pieczenia). Ciasta jest dużo, także można ozdobić nim ciasto, formujac wałeczki lub listki wokół brzegów. Ciasto ponakłuwać widelcem. Piec około 20 minut w temperaturze 200ºC, do lekkiego zezłocenia. Ostudzić.  Krem orzechowy:                    150 g masła orzechowego (gładkiego lub z kawałkami orzeszków)                   150 g serka mascarpone                   100 g białej czekolady, roztopionej w kąpieli wodnej            Serek mascarpone zmiksować z masłem orzechowym. Dodać lekko przestudzoną białą czekoladę, zmiksować. Kremem posmarować wierzch mazurka.  Ponadto: 1 szklanka orzeszków ziemnych, solonych                   150 g mlecznej czekolady, roztopionej w kąpieli wodnej Mazurek posmarowany kremem orzechowym posypać równomiernie orzeszkami, po nich rozprowadzić czekoladę (najlepiej nieregularnie, kleksami).           Schłodzić.           Kroić i podawać. Nie ma konieczności przechowywania w lodówce. Smacznego :). 