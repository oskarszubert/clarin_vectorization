Jeśli czereśnie - to tylko świeże, najlepiej prosto z drzewa (którego nie mamy jeszcze - rośnie ;-). Tym razem kupiłam czereśnie drugiego gatunku z przeznaczeniem na ciasto. Ciasto jest ucierane, więc niby proste, ale może być z nim trochę kłopotu. Czyli jak zawsze pamiętamy by wszystkie składniki były w temperaturze pokojowej, ciasta nie miksujemy zbyt długo, by nie opadło, a... z opadaniem owoców na dno nie powinno być w tym przypadku najmniejszego problemu. Przepis, zmodyfikowany, z DDTVN (dzięki, Dawid!:). Polecam!   Składniki: 150 g masła                   3/4 szklanki cukru (lub odrobinę mniej)                   5 jajek                   1 i 1/4 szklanki mąki pszennej                   1/4 mąki ziemniaczanej 1,5 łyżeczki proszku do pieczenia                   300 - 400 g czereśni, wydrylowanych   Wszystkie składniki powinny być w temperaturze pokojowej. Mąki i proszek do pieczenia przesiać. Masło utrzeć z cukrem przy pomocy miksera na gładką, białą masę. Dodawać do jednym jajku, dalej ucierając. Dodać mąkę i proszek do pieczenia, wymieszać przy pomocy łyżki.           Tortownicę o średnicy 22 cm wysmarować tłuszczem, spód wyłożyć papierem do pieczenia. Na spód wyłożyć czereśnie, na nie wylać ciasto i wyrównać. Piec w temperaturze 160ºC przez pół godziny, następnie temperaturę podwyższyć do 170ºC i piec kolejne 30 minut, do tzw. suchego patyczka (sprawdzić szybciej). Ciasto wyjąć z formy, podawać czereśniami do góry, oprószone pudrem.           Aa, i zapomniałabym :). Ciasto rośnie z lekką górką, należy ją po upieczeniu ściąć/wyrównać nożem.  Smacznego :) 