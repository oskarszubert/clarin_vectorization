Bardzo nietypowy piernik :-). Mięciutki, wilgotny, ale czy nie powinien się raczej nazywać 'chlebkiem bananowym o smaku piernika'? Jak upieczecie, zadecydujecie sami :-).   Składniki: 280 g mąki pszennej                   1 łyżeczka sody oczyszczonej                   2 łyżeczki zmielonego imbiru 4 łyżeczki przyprawy do piernika                   100 g jasnego brązowego cukru                   60 ml oleju (4 łyżki) 4 łyżki płynnego miodu                   3 jajka 4 łyżki świeżo wyciśniętego soku pomarańczowego 3 dojrzałe banany, średniej wielkości                   100 g koryntków lub rodzynków                    2 łyżki kakao Wszystkie składniki powinny być w temperaturze pokojowej. W naczyniu wymieszać mąkę, sodę i przyprawy, przesiać. Dodać cukier, przesiane kakao i wymieszać. Do wymieszanych składników wlać olej, miód, roztrzepane jajka, sok pomarańczowy. Wymieszać. Banany rozgnieść i razem z rodzynkami dodać do masy. Wymieszać. Masę wlać do płytkiej formy o wymiarach 28 x 18 cm wyłożonej papierem do pieczenia.           Piec około 40 minut w temperaturze 180ºC (ciasto może pozostać minimalnie klejące od bananów, ale nie może być na patyczku śladów surowego ciasta). Smacznego :-).     Źródło przepisu - 'Cakes   cake decorating' A. Nilsen. 