Propozycja na weekend :-). Bardzo smaczny, wiosenny, orzeźwiający sernik z kremem cytrynowym. Do przygotowania w kilka minut, bez konieczności używania miksera! Jeśli próbowaliście już kiedyś piec sernik z dodatkiem mleka skondensowanego, np. migdałowy sernik z Amaretto, ten MUSI być kolejny na liście. Jest nawet lepszy ;-).   Składniki: 750 g twarogu półtłustego lub tłustego, zmielonego przynajmniej dwukrotnie                   3 jajka                   1 puszka mleka skondensowanego słodzonego (ok. 400 g)                   2 łyżeczki ekstraktu z wanilii                   1 łyżka mąki ziemniaczanej                   1 łyżka mąki pszennej skórka otarta z 2 cytryn i sok świeżo wyciśnięty z jednej Wszystkie składniki powinny być w temperaturze pokojowej. W misie miksera umieścić wszystkie składniki, zmiksować (lub utrzeć ręcznie) tylko do połączenia się składników. Uwaga: nie miksować/nie ucierać zbyt długo, by niepotrzebnie nie napowietrzać masy serowej.           Formę o średnicy 20 - 21 cm wyłożyć papierem do pieczenia (samo dno). Do formy wyłożyć masę serową. Piec w temperaturze 150ºC (bez termoobiegu) przez około 60 minut z parą wodną*. Wystudzić w lekko uchylonym piekarniku. Wyjąć, włożyć do lodówki na kilka godzin lub całą noc. Po schłodzeniu sernik wyjąć delikatnie z formy, a jego boki obsypać pokruszonymi maślanymi ciasteczkami (niekoniecznie), natomiast na wierzch sernika wyłożyć krem cytrynowy. Wyrównać. Krem cytrynowy:                    125 g mascarpone 125 g lemon curd (kupnego lub domowego)            Oba składniki wymieszać łyżką do gładkości.           * Sernik pieczemy w kąpieli wodnej lub umieszczając poziom niżej w piekarniku żaroodporne naczynie z wrzącą wodą.           Smacznego :-). Pieczesz sernik po raz pierwszy? A może chcesz wiedzieć, jak upiec perfekcyjny sernik? Zapraszam do przeczytania notki o serniku idealnym. 