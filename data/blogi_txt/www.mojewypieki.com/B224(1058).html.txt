Wybaczcie, jest tak gorąco, że piekarnik omijam szerokim łukiem :-). Ale jest mnóstwo przepisów na nowe desery lodowe do wypróbowania, prawda? Tort lodowy może zechcecie wykonać już dzisiaj, jego przygotowanie to zaledwie chwila a jedyne, czego potrzebujecie, to trochę miejsca w zamrażarce.. Tak się złożyło, że kolejny przepis na blogu jest napakowany w kalorie, ale zakładam, że nie zjecie go sami ;-). Tak naprawdę dodatki do tortu możecie wybrać sami i mogą one być dowolne, i nic na pewno nie zepsujecie. Jeśli nie macie pomysłu, możecie skorzystać z przepisu poniżej. Polecam!   Składniki:                    1,5 litra lodów waniliowych                   100 g orzeszków zapiekanych w miodzie (honey roast peanuts) 200 g dowolnych drobinek czekoladowych (chocolate chips) lub drobno posiekanej ulubionej czekolady                   1 batonik Crunchie (40 g), posiekany                   150 g markiz czekoladowych z nadzieniem czekoladowym (w UK - bourbon biscuits nadają się również oreo z czekoladowym nadzieniem lub inne), połamanych na drobne kawałki i pokruszonych Przed przystąpieniem do wykonania, warto obejrzeć film z wykonania tortu:                                     Lody waniliowe wyjąć wcześniej z lodówki by lekko zmiękły. W naczyniu wymieszać orzeszki, 150 g chocolate chips, posiekany batonik i 100 g ciasteczek. Lody wymieszać z przygotowanymi składnikami, można w mikserze.           Formę o średnicy 20 cm wyłożyć folią spożywczą (dno i boki). Gotowe 'ciasto' przełożyć do formy, wyrównać. Zabezpieczyć folią spożywczą od góry, zamrozić.  Składniki na sos toffi:                    2 łyżki masła                   2 łyżki cukru                   3 łyżki cukru muscovado                   4 łyżki golden syrupu 1 łyżeczka ekstraktu z wanilii                   125 ml śmietany kremówki            Wszystkie składniki oprócz kremówki i wanilii umieścić w małym garnuszku i podgrzewać, do rozpuszczenia. Pogotować przez około 5 minut, mieszając od czasu do czasu, do lekkiego zgęstnienia. Dodać ekstrakt, kremówkę, zagotować. Zdjąć z palnika i lekko przestudzić. Zamrożony tort wyjąć z zamrażarki. Przełożyć na paterę. Posypać pozostałymi ciasteczkami i drobinkami czekolady, polać sosem toffi. Podawać.           Smacznego :-).             Źródło inspiracji - przepis Nigelli Lawson. 