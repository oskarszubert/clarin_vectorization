Przepis pochodzi z Wielkiego Żarcia. Są to popularne ciasteczka z bakaliami. Bardzo nam smakowały, a wyszło ich strasznie dużo ... około 60 sztuk.   Składniki:    1 kostka miękkiego masła 3/4 szklanki cukru (w oryginale była 1 szklanka, ale według mnie tyle wystarczy)   1 jajko  2,5 szklanki mąki pszennej  1/2 łyżeczki soli  1 łyżeczka sody  150 g gorzkiej czekolady pokrojonej w kosteczkę  1 szklanka dość grubo posiekanych orzechów, np. włoskich, laskowych    Masło utrzeć z cukrem, dodać jajko, wymieszać. Dodać makę, sodę, sól, dokładnie wymieszać lub zmiksować. Do masy dodać orzechy i czekoladę. Piekarnik rozgrzać do temperatury 200°C. Z masy robić małe kuleczki wielkości orzecha włoskiego, układać na blaszce zachowując odstępy. Można je też lekko spłaszczyć. Piec około 10 - 15 minut.  Bakalie dodajemy wg uznania: mogą to być rodzynki, mak, suszone żurawiny - co kto lubi :)   Smacznego :) 