Żeby zakończyć już w tym tygodniu temat drożdżówek ;). Na prośbę Gudeli (co mi bardzo pasowało zresztą :) - wersja z makiem. Praca z makiem to sama przyjemność (jak mamy już przygotowane nadzienie), bo nie lubi wypływać, jak dżem, i nie trzeba skrobać blachy ... Ta wersja smakowała nawet bardziej. Muszę wypróbować jeszcze wersję z twarożkiem, ale i tak wiem, że będzie świetna. Polecam!    Składniki na ciasto jak w drożdżówkach z dżemem. Nadzienie:    250 g maku  100 g cukru  50 g rodzynków  25 g orzechów włoskich posiekanych   1 łyżka miodu  olejek migdałowy do smaku  szczypta cynamonu  2 skórki skórki pomarańczowej  1 łyżka miękkiego masła lub margaryny    Mak namoczyć na noc, zmielić dwukrotnie (można też zalać niewielka ilością wody, gotować 20 minut, odcedzić; wody ma być bardzo mało!). Dodać pozostałe składniki, wymieszać. Nadzienia wychodzi bardzo dużo i spokojnie wystarczyło na wyjedzenie kilku łyżek z miski ;) Dalej postępować wg przepisu na drożdżówki z dżemem.   Smacznego :) 