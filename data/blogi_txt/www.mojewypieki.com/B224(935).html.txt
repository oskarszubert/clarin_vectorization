Sernik mocno czekoladowy - do jego przygotowania będziecie potrzebować aż 350 g czekolady! Dominuje smak czekolady i wanilii. Pieczony jest na grubym spodzie z brownies, który w zasadzie można wykorzystać do każdego sernika. Do waniliowej masy serowej dodałam chocolate chips i wszystko pokryłam czekoladową polewą. Sernik nie jest delikatny, raczej zwarty, choć w dużej mierze będzie to zależeć od użytego przez Was rodzaju sera. Polecam!   Składniki na spód brownies: 115 g masła                   100 g gorzkiej czekolady, połamanej na drobne kawałki                   1 szklanka drobnego cukru do wypieków                   2 duże jajka, w temperaturze pokojowej                   1 łyżeczka ekstraktu z wanilii                   115 g mąki pszennej            Do niewielkiego garnuszka włożyć masło, dodać czekoladę i rozpuszczać na małej mocy palnika, mieszając od czasu do czasu, aż składniki się połączą i powstanie gładki sos czekoladowy. Ściągnąć z palnika, odłożyć do lekkiego przestudzenia. Jajka (w całości) ubić z cukrem przy pomocy miksera na puszystą pianę. Powoli wlewać lekko przestudzoną czekoladę (może być ciepła), miksując do połączenia. Dodać przesianą mąkę i zmiksować.           Tortownicę o średnicy 23 cm wyłożyć papierem do pieczenia (sam spód). Na spód przelać masę brownies, wyrównać. Piec w temperaturze 180ºC przez około 25 minut. Wyjąć z piekarnika.           Kiedy spód z brownies się piecze, przygotować masę serową.  Masa serowa:                    750 g sera twarogowego, zmielonego przynajmniej 2-krotnie 3 jajka                   2 białka                   1 szklanka śmietany kremówki 30%                   1 szklanka drobnego cukru do wypieków                   1 łyżeczka pasty waniliowej lub 1 łyżeczka ekstraktu z wanilii                   1 szklanka drobinek czekoladowych (chocolate chips), gorzkich lub mlecznych (około 150 g)            Wszystkie składniki powinny być w temperaturze pokojowej.           W misie miksera utrzeć ser z jajkami i białkami, dodać cukier, dalej ucierając. Wlać śmietanę kremówkę, pastę waniliową lub ekstrakt, zmiksować nie za długo, tylko do połączenia składników. Wsypać drobinki czekoladowe i lekko wymieszać.           Masę serową wylać na upieczony spód brownies (może być ciepły). Wyrównać.           Wstawić do piekarnika nagrzanego do temperatury 130ºC i piec około 1,5 godziny, bez termoobiegu, w kąpieli wodnej**, do momentu, gdy powierzchnia sernika będzie ścięta (dotykając sernik patyczkiem).* Wyjąć, przełożyć na kratkę, wystudzić. Schłodzić w lodówce przez minimum 3 godziny lub najlepiej przez całą noc. Polewa czekoladowa:                    50 g czekolady mlecznej, połamanej na drobne kawałki                   50 g czekolady gorzkiej, połamanej na drobne kawałki                   40 g masła            Czekolady i masło umieścić w szklanej lub metalowej miseczce i roztopić w kąpieli wodnej (nad parą), mieszając od czasu do czasu. Kiedy składniki się połączą, zdjąć miseczkę znad pary, od razu polać zimny sernik (polewa szybciej zastygnie na zimnym serniku).           * Nowa metoda pieczenia serników polecana przez Dana Leparda; sernik pieczemy w niższej temperaturze, dłużej, dzięki temu nie pęka. Warto wypróbować! ** najlepiej 1 poziom w piekarniku niżej postawić naczynie żaroodporne z wrzącą wodą           Smacznego :-) 