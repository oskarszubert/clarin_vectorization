Biszkopt, który jest doskonałą bazą do tortów i innych ciast przekładanych. Miał być niezawodny i taki jest. Z przepisu Kamili.   Składniki:    3 jajka  3 łyżki mąki pszennej  3 łyżki mąki ziemniaczanej  6 łyżek cukru  1/4 łyżeczki proszku do pieczenia     Białka ubić na sztywną pianę. Pod koniec ubijania dodać cukier, dalej ubijając. Dodawać stopniowo żółtka i ubijać. Mąki wymieszać z proszkiem do pieczenia, wsypać do masy jajecznej, delikatnie wymieszać.  Piec w temperaturze 180ºC przez około 35 - 45 minut (do tzw. suchego patyczka).   Biszkopt z 3 jajek piekłam w formie o średnicy 21 cm; nadaje się do przekrojenia na 2 normalne lub 3 cienkie krążki. Tak naprawdę zasada jest prosta: na każde jajko przypada 1 łyżka mąki pszennej, 1 łyżka mąki ziemniaczanej i 2 łyżki cukru. To jest podstawa sukcesu.  Smacznego :) 