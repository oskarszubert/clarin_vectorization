Propozycja na lekką, szybką, przesmaczną, mocno kakaową babeczkę.. z dodatkiem szampana :-). Przeglądając swoje starsze przepisy wpadłam na pomysł upieczenia w wersji dla dorosłych tych muffinek z colą. Ciasto muffinkowe w tym przypadku idealnie nadaje się na babkę. Skoro nie ma zwyczaju pieczenia babek w Nowy Rok, może upieczecie babkę szampańską na Wielkanoc? ;-). Polecam!   Składniki:                    500 g mąki pszennej tortowej                   2 łyżeczki proszku do pieczenia 1 łyżeczka sody oczyszczonej                   75 g kakao (10 łyżek)                   2 szklanki ciemnego brązowego cukru 4 duże jajka                   250 ml oleju słonecznikowego lub rzepakowego                   300 ml szampana (lub innego wina musującego)            Wszystkie składniki powinny być w temperaturze pokojowej. Mąkę, proszek do pieczenia, sodę oczyszczoną i kakao - przesiać, odłożyć.           Do naczynia wbić jajka. Roztrzepać lekko rózgą kuchenną (nie ubijać). Dodać cukier, olej, szampan - wszystko dobrze wymieszać rózgą. Do płynnych składników dodać przesiane suche składniki. Wymieszać rózgą (nie miksować), tylko do połączenia się składników.           Formę o pojemności 2,5 litra wysmarować masłem, oprószyć mąką. Nadmiar mąki strzepnąć. Przelać ciasto (jest ono dość płynne).            Piec w temperaturze 160ºC przez około 45 - 60 minut, do tzw. suchego patyczka, pod 30 minutach zwiększając temperaturę do 170ºC. Po upieczeniu wyjąć z piekarnika, przez kilka minut przestudzić w formie, następnie ostrożnie przenieść z formy na kratkę. Pozostawić do całkowitego wystudzenia. Podawać z frużeliną truskawkową.  Uwaga: babka w formie zawsze wyrasta 'z górką'. Proporcje w przepisie zostały tak dobrane, że ciasto wyrasta po brzegi formy (by odwzorować rant formy), oraz rośnie ponad nią. Po upieczeniu 'górkę należy po prostu ściąć nożem.  Frużelina z owoców lata: 250 g owoców lata (świeżych lub mrożonych), mieszanki - głównie truskawek, malin, jagód, porzeczki                   1,5 łyżeczki żelatyny rozpuszczonej w minimalnej ilości gorącej wody pół szklanki cukru                   1 łyżka soku z cytryny 1 łyżeczka mąki ziemniaczanej rozpuszczona w 1 łyżce wody W małym garnuszku wymieszać owoce z cukrem. Postawić na palniku o średniej mocy i pogrzewać do rozpuszczenia się cukru, nie doprowadzając do wrzenia (owoce puszczą sporo soku). Dodać cytrynę, mąkę z wodą, zagotować, wymieszać i zdjąć z palnika. Rozpuszczoną żelatynę powoli wmieszać do owoców, uważając, by nie wytworzyły się grudki (można najpierw ją rozrobić z odrobiną soku z owoców, by nie była tak gęsta). Schłodzić, by sos owocowy zgęstniał. Frużelina powinna mieć konsystencję żelu-kisielu (nie może być jednak gęsta jak galaretka).  Smacznego :-). Babkę piekłam w formie 'Bawaria' z Nordic Ware. To jedna z moich ulubionych firm 'babkowych' i wypiekowych. Przekonałam się do całej serii po zakupie swojej pierwszej formy, w zeszłym roku. Potem była druga i trzecia, i.. wciąż nie mogę powiedzieć dość ;-).  Firmę cenię za wysoką jakość i piękne wzornictwo. Forma jest ciężka, wykonana z wysokiej jakości aluminium, bardzo solidna i dopracowana w najmniejszym szczególe.            Formę przed pieczeniem (każdą z Nordic Ware) dokładnie smaruję masłem w temperaturze pokojowej, starając się dotrzeć we wszystkie zakamarki. Wzór odwzorowany na babce będzie jej największą ozdobą, więc trzeba to zrobić dobrze! Następnie delikatnie oprószam mąką (przez sitko) i strzepuję jej nadmiar. Wypieki bardzo zgrabnie 'wyskakują' z formy, bez przywierania. Czyszczenie to praktycznie tylko opłukanie blaszki pod bieżącą wodą :).  'Bawaria' jest niezwykłą formą i nawet najprostszą babkę zamieni w królową wielkanocnego stołu :-). Bez dodatkowych polew lub lukru. I.. czy nie o to chodzi?..           Tą i inne formy Nordic Ware można znaleźć w AleDobre.pl. ------------------------------------------------ /*wpis zawiera lokowanie produktu/ 