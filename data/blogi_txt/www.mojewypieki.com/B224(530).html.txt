Szukałam doskonałych połączeń: lody miętowe z czekoladą, waniliowe z malinami, dulce de leche z toffi, cytrynowe z... wiśniami ;-). To ostatnie połączenie to jedno z moich ulubionych: lody są kwaskowe, orzeźwiające, idealne. Idealne na upały, choć jak piszę tego posta, za oknem tak leje, jakby ktoś z wiadra lał... gdzie jest lato?   Składniki: 2 szklanki pełnego mleka                   2 szklanki śmietany kremówki 30% lub 36%                   1 i 1/4 szklanki drobnego cukru                   skórka otarta z dwóch cytryn 3/4 szklanki świeżo wyciśniętego soku z cytryny (około 5 dużych cytryn)                   2 łyżki Limoncello (lub innego likieru cytrynowego, wódki)                   200 g wiśni, pokrojonych na mniejsze kawałki (mogą być zamrożone)            Wszystkie składniki (oprócz wiśni) wymieszać do połączenia i rozpuszczenia się cukru. Schłodzić w lodówce przez 12 godzin.           Gotową masę przelać do maszyny do lodów i dalej postępować według zaleceń jej producenta. Po ukręceniu lodów przez maszynę dodać wiśnie, wymieszać.           Lody można również przygotować bez maszyny do lodów. Przygotowaną schłodzoną mieszankę zmiksować na puszystą masę, przelać do kontenera i umieścić w zamrażarce. Lody w ciągu procesu mrożenia wyciągać kilkakrotnie (np. w godzinowych odstępach) i powtarzać czynność miksowania. Dzięki temu rozbijają się tworzące się kryształki lodu i powstałe lody mają bardziej kremową konsystencję. Po ostatnim miksowaniu dodać wiśnie i wymieszać.            Smacznego :-). 