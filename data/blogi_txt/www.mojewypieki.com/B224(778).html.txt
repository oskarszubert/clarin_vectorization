Szybki ucierany placek. Niski, z dużą ilością owoców, pieczony w formie do tarty. Wiśnie można użyć dowolne - świeże, z kompotu, zalewy lub rozmrożone. Ważne, by wcześniej dokładnie odciekły z soku. Mało wymagające ciasto, takie 'przy sobocie po robocie' ;-). Ale bardzo smaczne!   Składniki:                    125 g masła                   2/3 szklanki drobnego cukru do wypieków 2 duże jajka                   2 łyżeczki ekstraktu z migdałów 1 i 1/3 szklanki mąki pszennej                   1 łyżeczka proszku do pieczenia                   1/3 szklanki kwaśniej śmietany                   400 g wiśni, odpestkowanych (świeżych lub rozmrożonych; z kompotu lub zalewy, koniecznie odsączonych) 100 g płatków migdałów                   cukier puder, do oprószenia            Wszystkie składniki powinny być w temperaturze pokojowej. Mąkę przesiać z proszkiem do pieczenia, odłożyć.           W misie miksera utrzeć masło z cukrem, na jasną i puszystą masę. Dodawać jajka, jedno po drugim, ucierając/miksując po każdym dodaniu do uzyskania gładkiej masy. Dodać ekstrakt z migdałów i zmiksować.           Dodawać mąkę z proszkiem na przemian z kwaśną śmietaną, w trzech turach, miksując krótko, tylko do połączenia się składników. Niewysoką formę o wymiarach 30 x 20 cm (np. do tarty) wysmarować masłem, oprószyć mąką. Przełożyć do niej ciasto, wyrównać. Na wierzch rozłożyć wiśnie, posypać płatkami migdałów. Piec w temperaturze 170ºC przez około 50 - 55 minut, do tzw. suchego patyczka. Wyjąć z piekarnika, przestudzić. Przed podaniem pokroić i oprószyć cukrem pudrem. Smacznego :-). 