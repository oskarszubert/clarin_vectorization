Całkiem smaczne muffinki - aromatyczne, wilgotne, pięknie pachną pomarańczami. Takie już świąteczne :). Ale.. czy to już ten moment, by publikować świąteczne wypieki?   Składniki na około 10-12 sztuk:   1,5 szklanki mąki pszennej  pół szklanki otrębów 2/3 szklanki jasnego brązowego cukru  1 duże jajko  150 ml świeżo wyciśniętego soku z pomarańczy  otarta skórka z 2 pomarańczy  100 ml maślanki  40 g roztopionego masła  2,5 łyżeczki proszku do pieczenia  5 łyżek dżemu pomarańczowego  100 g groszków (chipsów) z białej czekolady (lub posiekanej białej czekolady)   Wszystkie składniki powinny być w temperaturze pokojowej.  W jednym naczyniu wymieszać składniki suche: mąkę pszenną, otręby, cukier, proszek do pieczenia. W drugim naczyniu wymieszać składniki mokre: roztrzepane jajko, sok, skórkę, maślankę, masło, dżem. Połączyć zawartość obu naczyń, wymieszać z grubsza, dodając pod koniec białą czekoladę.  Formę do muffinek wyłożyć papilotkami. Nałożyć ciasto, do 3/4 wysokości papilotki. Piec w temperaturze 190ºC przez około 25 minut do tzw. suchego patyczka. Wyjąć, lekko przestudzić, potem studzić na kratce.  Smacznego :) 