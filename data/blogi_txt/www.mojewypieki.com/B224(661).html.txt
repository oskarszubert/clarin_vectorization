Pyszne połączenie. Idealna, grudkowata, lekko sprężysta i wilgotna struktura. Słodkie i pożywne wnetrze. Figi można zastąpić dowolnymi owocami suszonymi, według mnie świetnie będą pasować np. śliwki. Polecam :)   Składniki na około 10 - 12 muffinek*:   250 g mąki pszennej  1 łyżeczka proszku do pieczenia  szczypta soli  170 g brązowego cukru  85 g suszonych fig, posiekanych  115 g migdałów, drobno posiekanych  200 ml mleka  1 łyżeczka ekstraktu z migdałów (lub kilka kropel aromatu)  2 łyżki oleju słonecznikowego  kilka łyżek płatków migdałów do posypania   W naczyniu wymieszać składniki suche: mąkę, proszek, sól, cukier.   W drugim naczyniu wymieszać mleko, olej, migdały, figi, ekstrakt.  Połączyć zawartość obu naczyń i wymieszać tylko do połączenia się składników, nie dłużej. Jeśli ciasto będzie zbyt suche dodać odrobinę mleka (dodałam 2 łyżki). Formę do muffinek wyłożyć papilotkami, do nich wyłożyć ciasto - do 3/4 wysokości. Obsypać płatkami migdałów. Piec w temperaturze 190ºC przez około 25 minut, do tzw. suchego patyczka.   * zamiast standardowej wielkości muffinek upiekłam 6 dużych Smacznego :)    Przepis pochodzi z książki 'Everyday muffins   bakes', wydawnictwa Parragon Books. 