Mogłoby się wydawać, że muffinki całkiem jak 'chocolate chip muffins' Nigelli. Jednak ciasto z dodatkiem śmietany ma zupełnie inną strukturę, jest bardziej sprężyste, po prostu inne. A w smaku również bardzo dobre :). Dlatego czasem je piekę dla odmiany. Przepis pochodzi z 'Everyday muffins   bakes'. Polecam do przetestowania :)   Składniki na 12 sztuk:   225 g mąki pszennej  25 g kakao  2 łyżeczki proszku do pieczenia  pół łyżeczki sody oczyszczonej  100 g gorzkiej czekolady, posiekanej (lub groszków czekoladowych)  100 g białej czekolady, posiekanej (lub groszków czekoladowych)  2 duże jajka  300 ml kwaśnej śmietany  150 g brązowego cukru  85 g masła, roztopionego   W jednym naczyniu wymieszać składniki suche: mąkę, kakao, proszek do pieczenia, sodę oczyszczoną, cukier. W drugim naczyniu mokre: roztrzepane jajka, śmietanę, masło. Połączyć zawartość naczyń, wymieszać do połączenia składników. Dodać czekoladę, wymieszać. Formę do muffinek wyłożyć papilotkami, do nich nałożyć ciasto do 3/4 wysokości.  Piec w temperaturze 200ºC przez około 20 - 25 minut, do tzw. suchego patyczka.  Smacznego :) 