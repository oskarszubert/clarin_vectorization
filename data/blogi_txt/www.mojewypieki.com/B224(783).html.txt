Zawsze prostymi placuszkami rozpoczynam sezon rabarbarowy. I kompotem z rabarbaru, najzwyklejszym. Ktoś na facebooku napisał, że do rabarbaru świetnie pasuje cynamon - więc dodałam. Ale jeśli nie lubicie, można go pominąć. Placuszki są dość kwaśne, choć to zależy też od rabarbaru; dlatego podajemy z cukrem pudrem. Uwielbiam je jeść i się krzywić; cóż, taka jestem;-). Składniki na 2 talerze placków:                    2 szklanki mąki pszennej                   2 łyżeczki proszku do pieczenia 1 łyżeczka sody oczyszczonej                   1 łyżeczka cynamonu                   3 łyżki drobnego cukru lub cukru pudru                   1 szklanka gęstej kwaśnej śmietany (będą równie dobre z jogurtem, kefirem lub maślanką) pół szklanki mleka                   2 jajka około 35 dag rabarbaru, obranego i pokrojonego w grubsze plasterki            Mąkę wymieszać z proszkiem, sodą, cynamonem, cukrem. Kwaśną śmietanę wymieszać z mlekiem i rozbełtanymi jajkami. Połączyć składniki suche z mokrymi, wymieszać, by nie było grudek (można zmiksować). Do ciasta dodać pokrojony rabarbar, wymieszać łyżką.           Nabierać większą łyżką porcje ciasta i smażyć na rozgrzanym oleju, z obu stron, do zrumienienia.           Podawać oprószone z cukrem pudrem. Smacznego :) 