Sernik idealny, z ostatnimi tegorocznymi malinami, z lekką nutą migdałową i prażonymi płatkami migdałów. Wspaniały! Z najlepszym kruchym spodem, którego nie jest dużo - serniki lubimy zwłaszcza za masę serową ;-). Masa serowa jes zwarta, lekko kremowa, idealnie słodka. Nie napowietrzamy jej długim ubijaniem i pieczemy dłużej w niższej temperaturze, bez termoobiegu. Dzięki niewielkiemu dodatkowi ekstraktu z migdałów sernik nie jest 'nudny' a maliny doskonale się komponują z nowym smakiem ;-). Sernik jest najlepszy z tradycyjnym tłustym twarogiem; używając serka typu Philadelphia, otrzymamy sernik o mazistej i kremowej konsystencji. Polecam!   Składniki na kruchy spód: 150 g mąki pszennej                   2 łyżki drobnego cukru do wypieków                   100 g zimnego masła, pokrojonego w kostkę                   1 żółtko                   1 łyżka zimnej wody            Na stolnicę wysypać mąkę, zrobić dołek, w ktorym umieścić cukier, masło i żółtko. Dodane składniki zagnieść razem, następnie stopniowo dodawać do nich mąkę, wyrabiając między palcami, jak na kruszonkę. Dodać zimną wodę i zagnieść gładkie ciasto. Uformować z niego kulę, lekko spłaszczyć, owinąć folią i schłodzić w lodówce przez 30 minut. Ciasto można również wyrobić w malakserze (szybciej i prościej). Schłodzone ciasto rozwałkować na wielkość formy (30 x 23 cm), przenieść na dno formy, dokładnie wylepić, ponakłuwać widelcem. Podpiec w temperaturze 190ºC przez około 15 - 20 minut lub do momentu zezłocenia się ciasta. Wyjąć z piekarnika, lekko przestudzić na czas przygotowania masy serowej.  Składniki na masę serową:                    1 kg twarogu tłustego lub półtłustego zmielonego przynajmniej dwukrotnie 100 ml śmietany kremówki 30% lub 36%                   5 dużych jajek                   200 g cukru                   2 łyżeczki ekstraktu z migdałów                   3 łyżki mąki pszennej 1 łyżka mąki ziemniaczanej                   300 g malin 3/4 szklanki płatków migdałów            Wszystkie składniki powinny być w temperaturze pokojowej.           Jajka (w całości) roztrzepać w misce ręczną trzepaczką. Dodać do nich cukier i wymieszać.           W misie miksera umieścić zmielony twaróg, śmietanę, jajka roztrzepane z cukrem, ekstrakt z migdałów, obie mąki (przesiane). Wszystkie składniki zmiksować, przez chwilę, tylko do połączenia się składników. Zmiksowaną masę wylać na podpieczony wcześniej spód.           Na wierzchu masy serowej poukładać maliny. Posypać płatkami migdałów. Piec w temperaturze 150ºC przez 1 godzinę 15 minut, lub dłużej, do momentu aż środek sernika będzie ścięty i sprężysty przy dotyku patyczkiem. Wystudzić w lekko uchylonym piekarniku. Schłodzić w lodówce, przez kilka godzin.           Smacznego :-).                 Sernik piekłam (po raz pierwszy zresztą ;-) w żeliwnej formie do wypieków.  To Mercedes wśród form, dla prawdziwych kuchennych pasjonatów. Emaliowana forma żeliwna jest idealna do pieczenia, zapiekania, grillowania, podgrzewania i.. można by tak wymieniać  i wymieniać, bo prawdą jest, że jest doskonała do wszystkiego.           Pieczenie w niej robi ogromną różnicę – ciepło rozprowadza się wolno i równomiernie, trzyma też dłużej temperaturę i wolniej się wychładza. Absorbuje i oddaje ciepło, by utrzymać potrawy dłużej ciepłe. Sernik w formie upiekł się wzorcowo. Brytfanna jest emaliowana, przed pieczeniem nie trzeba jej smarować tłuszczem, oprószać mąką czy wykładać papierem do pieczenia. Łatwo się czyści i nie wymaga specjalnej impregnacji. Ciasto nie przywiera do formy. Wiadomo, nie kupiłabym tej formy z przeznaczeniem dla tego jednego wypieku, ponieważ jej zastosowanie jest dużo szersze i na pewno nie raz umili mi pracę w kuchni :-). Już myślę, jaki upiec w niej chleb :-). Podoba mi się to, że naczynie takie jest praktycznie wieczne – jeśli będę ją odpowiednio traktować, innego nie będę już potrzebowała.           Wady? Nie zauważyłam żadnej podczas użytkowania. Może taka oczywista – naczynia żeliwne są cieżkie, bardzo ciężkie. Zależy z jakiej strony na to patrzeć, ale dzięki temu są też bardziej stabilne. I zdrowsze. Ogromnym plusem francuskich naczyń żeliwnych Chasseur jest to, że nadają do wszelkiego typu pieców, piekarników i kuchenek: od najstarszych drewnianych lub węglowych kuchni, po gazowe i elektryczne, do najnowocześniejszych ceramicznych i indukcyjnych. Może.. warto już teraz wpisać taką formę na listę dla Świętego Mikołaja? ;-)             Przepis, zmodyfikowany, pochodzi z 'Tart it up!' by Eric Lanlard. ------------------------------------------------ /*wpis zawiera lokowanie produktu/ 