Kolejny rewelacyjny bochenek ze zbiorów mistrza Hamelmana. Chleb pszenny o tradycyjnym, uniwersalnym smaku, miąższu bardziej lub mniej zwartym. Wymaga dłuższego przygotowywania, ale nie jest to procedura bardziej skomlikowana niż zwykle. Wygląd bochenka i smak powodują, że z chęcią do przepisu wrócę (czytaj: już jestem namawiana ;). Polecam!   Składniki na 1 bochenek.  Składniki na zaczyn (wieczór wcześniej):   65 g mąki pszennej chlebowej  4,2 g mąki żytniej (użyłam mąki żytniej pełnoziarnistej)  42,5 g wody  1 łyżka aktywnego zakwasu   Wszystkie składniki zmiksować. Przykryć folią spożywczą i pozostawić w temperaturze pokojowej przez 12 godzin (całą noc).  Składniki na ciasto właściwe:   364 g mąki pszennej chlebowej  18,4 g mąki żytniej (użyłam mąki żytniej pełnoziarnistej)  250,5 g wody  pół łyżki soli  cały 12-h zaczyn   Mąkę pszenną wymieszać z mąką żytnią i wodą (mikserem). Przykryć folią, pozostawić na 20 - 60 minut. Po tym czasie dodać sól i zaczyn, mieszać mikserem przez 2 minuty. Ciasto pozostawić w ciepłym miejscu na 2,5 godziny, składając je dwukrotnie co 50 minut.  Z ciasta uformować bochenek, umieścić w koszu do wyrastania, posypanym mąką. Pozostawić na 2 - 2,5 godziny do wyrośnięcia. Przed pieczeniem chleb ponacinać.  Piec w temperaturze 220ºC przez 40 - 45 minut (najlepiej na kamieniu). Studzić na kratce.  Smacznego :) 