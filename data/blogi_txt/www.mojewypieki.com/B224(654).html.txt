Już je nominowałam do moich ulubionych. Orzeźwiające, mocno cytrynowe, zniewalająco pachnące i puszyste ... Niech Was nie przerazi dodatek maku - na całe 12 muffinek jest go tylko 2 łyżeczki. To tyle co nic, ale świetnie pasują gdzieniegdzie jego drobne kropeczki :-). Jeśli wolicie - cytrynę można zastąpić również limonką ...   Składniki na 12 muffinek:    170 ml oleju słonecznikowego  225 g mąki pszennej  1 łyżeczka proszku do pieczenia  ½ łyżeczki soli  190 g cukru pudru  1 duże jajko  1 białko  150 ml mleka  sok i skórka otarta z jednej cytryny  2 łyżeczki maku + mak do dekoracji    W naczyniu wymieszać suche składniki: makę, cukier puder, sól, mak, proszek do pieczenia. W drugim naczyniu składniki mokre: olej, jajko, białko, mleko, sok i skórkę z cytryny. Połączyć obie mikstury, wymieszać szybko i niezbyt starannie - mogą pozostać grudki.  Formę do muffinek wyłożyć papilotkami. Rozdzielić ciasto (ja nakładałam pełną papilotkę). Posypać makiem dla dekoracji. Piec około 20 - 25 minut w temperaturze 190ºC.  Smacznego :) 