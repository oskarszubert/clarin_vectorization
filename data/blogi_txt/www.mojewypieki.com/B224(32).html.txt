Kilka dni przed Halloween podpowiedź, jak wykonać eleganckie babeczki. Szybko, bez dużego nakładu pracy, z pomysłem :-). Będziecie potrzebować:                    Wasze ulubione babeczki, upieczone i wystudzone                   lukier plastyczny lub marcepan, do rozwałkowania barwniki z żelu/paście                   2 łyżki jasnego dżemu np. morelowego                   szablony do babeczek pędzelek            Upiec babeczki (w papilotkach) z Waszego ulubionego przepisu. Na Halloween mogę polecić muffinki czekoladowe lub Red Velvet. Wystudzić. Przy pomocy noża z piłką odciąć im 'czapeczki' by wierzch był prosty i równy z papiotkami.           Lukier plastyczny (lub marcepan) rozwałkować na grubość około 2 mm, podsypując delikatnie cukrem pudrem. Przy pomocy ostrej foremki do ciastek (lub szklanki) wycinać kółka o średnicy babeczek. Wierzch babeczek posmarować bardzo cienką warstwą dżemu, przykleić lukier plastyczny, wyrównać.           Do lukru plastycznego przyłożyć szablon, pędzelkiem maczanym w odrobinie barwnika odmalować wzory. Szablony można kupić (np. na ebayu) lub wykonać samemu. Użyłam barwników Wiltona (w kubeczkach), kolory: black i golden yellow. Smacznego :-). 