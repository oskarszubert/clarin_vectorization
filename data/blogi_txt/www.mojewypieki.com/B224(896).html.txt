To niesprawiedliwe, że tak pyszny sernik jest na szarym końcu blogu ;-). Ale cóż - piekłam go zaraz po założeniu blogu i piekę go w dalszym ciągu od czasu do czasu. To mój ulubiony czekoladowy sernik. Daję dużo startej skórki z pomarańczy i wtedy smakuje jak pomarańczowa czekolada Cadbury.. rozpływa się w ustach, a zarazem jest ciężki i intensywny. Nie wychodzi go dużo, to przepis na zaledwie 20 cm tortownicę, ale to wystarczy, by przegonić wszelkie smutki świata! W oryginale w składzie jest serek philadelphia, ale często zastępuję polskim twarogiem śmietankowym, bo lubię...   Składniki na spód: 125 g ciastek digestive w gorzkiej czekoladzie 40 g zrumienionych i posiekanych migdałów                   70 g masła, roztopionego            Ciastka pokruszyć lub zemleć na piasek blenderem. Dodać migdały i masło, wymieszać. Wyłożyć do foremki o średnicy 20 cm wyłożonej papierem do pieczenia. Schłodzić w lodówce.  Składniki na masę serową: 500 g serka kremowego philadelphia (można również użyć twarogu śmietankowego)                   115 g drobnego brązowego cukru 125 g gorzkiej czekolady                   2 jaja 125 ml śmietany kremówki 30% lub 36%                   otarta skórka z jednej pomarańczy            Wszystkie składniki powinny być w temperaturze pokojowej.           Ser zmiksować z cukrem na gładko, dodać czekoladę (stopioną na parze i lekko ostudzoną), roztrzepane jaja, kremówkę i skórkę pomarańczową. Dokładnie, lecz niedługo miksować. Masa powinna być gładka i jednolita. Wylać na schłodzony spód.           Piec w 160ºC przez około 60 - 90 minut (z twarogiem innym niż Philadelphia - krócej, około 1h).           Ostudzić, włożyć na kilka godzin do lodówki, dowolnie udekorować.           Więcej o tym, jak upiec perfekcyjny sernik.           Smacznego :-).      Źródło inspiracji: przepis podany przez Cipcipkurkę na Galerii Potraw. 