Oponki - ale nie z ciasta drożdżowego, a z dodatkiem twarogu. Pycha! Robi się je niesamowicie szybko, są mięciutkie, nie tłuste, prostsze w wykonaniu niż pączki. Przysmak dzieci :-). Składniki na około 30 oponek:                    500 g półtłustego twarogu (może być zmielony)                   3 jajka                   3 łyżki kwaśnej śmietany 18% 3 łyżki drobnego cukru do wypieków                   1 opakowanie cukru waniliowego (16 g)                   1 łyżeczka sody oczyszczonej                   2 - 3 szklanki mąki pszennej Wszystkie składniki umieścić w naczyniu i zagnieść na miękkie, nie klejące ciasto (zacząć od 2 szklanek mąki i w razie potrzeby podsypywać). Ciasto rozwałkować na grubość około pół cm i wycinać oponki, np. przy pomocy szklanki i zakrętki/kieliszka. Wrzucać na głębszy, rozgrzany olej, smażyć z obu stron na złoty kolor.           Osączyć z tłuszczu na bibule, posypać obficie cukrem pudrem.           Smacznego :-).    Z przepisu Paulinki. 