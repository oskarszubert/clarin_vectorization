Co tu dużo mówić - na Walentynki lubię czekoladę, serca, czerwień i róż.. i wcale mi nie przeszkadza, że część komercyjna tego święta jest lekko obciachowa, w mniemaniu niektórych ;-). Przynajmniej jest słodko. Jak w tym torcie. Klasyczne już połączenie czekolady i malin, w postaci skromnego tortu. Z miękkim, murzynkowym ciastem. Z duużą ilością czekoladowego sosu. Tak naprawdę tort jest nieduży, jakby stworzony dla dwóch (głodnych) osób.. ;-).   Składniki na ciasto: 150 ml mleka                   1 łyżka masła                   1 łyżka ekstraktu z wanilii                   3 duże jajka 200 g drobnego cukru do wypieków                   175 g mąki pszennej                   3 łyżki kakao                   1 łyżeczka sody oczyszczonej            Wszystkie składniki powinny być w temperaturze pokojowej. Mąkę pszenną, kakao, sodę - wymieszać i przesiać. Odłożyć.           W małym garnuszku podgrzać mleko z masłem, do rozpuszczenia masła. Dodać ekstrakt w wanilii, wymieszać.           W misie miksera umieścić jajka (całe) z cukrem i miksować (przystawką do ubijania białek), aż masa będzie bardzo puszysta, lekka i jasna, przez kilka minut. Po ubiciu wlewać gorące jeszcze mleko, zmiksować. Dodać przesiane suche składniki i delikatnie wymieszać szpatułką. Ciasto podzielić na 2 części. Formę  - serce o średnicy 23 cm - wyłożyć papierem do pieczenia. Wyłożyć do niego pierwszą część masy. Piec w temperaturze 170ºC przez około 20 minut, do tzw. suchego patyczka. Wyjąć, ostudzić.           W taki sam sposób upiec pozostałą część ciasta (ciasto może czekać, aż pierwsza partia się upiecze; ja piekłam w ten sposób).           Ciasto wystudzić (można upiec wieczór wcześniej). Blaty będą dość niskie.  Masa śmietanowo - malinowa:                    125 ml śmietany kremówki 36%, schłodzonej                   125 g malin (można użyć malin mrożonych, wcześniej je rozmrozić na bibułce) Śmietanę kremówkę ubić do otrzymania puszystego kremu. Dodać maliny, wymieszać przy pomocy widelca, część miażdżąc, by krem miał kolor różowy.  Czekoladowe ganache:                    150 ml śmietany kremówki 36%                   150 g gorzkiej czekolady (70% kakao), połamanej na drobne kawałki 1 łyżka golden syrupu (lub płynnego miodu)            W małym garnuszku umieścić wszystkie składniki i podgrzewać, mieszając, na niedużej mocy palnika, aż poszczególne składniki się połączą i powstanie gładki sos czekoladowy. Lekko przestudzić. Dodatkowo:                    125 g świeżych malin   Wykonanie Pierwszy blat ciasta położyć na paterze. Na niego wyłożyć krem śmietanowo - malinowy, wyrównać. Przykryć drugim blatem czekoladowym. Całość oblać czekoladowym ganache, nie martwiąc się spływającą czekoladą ;-). Udekorować malinami. Smacznego :-).      Przepis Nigelli Lawson z 'Feast'. 