Amerykańskie ciasto sięgające korzeniami do połowy XIX wieku. Dwie warstwy ciasta 'sponge' (cięższego niż tradycyjny polski biszkopt) przełożone warstwą kremu budyniowego, z polewą czekoladową. Cudowna kombinacja. Mimo, iż ciasto nie jest masowo produkowane w Bostonie, zostało oficjalnym deserem stanu Massachusetts?. Świetnie smakuje podane z truskawkami, które można poukładać na kremie budyniowym. Spróbujecie? :-) Składniki na ciasto:                    225 g masła, w temperaturze pokojowej lub nawet bardziej miękkiego 170 g drobnego cukru do wypieków                   1 łyżeczka ekstraktu z wanilii                   4 duże jajka 200 g mąki pszennej, przesianej                   25 g mąki ziemniaczanej, przesianej                   1 łyżeczka proszku do pieczenia                   pół łyżeczki sody oczyszczonej 3 - 4 łyżki mleka            Wszystkie składniki oprócz mleka umieścić w foodprocessorze (malakserze)* i zmiksować, do połączenia. Nie miksować składników zbyt długo, tylko tyle, ile jest potrzebne by składniki się połączyły. Pod sam koniec dodawać stopniowo mleko, mieszając.           Ciasto można również przygotować tradycyjną metodą ucierania składników. W misie miksera umieścić masło i cukier, utrzeć do otrzymania gładkiej i puszystej masy. Dodać wanilię, następnie jajka, jedno po drugim, ucierając po każdym dodaniu do połączenia składników i w międzyczasie dodając po łyżce mąki. Na sam koniec dodać resztę mąki, proszek, sodę, wymieszać. Dodać mleko i wymieszać. Ciasto podzielić na dwie części i każdą z nich przełożyć do wyłożonej papierem do pieczenia formy o średnicy 20 - 21 cm. Piec w temperaturze 180ºC przez około 25 minut lub do tzw. suchego patyczka. Wyjąć, lekko przestudzić w formie, następnie przełożyć na kratkę do całkowitego ostudzenia.  Składniki na crème patissière:                    125 ml mleka 125 ml śmietany kremówki                   1 laska wanilii lub 1 łyżeczka ekstraktu z wanilii                   3 duże żółtka 50 g drobnego cukru do wypieków                   15 g mąki pszennej            W garnuszku podgrzać mleko i śmietanę kremówkę wraz z laską wanilii rozciętą na pół (nasionka warto również dodać do mleka). Zagotować, przykryć i pozostawić na 10 minut z dala od palnika. Po tym czasie usunąć laskę wanilii. Jeśli używacie ekstraktu z wanilii dodajemy go na sam koniec. W miseczce utrzeć żółtka i cukier na jasny krem, pod koniec dodając mąkę.           Masę żółtkową przelać do mleka, zmiksować, by nie było grudek, następnie postawić z powrotem na palniku i zagotować. Pogotować około 2 minut, do zgęstnienia. Odstawić z palnika, lekko przestudzić pod przykryciem z folii spożywczej (by nie uformował się na powierzchni kożuch). Wykonanie           Na paterze położyć jedną część ciasta, na niej równo wyłożyć lekko przestudzony krem, przykryć drugim ciastem. Po wierzchu polać polewą czekoladową.  Polewa czekoladowa (ganache):                    150 ml śmietany kremówki                   1 łyżeczka ekstraktu z wanilii 1 łyżeczka masła                   150 g gorzkiej czekolady W małym garnuszku podgrzać śmietanę kremówkę, dodać do niej wanilię, masło i czekoladę połamaną na małe kawałki (lub posiekaną). Kiedy kremówka się zagotuje najlepiej ściągnąć garnuszek z palnika i pozostawić na pewien czas bez mieszania, by czekolada mogła się rozpuścić. Potem zamieszać, do uzyskania gładkiej masy. Lekko schłodzić, by polewa zgęstniała, następnie wylać na wierzch ciasta, by spływała z jego boków. Uwaga: wg mnie polewy jest dwukrotnie za dużo.           * można również użyć blendera           Smacznego :-). Źródło inspiracji - 'How to be a domestic goddess' Nigella Lawson. 