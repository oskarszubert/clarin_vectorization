Przepis na ciasteczka Linzer podawane w nowojorskiej restauracji 'Craft'. Powoli przygotowuję się do wykonania Linzertorte ;-). To mała wersja słynnego austriackiego deseru - dwa ciasteczka połączone warstwą malinowego dżemu, oprószone cukrem pudrem, z charakterystycznym 'okienkiem'. Mogą być wykonane w dwóch wersjach - jasnej (jak moje, ze zmielonych migdałów), jak i ciemnej (z podpieczonych zmielonych orzechów laskowych lub pekan). Polecam!   Składniki:                    170 g masła, zimnego                   1 szklanka cukru pudru otarta skórka z jednej cytryny                   otarta skórka z dwóch pomarańczy                   1 i 1/4 szklanki mąki (+ mąka do podsypywania)                   1 płaska łyżeczka proszku do pieczenia                   2 łyżeczki cynamonu pół łyżeczki startej gałki muszkatołowej                   pół łyżeczki soli                   3 żółtka                   1 i 1/2 szklanki zmielonych migdałów (lub zmielonych podpieczonych orzechów)   Dodatkowo:                    dżem malinowy do przełożenia                   cukier puder do oprószenia Wszystkie składniki na ciastka szybko zagnieść lub wyrobić w malakserze, owinąć w folię i włożyć do lodówki na 1 godzinę. Po tym czasie ciasto rozwałkować na grubość około 3 mm, mocno podsypując mąką. Wykrawać ciasteczka 'całe' i 'z okienkiem' (u mnie ciastko o średnicy 5 cm). Układać na blaszce wyłożonej papierem, w niewielkich odległościach od siebie - ciastka zachowują kształt. Schłodzić w lodówce przez 30 minut. Piec około 12 - 15 minut w temperaturze 165ºC. Studzić na kratce.           Po wystudzeniu przełożyć dżemem malinowym i oprószyć pudrem (ja posypałam ciastko górne cukrem pudrem przed przełożeniem).           Uwaga: zagnieciona masa do wykonania ciastek może być trzymana w lodówce do 3 dni lub zamrożona na 1 miesiąc.           Smacznego :-).    Przepis pochodzi z tej strony. 