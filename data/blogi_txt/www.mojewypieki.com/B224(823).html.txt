Bardzo smaczne i apetycznie wyglądające ciasteczka. Smakują podobnie do digestive (lecz nie są lekko słone w smaku). Dobre dla tych, którzy nie potrafią sobie odmówić słodkości, a jednocześnie chcą zagłuszyć wyrzuty sumienia ... Przepis zaczerpnęłam z The Australian Women's Weekly 'Biscuits, brownies   biscotti'.  Przy okazji - jeśli natkniecie się w internecie na taką e-książkę, ja nie jestem jej twórczynią, nie wyraziłam zgody na jej powstanie, i podobnie jak stało się z jej pierwszą wersją - mam nadzieję doprowadzić do jej usunięcia. I prośba do osoby, która ją rozsyła po internecie, by sama ją usunęła i zaoszczędziła mi czas. Tylko na tej stronie jest dorotus76 i jej wypieki, i tak pozostanie.    Składniki na około 35 sztuk:    90 g miękkiego masła  60 g brązowego cukru  1 jajko, roztrzepane 20 g wiórków kokosowych (1/4 szklanki)  25 g otrębów (1/4 szklanki)  120 g mąki razowej (3/4 szklanki)  75 g mąki pszennej (1/2 szklanki)  1/4 łyżeczki proszku do pieczenia  1/4 łyżeczki sody oczyszczonej   150 g gorzkiej czekolady, roztopionej (choć mi wystarczyła połowa tej porcji)    Przy pomocy miksera ubić masło i cukier na gładką masę. Dodać jajko, dalej ubijać. Do masy wsypać wiórki, otręby, mąkę pszenną i razową, sodę i proszek. Zmiksować.  Z masy formować nieduże kulki, układać na blaszce wyłożonej papierem, spłaszczać widelcem.  Piec w temperaturze 180ºC przez około 12 minut, aż będą lekko brązowe. Studzić na kratce.  Czekoladę rozpuścić w kąpieli wodnej, maczać każde ciastko do połowy, odkładać na kratkę.  Smacznego :) Przepis pochodzi z The Australian Women's Weekly 'Biscuits, brownies   biscotti.' 