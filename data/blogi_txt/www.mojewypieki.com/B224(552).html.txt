Skoro już zaczęliśmy z nutellą, a ja miałam 2 słoiczki w zapasie kupione na promocji ;-). Lody dla wielbicieli tego czekoladowo - orzechowego smarowidła. Bardzo intensywnie 'nutellowe' i kremowe. Może nawet aż za bardzo - dlatego proponuję dodać do oryginalnej receptury pół szklanki mleka. Proste do wykonania nawet bez maszyny i co również dla niektórych ważne - bez jajek. Przepis zaczerpnęłam ze strony 'Chocolate   zucchini'. Składniki:   350 g nutelli (lub podobnego kanapkowego smarowidła)  410 g mleka zagęszczonego niesłodzonego w puszce (1 puszka)*  pół szklanki mleka   Wszystkie składniki zmiksować, schłodzić. Umieścić w kontenerze maszyny do lodów i dalej postępować według instrukcji jej producenta.  Lody można również przygotować bez maszyny do lodów. Przygotowaną schłodzoną mieszankę zmiksować na puszystą masę, przelać do kontenera i umieścić w zamrażarce. Lody w ciągu procesu mrożenia wyciągać kilkakrotnie (np. w godzinowych odstępach) i powtarzać czynność miksowania. Dzięki temu rozbijają się tworzące się kryształki lodu i powstałe lody mają bardziej kremową konsystencję. Zamrozić.  Smacznego :)  * w UK - evaporated milk 