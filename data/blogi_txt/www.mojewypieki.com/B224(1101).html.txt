Jeśli już wiecie dużo o cake pops, macie ochotę je wykonać dla osób, które kochacie - nie może być lepszej okazji niż ta 14 lutego. A to już niedługo! Ich wykonanie nie jest trudne, a mogą być wspaniałą niespodzianką :-).   Składniki na około 20 sztuk ciasteczkowych lizaków:                    400 g suchego ciasta, pokruszonego (najlepsze są ciężkie, mocno wilgotne ciasta np. brownies, blondies)                   120 g serka mascarpone 80 g nutelli lub masła orzechowego                   200 g kolorowej czekolady, do obtoczenia*                   1 łyżka oleju                   kolorowe posypki, cukrowe róże, serduszka itp.            Przygotować krem: mascarpone wymieszać z nutellą/masłem orzechowym.           Kawałki pokruszonego ciasta dokładnie wymieszać z kremem, tworząc dużą kulę, lekko spłaszczyć. Zawinąć w folię spożywczą, schłodzić przez 15 minut w zamrażarce.           Wyjąć, odmierzając równe kawałki ciasta przy pomocy np. łyżki do lodów, uformować kulki. Można również ciasto rozwałkować na grubość około 1,5 - 1,8 cm (w zależności od grubości patyczków) i przy pomocy niedużej foremki wycinać serca. Ułożyć je na blaszce wyłożonej papierem do pieczenia (by nie przykleiły się do blachy) i schłodzić w zamrażarce przez kolejne 15 minut.             Czekoladę z olejem roztopić w kąpieli wodnej. Przygotować patyczki. Kulki i serca wyjąć z zamrażarki.           Końcówkę patyczka zanurzyć w czekoladzie i natychmiast wetknąć w środek kulki lub serca, dochodząc mniej więcej do jej połowy. Poukładać cake pops na blaszce patyczkami do góry i znów schłodzić przez około 15 minut.           Po tym czasie, jeśli czekolada przestygnie, roztopić ją ponownie. Wyjąć cake pops z zamrażarki, zanurzać w roztopionej czekoladzie, czekając, aż skapie jej nadmiar. Dowolnie udekorować. Wbić patyczkami w styropian, kartonik lub poukładać 'do góry nogami' na papierze do pieczenia.           Przechowywać w lodówce, choć długo wytrzymują w temperaturze pokojowej. * Kolorową czekoladę można kupić w postaci 'candy melts' czyli groszków czekoladowych w dowolnych kolorach; drugą opcją jest zabarwienie czekolady barwnikami do czekolady, lecz oczywiście można wykorzystać, już tradycyjnie, czekoladę mleczną lub gorzką.           Smacznego :-). 