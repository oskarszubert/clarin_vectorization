Ostatnio u nas zdecydowanie królują lody, więc jeszcze jeden szybki przepis dla Was. A raczej dla maluchów, bo im chyba smakowały najbardziej. Lody mleczno - owocowe. Do przygotowania w 2 minuty i bez maszynki do lodów, ponieważ nie tworzą się w nich lodowe kryształki. Nadają się do nich każde świeże owoce, na zdjęciu powyżej z borówką amerykańską i truskawkami. Polecam :-).   Składniki na ponad 1,5 L lodów:                    1 puszka mleka skondensowanego niesłodzonego (ok. 400 g) 1 puszka mleka skondensowanego słodzonego (ok.400 g) 400 - 450 g dowolnych świeżych owoców            Wszystkie składniki powinny być schłodzone. Puszki z mlekiem najlepiej włożyć do lodówki wieczór wcześniej.           Mleko niesłodzone przelać do sporego naczynia, ubijać mikserem (końcówkami do ubijania białek), przez około 40 sekund - do minuty na lekką puszystą piankę. Powoli wlewać ?mleko słodzone, cały czas ubiając.           Owoce zmiksować blenderem na puree. Powoli wlewać do mieszanki mlecznej cały czas miksując. I to wszystko ;-). Zamrozić, najlepiej w małych jednorazowych pojemniczkach. Smacznego :) 