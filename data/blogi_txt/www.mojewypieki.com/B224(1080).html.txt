Nie rozumiałam nigdy jak to ze mną jest - kawy nie lubię i omijam szerokim łukiem, natomiast słodycze kawowe - jestem na tak! Zwłaszcza trufelki, których nie może zabraknąć na Święta. Do wykonania wykorzystałam resztę serka mascarpone, który znalazłam wczoraj w lodówce, w ramach jej przedświątecznego porządkowania ;-).  Bardzo polecam!   Składniki na około 21 sztuk:                    150 g gorzkiej czekolady 250 g serka mascarpone                   1,5 łyżki kawy rozpuszczalnej, rozpuszczonej w 1 łyżce gorącej wody i wystudzonej                   1 łyżka likieru kawowego 1 szklanka zmielonych migdałów (lub orzechów laskowych), bez skórki            Czekoladę roztopić w kąpieli wodnej (nad parą wodną). Lekko przestudzić.           Serek mascarpone bardzo krótko zmiksować, tylko do lekkiego napuszenia (kilka sekund). Dodać wystudzoną kawę, likier, wymieszać.           Do masy serowej dodać lekko przestudzoną czekoladę, krótko zmiksować (tylko do połączenia, nie za długo, by masa się nie zwarzyła). Wsypać migdały i wymieszać.           Masę umieścić w miseczce, przykryć folią spożywczą, schłodzić w lodówce do czasu, aż z masy będzie można formować trufelki.  Dodatkowo: 200 g gorzkiej czekolady                   2 łyżki oleju Czekoladę wraz z olejem roztopić w kąpieli wodnej. Schłodzone trufle zanurzać z czekoladzie, odkładać na papier do pieczenia. Dowolnie udekorować, schłodzić.           Smacznego :) 