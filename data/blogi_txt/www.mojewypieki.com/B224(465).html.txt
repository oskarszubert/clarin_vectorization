Witam po przerwie :-).           Na przywitanie trzeba dokończyć to, co zaczęliśmy już wcześniej (choć Wielkanoc już dawno za nami :), czyli pora na rozwiązanie konkursu ze sklepem PomocnicyKuchenni!            Dziękuję za liczny udział w konkursie i wszystkie nadesłane prace. Wasze wypieki i desery wielkanocne wyglądały przecudnie i kolorowo!           Pora poprosić Was - Czytelników, o opinię. Z podanych poniżej 20 prac trzeba wyłonić 3, które Wam najbardziej przypadną do gustu. Proszę o Waszą pomoc! Sonda jest wielokrotnego wyboru, a wygrywają 3 prace, które zdobędą najwięcej Waszych głosów. Zakończenie sondy mija z końcem dnia 25 kwietnia, czasu polskiego. Dziękuję :-).  1. Pascha wielkanocna (przepis i zdjęcie nadesłane przez Grażynę)  Składniki: 1 kg twarogu – tłustego, nie kwaśnego, dwukrotnie zmielonego lub przetartego przez sitko                   100 g posiekanych migdałów                   250 g masła                   300 g cukru + laska wanilii,                    5 żółtek 250 ml słodkiej śmietany (minimum 30%)                   200 g mieszanki bakalii (skórka z pomarańczy, rodzynki, żurawina, papaja, figi, posiekane orzechy)            Żółtka utrzeć z cukrem na puszystą jasną masę, dodać śmietanę, ziarna wanilii i rozciętą laskę, zamieszać i podgrzewać cały czas mieszając, na garnku z gotującą się wodą (nie wolno doprowadzić do wrzenia!) gdy masa trochę zgęstnieje zdjąć z garnka, wyłowić laskę wanilii i dodawać stopniowo miękkie masło cały czas mieszając. Dodać ser, bakalie i wszystko dokładnie wymieszać. Naczynie z dziurką wyłożyć mokrą gazą lub inną bawełnianą tkaniną, wyłożyć do niego całą masę, boki gazy zebrać do góry i najlepiej związać lub założyć jeśli są krótkie. Przykryć talerzem, docisnąć mocno np. dwoma puszkami, naczyniem z wodą itp. Naczynie z masą serową trzeba wstawić do lodówki na minimum 12 godzin przed podaniem, ustawić np. na talerzu gdzie będzie ściekał nadmiar serwatki. Gdy pascha stwardnieje odwracamy naczynie, wyciągamy ja delikatnie i układamy na talerzu.    2. Jajka sadzone na słodko (przepis i zdjęcie nadesłane przez Kasię)  Składniki na ciasto: 230 g mąki pszennej                   30 g mąki ziemniaczanej 2 łyżeczki proszku do pieczenia                   4 jajka (żółtka i białka osobno)                   200 g cukru 2/3 szklanki oleju                   1 łyżeczka ekstraktu z wanilii                   230 ml letniego mleka 3/4 szklanki zmielonych orzechów laskowych            Mąki i proszek do pieczenia przesiać. Żółtka, połowę cukru, olej, wanilię - ubić mikserem, aż masa będzie puszysta. Dodać połowę mleka, połowę mąki (ciągle ubijając) i znowu resztę mleka i mąki. Z białek i pozostałego cukru ubić puszystą pianę, dodać 1/4 do masy i dobrze wymieszać. Resztę piany bardzo delikatnie połączyć z masą, na końcu dodać orzechy.            Ciasto piec w foremce 35 x 25 cm w temperaturze 180ºC przez około 25 minut. Ciasto wystudzić, przenieść na paterę, odwrócić tak, by spód był na górze. Z folii aluminiowej przygotować obręcz i umocować wokół tortu. Przygotować pudding.  Składniki na waniliowy pudding:                    1 litr pełnego mleka 100 g cukru                   100 g skrobi kukurydzianej lub ziemniaczanej                   1 opakowanie cukru wanilinowego lub prawdziwa wanilia                   kilka kropli olejku cytrynowego (lub ekstraktu)                   16 g żelatyny   Do przybrania:                    brzoskwinie z syropu lub kompotu polewa żelująca do tortów                   orzeszki pistacjowe Z 1 litra mleka odlać szklankę; resztę mleka zagotować dodając cukier i cukier waniliowy. W szklance zimnego mleka rozpuścić mąkę, a następnie wlać ją do gotującego się mleka. Doprowadzić do zagotowania i gotować jeszcze 1 minutę. Dodać ewentualnie olejek do smaku. Ostudzić, cały czas mieszając, by nie zrobił się kożuch. Jeśli całość wydaje się zbyt rzadka, można dodać żelatynę. Ostudzony pudding włożyć do lodówki do lekkiego stężenia a następnie wylać na ciasto, na którym uprzednio zostały poukładane połówki brzoskwiń. Zostawić w lodówce do całkowitego stężenia, nawet na całą noc. Jak masa zastygnie polać brzoskwinie polewą żelującą, a przed podaniem posypać orzeszkami pistacjowymi.    3. Babka cytrynowo - kakaowa (przepis i zdjęcie nadesłane przez Catus)  Składniki: 250 g masła lub margaryny                   500 g mąki pszennej 3 kisiele cytrynowe                   2 łyżki kakao 2 łyżeczki proszku do pieczenia                   1 szklanka wody                   1,5 szklanki cukru                   5 jajek                   otarta skórka z cytryny 1 szklanka cukru pudru                   około 4 łyżek soku z cytryny            Masło roztapiamy i studzimy. Żółtka ucieramy z cukrem. Następnie,nadal ucierając, dodajemy naprzemiennie - po łyżce roztopionego masła, wody oraz mąki z proszkiem do pieczenia. Od tak wykonanej masy oddzielamy 1/4 do innej miseczki i dosypujemy do niej kakao. Mieszamy. Do pozostałej masy wsypujemy cytrynowe kisielki. Ubijamy pianę z białek. 1/4 piany dodajemy do masy kakaowej, resztę do cytrynowej masy. Mieszamy delikatnie. Do wysmarowanej tłuszczem formy wlewamy najpierw trochę jasnej masy, potem kakaową i przykrywamy resztą jasnej masy. Pieczemy około 50 - 60 minut w temperaturze 190 stopni. Do cukru pudru dodajemy stopniowo sok z cytryny - energicznie mieszając, aż do pożądanej gęstości lukru. Ostudzone ciasto pokrywamy lukrem i dekorujemy otartą skórką cytrynową i plasterkami cytryny.    ﻿4. Słodkie koszyczki wielkanocne (przepis i zdjęcie nadesłane przez Małgorzatę)  Składniki: wafelki do lodów                   rożnokolorowe jajeczka wiórki kokosowe                   Zozole w postaci kolorowego paska na rączkę do koszyczka                   ciasto drożdżowe barwnik spożywczy                   białko cukier puder            Przygotowałam sobie lukier z białka i cukru pudru. Podzieliłam go na 3 części i każdą z nich zabarwiłam na 3 różne kolory dodając niewielka ilość barwnika do każdej z części lukru. Następnie pędzelkiem pomalowałam nimi wafle. W międzyczasie do 2 torebek foliowych włożyłam niewielką ilość wiórków kokosowych i po kropelce różnych barwników. To wymieszałam tak by wiórki zabarwiły się na odpowiednie kolory. Następnie każdy z wafelków zanurzałam w kolorowych wiórkach tak by brzegi pokryły się kolorowym kokosowym pyłkiem. Jak już trochę przeschły koszyczki do każdego włożyłam trochę ciasta drożdżowego, tak by wypełniły koszyczek niemalże po brzegi. Następnie to posypałam kolorowymi wiórkami i poprzyklejałam rączkę z pasków Zozole wykorzystując do tego lukier. Na wierzch każdego koszyczka poukładałam kolorowe jajeczka również przymocowując je lukrem do wiórek tak by się trzymały i nie spadły.    5. Lukrowany mazurek z konfitura pomarańczową (przepis i zdjęcie nadesłane przez Małgorzatę)  Potrzebne będą: 1.  Kruche ciasto migdałowe           2. Konfitura pomarańczowa (można zastąpić gotową – ważne, żeby była wyrazista i nieco goryczkowa w smaku)           3. Lukier królewski, bądź gotowa masa cukrowa, barwniki spożywcze (opcjonalnie)  Kruche ciasto migdałowe:                    200 g mąki pszennej 80 g cukru pudru                   30 g mielonych migdałów 125 g masła (o temperaturze pokojowej)                   1 łyżeczka soli                   1 jajko                   1/2 strąka wanilii            Masło utrzeć na gładką masę, następnie dodawać kolejno, do całkowitego połączenia składników: cukier, migdały, sól, nasionka z połowy laski wanilii. Na końcu dodać jajko i przesianą mąkę. Po połączeniu wszystkich składników uformować kulę, zawinąć w folię spożywczą i odłożyć do lodówki na 2h. (Ciasto można przygotować dzień przed pieczeniem i zostawić na noc w lodówce).  Konfitura pomarańczowa: 4 pomarańcze                   sok z ½ cytryny 500 g cukru                   3 szklanki wody (lub nieco więcej) imbir (ok. 2 centymetrów)            Pomarańcze dokładnie umyć, sparzyć i obrać. Skórkę z 2 pomarańczy oczyścić z albedo (wewnętrznej, białej części skórki) i pokroić w cienkie paski. Skórki zalać 2 szklankami wody, gotować na wolnym ogniu ok. 1,5h, zostawić do ostygnięcia.           Owoce pokroić w ćwiartki, a następnie w plastry. Przełożyć na patelnię, smażyć z pozostałym cukrem, sokiem z cytryny, wodą. Kiedy konfitura się zagotuje dodać skórkę wraz z wodą, w której się gotowała oraz posiekany imbir. Smażyć ok. 2h ciągle mieszając. Jeśli zrobi się zbyt gęsta, dodać nieco więcej wody.           Konfitura nabiera smaku, jeśli następnego dnia przesmażymy ją po raz kolejny, ale już po pierwszym smażeniu znakomicie nadaje się do mazurka. Ważne, aby była intensywna w smaku, ze sporą dozą goryczki (skórka i imbir), która zrównoważy niezwykle delikatny smak ciasta migdałowego.           Piekarnik nagrzać do temperatury 180ºC. Ciasto wyjąć z lodówki, podzielić na dwie części. Każdą z nich rozwałkować na prostokątny placek grubości ok. 0,5 cm, ponakłuwać widelcem (żeby ciasto nie wybrzuszyło się w trakcie pieczenia). Spód przenieść na blachę wyłożoną papierem do pieczenia, rozsmarować na nim grubą warstwę zimnej konfitury, przykryć druga warstwa ciasta. Piec 15 - 20 minut lub dłużej – do lekko złocistego koloru. Po upieczeniu można wykrawać dowolne kształty mazurków ostrym nożem – świeże ciasto nie kruszy się nadmiernie.  Lukier królewski:                    1 białko 1 szklanka cukru pudru (lub więcej)            Białko utrzeć z (co najmniej) szklanką cukru pudru. W razie potrzeby należy dodać więcej cukru – do uzyskania pożądanej konsystencji. W trakcie ucierania lukier można barwić. Należy pamiętać, że barwniki w żelu lub płynie (np. naturalny taki jak sok z buraka) rozrzedzają konsystencje, przez co należy zwiększyć ilość cukru pudru.           Wystudzony mazurek dekorować według uznania różnokolorowym lukrem królewskim, bądź masą cukrową. Dobrze wyrobioną masę, należy cienko rozwałkować i przykleić do ciasta niewielką ilością lukru.     6. Ciasto pomarańczowe (przepis i zdjęcie nadesłane przez Katarzynę)  Składniki na ciasto:                    3 i 1/2 szklanki mąki pszennej 20 dag masła lub margaryny                   3 jajka 1 szklanka cukru pudru                   2 łyżeczki proszku do pieczenia                   skórka otarta z 3 pomarańczy   Krem: sok z 3 pomarańczy                   1/2 szklanki cukru 2 żółtka                   1/2 litra wody                   1 kisiel pomarańczowy                   2 łyżki mąki ziemniaczanej Do dekoracji:                    15 dag gorzkiej czekolady lub mlecznej                    około 2 łyżek masła płatki migdałowe            CIASTO: Do mąki dodać miękką margarynę, jajka, cukier puder, proszek do pieczenia i skórkę otartą z 3 pomarańczy ( wcześniej umytych i osuszonych). Wszystko razem wymieszać i wyrobić ciasto. Podzielić je na trzy części i upiec osobno. Spód tortownicy(ja miałam taką o średnicy 30 cm) przykryć papierem do pieczenia, założyć obręcz i zamknąć. W tortownicy wyłożyć ciasto i ponakłuwać widelcem. Włożyć do nagrzanego piekarnika i piec około 12 minut w temperaturze 180°C. W ten sposób pieczemy wszystkie trzy części ciasta. Placki są po upieczeniu kruche więc należy je wyjmować z tortownicy tak by nie popękały, najlepiej wraz z papierem do pieczenia.            KREM: Do 1/2 litra wody wsypać cukier i razem zagotować. Z 3 pomarańczy wycisnąć sok i rozmieszać w nim żółtka, kisiel w proszku i mąkę ziemniaczaną. Całość wlać do gotującej się wody z cukrem, energicznie mieszając. Chwilę pogotować na małym ogniu. Gorącą masę podzielić na dwie części i przekładać nią placki (tak jak tort). Najlepiej masę wylewać na środek placka, wtedy jest łatwiejsza do "opanowania" . Czekoladę rozpuścić, dodać do niej masło. Powstałym kremem i płatkami migdałów dekorować wierzch ciasta.           Oczywiście dekoracja to kwestia wyobraźni i zdolności manualnych więc można poszaleć ;).           (Moje miało wyglądać jak pisanka , ale nie wyszło..).    7. Wielkanocny baranek drożdżowy (przepis i zdjęcie nadesłane przez Tomasza)  Składniki: 0,5 kg mąki pszennej                   3 łyżki stołowe cukru 7 dag drożdży instant                   2 jajka 1 szklanka mleka                   50 gram margaryny 1 łyżka kakao                   sól                   goździki ziele angielskie            Do miski przesiać mąkę, drożdże, cukier sól. Wbić 1 jajko, wlać mleko, wyrobić ciasto, dodać stopioną margarynę. Wymieszać i uformować kulę. Włożyć kulę do miski blaszanej oprószonej mąką. Przykryć ścierką i odstawić w ciepłe miejsce aby wyrosło. Następnie na papierze do pieczenia formować baranka. Z ciasta odrywać kulki i tworzyć tułów, z większej głowę, z kilku pasków posypanych kakao zrobić rogi baranka. Jako oczy włożyć goździki, a jako nozdrza ziele angielskie posmarować całego baranka roztrzepanym jajkiem i piec około pół 30 - 40 minut w 170 - 180 stopniach.    8. Marchewkowe wielkanocne cake-popsy﻿           (przepis i zdjęcie nadesłane przez Aleksandrę)  Składniki:                    175g cukru muscovado                   100 g mąki samorosnącej (self- rising)                   100 g mąki pszennej razowej 1 łyżeczka sody oczyszczonej                   2 łyżeczki cynamonu                   skórka z jednej pomarańczy 2 jajka                   150 ml oleju słonecznikowego 200 g marchewki startej na małych oczkach            W osobnych miskach wymieszać suche i mokre składniki, połączyć używając do 8 okrężnych ruchów, na końcu wmieszać marchew.           Ja używam maszyny do pieczenia cake popsów, każdy piecze się 4 minuty. Ozdabiam czekoladami z firmy Wilton oraz cukrowymi ozdobami wielu innych firm.    9. Babeczki z paschą i konfiturą różaną ﻿           ﻿(przepis i zdjęcie nadesłane przez Martynę) Składniki na krem z paschy:                    2 litry mleka laska wanilii                   500 ml kwaśnej śmietany 6 jajek                   250 g masła, w temperaturze pokojowej 3/4 szklanki cukru pudru            Mleko zagotować z rozciętą laską wanilii. Do wrzącego powoli wlewać jaja roztrzepane ze śmietaną. Gotować, mieszając, aż cały płyn w garnku podzieli się na ser i serwatkę. Ostudzić, usunąć wanilię.           Cedzak wyłożyć podwójną warstwą gazy i odcedzić ser. Maksymalnie go odcisnąć, najlepiej zostawić na noc na cedzaku, a rano docisnąć. Serek powinien być sypki. Masło zmiksować z cukrem pudrem. Do makutry wrzucić ser, stopniowo dodawać masło i ucierać, aż powstanie spójny krem. Można to zrobić mikserem.  Ciasto kruche: 30 dag mąki,                   20 dag dobrze schłodzonego masła, 15 daj cukru pudru,                   2 surowe żółtka, łyżka gęstej kwaśnej śmietany (18%)                   konfitura różana            Mąkę przesiewamy do miski, dodajemy schłodzone masło (najlepiej posiekane nożem), cukier puder, żółtka oraz śmietanę. Wyrabiamy ciasto, które następnie formujemy w kulę i wstawiamy do lodówki na ok. 30 min.           Następnie ciasto wałkujemy i wykładamy nimi foremki do muffinek. Wstawiamy do pieca nagrzanego do 180 st na ok. 12-15 minut. Aż foremki z ciasta będą zarumienione.           Kiedy ciastkowe foremki wystygły wysmarowałam ich dno oraz boki w środku konfiturą różaną a następnie przełożyłam krem z paschy. Tak przygotowane wstawiłam do lodówki aby nieco stężały.    10. Mazurek jak sękacz           ﻿(przepis i zdjęcie nadesłane przez Paulinę)﻿ Składniki:                    6 jajek                   200 g masła                   150 g masy marcepanowej 100 g cukru pudru                   2 łyżeczki cukru waniliowego szczypta soli                   100 g cukru                   50 g mąki pszennej                   50 g mąki ziemniaczanej   Do ozdoby:                    tabliczka białej czekolady barwniki spożywcze            Białka oddzielamy od żółtek. Masło ucieramy z cukrem pudrem i cukrem waniliowym na gładką masę. Następnie dodajemy porwaną na małe kawałeczki masę marcepanową i dokładnie mieszamy do uzyskania jednolitej konsystencji. Dodajemy po jednym żółtku. Mąki mieszamy ze sobą i przesiewamy po trochu do masy, dalej miksując.          Białka ubijamy ze szczyptą soli na sztywną pianę. Po tym czasie stopniowo dodajemy cukier i mieszamy delikatnie z poprzednią masą.          Do silikonowej formy, z wielkanocnym motywem wlewamy 3 łyżki ciasta i pieczemy 3 - 4 minuty w 220 stopniach po czym nalewamy 3 kolejne łyżki ciasta i rozprowadzamy, znów zapiekamy 3 - 4 minuty i tak do wykończenia ciasta.          Po upieczeniu wystudzić.           W kąpieli wodnej rozpuścić tabliczkę białej czekolady, podzielić do kilku miseczek o każdą zabarwić innym barwnikiem. Udekorować mazurek.    11. Tort Pisanka ﻿(przepis i zdjęcie nadesłane przez Dominikę)﻿﻿  Składniki na biszkopty (2 sztuki, średnica 24cm):                    10 jajek 1 ½ szklanki cukru                   2 cukry waniliowe ½ szklanki mąki ziemniaczanej                   1 ½ szklanki mąki pszennej   Wykonanie biszkoptów:           Wykonać 2 biszkopty: ubić 5 białek ze szczyptą soli na sztywną pianę. Gdy piana będzie sztywna powoli dodawać  5 żółtek oraz ¾ szklanki cukru i 1 cukier waniliowy. Skończyć ubijanie gdy masa będzie jednolita. Dodać ¼ mąki ziemniaczanej oraz ¾ mąki pszennej bardzo powoli, mieszając drewnianą łyżką.           Tortownicę wyłożyć papierem do pieczenia, wystarczy dno. Wylać ciasto. Wsadzić do piekarnika nagrzanego do 100 stopni C. Piec w temperaturze 170 stopni około 50 minut.           Tak samo postąpić przy pieczeniu drugiego biszkoptu.           Gdy ciasta całkowicie wystygną, oba przekroić na 2 równe części. Uzyskamy 4 blaty. Gotowe blaty nasączyć mieszanką rumu i wody (1:1, ok. 1 szklanka)  Składniki na krem eklerkowy:                    3 szklanki mleka                   2 cukry waniliowe ¾ szklanki cukru                   5 czubatych łyżek mąki ziemniaczanej                   5 czubatych łyżek mąki pszennej 5 jajek                   200 gram miękkiego masła   Wykonanie kremu eklerkowego:           Zagotować 2 szklanki mleka z cukrami (zwykły i waniliowy). Pozostałe mleko dokładnie połączyć z jajkami, mąkami. Gdy mleko w garnku będzie się gotować, wlać mączną mieszankę cały czas energicznie mieszając. Gdy zgęstnieje odstawić do ostudzenia. Ubić masło na puszystą masę i bardzo powoli dodawać do niej całkowicie ostudzoną masę budyniową. Odstawić do lodówki.  Składniki na krem karmelowy: 1 puszka masy krówkowej                   ½ kostki masła (100g) Wykonanie kremu karmelowego:           Masło ubić mikserem do uzyskania puszystej masy.  Cały czas miksując powoli dodawać masę krówkową. Schłodzić.  Wykonanie pisanki:           Ułożyć wszystkie blaty biszkoptu, jeden na drugi i wykroić kształt pisanki. Przekładać blaty kolejno (licząc od patery): 1 blat biszkoptu. krem eklerkowy, 2 blat biszkoptu, krem karmelowy, 3 blat biszkoptu, krem karmelowy, 4 blat biszkoptu, krem eklerkowy.           Udekorować pisankę według własnej fantazji. 12. Serowo-makowy przekładaniec           ﻿(przepis i zdjęcie nadesłane przez Małgorzatę)﻿﻿  ﻿1 warstwa - ciasto kakaowe 3 szklanki mąki pszennej                   1 margaryna 3 łyżki cukru                   5 żółtek                   2 łyżeczki proszku do pieczenia                   2 łyżki kakao 2 warstwa - masa serowa                            1/2 kg sera tłustego                           1 jajko 1/2 budyniu śmietankowego                           1/2 szklanki cukru pudru                           1/3 kostki masła   3 warstwa - owoce                            1 puszka brzoskwiń 4 warstwa - masa makowa                            3/4 szklanki cukru                           1 szklanka maku suchego 5 białek                           1 - 2 łyżki mąki ziemniaczanej                           10 dkg wiórków kokosowych                           1 łyżeczka proszku do pieczenia                    Składniki na ciasto zagnieść, 1/3 ciasta zamrozić, resztę przez pół godziny oziębić w lodówce, po czym rozwałkować na blaszce. Składniki na masę serową połączyć (twaróg zemleć, masło rozpuścić), masę rozsmarować na cieście, brzoskwinie osączyć i pokroić na plastry i położyć na masie serowej.                   Białka ubić, dodając cukier, gdy będą ubite na sztywno, wymieszać z pozostałymi składnikami masy makowej. Przygotowana masę rozłożyć na brzoskwiniach.Następnie wyjąć ciasto z zamrażalnika, pokruszyć lub zetrzeć na tarce o dużych oczkach i posypać na wierzch przekładańca.  Piec w 170-180 st. około godziny, po ostygnięciu delikatnie wyjąć z formy, polać czekoladą albo w wersji dla dorosłych sosem adwokatowym (jogurt,miksowane brzoskwinie i adwokat). 