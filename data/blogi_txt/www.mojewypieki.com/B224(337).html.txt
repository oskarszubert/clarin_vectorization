Popularne szkockie pancakes, skromne, ale smaczne placuszki. Koniecznie do podania z syropem owocowym, kefirem, golden syrupem, lub jak lubicie. Dla mnie i smak i konsystencja ciasta - jak naleśniki z proszkiem do pieczenia ;). Przepis Anne Sheasby 'The big book of bread'. Polecam na śniadanie :) Składniki na 10 - 12 placków:   110 g mąki pszennej  pół płaskiej łyżeczki proszku do pieczenia  pół płaskiej łyżeczki sody oczyszczonej  25 g drobnego cukru  1 jajko, roztrzepane 150 ml mleka   Wszystkie składniki zmiksować. Ciasto powinno być odrobinę gęstsze niż naleśnikowe. Smażyć nieduże placuszki na lekko naoliwionej patelni, na średnim ogniu, aż na powierzchni placka pokażą się pęcherzyki powietrza. Przewrócić i smażyć do złotego koloru.  Podawać ciepłe.  Smacznego :) 