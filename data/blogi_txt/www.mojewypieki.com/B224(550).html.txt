Tam-da-dam, tam-da-dam ... "Nigellę Express" uważam za otwartą! Choć przywitałam ją chłodno, aż chciałoby się powiedzieć - lodowato, książka jest gorąca, pachnąca, a same przepisy takie, że chciałabym je wypróbować zaraz, teraz ... Nie oznacza to oczywiście, że wcześniejsze jej książki pójdą w odstawkę, nie - zbyt dużo pozostało do wypróbowania. Przepis na te lody od razu mi się spodobał, bo uwielbiamy granaty. Dzięki świeżo wyciśniętemu sokowi lody wydają się bardzo orzeźwiające, nie powiedziałabym, że tyle w nich kremówki ;). Polecam. Składniki:    2 granaty (plus nasiona z trzeciego do dekoracji) 1 limonka  140 g cukru pudru  500 ml kremówki    Wycisnąć sok z 2 granatów i limonki (ja to zrobiłam w sokowirówce). Dodać cukru pudru i zamieszać, do rozpuszczenia. Kremówkę ubić, pod koniec ubijania wlewając sok z owoców, aż do uzyskania różowej, gładkiej masy (ja nie ubijałam, tylko schłodzone składniki wlałam do maszyny do lodów, ona się tym zajęła).  Masę włożyć do pojemniczka i zamrażać około 4 godzin. Przed podaniem ozdobić nasionami z trzeciego granata.  Smacznego :) 