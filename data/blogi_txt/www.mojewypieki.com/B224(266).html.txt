Przepisów na dobre naleśniki nigdy dość ;-). To jest przepis od Julii Child, który chwaliliście na facebooku. Klasyczne, francuskie, cieniutkie, proste w wykonaniu. Podałam ze śmietaną kremówką ubitą z serkiem mascarpone i lemon curdem. Pycha, to za mało powiedziane!   Chciałam Wam polecić portal KodyRabatowe.pl, znajdziecie tam kody rabatowe do sklepów internetowych, na przykład do RTV EURO AGD. Kodów możecie też szukać w google wpisując frazę: "kody rabatowe + nazwa sklepu".   Składniki na 10 naleśników o średnicy 20 cm:                    1 szklanka mąki pszennej                   2/3 szklanki zimnego mleka 2/3 szklanki zimnej wody                   3 duże jajka 1/4 łyżeczki soli                   3 łyżki stopionego masła + masło do smarowania patelni            Wszystkie składniki umieścić w misie malaksera i zmiksować na gładką masę (lub wymieszać trzepaczką). Wstawić do lodówki na minimum 30 minut (dzięki temu naleśniki będą delikatniejsze).            Rozgrzać dobrą, nieprzywierającą patelnię. Natłuścić masłem. Wlewać na patelnię nieduże porcje ciasta i smażyć naleśniki, z obu stron, do lekkiego zrumienienia.            Wystudzone naleśniki ułożyć jeden na drugim, przykryć. Można przechowywać w lodówce do 2 dni lub zamrozić na kilka tygodni.  Dodatkowo: 150 ml śmietany kremówki                   150 g serka mascarpone                   1 łyżka cukru pudru pół szklanki lemon curdu            Serek mascarpone i śmietanę kremówkę umieścić w mikserze, ubić do otrzymania gęstej masy, pod koniec ubijania dodając cukier puder.           Lekko przestudzony naleśnik posmarować kremem śmietankowym, następnie lemon curdem. Zawinąć lub złożyć.           Smacznego :-). Źródło przepisu 'Gotuj z Julią' Julia Child. 