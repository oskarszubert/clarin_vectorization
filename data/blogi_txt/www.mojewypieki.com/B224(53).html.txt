Przepis od lat krąży po różnych forach internetowych. Pamiętam, jak piekłam ją pierwszy raz, próba ta zakończyła się kompletnym zakalcem. I nie było powtórki, aż do tej pory :-). Tym razem z tego przepisu. Babka jest miękka, nie za słodka, mało aromatyczna. Jej smak wzbogaca lukier cytrynowy.  Najlepsza ze szklanką lemoniady! Choć w smaku dla mnie przeciętna, wiem, że jest lubiana, a Wy nie będziecie się kierować wyłącznie moją subiektywną opinią ;-).   Składniki:                    225 g jogurtu naturalnego                   200 g drobnego cukru do wypieków                   150 ml oleju                   450 g mąki pszennej                   4 jajka                   2 łyżeczki proszku do pieczenia                   pół opakowania cukru waniliowego (8 g)*            Wszystkie składniki powinny być w temperaturze pokojowej.           Mąkę i proszek do pieczenia - przesiać, odłożyć.           Jajka (w całości) ubić mikserem do lekkości i puszystości, przez kilka minut. Dodawać stopniowo oba cukry, cały czas ubijając. Dodać jogurt, olej, zmiksować. Dodać mąkę wymieszaną z proszkiem do pieczenia, wymieszać szpatułką.           Piec 50 - 60 minut w temperaturze 160°C do tzw. suchego patyczka. Wyjąć, wystudzić. Udekorować lukrem cytrynowym: 3/4 szklanki cukru pudru roztarte grzbietem łyżki z 2 łyżkami soku z cytryny.           * zamiast można użyć ekstraktu z wanilii lub cytryny           Smacznego :-). 