Słodkie babeczki, które możecie wykonać podczas ferii zimowych ze swoimi pociechami :). Do wykonania babeczek nie potrzeba miksera, maluchy mogą same rozgnieść banany i wymieszać składniki, a przygotowanie wesołych pszczółek z marcepanu dostarczy im na pewno sporo radości :). Babeczki są mięciutkie i lekkie, zawierają mało cukru - cała słodycz pochodzi z dojrzałych bananów i miodu. Ten i inne przepisy dołączę do nowo tworzonego działu w spisie treści 'dla dzieci'. Polecam! Składniki na 10 - 12 babeczek:                    250 g mąki pszennej                   1 łyżeczka proszku do pieczenia 1/2 łyżeczki sody oczyszczonej                   2 łyżki jasnego brązowego cukru                   50 g masła, roztopionego 2 małe mocno dojrzałe banany                   2 jajka 2 łyżki miodu                   5 łyżek mleka Wszystkie składniki powinny być w temperaturze pokojowej. Mąkę pszenną, proszek i sodę przesiać. Dodać cukier, masło, rozgniecione banany i dobrze wymieszać.           W osobnym naczyniu roztrzepać jajka, miód i mleko. Dodać do wcześniej zmiksowanej masy bananowej i wymieszać, tylko do połączenia się składników.           Formę do muffinek wyłożyć papilotkami. Wyłożyć do nich ciasto, do 2/3 wysokości papilotek. Piec w temperaturze 190ºC przez około 20 minut, do tzw. suchego patyczka. Wyjąć, wystudzić na kratce.  Wesołe pszczółki: złoty marcepan lub masa cukrowa                   płatki migdałów                   odrobina czekolady, roztopionej w kąpieli wodnej            Z marcepanu lub masy cukrowej uformować kształt pszczółki, przymocować skrzydełka, prążki zrobić z czekolady.           Babeczki posmarować miodem lub polewą czekoladową, przymocować pszczółki.  Polewa z mlecznej czekolady:                    70 g mlecznej czekolady 40 ml śmietany kremówki            Kremówkę przelać do garnuszka, podgrzewać na małej mocy palnika. Dodać posiekaną czekoladę i mieszać, do uzyskania gładkiej masy. Ściągnąć z palnika i lekko przestudzić, by polewa zgęstniała. Smacznego :).               Źródło inspiracji - magazyn 'Cupcake Heaven'. 