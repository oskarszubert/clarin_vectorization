Tą krajankę Bajaderki zaliczam do czołówki najlepszych ciast na blogu. Jest wyjątkowa w smaku! Bogactwo bakalii, smak piernika i marcepan przełożony powidłami - dla mnie nie ma lepszej kombinacji smakowej. Krajanka jest - przez marcepan - nieznośnie słodka, ale mi to w ogóle nie przeszkadza. Można jej to wybaczyć, sami zobaczycie.. /przepis zmodyfikowałam co do ilości cukru/.   Składniki na ciasto piernikowe:                     3 i 1/3 szklanki mąki pszennej                   1 łyżeczka sody oczyszczonej                   1 łyżeczka proszku do pieczenia szczypta soli                   pół szklanki miodu 3/4 szklanki cukru                   125 g masła 1 jajko                   pół szklanki drobno posiekanych orzechów włoskich lub pekan                    pół szklanki kandyzowanej (smażonej) skórki pomarańczowej przyprawy korzenne - 1 łyżka cynamonu, 1 łyżeczka kardamonu, 1 łyżeczka imbiru, po pół łyżeczki gałki muszkatołowej i goździków, po 1/4 łyżeczki pieprzu i ziela angielskiego Mąkę przesiać z proszkiem, sodą i solą, dodać posiekane orzechy i skórkę pomarańczową.           Miód, cukier i masło rozgrzać (ale nie zagotować) w dużym garnku, dodać przyprawy korzenne wymieszać. Dodawać stopniowo mąkę, ciągle mieszając, aż ciasto zacznie odchodzić od ścianek garnka. Zdjąć z palnika, lekko przestudzić, dodać jajko i wymieszać. Przełożyć ciasto na stolnicę, wyrobić lekko, podsypując mąką w razie konieczności. Jeszcze ciepłe podzielić na dwie części, każdą rozwałkować na prostokąt wielkości 33 x 22 cm (lub większy, jeśli użyjecie lekko większej formy).  Składniki ma masę z marcepanu: 225 g masy marcepanowej*                   2 żółtka 1/3 szklanki mąki pszennej                   1 łyżka mleka 1 łyżka soku pomarańczowego                   1 łyżka soku cytrynowego                   1 łyżeczka ekstraktu migdałowego Wszystkie składniki razem rozetrzeć do otrzymania gładkiej masy. Ponadto:                    słoik powideł śliwkowych, około 300 g                   1 szklanka cukru pudru + 2 łyżki koniaki, soku z cytryny lub wody   Wykonanie           Formę 33 x 22 cm wyłożyć papierem do pieczenia. Na spód wyłożyć jedną część rozwałkowanego ciasta piernikowego. Na nim rozprowadzić masę marcepanową, zostawiając po 1 cm od każdego boku. Na marcepanie rozsmarować powidła. Na górę położyć drugą część rozwałkowanego ciasta piernikowego, skleić dokładnie z ciastem dolnym (jeśli tego nie zrobicie masa i powidła wydostaną się podczas pieczenia na zewnątrz..).           Piec około 30 minut w temperaturze 180ºC. Wyjąć z piekarnika, przestudzić, lekko ciepłe polukrować. Lukier sporządzić przez roztarcie cukru pudru z koniakiem, sokiem z cytryny lub wodą.            Upieczone ciasto zostawić odkryte na całą noc. Rano pokroić na kwadraciki, przechowywać w szczelnej puszce w warstwach przełożonych papierem do pieczenia. Długo się przechowuje i zachowuje świeżość.           * dodaję więcej, około 400 g           Smacznego :-). 