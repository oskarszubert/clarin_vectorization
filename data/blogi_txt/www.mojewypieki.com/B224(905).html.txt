Ciemny sernik kawowy. Idealny! Gładki, lekko mazisty, cięższy od tradycyjnych serników przez dodatek gorzkiej czekolady. Na tradycyjnym ciasteczkowym spodzie. Przepis idealnie się wpasował w dni, kiedy byliśmy na czekoladowym 'głodzie'.. ;-). Składniki na spód:                    180 g ciastek pełnoziarnistych typu digestive                   60 g masła, roztopionego            Ciastka i masło wrzucić do malaksera i zmiksować na jednolitą, mokrą masę.           Tortownicę o średnicy 23 cm wyłożyć papierem do pieczenia, samo dno. Na papier wysypać ciasteczka. Wyrównać, dokładnie wklepać w dno formy i schłodzić przez pół godziny w lodówce.  Składniki: 750 g twarogu półtłustego lub tłustego, zmielonego przynajmniej dwukrotnie                   250 g serka mascarpone 4 jajka                   1,5 szklanki drobnego cukru do wypieków                   200 g gorzkiej czekolady, roztopionej w kąpieli wodnej                   2 łyżki mąki pszennej 4 łyżki kawy rozpuszczalnej (w postaci drobno zmielonego proszku)                   1 łyżka likieru kawowego Wszystkie składniki powinny być w temperaturze pokojowej. W misie miksera umieścić twaróg, mascarpone, jajka, cukier, mąkę pszenną i zmiksować tylko do połączenia się składników. Nie dłużej, by niepotrzebnie nie napowietrzać masy serowej. Dodać 4 łyżki kawy i likier kawowy, zmiksować do połączenia. Na sam koniec dodać roztopioną i lekko przestudzoną czekoladę, zmiksować do połączenia.            Piec w temperaturze 150ºC przez około 45 - 60 minut. Powierzchnia sernika powinna być ścięta i lekko sprężysta przy dotyku patyczkiem. Przestudzić w stygnącym piekarniku.           Schłodzić przez noc w lodówce. Podawać z domowym sosem karmelowym.           Smacznego :-). 