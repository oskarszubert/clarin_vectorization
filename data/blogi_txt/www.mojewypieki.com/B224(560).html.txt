Tak delikatnie się rozczarowałam ... A może delikatne, biszkoptowe ciasteczka to nie jest to, co tygryski lubią najbardziej ;). Koniecznie muszę wypróbować w wersji czekoladowej, jabłkowej z cynamonem lub karmelowej. Co nie oznacza, że nie są smaczne. Oczywiście są. Z przepisu Szellki. Składniki:    3 jajka (osobno białka i żółtka)  100 g drobnego cukru  150 g mąki pszennej  otarta skórka z pomarańczy lub/i z cytryny  100 g roztopionego masła    Białka ubić na sztywno, pod koniec ubijania dodając cukier. Dodać do nich żółtka i nadal ubijać. Do masy jajecznej delikatnie wmieszać mąkę, wystudzone masło i skórkę z cytrusów.   Napełnić formę do magdalenek (do 3/4 wysokości foremki). Piec około 7 minut w temperaturze 200ºC (forma na mini-magdalenki), lub około 12 minut (jeśli forma jest normalnego rozmiaru).  Smacznego :) 