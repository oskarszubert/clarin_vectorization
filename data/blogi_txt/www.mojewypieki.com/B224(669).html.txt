Dawno żadne muffiny nie smakowały mi tak bardzo. Są rewelacyjne, mięciutkie, smakują jak małe drożdżówki ze śliwkami. Będą jednymi z moich naj..    Składniki na około 15 muffinek:     2 szklanki mąki pszennej  1 łyżeczka proszku do pieczenia  1 łyżeczka sody oczyszczonej  2 jajka, roztrzepane  120 g drobnego cukru do wypieków  pół szklanki oleju słonecznikowego  300 g kwaśnej śmietany lub jogurtu naturalnego  5 śliwek, pokrojonych na małe kawałki (u mnie duże śliwki, wielkości moreli)    Do posypania:    1/4 szklanki cukru demerara    Tradycyjnie - w jednym naczyniu wymieszać składniki suche (mąkę pszenną, proszek, sodę, cukier), w drugim mokre (jajka, olej, śmietanę). Połączyć razem, dodając na koniec śliwki.  Ciasto nałożyć do formy na muffinki, każdą muffinkę posypać cukrem demerara.  Piec około 25 minut w temperatutrze 190ºC. Poczekać chwilę zanim przestygną, potem wyjąć z formy. Studzić na kratce.  Smacznego :-). 