Szybkie, niezawodne, delikatne.. bardzo proste w wykonaniu! Nieczęsto mam w domu serek homogenizowany, więc nigdy wcześniej nie miałam okazji ich upiec. Naprawdę, nie przypuszczałabym, że mogą być tak smaczne :-). Dodatkowo podałam je w cukrowej cynamonowej posypce - nie można się od nich oderwać.. Duży plus za szybkość wykonania, to zaledwie kilka chwil!   Składniki na pełny duży talerz:                    300 g serka homogenizowanego waniliowego                   3 jajka 1,5 szklanki mąki pszennej                   1,5 łyżeczki proszku do pieczenia                   szczypta soli olej do głębokiego smażenia   Dodatkowo: drobny cukier do wypieków wymieszany ze zmielonym cynamonem (na 100 g cukru 2 łyżeczki cynamonu)            Serek wymieszać z jajkami (można roztrzepać rózgą kuchenną). Dodać przesianą mąkę pszenną, proszek do pieczenia, sól. Dokładnie wymieszać widelcem.           W szerokim i płaskim garnku rozgrzać olej do temperatury 175ºC. Niewielką łyżką nakładać porcje ciasta na rozgrzany olej, od czasu do czasu maczając ją w odłożonym oleju (by ciasto nie kleiło się do łyżki). Smażyć do złotego koloru. Usmażone pączki odkładać na bibułkę do odsączenia. Jeszcze ciepłe obtoczyć w cynamonowym cukrze.           Smacznego :-). Przepis pochodzi z blogu 'Wypiecz Wymaluj'. 