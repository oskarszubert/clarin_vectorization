A na weekend - tort czekoladowy :-). Tylko lekko czekoladowy, z masą na bazie masła i mleka skondensowanego oraz glazurą z konfitury morelowej. Jego nazwa nie pochodzi od miasta Praga, ale od nazwy rosyjskiej restauracji.. Jest bardzo popularny nie tylko w Rosji, ale i na całym świecie. Tort nie zrobił na mnie większego wrażenia, jest zbyt mało czekoladowy ;-). Przypominał mi odrobinę tort Sachera. Wygląda pięknie, dostojnie i bez problemu się kroi. Warto go wypróbować i naprawdę nie czekajmy na wyjątkową okazję, niech okazją będzie np. wolny weekend ;-). Składniki na ciasto:                    6 jajek 150 g drobnego cukru do wypieków                   115 g mąki pszennej                   25 g kakao                   40 g masła, roztopionego i wystudzonego            Wszystkie składniki powinny być w temperaturze pokojowej. Mąkę i kakao przesiać.           Białka oddzielić od żółek. Żółtka utrzeć z połową cukru na jasny, puszysty krem.           Białka ubić na sztywno, pod koniec ubijania dodając resztę cukru. Dodać krem z żółtek i delikatnie wymieszać szpatułką. Do masy delikatnie wmieszać przesianą mąkę i kakao. Wlać masło i równie delikatnie wymieszać.           Tortownicę o średnicy 23 cm wysmarować masłem, wyłożyć papierem do pieczenia (samo dno). Gotową masę delikatnie przelać do foremki, wyrównać.           Piec w temperaturze 180ºC przez około 30 minut lub do tzw. suchego patyczka. Przestudzić w formie, następnie wyjąć i wystudzić na kratce. Wystudzony blat przekroić wzdłuż na 3 równe części. Maślany krem kakaowy:                    1 żółtko 20 ml wody*                   120 g mleka skondensowanego słodzonego                   200 g masła                   10 g kakao, przesianego                   1 opakowanie cukru wanilinowego (8 g)**            W kąpieli wodnej (w garnuszku nad parą) umieścić w miseczce żółtko wymieszane z wodą i mlekiem skondensowanym. Mieszać cały czas, podgrzewając, do zgęstnienia. Wystudzić.           Masło utrzeć mikserem z cukrem wanilinowym. Łyżka po łyżce dodawać wystudzoną masę, cały czas miksując. Dodać kakao i zmiksować.  Na glazurę:                    55 g konfitury brzoskwiniowej lub morelowej, przetartej przez sitko Polewa czekoladowa:                    60 g gorzkiej czekolady 60 g masła            Masło roztopić w niedużym garnuszku. Zdjąć z palnika, dodać połamaną czekoladę, wymieszać do jej rozpuszczenia.  Wykonanie           Jednen z blatów ciasta ułożyć na paterze. Na niego wyłożyć połowę kremu maślanego, wyrównać. Przykryć drugim blatem ciasta. Następnie wyłożyć resztę kremu, przykryć ostatnim blatem ciasta.           Wierzch i boki posmarować cienką warstwą konfitury. Wierzch i boki tortu oblać gęstniejącą polewą. Całość schłodzić.           Smacznego :-).           * 1 łyżka - 15 ml wody           ** zamiast można dodać nasionka z 1 laski wanilii                  Źródło inspiracji - Chadeyka. 