Jedna z moich propozycji wielkanocnych :-). Babka tiramisu, czyli babka o delikatnym smaku kawowym, z alkoholem i sosem z mascarpone i śmietany kremówki. Nie mogłam się oprzeć takiemu przepisowi! Brzmiało pysznie i naprawdę nie wiem, dlaczego jako nie-kawoszka piekę coraz więcej kawowych ciast.. Podobno gusta co kilka lat się zmieniają ;-). Babka nie jest mocno kawowa, wręcz bardzo, ale to bardzo delikatnie. Mąż się nie domyślił, że jest to smak tiramisu, kiedy spróbował ją bez sosu - dlatego jest on taki ważny. Piekłam w prodiżu, ponieważ sobie przypomniałam, że mam takie urządzenie i naprawdę jestem zadowolona (w nim piekę też pyszne biszkopty). Polecam! Składniki:                    3 szklanki mąki pszennej 2 łyżeczki sody oczyszczonej                   1 łyżeczka proszku do pieczenia                   szczypta soli 170 g masła                   1,5 szklanki drobnego cukru do wypieków                   3 duże jajka                   1 łyżeczka ekstraktu z wanilii                   1,5 szklanki mleka                   1/4 szklanki zaparzonego espresso lub bardzo mocnej kawy (można dodać jeszcze ekstraktu kawowego) 1/4 szklanki Kahlua lub innego likieru kawowego Wszystkie składniki powinny być w temperaturze pokojowej. Mąkę przesiać z proszkiem, sodą i solą; odłożyć.   Masło utrzeć z cukrem na lekką i puszystą masę. Dodawać jajka, po jednym, ucierając na po każdym dodaniu. Dodać ekstrakt  z wanilii. Dodawać do masy przesianą mąkę z proszkiem na zmianę z mlekiem, zaczynając i kończąc na mące. Ucierać tylko do połączenia się składników, nie dłużej.           Przełożyć jedną szklankę ciasta do jednej miski i drugą szklankę ciasta do drugiej miski. Do jednej dodać zimne espresso (dodałam tu jeszcze 1/2 łyżki kakao dla koloru) i wymieszać, do drugiej dodać likier kawowy i wymieszać (tu dodałam od siebie 1/4 łyżki kakao). Połowę z pozostałego w misce miksera ciasta wlać na dno formy babkowej  (piekłam w prodiżu z kominkiem o średnicy 26 cm) i teraz bardzo delikatnie wlać lub nałożyć łyżką masę z espresso, rozprowadzić równą warstwą. Na to równie ostrożnie i delikatnie, uważając, aby masy się nie pomieszały wyłożyć (łyżką) masę z Kahlua i delikatnie rozprowadzić po powierzchni.           Na końcu wyłożyć pozostałą część ciasta z miski miksera, łyżką, układając małe kupki jedna przy drugiej - ta masa jest wyraźnie gęściejsza i cięższa od dwóch pod nią i trzeba to robić naprawdę delikatnie. Wygładzić powierzchnię, wstawić do piekarnika. Piec około 50 - 60 minut w temperaturze 165ºC lub do tzw. suchego patyczka. Wyjąć z piekarnika, przestudzić w formie, wyłożyć z formy i wystudzić do końca.  Kawowy krem z mascarpone: 60 g śmietany kremówki 36%, schłodzonej (lub masła) 115 g mascarpone, schłodzonego                   1/4 szklanki Kahlua lub innego likieru kawowego                   2 szklanki cukru pudru (dodałam pół szklanki, ale to zależy od Waszych preferencji)            Masło (lub kremówkę) rozetrzeć z mascarpone, dodać cukier i likier i ubić na gładką i puszystą masę.           Kiedy babka jest całkowicie zimna, rozsmarować krem po powierzchni. Można posypać startą czekoladą lub kakao. Smacznego :-). 