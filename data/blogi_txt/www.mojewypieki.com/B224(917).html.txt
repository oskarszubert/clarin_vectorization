Sernik, do którego uwielbiam wracać. Wykonany na polskim twarogu (choć można użyć bardziej tradycyjnie philadelphii) a dzięki kapieli wodnej pozostaje aksamitny i gładki, równiutki i doskonały w każdym calu. Z lekko wyczuwalną nutą cytryny. Sernik nie jest trudny do wykonania, masa serowa jest gęsta i może stanowić doskonałą bazę do własnych modyfikacji. Przepis pochodzi z BBC GoodFood.   Składniki na spód: 70 g masła, roztopionego                   140 g ciastek digestive, pokruszonych            Ciastka rozdrobnić blenderem lub wałkiem na piasek, wymieszać z roztopionym masłem. Tortownicę o średnicy 23 cm wyłożyć papierem do pieczenia (boki wysmarować masłem), masę ciasteczkową wcisnąć w dno, wyrównać, schłodzić pół godziny w lodówce.  Składniki na masę serową: 900 g twarogu zmielonego przynajmniej dwukrotnie (lub serka kremowego typu philadelphia)                   250 g drobnego cukru                   3 łyżki mąki pszennej 1,5 łyżeczki ekstraktu z wanilii                   skórka otarta z jednej cytryny                   1,5 łyżeczki soku z cytryny 3 duże jajka                   1 żółtko                   200 ml kwaśnej gęstej śmietany (18%)            Wszystkie składniki umieścić w misie miksera i zmiksować, do gładkości. Nie miksować długo, tylko do połączenia się składników.           Masę serową wylać na schłodzony ciasteczkowy spód. Wyrównać. Sernik będzie pieczony w kąpieli wodnej. Zagotować wodę w czajniku. Owinąć formę podwójnie złożoną folią, co uchroni sernik od wody w trakcie pieczenia.  Formę z sernikiem umieścić w większej formie lub naczyniu żaroodpornym, do którego nalać wodę do połowy wysokości formy z sernikiem.           Piekarnik nagrzać do 180°C. Wstawić formę z sernikiem i piec przez 10 minut. Po tym czasie obniżyć temperaturę do 110ºC i piec dodatkowe 30 minut* (lub dłużej, dopóki cała powierzchnia sernika nie będzie ścięta; sprawdzamy dotykając delikatnie patyczkiem powierzchni sernika na środku.           Wyłączyć piekarnik, sernik pozostawić w nim do przestudzenia na 1 godzinę, lekko uchylając drzwiczki. Wyjąć z piekarnika, ostudzić w formie. Posmarować polewą z kwaśnej śmietany, równo na całej powierzchni. Schłodzić w lodówce przez minimum 12 godzin. Polewa z kwaśnej śmietany:                    220 ml kwaśnej śmietany                   1 łyżka drobnego cukru 2 łyżeczki soku z cytryny            Wszystkie składniki wymieszać, do gładkości.           Smacznego :)           * piekłam znacznie dłużej           Pieczesz sernik po raz pierwszy? Koniecznie przeczytaj jak upiec sernik PERFEKCYJNY. 