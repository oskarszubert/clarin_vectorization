Naprawdę zwykłe muffiny. Niestety, nie dopatrzyłam się w nich wyjątkowego smaku - ot, babeczki z orzechami. Choć myślę, że smakosze orzechów mogą być zadowoleni. Przepis z '1 mix - 50 muffins' Susanny Tee.  * z 'Koncertu Życzeń' dla miłośników ciast z orzechami   Składniki na 12 muffinek:    280 g mąki pszennej  1 łyżka proszku do pieczenia  1 łyżeczka cynamonu szczypta soli  80 g jasnego brązowego cukru  100 g orzechów włoskich, posiekanych  2 jajka  250 ml mleka  6 łyżek oleju słonecznikowego lub 85 g stopionego masła  1 łyżeczka ekstraktu z wanilii    W jednym naczyniu wymieszać mąkę, proszek do pieczenia, cynamon, sól, cukier i orzechy.  W drugim - roztrzepać jajka, dodać mleko, ekstrakt i olej.   Połączyć zawartość obu naczyń, wymieszać.  Formę do muffinek wyłożyć papilotkami. Nałożyć do nich ciasta do 3/4 wysokości. Piec około 20 minut w temperaturze 200ºC. Studzić na kratce. 