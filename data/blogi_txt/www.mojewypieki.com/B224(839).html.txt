Nie smakują jak ciasteczka, bardziej jak małe muffinki lub scones ;). A ponieważ od ciastek wymagam, by były ciastkami - kruchymi, twardymi, chrupkimi lub ciągnącymi, te nie będą już gościć na naszym stole ... Na pocieszenie dodam, że są smaczne (po upieczeniu, potem dość szybko się 'starzeją' ...), idealne z konfiturą lub filiżanką kawy. Przepis pochodzi z The Australian Women's Weekly 'Cafe cakes'.   Składniki na około 20 ciastek: 300 g mąki pszennej  1 łyżeczka proszku do pieczenia  1 łyżeczka sody oczyszczonej  1/4 łyżeczki cynamonu  90 g masła  50 g drobnego cukru  160 g rodzynek  2 łyżki kandyzowanej skórki pomarańczowej  1 roztrzepane jajko  125 ml mleka     Makę, sodę, proszek, cynamon wymieszać. Dodać masło, cukier, jajko, mleko i wymieszać, by otrzymać nie rozlewające się ciasto. Na końcu wmieszać rodzynki.  Nakładać łyżką na blachę dość duże, nieregularne kawałki ciasta, w sporych odstępach. Można dodatkowo posypać cukrem (np. brązowym).  Piec około 15 minut w temperaturze 200ºC, do lekkiego zbrązowienia.  Smacznego :) 