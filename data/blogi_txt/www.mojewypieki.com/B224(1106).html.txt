Mmmm, pycha! Bardzo szybki do przyrządzenia deser, a jakże wspaniały, delikatny, aksamitny w smaku :). Już sobie wyobrażam, jakie wariacje można wyczarować z podstawowego przepisu, a od teraz zamierzam wypróbować wiele... Polecam!   Składniki: 200 ml śmietany kremówki  50 ml mleka  250 g serka śmietankowego (jak na serniki, już zmielonego)  3 łyżeczki żelatyny   1 laska wanilii   80 g cukru   dowolne owoce lub sos owocowy do podania Kremówkę, mleko, cukier i ziarenka z laski wanilii podgrzać, do zagotowania, zdjąć z palnika. Żelatynę rozpuścić w 1/4 szklanki gorącej wody.  Wszystko zmiksować z twarożkiem, do uzyskania gładkiej masy. Masę wlać do foremek (najlepsze są tu silikonowe pojedyncze foremki). Wstawić do lodówki na kilka godzin lub najlepiej na całą noc. Podawać z owocami lub sosem owocowym. Smacznego :) 