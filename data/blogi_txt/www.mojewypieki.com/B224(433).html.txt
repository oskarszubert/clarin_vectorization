Pyszne, kawowe, choć twarde cukierki. Bardziej chrupkie kolejnego dnia, choć to z pewnoscią nie toffii ;). Do obtoczenia w Waszej ulubionej czekoladzie... Przepis pochodzi ze strony "Zoe bakes". Polecam :)   Składniki:   225 g masła  1 szklanka cukru  1/4 szklanki cukru demerara  1/4 szklanki wody  1 łyżka melasy  3 łyżeczki kawy rozpuszczalnej (w proszku)  1/4 łyżeczki soli  około 200 - 300 g ulubionej czekolady (u mnie gorzka) do obtoczenia   Wszystkie składniki, poza czekoladą, umieścić w garnuszku z grubszym dnem i podgrzewać, do zagotowania. W garnuszku umieścić termometr cukierniczy i gotować, aż osiągnie on temperaturę 275ºF (mikstura będzie bardziej gęsta). Mieszajac cały czas czekać, aż termometr pokaże 315ºF (co nastąpi dość szybko). Zdjąć z palnika i wymieszać przez kilka sekund, aż mikstura będzie gładka.  Całą miksturę karmelową wylać na przygotowaną matę np. teflonową lub pergamin. Przy pomocy szpatułki rozprowadzić masę na grubość około 3 mm (dość szybko, ponieważ masa szybko zastygnie).  Używając noża (np. do pizzy) delikatnie pociąć zastygnietą już masę na kawałki (nie może zastygnąć do końca, inaczej nie da rady jej naciąć). Powinno wyjść około 60 sztuk. Poczekać, aż masa zastygnie i połamać na kawałki wzdłuż nacięć.      Czekoladę roztopić w kąpieli wodnej, lekko przestudzić. Zanurzać w niej karmelki (np. na widelcu) i odkładać na papier do pieczenia. Pozwolić czekoladzie zastygnąć. Można ozdobić również czekoladą (np. przy pomocy woreczka foliowego z obciętym końcem).  Smacznego :) 