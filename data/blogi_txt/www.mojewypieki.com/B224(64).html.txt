Gratka dla wielbicieli marcepanu :-). Bardzo wilgotna, orzechowa babka, w której tak dużo marcepanu! Jeśli powiem Wam, że jest przepyszna, nie będzie w tym nic z przesady.. Warto upiec! Składniki:                    150 g masy marcepanowej 150 g zmielonych orzechów włoskich lub pekan                   3 jajka                   100 g drobnego cukru z wanilią 100 g mąki pszennej                   2 łyżeczki przyprawy do piernika                   200 g śmietany kremówki 30% 2 łyżeczki proszku do pieczenia            Wszystkie składniki powinny być w temperaturze pokojowej.           Marcepan zetrzeć na tarce z najdrobniejszymi oczkami (lepiej ściera się schłodzony).           Białka oddzielić od żółtek, ubić na sztywną pianę. Pod koniec ubjania dodawać cukier, dalej ubijając. Dodać żółtka, dalej ubijając.           Mąkę wymieszać ze zmielonymi orzechami, proszkiem do pieczenia, przyprawą do piernika, startym marcepanem (uważając, by się znów nie zbrylił). Wmieszać do masy jajecznej. Na koniec dodać kremówkę, wymieszać szpatułką.           Formę na babkę z kominkiem (moja miała wymiary: 21 cm średnicy i 11 cm wysokości) dobrze natłuścić, oprószyć mąką. Przelać ciasto.           Piec około 60 minut w temperaturze 175ºC, do tzw. suchego patyczka. Smacznego :-). 