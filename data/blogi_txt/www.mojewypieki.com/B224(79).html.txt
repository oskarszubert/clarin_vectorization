Pyszne, kruche batoniki, które nadają się świetnie na drugie śniadanie jak i do lunchboxu. Pokochacie je. Dzięki dużej ilości owoców nigdy nie będą suche, a zawsze mogą smakować trochę inaczej. No i ta kruszonka. Można nie lubić kruszonki? :). Przypomną Wam o lecie na koniec zimy ...    Składniki:    225 g mąki  200 g płatków owsianych  250 g masła  130 g drobnego cukru (caster sugar)   100 g orzechów pekan, posiekanych   300 g owoców leśnych (jagody, borówki, jeżyny, nawet porzeczki) - mogą być mrożone  3 łyżki bułki tartej     W naczyniu wymieszać mąkę, płatki, cukier; dodać masło, wyrobić - wszystko ma wyglądać jak kruszonka. Na koniec dodać posiekane pekany, wyrobić między palcami. Formę 25 x 17 cm wyłożyć papierem do pieczenia. Na spód wcisnąć 2/3 kruszonki, przycisnąć do formy. Na to wysypać równomiernie bułkę tartą. Wyłożyć owoce, posypać pozostałą częścią kruszonki.   Piec w temperaturze 190 st. przez około 40 - 45 minut. Wystudzić, pokroić na kwadraty.   Smacznego :) 