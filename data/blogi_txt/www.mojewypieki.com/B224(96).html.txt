Biscotti to tradycyjne włoskie ciasteczka wypiekane dwukrotnie. Suche, choć mniej niż polskie sucharki, słodkie, mogą zachwycić różnorodnością smaków. Idealne do kawy lub do wina, a możliwość długiego przechowywania to, oprócz smaku, ich największa zaleta. Można napiec całą puszkę i delektować się nimi przy najmniejszej okazji. Teraz będę z nimi więcej eksperymentować, bo naprawde warto. Polecam!   Składniki:   1 duże jajko  90 g drobnego cukru  1 szklanka mąki pszennej  pół łyżeczki proszku do pieczenia  1 łyżeczka ekstraktu z wanilii (lub z migdałów, jak wolicie)  100 g całych, obranych migdałów  70 g drobno posiekanej suszonej moreli   Jajko ubić mikserem razem z cukrem (bez rozdzielania na białko i żółtko). Dodać ekstrakt, mąkę wymieszaną z proszkiem, wsypać migdały, morelę, wymieszać. Obsypując dłonie mąką uformować w podłużny chlebek o długości około 20 cm. Ułożyć na blaszce oprószonej mąką (ciasto będzie lepiące). Piec w temperaturze 175ºC przez 25 minut, aż będzie złotobrązowe i twardsze. Wyjąć, ostudzić.  Po wystudzeniu pokroić go nożem z piłką na 1 cm kromeczki, na ukos. Ułożyć je na blaszce (poziomo) i podpiekać, aż wyschną i zrobią się chrupiące (odwaracając w połowie pieczenia na drugą stronę), przez około 15 minut w temperaturze 180ºC.  Z przepisu otrzymamy około 15 biscotti, które można długo przechowywać w szczelnym pojemniku.   Smacznego :) 