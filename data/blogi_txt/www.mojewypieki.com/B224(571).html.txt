Idealne ciasto na weekend :-). Bez pieczenia, z najlepszym musem malinowym, z dużą dawką witamin.  Bazowałam na przepisie na roladę z nadzieniem śmietankowo - truskawkowym. Do wykonania malinowego musu wykorzystałam zapasy mrożonych malin, które może też znajdziecie w swoich zamrażarkach. W sezonie można ciasto zrobić ze świeżymi truskawkami, wiśniami, jagodami. Pięknie błyszczące od malinowej galaretki.. Można się w nim zakochać! -------------            Prezent dla czytelników MW od sklepu AleDobre.pl, reklamującego się na blogu :-).           Zniżka 10% na całe zakupy w AleDobre.pl!           Zrób teraz zakupy w AleDobre.pl - podczas składania zamówienia w odpowiednie pole wpisz bon: X0A60W55 - a zapłacisz za wszystko 10% mniej. Pamiętaj, by się wcześniej zalogować :-). Bon jest ważny do 25 kwietnia 2013.              ------------- Składniki:                    100 g podłużnych biszkoptów Savoiardi/ladyfingers                   600 g malin, świeżych lub mrożonych                   świeżo wyciśnięty sok z 1 małej cytryny                   pół szklanki cukru 1,5 łyżki żelatyny w proszku                   500 ml śmietany kremówki 36%, schłodzonej                   1 malinowa galaretka rozpuszczona w 400 ml gorącej wody            Formę o średnicy 22 - 23 cm wyłożyć biszkoptami, jeden przy drugim, w razie potrzeby przycinając je do wymiarów formy.            W garnuszku umieścić maliny (mrożone bez wcześniejszego rozmrażania), sok z cytryny, cukier. Zagotować, mieszając, do rozpuszczenia się cukru i rozgotowania się malin. Przetrzeć przez sitko, dokładnie, do pozbycia się drobnych pesteczek. Powinno powstać 400 ml malinowego puree (jeśli powstanie więcej, należy chwilę pogotować, bez przykrycia, do zredukowania ilości wody).            Puree przelać do ganuszka, podgrzać, do wrzenia, zdjąć z palnika. Żelatynę rozpuścić w minimalnej ilości gorącej wody, wymieszać dokładnie, by się rozpuściła i nie było grudek, następnie dodać do podgrzanego puree, dobrze wymieszać (można również dla pewności zmiksować wszystko blenderem). Odstawić do całkowitego ostudzenia.           Śmietanę kremówkę ubić na sztywno. Powoli, łyżka po łyżce, dodawać do wystudzonego puree, bardzo delikatnie mieszając. Gotową masę malinową przelać na wyłożone w formie biszkopty. Odstawić do lodówki do całkowitego stężenia, na kilka godzin lub całą noc. Galaretkę malinową rozpuścić w 400 ml gorącej wody (100 ml mniej, niż nakazuje instrukcja na opakowaniu). Wylać na stężony mus malinowy. Odstawić do stężenia.           Przechowywać w lodówce.           Smacznego :-). 