Pyszne, słodkie kuleczki. Nawet się nie spodziewałam, że mogą tak dobrze smakować. W ciągu ostatnich dni robiłam je już dwa razy i muszę przyznać, że w polewie z białej czekolady smakują dużo lepiej ;). Przepis pochodzi z tej strony. Polecam! Składniki na około 18 kulek:    3 łyżki masła   4 łyżki cukru 50 g mlecznej czekolady  5 łyżek mleka  1,5 szklanki płatków owsianych  2 łyżki posiekanych migdałów  kilka kropel olejku migdałowego  2 łyżki rodzynek  3 łyżki mleka w proszku Dodatkowo na polewę: ulubiona czekolada roztopiona w kąpieli wodnej.   2 łyżki masła roztopić na patelni. Wsypać połowę płatków owsianych i cały czas mieszając uprażyć, aż będą złociste. Tuż przed końcem prażenia dodać migdały, tak by one też zdążyły się zarumienić. Odstawić do ostygnięcia.   W rondelku zagotować mleko z cukrem i pozostałym masłem. Zdjąć z ognia, dodać połamaną czekoladę i wymieszać, aż się rozpuści. Dodać rodzynki i olejek migdałowy, wymieszać dokładnie. Do ciepłej masy czekoladowej wsypać uprażone płatki z migdałami i te nieprażone, dodać mleko w proszku, dokładnie wymieszać. Powinna powstać gęsta, klejąca mikstura.  Kiedy ciasto będzie jeszcze ciepłe ulepić kuleczki wielkości orzecha włoskiego. Udekorować dowolnie: otoczyć w czekoladzie,ozdobić paskami czekolady, itp.  Pozostawić do ostudzenia w chłodnym miejscu. Smacznego :) 