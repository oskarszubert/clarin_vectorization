Tort na specjalne okazje. Mocno alkoholowy. Czekoladowe ciasto nasączone likierem kawowym, przełożone dużą ilością delikatnego kremu ajerkoniakowego (to budyń z dodatkiem serka mascarpone - lżejszy niż krem maślany). Smaki wzajemnie się uzupełniają i ajerkoniak nie jest mocno wyczuwalny; w torcie natomiast mocno czuć.. procenty ;-).     Składniki na czekoladowe ciasto: 4 duże jajka                   200 ml mleka 170 ml oleju słonecznikowego lub rzepakowego 1,5 szklanki brązowego cukru                   1 łyżeczka ekstraktu z wanilii                   200 g mąki pszennej 80 g kakao                   1 łyżka kawy zbożowej lub rozpuszczalnej (w postaci proszku)                   pół łyżeczki sody oczyszczonej                   1 i 1/4 łyżeczki proszku do pieczenia            Wszystkie składniki powinny być w temperaturze pokojowej.           W naczyniu roztrzepać lekko jajka, dodać mleko, olej, cukier, ekstrakt z wanilii - wymieszać do połączenia.           Do drugiego naczynia przesiać mąkę, kakao, kawę, sodę oczyszczoną, proszek do pieczenia. Przesiane składniki wsypać do wymieszanych mokrych składników i wymieszać do połączenia (np. przy pomocy rózgi kuchennej, nie używając miksera).           Formę o średnicy 20 cm wyłożyć papierem do pieczenia, samo dno. Przelać do niej ciasto. Piec w temperaturze 170ºC przez około 60 minut lub dłużej, do tzw. suchego patyczka. Wyjąć z piekarnika, wystudzić.           Ciasto urośnie z wybrzuszeniem. Z wystudzonego ciasta odciąć 'górkę' i pokruszyć. Pozostałe ciasto przekroić wzdłuż na 3 części.  Krem ajerkoniakowy:                    350 ml mleka 250 ml ajerkoniaku (advocaatu)                   6 żółtek 80 g cukru                   35 g mąki pszennej 35 g skrobi ziemniaczanej                   500 g serka mascarpone, schłodzonego            Mleko zagotować. Doprowadzić do wrzenia i natychmiast odstawić na bok, wymieszać z advocatem. Cukier utrzeć z żółtkami do białości (ja robię to mikserem koncówką do ubijania białek), wsypać wymieszane mąki i dalej miksować, aż do uzyskania gładkiej pasty.           Pastę wlać do mleka z advocatem, wymieszać do rozpuszczenia grudek. Postawić na palnik (średnia moc) i zagotować, cały czas mieszajac drewnianą łyżką. Od momentu zagotowania gotować około 1 minuty, mieszajac, aż budyń zgęstnieje. Przykryć folią spożywczą, w taki sposób, by dotykała ona budyniu, odstawić do całkowitego ostudzenia. Schłodzić do temperatury lodówkowej. /krem najlepiej przygotować wieczór wcześniej/           Serek mascarpone włożyć do misy miksera i zmiksować/ubić. Dodawać budyń, łyżka po łyżce, cały czas miksując (ja to robię mikserem z przystawkami do ubijania białek) do powstania gładkiego kremu. Nasączenie:                    1/2 szklanki likieru kawowego Dodatkowo:                    kilka kostek startej gorzkiej czekolady   Wykonanie           Pierwszy blat ułożyć na paterze. Lekko nasączyć. Posmarować 1/3 ilości kremu ajerkoniakowego. Przykryć drugim blatem,  nasączyć, następnie posmarować połową pozostałego kremu. Przykryć ostatnim czekoladowym blatem, nasączyć. Boki i górę tortu posmarować pozostałym kremem. Boki tortu oprószyć czekoladowymi okruszkami, przyciskając je do tortu. Na górę zetrzeć kilka kostek czekolady. Schłodzić przed krojeniem przez 12 godzin.           Przechowywać w lodówce. Smacznego :-). 