Najprostszy mus czekoladowy. Chyba nic prostszego nie da sie wymyślić ;-). Bez dodatku jajek, masła, do wykonania w 2 minuty. Czekoladę gorzką możecie zastąpić swoją ulubioną mleczną lub białą (wtedy trzeba pominąć cukier puder). Polecam z czereśniami (nie miałam serca robić z nich ciasta ;-).   Składniki na 4 porcje:                    300 ml śmietany kremówki (36%) 100 g gorzkiej czekolady                   1 łyżka cukru pudru Czekoladę roztopić w kąpieli wodnej, lekko przestudzić. Śmietanę kremówkę (koniecznie schłodzoną) ubić na sztywno. Pod koniec ubijania dodać cukier. Dodawać strumieniem lekko przestudzoną czekoladę, w tym samym czasie miksując ją z kremówką.           Rozłożyć między szklanki, ozdobić czereśniami z dodatkiem bitej śmietany (niekoniecznie). Smacznego :) 