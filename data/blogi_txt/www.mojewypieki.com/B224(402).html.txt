Świąteczne, lecz nie tylko ;-). Doskonałe na tą porę roku, kiedy potrzeba ciastek rozgrzewających od środka.. Kruche na zewnątrz, lekko ciągnące w środku, podczas pieczenia pękające trochę mniej lub więcej, co nadaje im rustykalnego charakteru. Wypełniają kuchnię aromatem imbiru. Koniecznie ze szklanką mleka. Składniki na około 3 blaszki ciastek:                    2 szklanki mąki pszennej                   3 łyżki zmielonego imbiru*                   1 łyżeczka cynamonu 1 łyżeczka sody oczyszczonej                   1/4 łyżeczki zmielonych goździków                   1/4 łyżeczki soli 170 g masła, w temperaturze pokojowej                   2/3 szklanki drobnego cukru do wypieków                   1/2 szklanki ciemnego cukru brązowego                   1 duże jajko 1 łyżeczka ekstraktu z wanilii                   dodatkowo: cukier do obtoczenia ciastek            Mąkę wymieszać z imbirem, cynamonem,sodą, goździkami, solą. Odłożyć.           W misie miksera masło utrzeć na puszystą masę, stopniowo dodając oba cukry i nadal ucierając. Dodać jajko, wanilię i utrzeć. Do masy maślanej wsypać odłożone suche składniki i zmiksować. Powstała masa będzie bardzo miękka, lecz nie klejąca (można schłodzić w lodówce).           Obtaczając dłonie w mące formować kulki wielkości niedużego orzecha włoskiego, obtaczać w dodatkowym cukrze i układać na wyłożonej papierem do pieczenia blaszce, w sporej odległości od siebie (mocno rosną na boki). Ciasteczka spłaszczyć dłonią.           Piec w temperaturze 175ºC przez 12 - 18 minut do lekkiego zezłocenia. Ciastka dłużej pieczone będą bardziej kruche na zewnątrz. Studzić na kratce. Można przechowywać w puszce, w temperaturze pokojowej, do 7 dni. Smacznego :-)           * ciastka są naprawdę mocno imbirowe; można lekko zmniejszyć ilość imbiru              Przepis Tiny Casaceli z 'Milk   cookies'. 