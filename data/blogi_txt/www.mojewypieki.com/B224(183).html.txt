Wynik moich wczorajszych eksperymentów z puszką masy kajmakowej :-). Ciasteczka wyszły niesamowite - dominuje zapach i smak kajmaku i czekolady. Są lekko kruche, ładnie się rozlewają na boki podczas pieczenia tworząc sporej wielkości ciastka. Najlepsze ze szklanką mleka!  Dziś oprócz przepisu mam dla Was niespodziankę :-). CupoNation rozdaje Czekoladowe Telegramy! Możecie sobie sprawić taką słodką przyjemność i wygrać własny telegram TUTAJ. Konkurs trwa do 14.06.2013. Życzę powodzenia! Składniki na około 20 sztuk:                    100 g masła, w temperaturze pokojowej                   100 g dulce de leche (masy kajmakowej z puszki zwanej również 'krówkową') 4 łyżki drobnego cukru do wypieków                   170 g mąki pszennej                   1 łyżeczka ekstraktu z wanilii 100 g gorzkich czekoladowych drobinek (chocolate chips) lub posiekanej gorzkiej czekolady            W misie miksera umieścić masło, dulce de leche, cukier i zmiksować na gladką masę. Dodać mąkę, ekstrakt z wanilii i zmiksować. Na koniec dodać drobinki czekoladowe, wymieszać.           Blachę do ciasteczek wyłożyć papierem do pieczenia.            Z ciasta formować kulki, wielkości niedużego orzecha włoskiego, układać na blaszce w sporych odstępach od siebie. Spłaszczyć dłonią. Piec w temperaturze 190ºC przez około 13 minut lub do lekkiego zarumienienia brzegów. Wyjąć, przez chwilę pozostawić na blaszce, następnie przenieść na kratkę do wystudzenia. Smacznego :-). 