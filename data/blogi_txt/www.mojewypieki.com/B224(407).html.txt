Bardzo dawno tego ciasta nie piekłam, ale pomyślałam, że tak na weekend będzie w sam raz :). Jabłecznik ten jest mało skomplikowany, mało słodki i smakuje zawsze dobrze. Tak dla odmiany od koralowej szarlotki ... Polecam :)   Składniki na spód:    3 szklanki mąki pszennej  220 g masła  1 łyżka smalcu 5 łyżek cukru pudru  2 łyżeczki proszku do pieczenia  5 żółtek Wszystkie składniki zagnieść, schłodzić przez około 2 godziny w lodówce.  Foremkę o wymiarach 25 x 40 cm wyłożyć papierem do pieczenia. Ciasto rozwałkować/wgnieść w formę. Ponakłuwać widelcem, podpiec przez około 15 minut w temperaturze 170ºC. Ponadto:    1,5 kg jabłek, obranych, pociętych na cienkie plasterki  5 białek  3/4 - 1 szklanki cukru  kilka łyżek bułki tartej     Podpieczone ciasto posypać kilkoma łyżkami bułki tartej (ma wchłonąć wilgoć z jabłek). Wyłożyć jabłka.  Białka ubić na sztywno z cukrem, rozsmarować na jabłkach.  Piec około 30 - 40 minut w temperaturze 170ºC.  Smacznego :) 