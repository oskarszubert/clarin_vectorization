Tort dacquoise, o który często prosiliście, jeszcze w 'Koncercie Życzeń'. Jak z cukierni od Sowy. Przyznam, nie byłam tam nigdy, nie miałam okazji próbować oryginału. Ale jeśli smakuje jak ten.. jest wart Waszej pracy :-). A okres teraz jest sprzyjający, ponieważ z produkcji pączków na pewno zostaną Wam białka.. Tort jest połączeniem słodkiej bezy, kremu karmelowego i bakalii. Słodki, sycący, ale.. karnawał jeszcze trwa, więc kalorii nie liczymy, prawda? ;-).   Składniki na 2 blaty bezowe: 6 dużych białek                   szczypta soli 300 g drobnego cukru do wypieków                   2 łyżki cukru demerara                   1 łyżeczka octu winnego lub soku z cytryny                   8 suszonych daktyli, drobno pokrojonych            Wszystkie składniki powinny być w temperaturze pokojowej.           Dużą blaszkę do ciasteczek wysmarować masłem, wyłożyć papierem do pieczenia. Na papierze narysować dwa okręgi o średnicy 23 cm.   W misie miksera ubić białka ze szczyptą soli, na sztywną pianę. Dodawać cukier (oba), stopniowo, łyżka po łyżce, cały czas ubijając, do powstania sztywnej, błyszczącej piany. Dodać octu winnego lub soku z cytryny i zmiksować. Dodać daktyle, wymieszać.           Masę bezową wyłożyć na zaznaczone na papierze okręgi, wyrównać. Wstawić do nagrzanego do 180ºC piekarnika. Po 5 minutach zmniejszyć temperaturę do 140ºC i piec przez 90 minut. Bezy powinny się zarumienić, mogą również lekko popękać, ale przy dotyku powinny być suche i chrupkie. Wyłączyć piekarnik, uchylić drzwiczki i zostawić do wystygnięcia na kilka godzin lub całą noc.  Składniki na krem:                             250 g serka mascarpone                           300 ml śmietany kremówki 30%                           1 łyżka cukru pudru 150 g masy kajamkowej z puszki (dulce de leche) pół szklanki orzechów włoskich, posiekanych 10 daktyli, posiekanych                    Serek mascarpone i kremówka powinny być schłodzone.                   Mascarpone wymieszać z masą kajamkową na gładką masę. Śmietanę kremówkę ubić na sztywno, dodając pod koniec ubijania cukier puder. Wmieszać do masy z mascarpone, delikatnie mieszając szpatułką.                   Dodać bakalie i wymieszać.  Dodatkowo:                            cukier puder do oprószenia                           daktyle i orzechy do dekoracji   Wykonanie                   Na paterze położyć jeden z blatów bezowych. Przełożyć przygotowanym kremem i przykryć drugim blatem bezowym. Oprószyć cukrem pudrem, udekorować daktylami i orzechami.                   Smacznego :-). Źródło przepisu - 'Kulinarne szaleństwa Margarytki' 