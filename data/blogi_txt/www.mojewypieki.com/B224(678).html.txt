Dzisiaj Dzień Czekolady, a dowiedziałam się o tym.. rano ;-). Nie planowałam na dzisiaj nic czekoladowego, ale takiej okazji nie można nie uczcić, prawda? Przygotowałam najszybszy mus czekoladowo - pomarańczowy, z wypróbowanego wcześniej przepisu. Mus bez jajek, bez masła, trochę 'oszukany'.. za to niezawodny. Dobry jako samodzielny deser, także jako dodatek do serników, ciast czekoladowych.. Polecam :-).   Składniki na 3 pucharki: 300 ml śmietany kremówki 30 lub 36%                   100 g gorzkiej czekolady 70%                   2 łyżki cukru pudru 3 łyżki likieru pomarańczowego Cointreau            Śmietanę kremówkę podgrzać, do wrzenia, ściągnąć z palnika. Dodać posiekaną czekoladę, cukier puder, poczekać do rozpuszczenia czekolady, mieszając od czasu do czasu. Wystudzić, schłodzić do temperatury lodówkowej.           Schłodzoną mieszankę czekoladową ubić z likierem pomarańczowym (końcówki miksera do ubijania białek), na sztywną masę (uważając, by nie 'przebić' masy). Powinien powstać gęsty, jaśniejszy, czekoladowy mus. Przełożyć do pucharków. Ozdobić czekoladowymi wiórkami i skórką z pomarańczy.           Smacznego :-). 