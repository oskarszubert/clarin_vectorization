Bezbłędne. Gofry czekoladowe z drobinkami czekolady. Krucho - puszyste (nie mocno kruche). Najlepsze z cukrem pudrem (jeśli będą Wam wydawać się zbyt wytrawne) lub z bitą śmietaną i owocami. Jedyną modyfikacją, jaką wprowadziłam było ubicie białek i dodanie tej piany do ciasta. Chcę wierzyć, że dzięki temu były jeszcze bardziej puszyste :-). Przepis z foodnetwork.com.   Składniki:                    200 g mąki pszennej                   50 g drobnego cukru do wypieków 40 g kakao                   1 łyżeczka proszku do pieczenia pół łyżeczki sody oczyszczonej                   pół łyżeczki soli                   3 jajka, żółtka i białka osobno 55 g masła, roztopionego i ostudzonego                   1 łyżeczka ekstraktu z wanilii                   450 g maślanki (lub kefiru, zsiadłego mleka)                   1/2 - 3/4 szklanki drobinek czekoladowych (chocolate chips) Mąkę, cukier, kakao, proszek, sodę, sól przesiać i wymieszać. Białka ubić na sztywną pianę.           Żółtka zmiksować z masłem, ekstraktem z wanilii, maślanką. Powstałą masę zmiksować z suchymi składnikami. Odłożyć ciasto na 5 minut.           Po tym czasie dodać białka, drobinki czekoladowe, delikatnie wymieszać.           Piec w gofrownicy do chrupkości lub do momentu aż bez problemu będą odchodziły od gofrownicy. Podawać ciepłe.           Smacznego :-) 