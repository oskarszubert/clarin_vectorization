Oryginalna nazwa ciasta Michała Brysa to "Śniadaniowe ciasto cytrynowe z Waldorf - Astoria". I jak sama nazwa mówi - idealne ciasto na miły początek dnia. Babka jest mięciutka, wilgotna, wyraźnie cytrynowa. Wspaniała.   Składniki: 3/4 - 1 szklanka drobnego cukru do wypieków 1,5 szklanki mąki pszennej                   1,5 łyżeczki proszku do pieczenia                   4 jaja pół szklanki kwaśnej śmietany 18%                   3,5 łyżki świeżo wyciśniętego soku z cytryny                   skórka otarta z 3 cytryn                   6 łyżek rozpuszczonego i przestudzonego masła   Składniki na lukier: pół szklanki cukru pudru                   sok z połowy cytryny Wszystkie składniki powinny być w temperaturze pokojowej. Piekarnik nagrzać do 175°C, przygotować formę keksówkę (22 x 8 cm).           W misce wymieszać mąkę, cukier i proszek do pieczenia; przesiać. Dodać lekko roztrzepane jaja i wymieszać mikserem, aż do uzyskania gładkiej masy. W osobnym garnuszku połączyć ostudzone masło, śmietanę i sok i skórkę z cytryny. Wlać do masy z jajkami, wymieszać do połączenia się składników Ciasto przelać do formy i piec około 40 - 60 minut lub do tzw. suchego patyczka.           Z cukru pudru i soku z cytryny zrobić lukier (dokładnie wymieszać, można dodać odrobinę gorącej wody). Udekorować ciasto.           Smacznego :-). 