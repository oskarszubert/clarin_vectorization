Jeden z bardziej popularnych chlebów J. Hamelmana. Idealny, pszenny miąższ, bardzo chrupiąca skórka. Wymaga przygotowania zaczynu dzień wcześniej, by kolejnego dnia, a potem jeszcze następnego, mieć w domu pieczywo warte zachodu. Bo naprawde warto.   Przepis na 2 bochenki.  Składniki na zaczyn:   136 g mąki białej pszennej chlebowej  168 g wody  2 łyżki zakwasu żytniego lub pszennego (aktywnego)   Wszystkie składniki wymieszać, przykryć szczelnie folią, pozostawić w temperaturze pokojowej na 12 - 16 godzin.  Składniki na ciasto właściwe: 680 g mąki białej pszennej chlebowej  90 g mąki żytniej pełnoziarnistej  420 g wody  1 łyżka soli  cały zaczyn Wszystkie składniki na ciasto właściwe, poza solą, wymieszać. Przykryć szczelnie i pozostawić na 20 - 60 minut w temperaturze pokojowej. Po tym etapie posypać solą i miksować (lub dobrze wymieszać) ciasto przez 2 minuty. Odstawić przykryte w ciepłe miejsce na 2,5 godziny, do wyrośnięcia. W tym czasie ciasto dwukrotnie złożyć, co 50 minut.  Ciasto podzielić na 2 części i uformować bochenki. Ułożyć w koszu do wyrastania i zostawić na 2 - 2,5 godziny do wyrośnięcia (można również zostawić na 8 godzin do wyrośnięcia w temperaturze 10ºC lub do 18 godzin w temperaturze 6ºC).  Piec w temperaturze 235ºC przez 40 - 45 minut, z parą. Studzić na kratce.  Metoda dla maszynistów: Ciasto nie nadaje się do wyrabiania w maszynie do chleba. Smacznego :) 