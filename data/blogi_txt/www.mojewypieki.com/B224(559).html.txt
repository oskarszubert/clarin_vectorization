Smaczna, ale zawsze.. babka.. Tak skomentował mój mąż (nie przepada za takimi ciastami). Pierwsze ciasto otwierające 'How to be a domestic goddess' Nigelli. Zawsze jak otwierałam książkę, nie sposób było go nie zauważyć, co mnie denerwowało, bo nie wiedziałam kiedy się w końcu za nie zabiorę ;-). Zwlekałam, bo.. tak dużo w niej masła. I rzeczywiście maślana w smaku, lekko cytrynowa, miękka babka z charakterystycznym podłużnym pęknięciem (tak, tak, było to zamierzone; miałam wręcz nadzieję, że pęknie :-), pod lekko chrupiącą cukrową skorupką. Nazwa ciasta pochodzi od wina, z którym była podawana w XIX wieku, teraz częściej z herbatką lub lemon curd, lub jak lubicie.   Składniki:                    240 g masła 200 g drobnego cukru (wg mnie 130 g wystarczy) + 2 łyżki na posypanie                   otarta skórka i sok z 1 cytryny 3 duże jajka                   300 g mąki pszennej 3/4 łyżeczki proszku do pieczenia                   3/4 łyżeczki sody oczyszczonej            * zamiast ostatnich trzech składników w oryginale: 210 g self-raising flour, 90 g plain flour           Wszystkie składniki powinny być w temperaturze pokojowej.           Masło, skórkę z cytryny i cukier zmiksować na jasną, gładką i puszystą masę. Wbijać jajka, po jednym, dalej miksując, na zmianę z łyżką mąki. Wmieszać resztę mąki i sok z cytryny.           Keksówkę (moja o górnych wymiarach 13 x 23 cm) wysmarować masłem, oprószyć mąką. Nałożyć ciasto, wyrównać, posypać dwoma łyżkami cukru.           Piec 1 godzinę w temperaturze 170ºC. Sprawdzić patyczkiem - powinien być suchy. Smacznego :-). 