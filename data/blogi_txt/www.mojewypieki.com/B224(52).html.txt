Klasyczne ciasto babkowe z dodatkiem japońskiej herbaty matcha. Od niej ciasto wzięło swój żywozielony kolor i delikatny aromat herbaciany. Miękka, bardzo wilgotna, z polewą czekoladową. Polecam :-).   Składniki:                    2 szklanki mąki pszennej (odjąć 2 łyżki i zastąpić mąką ziemniaczaną) 1,5 łyżeczki proszku do pieczenia                   225 g masła 1 szklanka drobnego cukru do wypieków                   4 duże jajka                   pół łyżeczki ekstraktu z wanilii pół szklanki mleka                   4 łyżki kakao 2,5 łyżki herbaty matcha*            Wszystkie składniki powinny mieć temperaturę pokojową. Mąkę i proszek przesiać, odłożyć. Masło utrzeć z cukrem do otrzymania puszystej, jasnej masy. Dodawać jajka, jedno po drugim, miksując po każdym dodaniu. Masa pod koniec może się lekko zwarzyć, ale nie ma to wpływu na efekt końcowy. Dodać wanilię i zmiksować.           Zmniejszyć obroty miksera i dodawać mąkę na przemian z mlekiem, miksując tylko do połączenia się składników.           Ciasto podzielić na pół, do jednej części dodać przesiane kakao, do drugiej - herbatę matcha. Wymieszać do połączenia.           Formę o wymiarach 29 x 11 cm (lub krótszą) wysmarować masłem, oprószyć mąką. Nakładać na zmianę to zieloną to kakaową masę. Po wyłożeniu, widelcem zrobić w cieście zygzaki.           Piec w temperaturze 160ºC przez około 70 - 80 minut, do tzw. suchego patyczka. Wystudzić, udekorować polewą.  Polewa czekoladowa:                    100 g gorzkiej czekolady                   40 g masła            Masło roztopić w małym garnuszku. Zdjąć z palnika, dodać posiekaną czekoladę, wymieszać do jej roztopienia. Polewę odstawić do lekkiego zgęstnienia.           * Są różne rodzaje/gatunki herbaty matcha, od użytego rodzaju zależy kolor ciasta po wypieku. Czasem matcha może powodować zbrązowienie ciasta po upieczeniu -  zamiast oczekiwanego ładnego, zielonego koloru. Do wypieków kupujmy matcha 'baking grade' lub 'cooking grade'. Jedną z lepszych pod względem koloru do wypieków jest herbata matcha w puszce firmy Maeda-en lub Koyu matcha (for cooking and baking).           Smacznego :-). 