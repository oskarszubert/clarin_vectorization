Doskonałe na śniadanie, ponieważ długo nie trzeba czekać na upieczenie i wszystkim smakują :). Lekko słodkie od miodu, lekkie, mogą być podawane z masełkiem, dżemem, creme fraiche i owocami, lub jak tylko lubicie ... Przepis z 'The Australian Women's Weekly'.   Składniki:   2,5 szklanki (360 g) mąki pszennej  1 łyżeczka sody oczyszczonej  1,5 łyżeczki proszku do pieczenia  1 łyżeczka cynamonu  1 łyżka drobnego cukru  30 g miękkiego masła  pół szklanki (65 g) podpieczonego muesli   1/4 szklanki (90 g) miodu  3/4 szklanki (180 ml) mleka   Wszystkie skladniki zagnieść. Podsypując mąką ciasto rozwałkować na grubość 2 cm i ostrą foremką do ciastek (lub szklanką z ostrym brzegiem) wykrajać 4,5 cm scones. Układać na oprószonej mąką blaszce w niedużych odstępach od siebie.    Piec około 15 minut w temperaturze 200ºC. Można podawać jeszcze ciepłe.  Smacznego :) 