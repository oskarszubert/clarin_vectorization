To prawdziwy klasyk z południa Stanów Zjednoczonych. Ma cudownie czekoladowo - kremową konsystencję i właśnie od słowa 'mud' (bagno), przypominającego rozlewiska delty Mississippi wzięło swoją nazwę. Ciasto jest bardzo czekoladożerne, słodkie, wilgotne, jednak wbrew temu, co sugeruje nazwa, ciasto nie jest ciężkie i błotniste. Jest miękkie i rozpływa się w ustach, niemalże bez gryzienia! Za wyszukanie i nadesłanie do mnie przepisu dziękuję Joasi :-).   Składniki:                    250 g masła                   250 g gorzkiej czekolady 2 łyżeczki kawy rozpuszczalnej                   180 ml wody 300 g mąki pszennej                   1 łyżeczka sody oczyszczonej                   pół łyżeczki proszku do pieczenia 70 g kakao                   250 g cukru (lub mniej wedle uznania)                   4 jajka                   120 ml maślanki (lub kefiru, zsiadłego mleka, jogurtu naturalnego) 2 łyżki oleju            Tortownicę o średnicy 22 cm wysmarować masłem, wyłożyć papierem (spód i boki), w taki sposób, by papier tworzył 'kołnierz' nad formą na dwa cm.           W rondelku o grubym dnie rozpuścić 180 ml wody, masło, czekoladę i kawę rozpuszczalną. Grzać na małym ogniu, mieszając drewnianą łyżką łyżką do uzyskania gładkiego kremu.           Zdjąć z ognia i zostawić do ostygnięcia.           Do miseczki wsypać mąkę razem z kakao, proszkiem i sodą i zmieszać z cukrem. Dodać 4 jajka roztrzepane z maślanką i olejem i stopniowo wyrabiać łyżką. Powoli dodawać masę z czekoladą, w końcu wlać ciasto do przygotowanej formy.           Piec w 160ºC przez około 1 godzinę i 20 minut (lub krócej - ciasto należy sprawdzać już po 50 minutach, by go nie wysuszyć; moje piekło się krócej).  Przed wyjęciem z piekarnika należy wbić patyczek w środek ciasta: powinno być lekko wilgotne. Zostawić ciasto do całkowitego wystygnięcia, wyjąć z tortownicy na metalową kratkę i jeśli to konieczne, wyrównać jego powierzchnię.  Polewa: 250 g gorzkiej czekolady                   120 g śmietany kremówki            Nożem poszatkować czekoladę na polewę i umieścić ją razem ze śmietanką nad kąpielą wodną. Wymieszać, do uzyskania gładkiej i jednolitej polewy.           Kiedy polewa będzie letnia, rozsmarować ją na Mud Cake, pokrywając całkowicie jego powierzchnię (boki również).           (Polewę zrobiłam z połowy składników).           Udekorować czekoladowymi zdobieniami wg własnego uznania i podawać. Doskonałym dodatkiem będzie bita śmietana z dodatkiem wanilii bądź cynamonu. Smacznego :-)             Źródło inspiracji - Rosalba Gioffre ' Czekolada. Nowa harmonia smaku'. 