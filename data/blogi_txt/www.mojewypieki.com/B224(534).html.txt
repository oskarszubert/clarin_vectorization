Jeśli czasami kupuję lody, to tylko waniliowe w gorzkiej czekoladzie. Dlatego byłam niezmiernie ciekawa, jak takie lody w polewie udadzą się w domowej produkcji ;-). Wyszły bardzo zgrabne i smaczne. Konieczna do nich będzie foremka do lodów (np. taka), przyda się dobry ekstrakt z wanilii i... odrobina cierpliwości - lody wymagają minimum kilku godzin oczekiwania na ich porządne zamrożenie :-). Przepis pochodzi z rosyjskiego blogu.   Składniki na około 7 sztuk:                    300 ml mleka 3,2%                   250 g śmietany kremówki 36%, schłodzonej                   35 g mleka w proszku 90 g cukru*                   10 g skrobi ziemniaczanej lub kukurydzianej                   16 g cukru wanilinowego** W garnuszku wymieszać cukier, cukier wanilinowy i mleko w proszku. Powoli wlewać 250 ml mleka, wymieszać. Pozostałe 50 ml mleka wymieszać ze skrobią. Mleko w garnuszku doprowadzić do wrzenia, dodać mleko rozrobione ze skrobią. Gotować, mieszając, do zgęstnienia. Zdjąć z palnika, przecedzić przez sito, by usunąć ewentualne grudki, wystudzić i schłodzić do temperatury lodówkowej.           Śmietanę kremówkę ubić, wymieszać z mlecznym kisielem.           Masę przełożyć do maszyny do lodów i dalej postępować wg jej instrukcji. Następnie lody przełożyć do foremek, zamrozić.           Lody można również wykonać bez maszyny do lodów - schłodzoną masę przelać do pojemnika, włożyć do zamrażarki. Podczas chłodzenia kilka razy (np. co 20 minut) zamieszać w pojemniku mikserem, by nie wytworzyły się kryształki lodu. ?Następnie lody (jeszcze miękkie) przełożyć do foremek, zamrozić.?           Przygotować czekoladową glazurę.  Składniki na glazurę (to już z przepisu Marthy Stewart): 240 g gorzkiej czekolady                   2 łyżki oleju rzepakowego            Czekoladę razem z olejem umieścić w kąpieli wodnej i roztopić. Przelać do wysokiego kubka, pozostawić na 15 minut, by przestygła.           ?Pojemnik z lodami ocieplić w rękach, wyjąć lody. Szybkim i zdecydowanym ruchem zanurzać je w ciepłej (nie gorącej) glazurze, poczekać chwilę na zastygnięcie. Odłożyć na talerzyk do zamrażarki. * polecam dodać mniej, ponieważ wg mnie były zbyt słodkie, choć byłam w tym odczuciu osamotniona ;-)           ** warto zamiast dodać ziarenka z laski wanilii, ekstrakt lub pastę waniliową Smacznego :) 