Co zrobić z resztą piernika lub pierniczków, które uchowają się do końca dni świątecznych (jeśli istnieje w ogóle taka opcja ;-)? Deser na szybko - pokruszone pierniczki (w polewie czekoladowej lub w lukrze, najlepiej miękkie), bita śmietana i frużelina żurawinowa, z lekkim posmakiem goryczki.. Jeśli nie jesteście fanami żurawiny, można ją zastąpić np. wiśniami. Piernik w takim zestawieniu zostanie odkryty na nowo :-). Składniki na deser:                    resztki miękkiego piernika lub pierniczków (w czekoladzie lub lukrze), pokruszone, mogą być z bakaliami                   śmietana kremówka 30% ubita na sztywno z łyżeczką cukru pudru (do smaku, dodawanego na koniec ubijania)                   kilka łyżek frużeliny żurawinowej   Jak przygotować frużelinę żurawinową?  Potrzebne składniki:                    500 g świeżej lub mrożonej żurawiny                   1 - 1,25 szklanki cukru 2 łyżki soku z cytryny                   2 płaskie łyżeczki skrobi ziemniaczanej rozrobionej w dwóch łyżkach wody 3 łyżeczki żelatyny rozpuszczonej w minimalnej ilości gorącej wody            Owoce wymieszać z cukrem, podgrzewać do rozpuszczenia się cukru. Owoce puszczą na pewno dużo soku. Dodać cytrynę, wodę z mąką, wymieszać, zagotować, zdjąć z palnika. Żelatynę powoli wmieszać do owoców, uważając, by nie wytworzyły się grudki (można najpierw je zmiksować z odrobiną soku z owoców, by nie była tak gęsta). Schłodzić, by sos owocowy zgęstniał. Frużelina powinna mieć konsystencję żelu z owocami. W pucharkach na dnie układać okruszki piernikowe, na nie kłaść bitą śmietanę, dekorować frużeliną z żurawiny.           Przepis jest na sporą ilość frużeliny - można ją podawać z ciastami świątecznymi.           Smacznego :-). 