Niezwykłe połączenie czekolady i limonki. Smak, który na długo pozostaje w pamięci.. :-).   Składniki na spód: 200 g ciasteczek czekoladowych typu digestive 75 g masła                    Ciastka rozdrobnić w malakserze na piasek. Masło rozpuścić i wymieszać dokładnie z ciastkami. Tortownicę o średnicy 22 cm wyłożyć papierem do pieczenia, samo dno. Na papier wysypać ciasteczka. Wyrównać, dokładnie wklepać w dno, schłodzić przez pół godziny w lodówce. Formę dokładnie z zewnątrz owinąć folią aluminiową (sernik będzie pieczony w kąpieli wodnej).  Składniki na masę serową: 750 g serka philadelphia (można użyć innego kremowego serka lub twarogu 3-krotnie mielonego) 200 g drobnego cukru do wypieków 4 jajka                                   2 żółtka świeżo wyciśnięty sok z 4 limonek                   Wszystkie składniki powinny być w temperaturze pokojowej. Serek philadelphia zmiksować z cukrem, jajkami, żółtkami i sokiem wycisniętym z 4 limonek. Masę serową (jest bardzo luźna) wylać na czekoladowy spód.                           Dobrze zabezpieczoną formę włożyć do naczynia wypełnionego goracą wodą. Woda powinna sięgać do połowy wysokości formy. Piec około 1 godziny w 180ºC lub dłużej. Sernik powinien być ścięty na wierzchu, sprężysty po środku. Ostrożnie odpakować z folii i ostudzić. Przed podaniem najlepiej włożyć do lodówki na całą noc (schłodzony smakuje najlepiej i ma właściwą konsystencję).                           Smacznego :-). Przepis Nigelli Lawson. 