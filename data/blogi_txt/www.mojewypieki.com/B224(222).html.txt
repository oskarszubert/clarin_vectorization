Ciasto, które bardzo rozgrzewa w chłodne dni. Dodatek imbiru może sprawić cuda.. Ciasto szybko się przygotowuje, w piekarniku rośnie jak szalone. Jest miękkie, a smakuje prawie jak piernik! Składniki:                    150 g masła                   150 g golden syrupu*                    150 g melasy 150 g mąki pszennej                   150 g mąki pszennej razowej                   4 łyżeczki zmielonego imbiru 1 łyżeczka przypraw korzennych                   1 łyżeczka sody oczyszczonej                   2 jajka, lekko roztrzepane 4 łyżki mleka   Na górę:                    2 łyżki dżemu z moreli                   125 g kandyzowanych lub suszonych owoców egzotycznych, pokrojonych w paseczki            Wszystkie składniki powinny być w temperaturze pokojowej. Wszystkie suche składniki wymieszać w naczyniu, przesiać.           W małym garnuszku umieścić masło, golden syrup i melasę, podgrzać, wymieszać, aż do rozpuszczenia się masła. Zdjąć z palnika, przestudzić.           Do suchych składników stopniowo wlewać zrobioną i przestudzoną mieszanką z masłem, wbić jajka, mleko i zmiksować. Miksować krótko i tylko do połączenia się składników. Przelać do formy o dolnych wymiarach 17 x 7 cm, lub większej, wysmarowanej masłem i oprószonej mąką. Piec około 50 - 60 minut (do tzw. suchego patyczka, ja piekłam 15 minut dłużej) w temperaturze 160ºC. Jeśli zbyt szybko będzie nabierało koloru można przykryć od góry folią aluminiową. Wystudzić w formie, następnie przełożyć na kratkę.           Gotowe ciasto posmarować dżemem i udekorować paseczkami egzotycznych owoców. Smacznego :-).           * można zastąpić płynnym miodem lub przygotować domowy golden syrup           Uwaga: piekłam w jednorazowych formach aluminiowych, nic się nie przypala - nawet w gazowym piekarniku, a ciasto bardzo łatwo wyjąć z formy i jest mięciutkie; tych foremek nie trzeba wcześniej smarować masłem i oprószać mąką pszenną,      Źródło przepisu - '200 cakes and bakes' Sary Lewis. 