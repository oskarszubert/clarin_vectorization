Wczorajsze wycinanie ciasteczek z dziewczynami ;-). Bardzo, bardzo kruchych ciasteczek. Trochę ciasta upiekłyśmy również w formie babeczek. Wyszły pyszne, ale znowu - bardzo kruche. Jak przy każdym cieście kruchym najważniejsze jest dobre schłodzenie ciasta. Bardzo szybko ociepla się w rączkach dzieci, więc wyjmujmy je z lodówki porcjami. Gotowe ciasteczka można przełożyć ulubionym kremem lub dżemem. Polecam :)   Składniki na ciasto kruche (pâte sablée):                    250 g mąki pszennej                   200 g masła, zimnego, pokrojonego w kostkę                   100 g cukru pudru, przesianego szczypta soli                   2 żółtka            Na stolnicy zrobić stożek z mąki, z zagłębieniem w środku. W zagłębieniu umieścić masło, cukier puder i sól. Wymieszać delikatnie placami, rozcierając masło z cukrem i solą. Wbić żółtka i szybko wyrobić. Ciasto można wyrobić również w malakserze (food processorze).           Kiedy ciasto jest gładkie, uformować w kulę, lekko spłaszczyć, owinąć folią spożywczą i schłodzić przez 1 - 2 godziny.           Po tym czasie ciasto wyjąć, rozwałkować na grubość 2 mm, lekko podsypując mąką. Wycinać dowolne kształty ciastek. Przekładać na blachę wyłożoną papierem do pieczenia lub wyłożoną matą teflonową.           Piec w temperaturze 180ºC przez około 10 - 12 minut lub do zezłocenia. Wyjąć, wystudzić na kratce.           Smacznego :).             Źródło inspiracji - 'Pastry' Michel Roux. 