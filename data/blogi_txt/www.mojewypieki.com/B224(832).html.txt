Być może nie są to najpiękniejsze bułeczki, ale mają wiele zalet. Szybkość przygotowania, prostota i to, że są po prostu smaczne. Wystarczy część mąki zastąpić mąką razową i mamy pomysł na pożywne śniadanie. Przepis pochodzi z The Australian Women's Weekly 'Muffins, scones and breads'.    Składniki na 15 scones: 2 szklanki (300 g) mąki pszennej  1 szklanka (160 g) mąki razowej  1,5 łyżeczki proszku do pieczenia  1,5 łyżeczki sody oczyszczonej  pół łyżeczki cynamonu  20 g masła  1/4 szklanki (60 ml) płynnego miodu  około 1 szklanki (250 ml) mleka Wymieszać suche składniki, dodać masło, miód i mleko, szybko wyrobić. Masa powinna być gładka, może się kleić.  Podsypując mąką razwałkować na grubość 2 cm i wycinać kółka o średnicy około 5,5 cm (szklanką lub foremką do ciastek o ostrych krawędziach).  Piec w temperaturze 220ºC przez około 20 minut (piekłam około 13 minut).  Smacznego :) 