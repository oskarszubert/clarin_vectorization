Ciasto z malinami, którego nie można pomniąć w sezonie. Jogurt naturalny zapewnia ciastu wilgotność i nadaje delikatności. Dzięki oprószeniu malin mąką nie opadają one na dno ciasta. Ciasto można z powodzeniem zrobić dzień wcześniej. Przykryte folią długo utrzyma świeżość w temperaturze pokojowej. Polecam :-).   Składniki:                    3 szklanki mąki pszennej 1,5 łyżeczki proszku do pieczenia                   1/4 łyżeczki soli                   230 g masła                   1,5 szklanki cukru (lub mniej)                   2 łyżki świeżo wyciśniętego soku z pomarańczy                   1 łyżeczka ekstraktu z migdałów                   1 łyżeczka drobno otartej skórki z pomarańczy                   3 duże jajka 1 szklanka jogurtu naturalnego                   2,5 szklanki malin            Wszystkie składniki powinny być w temperaturze pokojowej.           W naczyniu przesiać i wymieszać 2,5 szklanki mąki, proszek do pieczenia, sól.           Przy pomocy miksera utrzeć masło z cukrem na jasną i puszystą masę. Dodać sok z pomarańczy, ekstrakt z migdałów i otartą skórkę z pomarańczy. Ubić. Wbijać jajka, jedno po drugim, ucierając po każdym dodaniu. Na sam koniec dodać jogurt i zmiksować do połączenia.           Do ciasta dodać przesiane suche składniki, wymieszać.           Maliny oprószyć i wymieszać z pozostałą mąką. Wmieszać je delikatnie do ciasta. Ciasto wyłożyć łyżką do formy o średnicy 23 cm. Wyrównać.           Piec w 175°C przez około 60 - 70 minut do tzw. suchego patyczka. Wystudzić w formie, następnie na kratce.           * niestety, ciasto jest obarczone ryzykiem zakalca; należy pamiętać, by wszystkie składniki były w temperaturze pokojowej, suche składniki przesiane, a ciasto nie miksowane zbyt długo - tylko do połączenia składników;           Smacznego :-). Źródło inspiracji - Bon Appetit 'Desserts', Barbara Fairchild. 