Z forum Cincin, z przepisu Bajaderki, który można również znaleźć tutaj. Bez dwóch zdań - najlepsze ciasto z rabarbarem, jakie (do tej pory) jadłam :)   Składniki na ciasto:    1 i 3/4 szklanki mąki pszennej  2 łyżki cukru pudru  1/2 kostki masła Składniki na nadzienie rabarbarowo - truskawkowe:    1 i 1/2 szklanki cukru  1/4 szklanki mąki pszennej  szczypta soli  6 żółtek  1 szklanka śmietany kremówki  4 szklanki rabarbaru, pokrojonego w plasterki (około pół kilo)  1 szklanka truskawek, pokrojonych w plasterki    Składniki na piankę:    6 białek  1/2 szklanki cukru    Piekarnik rozgrzać do 180°C.   Mąkę wymieszać z cukrem pudrem i posiekać z masłem, aż utworzą się drobne grudki. Wsypać ciasto (jest dość sypkie) na blachę 33 x 23 cm, wyłożoną uprzednio papierem do pieczenia i dobrze wcisnąć w dno blaszki. Piec około 10 - 12 minut do lekkiego zrumienienia.  W dużej misce wymieszać mąkę, cukier i sól. Żółtka rozbełtać i wymieszać ze śmietanką, następnie wlać mieszankę do suchych składników, wymieszać. Dodać rabarbar i truskawki, lekko wymieszać i wylać na podpieczony spód. Piec w temperaturze 180 stopni przez godzinę.  Białka ubić na sztywną pianę, dodawać stopniowo cukier, wyłożyć piankę na upieczone ciasto i piec aż pianka się zarumieni, czyli około 10 - 15 minut. Ciasto wystudzić i pokroić na kwadraty.  Smacznego :) 