Mam wrażenie, że na ten przepis czekałam od dawna. Pasuje nam idealnie, smakuje i mi, i mężowi i dzieciom. Chleb jest wilgotny, lekko lepki, pachnie i smakuje wybornie. Nie dziwię sie, że Tatter piecze go podobno dwa razy w tygodniu, ja mogłabym nawet częściej ... ;). Przepis pochodzi ze zbiorów Tatter. Polecam mocno!   Składniki:   400 g zakwasu żytniego 150 ml wody  100 g maki żytniej (jasnej lub razowej)  300 g mąki pszennej chlebowej  1 łyżka soli  pół łyżeczki cukru demerara * jeśli zakwas jest młody można dodać 1 łyżeczkę suchych drożdży (nie dodawałam)  ** ilość użytej wody należy uzależnić od gęstości zakwasu  Wszystkie składniki wymieszać, wyrobić (ciasto ma być lepkie i luźne). Pozostawić w cieple do wyrośniecia na 1 godzinę, przykryte lnianą ściereczką. Po tym czasie ciasto wyjąć, krótko wyrobić/wymieszać, przełożyć do foremki wysmarowanej masłem i wysypanej otrębami. Wierzch posmarować oliwą. Przykryć ściereczką i pozostawić do kolejnego wyrastania (kilka godzin, do podwojenia objętości, uważając by ciasto nie przerosło). Przed pieczeniem posypać makiem, otrębami, płatkami. Wstawić do zimnego piekarnika, nastawić temperaturę 200ºC, piec 60 minut. Spryskać kilkakrotnie, jak piekarnik będzie nagrzany. Studzić na kratce.  Metoda dla maszynistów:  Wszystkie składniki na ciasto umieścić w maszynie do chleba wg kolejności: mokre, sypkie, na końcu ewentualne drożdże. Nastawić program do wyrabiania i wyrastania ciasta 'dough' (około 1,5 h). Po tym czasie ciasto wyjąć, krótko wyrobić i dalej postępować wg powyższego przepisu.  Smacznego :) 