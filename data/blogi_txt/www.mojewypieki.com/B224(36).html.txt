Uroczo udekorowane babeczki o smaku włoskiego deseru, lub przynajmniej go przypominające ;-). Ciasto babeczkowe jest o smaku lekko kawowym, nie dominującym, dość lekkie i puszyste. Wykończone są bitą śmietaną i udekorowane kakao. Smakują nawet dzieciom :). Mi najbardziej smakowały z cappuccino o smaku Amaretto. Polecam!   Składniki na 10 - 12 babeczek: 110 g masła                   110 g jasnego brązowego cukru 110 g mąki pszennej                   pół łyżeczki proszku do pieczenia                   pół łyżeczki sody oczyszczonej 1 łyżka kakao                   2,5 łyżeczki kawy espresso (lub kawy rozpuszczalnej), w proszku                   2 jajka 1 łyżka likieru Amaretto            Wszystkie składniki powinny być w temperaturze pokojowej.           Mąkę, proszek, sodę, kakao - przesiać, odłożyć na później.           W misie miksera utrzeć masło, na puszystą i jasną masę. Dodać cukier i dalej ucierać. Wbijać jajka, jedno po drugim, miksując do połączenia się składników po każdym dodaniu. Dodać kawę i utrzeć. Do masy maślanej dodać suche składniki, likier i wymieszać szpatułką.           Formę na muffinki wyłożyć 10 - 12 papilotkami. Ciasto rozdzielić pomiędzy papilotki, wyrównać. Piec w temperaturze 180ºC przez około 20 - 30 minut, do tzw. suchego patyczka. Wyjąć, wystudzić na kratce.   Krem śmietankowy:                    300 ml śmietany kremówki 2 łyżki cukru pudru lub drobnego cukru z wanilią 3 łyżki kakao            ﻿Cukier puder przesiać. Śmietanę kremówkę ubić, pod koniec ubijania dodając stopniowo cukier.           Babeczki ozdobić kremem śmietankowym, wyciskając go z rękawa cukierniczego z okrągłą końcówką o szerokości 1 cm.﻿ Oprószyć kakao. Przechowywać w lodówce. Smacznego :).                 Źródło inspiracji - magazyn 'Cupcake Heaven'.﻿ 