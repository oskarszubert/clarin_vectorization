Idealne ciastka na birthday party - i to nie tylko dla dzieci :-). Twardawe, kolorowe, z ulubionymi cukierkami maluchów, na pewno przypadną im do gustu :-). W Polsce 'smarties' - kupowałam pod nazwą 'lentilki'. A i tak wiecie o co chodzi - drobne, kolorowe cukiereczki z czekoladą w środku ... Przepis pochodzi z książki "101 cakes   bakes".   Składniki na 14 sztuk:    100 g masła, miękkiego  80 g jasnego cukru muscovado  1 łyżka golden syrup  150 g mąki pszennej  1 łyżeczka proszku do pieczenia  85 g smarties     Masło ubić z cukrem przy pomocy miksera, dodać syropu, dalej miksując. Wsypać makę, proszek, Smarties i wymieszać ciasto rękoma. Uformować 14 kulek, kłaść na blaszce w dużych odstępach (nie spłaszczać!, same się rozpłaszczą :-). Piec około 11 - 12 minut (im dłużej, tym będą bardziej twarde!) w temperaturze 180ºC. Odczekać chwilę, po czym ściągać z blaszki na kratkę, by przestygły.  Smacznego :) 