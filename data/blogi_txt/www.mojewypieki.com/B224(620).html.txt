Pierwszy dzień wiosny upłynął dorotus u fryzjera. Bo oczywiście o tym, że wczoraj był już TEN dzień uświadomiłam sobie wieczorem, jak upiekłam rugelach.. A rugelach nijak się z wiosną nie kojarzy, chociaż nawet mocno bym chciała.. ;). To wypiek jesienno - zimowy, żeby nie powiedzieć świąteczny (i nie o Wielkanoc tu chodzi ;). Rugelach to rogaliki przygotowane na cieście kruchym z serka kremowego lub kwaśnej śmietany, ze wspaniałym nadzieniem orzechowym, choć często bywa również makowe, czekoladowe, marcepanowe.. Tradycyjne w kuchni żydowskiej, jedzone przez cały rok, choć kojarzone z Hannukah (Chanuka). Przepis pochodzi z blogu Bakerlady. Polecam :-) Składniki na ciasto:                    200 g masła, w temperaturze pokojowej                   200 g serka kremowego (np. philadelphia)                   2 - 3 szklanki mąki pszennej*            Serek utrzeć mikserem razem z masłem na puszystą masę. Dodawać stopniowo mąkę, zaczynając od 2 szklanek - ciasto ma być miękkie, ale zwarte. Włożyć na godzinę (owiniete folią) do lodówki ( może leżeć w niej do 2 dni).  Składniki na nadzienie:                             200 g orzechów pekan 2 łyżki roztopionego masła                             1 łyżeczka cynamonu                             50 g bardzo drobno posiekanych suszonych moreli                             1/2 szklanki cukru pudru                             lekko ubite białko jaja             Pekany , cukier puder i cynamon zmiksować krótko w malakserze. Dodać masło, posiekane morele i tyle białka, żeby powstała gęsta masa, którą można rozsmarować na cieście.           Ciasto wałkować cienko, na grubość 3 mm, wykrawać miseczką kółka o średnicy 15-20 cm. Kółka dzielić na 4 części, a potem każdą ćwiartkę jeszcze na 3 części. Nakładać nadzienie. Zwijać minirogaliki, układać na blaszce wyłożonej papierem do pieczenia lub matą teflonową. Piec 7 - 8 minut w 180ºC do zrumienienia (wg mnie dłużej, piekłam około 15 minut). Wystudzić na kratce, przed podaniem oprószyć pudrem. Smacznego :)           * dodałam 2,5 szklanki mąki pszennej 