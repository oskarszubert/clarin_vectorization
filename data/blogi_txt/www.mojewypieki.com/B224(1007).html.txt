To powinna być klasyka na świątecznym stole ;-). Obok sernika pieczonego (lub zamiast) obiecuję Wam sernik bez pieczenia, z czekoladowym spodem, wiśniami i galaretką. Jego przygotowanie to zaledwie kilka chwil! Smakuje wyśmienicie, może konkurować z innymi ciastami o miano świątecznego deseru :-). Zamiast wiśni (które wcześniej odmroziłam) można wykorzystać ziarenka granata.. będzie bardziej zimowo! Ma gładką, kremową konsystencję, jest rześki i nie przesłodzony. Polecam! Składniki na spód:                    150 g ciastek czekoladowych z nadzieniem czekoladowym (np. Oreo) 40 g masła, w temperaturze pokojowej  lub roztopionego Ciastka i masło zmiksować/pokruszyć w malakserze do otrzymania masy ciasteczkowej o konsystencji mokrego piasku. Formę o średnicy 21 cm wyłożyć papierem do pieczenia. Na spód formy wysypać masę ciasteczkową, wyrównać np. dnem kubka lub grzbietem łyżki, mocno wcisnąć w dno i przyklepać, schłodzić przez 30 minut w lodówce.  Składniki na masę serową: 200 g półtłustego twarogu sernikowego (zmielonego) 200 g śmietany kremówki 36%, schłodzonej                   50 g cukru pudru                   1 łyżeczka ekstraktu z wanilii 15 g żelatyny w proszku                   1/4 szklanki wody, wrzącej            Wszystkie składniki powinny być w temperaturze pokojowej (za wyjątkiem wody i kremówki). Żelatynę dokładnie rozpuścić w wodzie, odstawić do lekkiego przestudzenia.           W misie miksera umieścić twaróg i cukier puder, zmiksować do otrzymania gładkiej masy. Dodać wanilię i raz jeszcze zmiksować. Na sam koniec dodać lekko przestudzoną żelatynę i dokładnie zmiksować.*           W drugim naczyniu ubić śmietanę kremówkę, do otrzymania gęstego kremu. Stopniowo dodawać do masy serowej z żelatyną i wymieszać szpatułką.           Masę serową wyłożyć na schłodzony spód ciasteczkowy, wyrównać. Odłożyć do lodówki do całkowitego stężenia (najlepiej na noc).  Ponadto                    2 galaretki wiśniowe rozpuszczone w 500 ml wrzacej wody (o 1/2 mniej niż nakazuje instrukcja na opakowaniu galaretek) 300 g wiśni (świeżych lub rozmrożonych)            Galaretki wystudzić. Część wiśni wyłożyć na wierzch schłodzonego sernika. Zalać częścią galaretki. Odłożyć do lodówki do stężenia. Następnie wyjąć z lodówki, wyłożyć kolejną warstwę wiśni, znowu wylać na nią niedużo galaretki. Po steżeniu wylać na wierzch resztę galaretki. /Dzięki temu wiśnie nie będą pływały przy wierzchu galaretki/.           Pozostawić na kilka godzin w lodówce.  * najlepiej do żelatyny dodać 1 łyżkę masy serowej i dokładnie wymieszać, powtórzyć kilka razy, następnie tak przygotowaną żelatynę dodać w całości do masy serowej; gdyby jednak się okazało, że w masie serowej zrobiły się grudki z żelatyny, należy ją podgrzać nad parą wodną lub w mikrofali i dokładnie wymieszać;           Smacznego :-). 