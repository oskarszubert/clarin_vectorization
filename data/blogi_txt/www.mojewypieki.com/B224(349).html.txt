Uff, nie powiem, łatwego wyboru mi nie daliście... ;)  Robicie takie ładne zdjęcia! Piękne po prostu. Sami zresztą zobaczcie poniżej. Bardzo ciężko było wybrać 20 zdjęć, skoro podobało mi się dużo więcej.  Dziękuję wszystkim, którzy zechcieli wziąć udział w konkursie. Za wszystkie życzenia 100 latek ;) dla bloga i podziękowania skierowane pod moim adresem. Czytało się to naprawdę bardzo miło. Jestem Wam niezwykle wdzięczna! Przepraszam, że nie odpisywałam na poszczególne maile, dziękuję więc teraz :-). Jesteście Kochani!  Trochę statystyki:  * przysłaliście łącznie 1493 zdjęcia  * najczęściej powtarzające się wypieki to Pani Walewska, drożdżowe bułeczki - serca z orzechowym nadzieniem, paluchy wiedźmy, chocolate crinkles (popękane czekoladowe ciasteczka), pierniczki, różnego rodzaju muffiny  * nie boicie się już zakwasu, co mi się bardzo podobało, a Wasze pieczywo to małe dzieła sztuki!  * oprócz zdjęć dostałam również skan wykładów z prawa pracy (kto wie w sumie, czy się kiedyś nie przydadzą ;-) oraz zamówienie na przesłanie upieczonych rogali marcińskich (jeszcze się nie zajmuję taką działalnością, ale cieszy mnie, że zdjęcia tak działają ;)  * pierwsze zdjęcia na konkurs nadeszły już w kilka minut po ogłoszeniu konkursu, a ostatnie otrzymałam 4 minuty przed końcem terminu, choć zdecydowanie najwięcej maili konkursowych przyszło w kilku ostatnich dniach.  I najważniejsze: teraz już tylko od Was zależy, które 4 osoby wytypujecie do otrzymania nagrody - 4 książki Nigelli Lawson 'Nigella Express'. Sonda będzie trwała od 21 listopada do 1 grudnia 2009 (włącznie). Wyniki konkursu przedstawię na blogu w dniu 2 grudnia, czyli w dniu 3-ich Urodzin Blogu.  Oto 20 zdjęć, w przypadkowej kolejności. Proszę, przy pomocy sondy wybierzcie te, które najbardziej się Wam podobają. Sonda jest wielokrotnego wyboru. Możecie wybrać 4, ale też więcej zdjęć, jeśli przypadną Wam do gustu. Można zagłosować tylko raz z danego komputera. Po głosowaniu - zostaniecie przeniesieni na stronę sondy, której wyniki można sprawdzić zawsze i kiedy zechcecie. Trzymam kciuki! Zdjęcie nr 1 (poniżej):  Tort bezowo - kawowy nadesłany przez Maję, upieczony wg tego przepisu.    Zdjęcie nr 2 (poniżej) Kajzerki, upieczone przez Anię, wg tego przepisu.    Zdjęcie nr 3 (poniżej):  Tatterowiec (razowy chleb na zakwasie), upieczony przez Dorotę wg tego przepisu.    Zdjęcie nr 4 (poniżej): Truflowy sernik z mascarpone wykonany przez Aleksandrę, wg tego przepisu.    Zdjęcie nr 5 (poniżej):  Kawowe brownies, upieczone przez Kasię w formie babeczek, z tego przepisu.    Zdjęcie nr 6 (poniżej):  Słodkie drożdżówki - serca z orzechowym nadzieniem upieczone przez Joannę, ze znanego przepisu.    Zdjęcie nr 7 (poniżej):  Pralinki Bounty przygotowane przez Marysię, wg tego przepisu.    Zdjęcie nr 8 (poniżej):  Mleczne ciasteczka, przygotowane przez Sabinę, wg tego przepisu.    Zdjęcie nr 9 (poniżej):  Banoffee pie, przygotowane przez Damiana w formie babeczek z owocami, wg tego przepisu.    Zdjęcie nr 10 (poniżej):  Rogale śniadaniowe, upieczone przez Anię, z tego przepisu. 