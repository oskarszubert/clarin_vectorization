Czasem przychodzą leniwe, cieplejsze dni, kiedy nie chce się piec, naprawdę. A jeść trzeba ;). Postanowiłam odkurzyć więc kilka starych, dobrych przepisów na pieczywo z maszyny. Zaczęłam od chleba, do którego mąkę - granary flour - można znaleźć tylko w UK (niestety, nie znam jej polskiego odpowiednika, prawdopodobnie go nawet nie ma). Chleb jest pyszny, z lekko zwartym miąższem, orzechowym zapachem, z płatkami, o nieprzeciętnym smaku, który zawdzięcza brązowej mące. Jeśli tylko macie możliwość kupienia mąki, zachęcam do wypróbowania :). Przepis Joanny Farrow.   Składniki na 1 bochenek:   300 ml wody  30 g miękkiego masła  1,5 łyżeczki soli  500 g mąki granary  1 łyżka brązowego cukru  1 i 1/4 łyżeczki suchych drożdży (fast-action)   Wszystkie składniki wrzucić do maszyny w kolejności: płynne, sypkie, na końcu drożdże. Nastawić program do pieczenia chleba razowego (wholemeal programme), wybrać wielkość chleba 750 g (1,5 lb) i pożądany kolor skórki.  Po skończeniu pieczenia chleb wyjąć z maszyny i wystudzić na kratce.  Smacznego :) 