Dzisiaj przepis dla Panów, Panie nie patrzą ;-). Wiadomo, niedługo 8 marca. Może zamiast bukietu?.. ;-)   Składniki na około 15 babeczek:                    150 g masła 130 g drobnego cukru do wypieków                   3 duże jajka 1 łyżka wody różanej*                   150 g mąki pszennej 1 łyżeczka proszku do pieczenia                   3 łyżki mleka Wszystkie składniki powinny być w temperaturze pokojowej. Mąkę, proszek - przesiać, odłożyć na później.           W misie miksera utrzeć masło z cukrem na puszystą i jasną masę. Wbijać jajka, jedno po drugim, miksując do połączenia się składników po każdym dodaniu.           Do masy maślanej dodać suche składniki, wodę różaną i mleko, wymieszać szpatułką. Formę na muffinki wyłożyć papilotkami. Ciasto rozdzielić pomiędzy papilotki (nakładając do połowy ich wysokości), wyrównać.           Piec w temperaturze 190ºC przez około 20 - 22 minuty, do tzw. suchego patyczka. Wyjąć, wystudzić na kratce. Maślany krem różany (i różowy):                    230 g masła 2,5 - 3 szklanki cukru pudru                   1 łyżeczka wody różanej                   2 łyżki śmietany kremówki lub 1 łyżka mleka                   odrobina barwnika w paście (na czubku łyżeczki)            Wszystkie składniki powinny być w temperaturze pokojowej.           Masło zmiksować/utrzeć w misie miksera na puszystą, jasną masę. Dodawać cukier, stopniowo, cały czas ucierając mikserem (kilka minut). Dodać wodę różaną, kremówkę i miksować. Krem powinien być gładki, nie za gęsty. Jeśli jest zbyt gęsty - dodać odrobinę mleka, jeśli zbyt rzadki - cukru pudru. Dodać barwnik i zmiksować.           Krem przełożyć do rękawa cukierniczego i tylką ze wzorem dużej gwiazdki wyciskać na babeczki róże, zaczynając od środka babeczki.  Obejrzyj film instruktażowy.           Przechowywać w lodówce.           * dostępna w sklepach internetowych, z braku - można zastąpić ekstraktem z wanilii           Smacznego :-). 