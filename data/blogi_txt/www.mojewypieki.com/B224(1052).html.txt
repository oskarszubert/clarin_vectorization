Święta Bożego Narodzenia w UK i w USA to dużo smaku miętowego, nie tylko w słodkich wypiekach. Może wprowadzicie taką nowość pod polskie strzechy? :-). Wyjątkowe, czekoladowe ciasto - znane już Wam z korzennych babeczek z powidłami. Lekki krem miętowy, nie maślany, a ze śmietany kremówki i serka mascarpone. Cały tort zachwyca smakiem i lekkim, nienarzucającym się aromatem mięty.. Chętnie bym Was poczęstowała, to naprawdę unikalne połączenie smaków, które mam nadzieję i Wam przypadnie do gustu! Składniki na blaty czekoladowe:                    1 i 1/4 szklanki  mąki pszennej                   3/4 łyżeczki sody oczyszczonej                   1 łyżeczka proszku do pieczenia 180 g masła                   80 g gorzkiej czekolady, posiekanej                   2/3 szklanki kakao 3 duże jajka                   1 szklanka jasnego brązowego cukru                   1/4 szklanki drobnego cukru do wypieków 1,5 łyżeczki ekstraktu z wanilii                   3/4 szklanki kwaśnej śmietany 18%            Wszystkie składniki powinny być w temperaturze pokojowej. Mąkę pszenną, sodę, proszek - wymieszać i przesiać, odłożyć.           W garnuszku umieścić masło, roztopić. Zdjąć z palnika, dodać posiekaną czekoladę, odstawić do jej roztopienia, mieszając pod koniec. Dodać przesiane kakao i wymieszać rózgą kuchenną. Odstawić do lekkiego przestudzenia.           Jajka (bez rozdzielania na białka i żółtka) i cukier ubić mikserem do puszystości. Dodać ekstrakt z wanilii, ubijając dalej. Dodać masę czekoladową i dokładnie zmiksować (tą samą końcówką miksera). Dodawać śmietanę, na zmianę ze suchymi składnikami, mieszając szpatułką tylko do połączenia się składników. Otrzymane ciasto będzie dość gęste. 3 formy o średnicy 21 cm wysmarować masłem, wyłożyć papierem (samo dno). Ciasto rozdzielić między formy, wyrównać. Piec w temperaturze 170ºC, bez termoobiegu, przez około 20 - 25 minut, do tzw. suchego patyczka. Wyjąć, przestudzić w formach, następnie na kratce.  Krem miętowy:                    300 ml śmietany kremówki 36%, schłodzonej                   400 g serka mascarpone, schłodzonego                   3 łyżki cukru pudru 1 - 2 łyżeczki ekstraktu lub aromatu miętowego (do smaku) odrobina zielonego barwnika w żelu/paście            W naczyniu umieścić kremówkę, mascarpone i barwnik. Zmiksować do otrzymania gęstego kremu. Dodać cukier puder (przesiany) i wymieszać. Na samym końcu dodać ekstrakt miętowy (około 1 - 2 łyżeczek, w zależności od mocy ekstraktu). Krótko zmiksować.  Nasączenie tortu:                    1/4 szklanki likieru miętowego 1/3 szklanki zaparzonej świeżej mięty lub herbaty miętowej, schłodzonej            Wymieszać.           Blaty czekoladowe nie są suche więc można zastosować połowę jego ilości. Wykonanie           Jeden z blatów czekoladowych ułożyć na paterze, nasączyć 1/4 szklanki ponczu. Przełożyć 1/3 kremu. Położyć kolejny blat czekolady, naponczować, przełożyć połową pozostałego kremu i przykryć ostatnim blatem. Naponczować. Pozostałym kremem miętowym posmarować boki tortu. Schłodzić. Wierzch tortu udekorować polewą z poniższego przepisu. Schłodzić i przechowywać w lodówce.  Polewa z czekolady: 100 g gorzkiej czekolady, posiekanej                   40 g masła            Masło roztopić w niedużym garnuszku. Zdjąć z palnika, dodać czekoladę, odstawić na 2 minuty. Po tym czasie wymieszać. Poczekać do lekkiego zgęstnienia.           Smacznego :-). 