Jesień obfituje u nas w urodziny - jak widać na załączonych obrazkach ;-). Tort był dla Poli. Jubilatka lubi jeżyny, lubi torty jasne (nie czekoladowe), uwielbia bezy. Wybór był prosty. Tym razem nie przepis, ale tylko pomysł. Może ktoś skorzysta :-) Wieczór wcześniej z trzech białek upiekłam bezy (wystarczyłoby z dwóch, ale Pola już podkradała ;).  Biszkopt również upiekłam dzień wcześniej, z 5 jajek, w tortownicy 21 cm, urósł po same brzegi formy. Biszkopt był oczywiście - rzucany. Udało mi się go przekroić na 4 części!  Do tortu na przełożenie wykorzystałam 1,5 słoiczka konfitury jabłkowo - jeżynowej, zrobionej z własnoręcznie przez nas zebranych jeżyn, jak najbardziej organic ;).  Przełożyłam tort: konfitura, bita śmietana (double cream), konfitura. Wierzch i boki udekorowałam również bitą śmietaną, do której 'przykleiłam' beziki. Poszczególne krążki biszkoptu nasączyłam sokiem z cytryny wymieszanym z wodą; na cały tort zużyłam 1 szklankę takiej mieszanki. Dzięki temu tort był mocno wilgotny.  Udekorowałam świeżymi jeżynami.  Jubilatce smakował :-) 