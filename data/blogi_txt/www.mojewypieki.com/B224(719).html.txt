Macie jeszcze zapasy masła orzechowego? Super! Będzie doskonałe do tych ciasteczek. Ponieważ na blogu do tej pory znajdował się tylko jeden przepis na ciasteczka z użyciem maszynki, zdecydowałam się na dodanie kolejnego. Tym razem ciasteczka są pysznie orzechowe. Od spodniej strony malujemy je roztopioną czekoladą, i tą część warto pozostawić dzieciom - niesamowita frajda :-). Przepis znaleziony na tej stronie, polecam :-). Składniki na 3 talerze ciastek:                    1/3 szklanki masła                   1/2 szklanki masła orzechowego (gładkiego)                   2/3 szklanki drobnego brązowego cukru                   1 jajko                   2 łyżeczki wody                   1 szklanka mąki pszennej 1/4 łyżeczki sody oczyszczonej                   1/4 łyżeczki soli   Ponadto:                    100 g gorzkiej lub mlecznej czekolady            Masło i masło orzechowe zmiksować na puch z cukrem. Dodać jajko, wodę i zmiksować. Stopniowo dodawać mąkę wymieszaną z sodą oczyszczoną i solą, miksując.           Masę nakładać do maszynki do ciastek* i wyciskać wzorki na blaszkę (wyłożoną wcześniej papierem do pieczenia). Podczas nakładania jednej partii ciastek, pozostałe ciasto powinno być przechowywane w lodówce.           Piec w temperaturze 190ºC przez około 12 minut, obracając blaszkę w trakcie pieczenia, by ciasteczka były równo wypieczone. Studzić na kratce. Po ostygnięciu posmarować ciasteczka od spodu mleczną lub gorzką czekoladą. Odłożyć na kratkę, by czekolada zastygła. Smacznego :)           * ciasteczka można również wyciskać na blachę rękawem cukierniczym 