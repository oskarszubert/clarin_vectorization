Lekkie, nieduże, cienkie batony, które smakują wspaniale a piwem pachną ... tylko podczas pieczenia ;-). Do podania z sałatkami lub daniami mięsnymi. Przepis pochodzi z 'The bread book' Sary Lewis.   Składniki na 4 batony:    425 g mąki pszennej chlebowej 1 łyżeczka soli  1 łyżeczka suchych drożdży  2 łyżki oliwy z oliwek  2 łyżeczki płynnego miodu  250 ml piwa     Do naczynia przesiać mąkę, dodać sól i drożdże, następnie oliwę i miód. Delikatnie wlewać piwo, wyrobić na gładkie, elastyczne ciasto (wyrabiać przez 10 minut). Odłożyć w ciepłe miejsce do podwojenia objętości (przynajmniej na 1 godzinkę).  Po tym czasie ciasto jeszcze raz zagnieść, podzielić na 4 części. Z każdej z nich uformować wałeczek długości 30 cm. Przenieść na blaszkę oprószoną mąką, przykryć ręczniczkiem i pozostawić na 30 minut lub dłużej, do podwojenia objętości.   Oprószyć lekko mąką, można je naciąć i piec w temperaturze 220ºC przez 8 - 10 minut. Studzić na kratce.   Metoda dla maszynistów:  Do maszyny wlać piwo, oliwę i miód. Dodać mąki, soli i na końcu drożdży. Nastawić program do wyrabiania ciasta 'dough' (około 1,5 h). Po skończeniu pracy przez maszynę wyjać, uformować batony i dalej postępować wg przepisu.  Smacznego :) 