Pyszne, lekko słodkie bułeczki z chrupiąca skórką. Pasują nie tylko do dżemu i nutelli, ale również do różnego rodzaju serków i twarożków. Jedyna wada: dość szybko traca świeżość, najlepsze na ciepło! Polecam. Przepis Agusi z bloga 'Moja kuchnia nad Atlantykiem'.   Składniki na 12 bułek:     50 g roztopionego masła  75 ml letniego mleka  3 lekko ubite jajka  200 g (około 150 ml) słodzonego mleka skondensowanego  skórka otarta z 1/2 cytryny  500 g mąki pszennej  25 g jasnego brązowego cukru  1/3 łyżeczki soli  2 i 1/2 łyżeczki suchych drożdży (10 g) lub 20 g drożdży świeżych  Dodatkowo:   1 jajko roztrzepane z 3 łyżkami słodkiej śmietanki do posmarowania wierzchu  cukier do posypania (np. demerara) i sezam    Wszystkie składniki na bułeczki wymieszać i wyrobić (można w maszynie do chleba), drożdże wymieszać z mąką. Ciasto wyrobione powinno być gładkie i elastyczne. Odstawić do miski, przykryć ściereczką, powinno podwoić swoją objętość dwukrotnie.  Po tym czasie ciasto wyjąć, krótko wyrobić, podzielić na 12 części, z każdej z części uformować bułeczkę. Pozostawić je na blasze, ponownie do wyrośnięcia (nawet ponad 40 minut). Przed samym pieczeniem bułeczki posmarować jajkiem, posypać cukrem i sezamem.   Piec około 25 - 30 minut (lub krócej) w temperaturze 180ºC. Studzić na kratce.  Metoda dla maszynistów:  Wszystkie składniki umieścić w maszynie do pieczenia według kolejności: płynne, sypkie, na końcu drożdże. Nastawić program do wyrabiania i wyrastania ciasta 'dough'. Po tym czasie  ciasto wyjąć, uformować bułeczki i dalej postępować według powyższego przepisu.  Smacznego :) 