Pankejki, które można zakwalifikować do kategorii słodkiej, jak i wytrawnej. Są pyszne, inne niż te, które do tej pory smażyłam. Pasują zarówno do owoców, słodkich syropów, jak i proszą się o podanie do obiadu - sami zobaczycie :). Przepis pochodzi z tej strony. Polecam!     Składniki na około 15 - 20 pankejków:     2 szklanki mąki pszennej lub razowej  1 łyżeczka proszku do pieczenia  pół łyżeczki sody oczyszczonej  pół łyżeczki soli 1/3 szklanki suchego maku (nie mielonego)  1/2 szklanki ziaren słonecznika, podsmażonych   2 i 1/4 szklanki maślanki  2 duże jajka  2 łyżki masła, roztopionego     Wszystkie składniki wymieszać do połączenia (nie trzeba mikserem, ciasto nie musi być gładkie). Smażyć na minimalnie natłuszczonej patelni, z obu stron, kilka minut (lepiej smażyć na mniejszej mocy, aby zdążyły 'dojść' w środku, bowiem ciasto jest gęste).  Podawać na ciepło lub zimno.  Smacznego :) 