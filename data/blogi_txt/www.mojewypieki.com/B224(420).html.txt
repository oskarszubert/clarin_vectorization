Kolejna propozycja szybkiej i bardzo smacznej babki na Wielkanoc. Nie jest najlżejsza oceniając po składnikach, jednak tej cieżkości w ogóle nie czuć. Jest puszysta i wilgotna, choć można ją dodatkowo naponczować wodą rozcieńczoną z sokiem ze świeżo wyciśniętej cytryny. Najlepiej używać foremki z kominkiem - rzadziej w nich wychodzą zakalce w porównaniu np. do keksówek. Bardzo polecam :-).   Składniki:                    250 g masła lub margaryny do pieczenia                   skórka otarta z 2 cytryn                   200 g drobnego cukru do wypieków 3 jajka                   45 g wiórków kokosowych 30 g zmielonych migdałów                   2 łyżki soku z cytryny                   375 g mąki pszennej 2 łyżeczki proszku do pieczenia                   pół łyżeczki sody oczyszczonej                   200 g jogurtu naturalnego (lub jogurtu greckiego)            Wszystkie składniki powinny być w temperaturze pokojowej. Mąkę, proszek, sodę - wymieszać i przesiać, odłożyć.           W misie miksera utrzeć masło z cukrem do otrzymania lekkiej i puszystej masy. Dodać cukier i zmiksować. Po kolei wbijać jajka, dobrze miksując po każdym dodaniu (na tym etapie ciasto najprawdopodobniej lekko się zwarzy, nie ma to jednak wpływu na efekt końcowy). Masę przełożyć do większej miski. Dodać wiórki, migdały, sok z cytryny, później mąkę, proszek, sodę i jogurt. Wszystko wymieszać szpatułką, tylko do połączenia się składników. Formę do babki* wysmarować masłem, wysypać kaszą manną. Ciasta nałożyć do 3/4 wysokości foremki. Wyrównać.           Piec w temperaturze 180ºC przez około 50 minut, do tzw. suchego patyczka (pierwsze 15 minut warto piec w niższej temperaturze - 160ºC).           Lekko przestudzić najpierw w formie, potem wyjąć na kratkę.  Lukier:                    1 szklanka cukru pudru                   2 - 3 łyżki soku z cytryny Cukier puder wsypać do miseczki, zalać sokiem z cytryny i rozetrzeć grzbietem łyżki do gładkości. Polać po lekko ciepłej bądź przestudzonej babce.           Smacznego :-).           * użyłam formy o wysokości 10 cm i szerokości 22 cm w najszerszym miejscu; oprócz tego ciasta mi starczyło na 4 muffinki Źródło przepisu - 'The Australian Women's Weekly'. 