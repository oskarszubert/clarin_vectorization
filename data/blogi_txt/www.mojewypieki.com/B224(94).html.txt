W ciastach, jak i  życiu, uwielbiam połączenie czerni i bieli - musiałam upiec to brownies! Jest pyszne, z białą czekoladą, słodkie, choć nie za bardzo - dla wielbicieli ciasteczek Oreo. Tym razem chciałam przetestować ich wersję lidlowską 'Neo' by sprawdzić, czy krem lepiej odchodzi od ciasteczek, do przygotowania uroczych sówek. W kwestii informacyjnej - odchodzi tak samo źle ;-). Ale brownies warto upiec..   Składniki na masę serową:                    100 g białej czekolady 600 g twarogu tłustego lub półtłustego, zmielonego przynajmniej dwukrotnie                   1/3 szklanki drobnego cukru do wypieków                   3 jajka                   1 łyżeczka pasty z wanilli, ekstraktu z wanilli lub ziarenka z 1 laski wanilii            Wszystkie składniki powinny być w temperaturze pokojowej.           Czekoladę roztopić w kąpieli wodnej.           W misie miksera utrzeć twaróg, cukier, jajka (bez rozdzielania na białka i żółtka), wanilię. Dodać roztopioną czekoladę i zmiksować tylko do połączenia się składników. Składniki na masę brownies:                    100 g gorzkiej czekolady                   100 g masła                   2 jajka, w temperaturze pokojowej                   1/3 szklanki cukru                   3 łyżki kakao                   1 szklanka mąki pszennej                   2 łyżki rumu 18 ciastek Oreo            Czekoladę roztopić z masłem w kąpieli wodnej. Jajka (w całości) utrzeć z cukrem na puszystą masę. Dodać roztopioną czekoladę, rum i zmiksować. Dodać przesiane kakao i mąkę, dokładnie połączyć z masą czekoladowo - jajeczną. Blaszkę (30 x 20 cm)﻿ wyłożyć papierem do pieczenia. Wlewać na zmianę masę sernikową i masę brownie, by powstały nieregularne warstwy. Wierzch ciasta udekorować pokruszonymi lub całymi ciastkami oreo.           Piec w 180ºC przez około 30 minut (do momentu, aż masa serowa będzie sprężysta przy dotyku). Upieczone ciasto ostudzić i schłodzić w lodówce najlepiej przez całą noc.           Smacznego :-).             Żródło inspiracji - blog gotujebolubi.blox.pl 