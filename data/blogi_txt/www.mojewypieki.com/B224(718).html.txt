W oryginalnym przepisie nazwą dla nich był Snickers, jednak my nie znaleźliśmy w nich smaku popularnych batoników. Są dość słodkie i sycące, orzechowe, lekko ciągnące się i chrupiące, bardzo smaczne. Ekspresowe w przygotowaniu i bez konieczności pieczenia. Nieco kaloryczne ;). Smakują i dzieciom i dorosłym. Przepis pochodzi z przepięknego blogu 'The good mood food blog'. Polecam!   Składniki:   200 g masła orzechowego (gładkiego lub z orzeszkami)  100 g drobnego cukru  200 ml golden syrupu  100 g płatków kukurydzianych  100 g wiórków kokosowych  200 g czekolady (mi wystarczyło 100 g)   W garnuszku z grubym dnem umieścić masło orzechowe, golden syrup, cukier; podgrzewać. Masa powinna być płynna (należy uważać, bo łatwo ją przypalić).   W naczyniu wymieszać płatki i wiórki. Dodać płynną masę orzechową i wymieszać.   Jeszcze ciepłą wyłożyć do blaszki o wymiarach 29 x 12 cm. Wyrównać. Wystudzić.   Czekoladę roztopić w kąpieli wodnej. Rozprowadzić po wystudzonym batoniku. Schłodzić (można w lodówce przez kilka godzin, ja zostawiłam na noc w temperaturze pokojowej), by był gotowy do krojenia.  Pokroić i podawać. Smacznego :) 