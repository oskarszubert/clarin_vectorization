Znowu na blogu czekoladowo :-). Tym razem pyszna babka na gęstym jogurcie greckim. W cieście jest dużo kakao, dlatego smakuje, jakby była z najlepszej czekolady.. Polewę zrobiłam jak przy Torcie Andaluzja - jest rewelacyjna. Babka wyjdzie Wam bez zakalca, jeśli będziecie przestrzegać tylko 3 podstawowych reguł (dotyczy to wszystkich ciast ucieranych): wszystkie składniki muszą być w temperaturze pokojowej, mąkę i kakao przesiewamy oraz surowego ciasta nie miksujemy zbyt długo, tylko do połączenia składników (wymieszałam widelcem). Polecam! Składniki:                    125 g masła                   3/4 szklanki drobnego cukru do wypieków                   2 jajka 1 szklanka kremowego jogurtu greckiego                   2 szklanki mąki pszennej                   1 łyżeczka proszku do pieczenia                   1,5 łyżeczki sody oczyszczonej pół szklanki kakao            Wszystkie składniki powinny być w temperaturze pokojowej.           Mąkę, kakao, sodę, proszek przesiać.           Masło i cukier utrzeć mikserem, do otrzymania jasnej i puszystej masy. Wbijać jajka, kolejno, jedno po drugim, cały czas ucierając. Mąkę dodawać na zmianę z jogurtem, miksując tylko do połączenia składników lub mieszając widelcem.           Formę do babki wysmarować masłem i oprószyć mąką pszenną. Ciasto przełożyć do formy (powinno sięgać do około 3/4 wysokości formy).           Piec w temperaturze 150°C przez 45 - 60 minut, do tzw. suchego patyczka. Wyjąć z piekarnika, lekko przestudzić w foremce, nastepnie wyjąć i studzić na kratce.  Polewa czekoladowa:                    100 ml mleka 100 g czekolady (70% kakao)                   15 g cukru 15 g masła            Posiekaną czekoladę zalać zagotowanym mlekiem (musi być bardzo gorące), dodać cukier i masło. Delikatnie mieszać do powstania błyszczącej, gładkiej polewy. Ozdobić ciasto.           Smacznego :-).  Przepis Donny Hay pochodzi z tej strony. 