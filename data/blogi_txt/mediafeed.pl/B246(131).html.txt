W dniach 15.09 do 17.09 Rzeszów będzie polską stolicą interactive’u. Wszystko za sprawą międzynarodowej konferencji Internet Beta 2010 – kolejnej już imprezy, która co roku gromadzi tych, którzy z internetem wiążą swoje sprawy biznesowe jak i zwykłe zainteresowania.  W tym roku ilość prelegentów, jak i planowane prelekcje są wielce obiecujące, tak więc wszystkim miłośnikom polskiego ( i nie tylko) online’u powinno zależeć na tym aby być jak najbliżej tej imprezy. Trzy dni skondensowanej wiedzy i nowinek z zakresu marketingu,internetu i szeroko pojętych mediów społecznościowych – tego typu tematy będą zapewne najczęściej poruszanymi w trakcie prelekcji. To co będzie działo się po nich, w kuluarach – tego nie potrafią zapewne przewidzieć nawet sami organizatorzy. Tak, czy owak – w Rzeszowie w tych dniach po prostu wypada być. Wypada, jeśli lubisz online, NALEŻY tam być, jeśli internet to Twoje naturalne środowisko pracy i jeśli wydajesz trochę grosza na obecność Twojej firmy w tym kanale komunikacji. Pełną listę mówców wraz z planowanymi tematami prelekcji znaleźć u Maćka Budzicha dokładnie TUTAJ, żeby była jasność – oczywiście Mediafuna nie zabraknie w Rzeszowie – oprócz własnej prelekcji nt. blogerów i trendsetterów, będzie zbierał materiał do kolejnego numeru mediafun magazynu (pierwszy już niebawem do znalezienia w polskim ‘onlajnie’). 