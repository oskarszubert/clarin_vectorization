Wszystkie kawiarnie w Krakowie powinny chyba już zacząć szykować się na dużą wojnę o klienta. Niebawem bowiem w Galerii Krakowskiej otwarty zostanie Starbucks. Firma o magii podobnej do tej jaką potrafi wytworzyć Apple w świecie miłośników ugryzionego jabłka. Po Warszawie, Wrocławiu i Poznaniu także mieszkańcy stolicy Małopolski będą mogli napić się “najlepszej kawy na świecie” (tak firma określa swoje produkty). Byłoby jednak fajnie gdyby kubek ze Starbucks’a nie stał się symbolem najlepiej postrzeganego ‘lansu’, bo wg mnie to tylko kawa, a w Wielkiej Brytanii kawiarnia ta znajduje się na każdym niemal lotnisku, tak więc liczę na zdrowe podejście do tematu. Kolejek do kasy w środku należy się jednak spodziewać przez długi okres czasu od jej otwarcia, tak jak to było w innych miastach, w których to pojawiła się ta marka. Firma posiada ponad 15 tysięcy kawiarni na całym świecie, wybierając i mieszając różne składniki wg miłośników tej kawiarni można stworzyć w niej około 6 tysięcy różnych rodzajów kaw. Prym wiedzie jednak flagowy produkt Starbucks’a – Mocca Frappuccino, połączenie kawy,czekolady i lodów. Kto nie pił, niech spróbuje, bo jest to napój godny swojej ceny i wystania w kolejce dobrych kilkunastu minut. Z ciekawszych informacji o Starbucks, należy wspomnieć o tym że wg magazynu “Fortune” firma ta jest jednym z najlepszych pracodawców na świecie, co na pewno pomaga kreować pozytywny PR wokół brandu. Starbucks znany jest również z intensywnej działalności w zakresie CSR, co bardzo mnie cieszy, ponieważ świadczy to o tym, że oprócz zarabiania gigantycznych pieniędzy, otoczenie i społeczności lokalne również są dla niego istotne. Wiadome jest to, że dobrze prowadzona polityka CSR również dobrze wpływa na opinie o firmie i wytwarza pozytywny buzz, ale jest to na pewno lepsza metoda niż ślepe inwestowanie ogromnych pieniędzy w reklamę, której ta firma akurat tak bardzo nie potrzebuje. W przypadku Starbucks najlepsze świadectwo o jakości produktów dają rzesze miłośników i obrońców marki, których na całym świecie nie brakuje. Starbucks to kolejna firma (pokroju Apple) którą można nazywać fenomenem w zakresie kreowania swojego wizerunku, ale nie dajmy się zwariować, to tylko kubek kawy. 