Badanie Society of Digital Agencies (SoDA) zwraca uwagę na dalszy szybki rozwój trendu, związanego z umacnianiem się kanału digital w całym reklamowym “torcie”. Raport jest o tyle ciekawy, ponieważ badanie, które opisuje przeprowadzone zostało wśród dużej grupy 814 marketerów z krajów niemalże całego świata. Pozwala to więc uzyskać całkiem wyraźny obraz na sprawę. Interesujący jest również sposób, w jaki rośnie udział digitalu w całości budżetów na marketing. W przypadku aż 39% ankietowanych zwiększanie budżetu na wydatki w mediach cyfrowych nastąpi (bądź już następuje) poprzez relokację zasobów. W praktyce oznacza to, że aż 4/10  ankietowanych zwiększyło nakłady na reklamę w kanale digital, bez zwiększenia całego budżetu marketingowego. Słowem, ktoś traci, ktoś zyskuje. W tym wypadku, tracą inne kanały reklamy, takie jak TV, radio, outdoor.  Mówiąc w skrócie: internet i interaktywność już dawno nie są niszowym kanałem reklamy, wykorzystywanym “na doczepkę”. Ta sytuacja jest kontynuacją trendu, który pierwotnie zauważony został w poprzedniej edycji tegoż badania. Wskazywał on również zwrot marketerów w kierunku interaktywnych kanałów komunikacji oraz sygnalizował planowaną migrację budżetów z mediów tradycyjnych własnie w kierunku online. Całosć badania w formie prezentacji na Slideshare. 