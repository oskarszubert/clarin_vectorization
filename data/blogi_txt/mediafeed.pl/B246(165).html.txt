Jutro w Katowicach odbędzie sie kolejna edycja barcampu branży IT – Spodek 2.0. To już dwunasta odsłona tej śląskiej konferencji, na  której zawsze jest prezentacja, której warto się bliżej przyjrzeć. Tym razem też mam swojego faworyta, czy będzie fajnie – to będę mógł powiedzieć jutro po konferencji. Poniżej jutrzejszy rozkład jazdy, warto zapoznać się z osobami które powiedzą słów kilka na temat swoich projektów i inspiracji. Do zobaczenia jutro w Katowicach. 1. “Pozyskiwanie inwestora na przykładzie ServeCloud.pl” – Tomasz Kozłowski, servecloud.pl Jak rozmawiać z inwestorem, co przygotować, co robić, czego nie robić, na co uważać. 2. “Marketingowy geniusz Lady GaGi” -  Dominik Szarek – webshake.tv Krótka opowieść o tym, jak dziewczyna z rocznika ’86 w dwa lata sprzedała 8 mln albumów i 15 mln singli, zdobyła m.in. dwie nagrody Grammy i jako pierwsza artystka w historii przekroczyła miliard wyświetleń swoich klipów na YouTube, a najprościej: Lady GaGa – geniusz marketingu i perfekcyjnie zarządzana marka. Kulisy jej sposobów na angażowanie fanów itp. 3. “Rentowna strona ecommerce przy 20 użytkownikach dziennie” - Łukasz Bieniek, www.dobrawizytowka.pl Postaram się przedstawić co należy robić, aby bez konieczności generowania wielkiego ruchu na stronie wypracowywać zysk. Będę chciał udowodnić, że można sprzedawać bez SEO, SEM i innej reklamy CPC i CPM. Trochę nie zgodzę się z teorią lejka wytykając jej mankamenty, które pojawiają się w praktyce. I przedstawię swoją alternatywę. W sumie pokaże jak wydusić max. z użytkownika, który staje się klientem witryny. 4. “O sklepie poza sklepem. Gdzie rozmawiają o Twoim sklepie i czemu nie u Ciebie?” – Arvind Juneja, inflavo.pl 