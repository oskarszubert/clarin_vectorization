Oglądając telewizję zdarza mi się łapać na tym, że nie potrafię wysiedzieć dłuższej chwili, nie mając w pobliżu telefonu lub tabletu (można nazwać to uzależnieniem lub receptą na nudę w TV). Sprawdzanie tego, co dzieje się w świecie, w trakcie oglądania telewizji, to jedno z tych zajęć, które notorycznie praktykuję. Największe firmy już teraz dostrzegły potencjał drugiego ekranu. Za przykład niech posłuży mi aplikacja Heineken Star Player, dzięki której użytkownik, oglądając mecz Ligi Mistrzów może obstawić w aplikacji, co zdarzy się na boisku w przeciągu najbliższych 30 sekund. Dzięki prawidłowemu obstawianiu, gracz może gromadzić punkty, a w konsekwencji, wygrywać nagrody. Świetny pomysł na to, by powiązać doznania fana piłki nożnej z realnym i bardzo częstym wykorzystaniem aplikacji mobilnej i telefonu/tabletu, jako urządzenia.  Z kolei Axe wykorzystało drugi ekran, jako sposób na rekrutację nowych, potencjalnych odbiorców swoich dezodorantów. Wzmożonej atencji użytkowników telefonów w trakcie oglądanie reklamy Axe w telewizji postanowiono poszukać poprzez popularną aplikację Shazam. Firma Shazam generalnie bardzo mocno stawia na Social TV, o czym także można przeczytać w trendbooku (znajdziecie w nim wywiad z twórcami tego serwisu). Mechanizm kampanii był następujący:  Marka Axe chwali się, że to pierwsza kampania, tak mocno łącząca ze sobą telewizję z online’em. Dodając jednocześnie, że tego rodzaju działania mają szansę zmienić rolę telewizora w naszym życiu. O ile pierwsze stwierdzenie należałoby dokładnie sprawdzić, o tyle drugie, w moim przekonaniu faktycznie może mieć miejsce. Samej krytyce muszę jednak poddać realizację powyższego case studies, które jest naprawdę słabe i raczej nie mieści się w dotychczasowych standardach Axe. Wracając do samego trendu, papierkiem lakmusowym dla Social TV w moim odczuciu będzie m.in. ilość kampanii, takich jak dzisiejsza oraz to, jak wielu największych producentów telewizorów postawi na aplikację, umożliwiającą komentowanie “na żywo” programów w TV poprzez media społecznościowe w swoich najnowszych telewizorach (np. w niektórych Samsungach Smart TV ma już swoją osobną sekcję w panelu aplikacji). Realizacja dla Axe: Mindshare Belgium 