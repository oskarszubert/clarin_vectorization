W związku z tym, bez dłuższego owijania w bawełnę, zapraszam do kolejnego odcinka pt. “Warte poczytania”. Jeśli czytacie wpis z tego cyklu po raz pierwszy, przypominam, że jest to porcja inspirujących artykułów z branży marketingu, reklamy i internetu, pojawiających się na moim blogu przeważnie w poniedziałki. Wszystkie polecane materiały są w języku angielskim.  Pamiętajcie, że Wasze propozycje inspirujących artykułów również mogą się tutaj pojawić (kilka miało już okazję). Wystarczy podesłać linka do nich na adam@mediafeed.pl lub zwyczajnie, po ludzku, napisać wiadomość na facebook.com/mediafeed. Do rzeczy. Co w tym tygodniu można poczytać?  #1 Czym jest strategia w mediach digital? Rzadko kiedy polecam Wam oglądanie prezentacji w Slideshare, nie każdy musi je lubić. Ta jest jednak bardzo ciekawa i zrobiona w prosty, przejrzysty i przystępny dla widza sposób. Grab it!  #2 Trzy sposoby na to, by opowiedzieć historię marki w Social Media Moim zdaniem, jeden z najlepszych artykułów, jakie ostatnio wpadły mi w wirtualne dłonie. Gorąco polecam, pomimo tego, że jest odrobinę dłuższy. Inspiracji wystarczy na cały dzień. Albo tydzień,.  #3 Nike vs. Kolejna upadła gwiazda (Lance Armstrong) Gigant z Portland, który do niedawna jeszcze stał murem za Lancem Armstrongiem dziś z pewnością zastanawia się, kto kolejny (po np. Tiger Woods’ie) rzuci cień na wizerunek jednej z największych marek na świecie.  #4 Jak komunikować się… nietypowo? Nie wszystkie marki lubią grzeczny dialog w internecie. Szczególnie, gdy na swoim terenie muszą one gościć obce firmy, witające je niezbyt życzliwym komunikatem. To oznacza wojnę!  #5 Red Bull: Marketingowa kampania roku lub… wieku Felix, Red Bull i skok z rekordowej wysokości. Wszystko zakończone sukcesem. Także marketingowym i PR’owym. A może “przede wszystkim”?  ”Thanks Felix, for bringing branding to new heights” I tym akcentem chciałem życzyć Wam miłego dnia i do przeczytania już niebawem! 