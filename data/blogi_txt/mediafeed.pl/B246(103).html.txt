Od początku popularności współpracy firm z blogerami, w tym temacie powiedziano już tak wiele (zarówno dobrego i złego), że znalezienie konwencji na wystąpienie, nie było tak łatwe, jak wstępnie zakładałem. Do tematu podszedłem więc z tezą, iż “większe i długofalowe akcje są zwykle najskuteczniejsze”. Takie podejście do wspólnych działań promuję od dłuższego czasu, a poparciem tego jest moja współpraca m.in. z Meridą (obejmuje 1 rok współpracy), o której w minionym roku szerzej informowałem na blogu wraz z jej szczegółami, spełniając tym samym założenie transparentności takich działań, na której mi zależy. Prezentacja ma raczej minimalistyczną formę. Jeśli uznacie, że któryś ze slajdów mocno Was nurtuje, napiszcie na adam@mediafeed.pl. Postaram się odpowiedzieć w miarę możliwości jak najszybciej. 