W reklamie nie ma ani słowa o tym, że jest to telefon (oczywiście oprócz tego, że cały czas widzimy go na ekranie). Nawet w miejscu w którym po prostu powinno znaleźć się słowo “telefon” pojawia się “aparat” ([...] możesz robić rzeczy nieosiągalne dla zwykłych aparatów). Ciekawy sposób zwrócenia uwagi, nie wiem jak wiele osób wybiera telefon przez pryzmat jakości jego aparatu fotograficznego, ale skoro taki walor mądrale z Apple postanowili podkreślać, to coś w tym musi być. Swoją drogą sam nie wiem, jakie są te zdjęcia robione iPhone’ami. Moim zdaniem są raczej słabe. Nie wspominam już o iPadzie (przy jego promocji także kamerka była ogromnym USP), który robi zdjęcia po prostu fatalne. Ale może dla panów z Cupertino tak własnie wyglądają dobrze zrobione zdjęcia. To oczywiście tylko moja subiektywna opinia bo i tak wiadomo, że do robienia zdjęć służą aparaty fotograficzne, telefony natomiast powinny służyć do wykonywania rozmów telefonicznych oraz korzystania z internetu ; ) Obejrzyjcie reklamę, będziecie wiedzieli, o co chodzi. Tylko taką jakość udało mi się znaleźć, dostępna też jest wersja angielska, jest w lepszej jakości i pokazuje, że nowe cudo od Apple wszędzie było promowane poprzez tę samą jego funkcje. Wersja polska (low-res) httpv://www.youtube.com/watch?v=uk7YOi4S-4c   Wersja zagraniczna (high-res) httpv://www.youtube.com/watch?v=vSAje0EgYjY 