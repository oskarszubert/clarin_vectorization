W Gdańsku niebawem, bo 12-13 maja odbędzie się bardzo fajna konferencja poświęcona IT i Nowym Mediom. Infoshare, bo tak się nazywa gdańskie spotkanie, to już czwarta piąta odsłona spotkania miłośników i specjalistów z wymienionych branż, na pewno powinna znaleźć się w kalendarzu każdego, kto zalicza się do nich.  Infoshare to po części konferencja informatyczna, ale również dla ludzi z branży marketingu, ze względu na coraz większą konwergencję mediów i wykorzystania technologii internetowej do promocji marek. Zakres tematyczny konferencji jest bardzo szeroki i obejmuje media cyfrowe, nowoczesne formy marketingu, szeroko rozumiane technologie IT oraz zarządzanie projektami i przedsięwzięciami (w tym startupy). Pierwsza edycja infoShare odbyła się w 2007 roku i od tamtego czasu systematycznie zdobywa popularność gromadząc coraz liczniejsze grono uczestników. Podstawowa idea infoShare to dzielenie się wiedzą i doświadczeniami przez ekspertów z różnych dziedzin i specjalizacji. Na konferencji rozmawia się o trendach, tym co dzieje się aktualnie i tym, co wydarzyć może się niebawem. Na konferencji posłuchać będzie można zarówno o całkowicie inżynierskich tematach z branży IT, ale (mam nadzieję) także o wykorzystaniu tego w promocji, reklamie i marketingu. Mam takie nadzieję, patrząc na listę prelegentów. Jeśli znam kilka nazwisk to znaczy że nie trafię wśród geeków, którzy zjedzą mnie swoją nowomową, której i tak skutecznie się uczę, z każdym kolejnym dniem. Sprawdźcie sobie na stronie organizatorów, czy któraś z prelekcji Was interesuje i wpadnijcie. Zawsze to fajnie spotkać i pogadać z ludźmi, którzy chcą rozmawiać o tym, co robią w pracy ; ) No i będzie impreza integracyjna. 