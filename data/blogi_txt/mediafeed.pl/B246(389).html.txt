Napisać dzisiejszy wpis nie było mi łatwo. Wczorajszy bieg na dystansie 42 km 195 m solidnie dał mi się we znaki i miałem poważne obawy, że będę musiał przesunąć ten wpis. Na dowód ciężkiej walki (ostatecznie udało mi się ukończyć bieg w 3:45:47) i w celu podkreślenia istoty tego wyczynu, dzisiejszy wpis promuje zdjęciem medalu z tej właśnie imprezy. Mocno przyzwyczaiłem do tego porannego cyklu (Wy także, co widać w statystykach), dlatego postanowiłem nie przerywać dobrej passy i mocno obolały podrzucić Wam kilka ciekawych artykułów do kawy. Doceńcie to lajkiem. To żart, naturalnie. Na Mediafeed w minionym tygodniu pojawił się również wpis o nawiązaniu długofalowej współpracy z marką Merida Polska, duuużo na ten temat znajdziecie w odpowiednim wpisie na blogu. Zapraszam, jeśli jeszcze nie czytaliście, na pewno może Wam się przydać, jeśli planujecie tworzyć tego rodzaju współpracę, zarówno będąc blogerem  jak również działać po stronie klienta.   Oby sobota nadeszła szybciej niż za 5 dni :) Artykuły polecane w tym tygodniu:   #Will.I.Am i Simon Cowell poszukają kolejnego Steve’a Jobsa Znane osobistości na tropie kolejnego geniusza – tak w jednym zdaniu można opisać projekt z kategorii X Factor, nad którym wspólnie pracują gwiazdorzy. #Social Slacktivism – jak promować w Social Media prawa człowieka? (I walczyć o nie) Świetne nagranie, dotyczące nowego i często niezrozumiałego pojęcia, jakim jest Slacktivism. Gorąco polecam via Brian Solis. #Faceci? A kto ich tam potrzebuje???  Czyli o tym, jak zmienili się mężczyźni w reklamie na przestrzeni czasu i czy w ogóle nastąpiła jakakolwiek zmiana?  #Firmy z “Big Idea” wygrają O tym, że w dzisiejszych czasach dysponujemy ogromną ilością danych, których nie jesteśmy w stanie przetworzyć i wykorzystać w celu odnalezienia istotnych spostrzeżeń.  #Potyczki firm w Social Media Zobaczcie jedną z najlepszych (szybkich) potyczek na słowa ostatnich miesięcy w Social Media pomiędzy dwoma firmami. Cięta riposta przede wszystkim. Przeczytaliście coś ciekawego? Podrzućcie na adam@mediafeed.pl 