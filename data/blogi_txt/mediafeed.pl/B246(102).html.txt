Ciekawy spot z udziałem piłkarskiej gwiazdy reprezentacji Anglii (oraz Chelsea Londyn) Frankiem Lampardem zrobiło angielskie TESCO. Reklama oczywiście ma wspierać sprzedaż i budować pozytywny wizerunek marki, natomiast jest jeszcze coś co mnie zaciekawiło.  Specjalnie przygotowana na okres MŚ w piłce nożnej w RPA zakładka globalnej strony Tesco informuje o ofertach przygotowanych dla każdego fana kopania skórzanej, ale także o inicjatywie “THE FA Skills”, której ambasadorem jest właśnie gwiazdor Chelsea. Clue akcji jest bardzo wyraźne i brzmi ‘supporting football’. Piłka nożna w UK stoi na bardzo wysokim poziomie, stąd jest to bezsprzecznie sport narodowy Anglików. Dodatkowo grają tak fajny futbol, że właściwie każdy młody chłopak marzy o tym by grać na Old Trafford bądź Anfield Road. W całej kampanii najbardziej podoba mi się aspekt społeczny i lifestyle’owy,  tzn. to że akcja promuje (oprócz sprzedaży produktów)sport oraz zdrowy tryb życia, co zawiera się w słowach organizatorów : At Tesco we recognise the importance of football as the national sport and the role it can play in helping people live more active and healthy lifestyles. Akcja skierowana jest przede wszystkim do najmłodszych miłośników piłki nożnej ale też do kategorii juniorskich i kadeckich. Na youtube można również znaleźć wiele filmików właśnie z takich spotkań z Lampardem, na których pomaga On młodym adeptom zgłębiać tajemnice taktyki i techniki football’u.  Sesje są za darmo, natomiast domyślam się że istnieją zapewne ograniczenia i zapisy, ponieważ akcja jest w Wielkiej Brytanii bardzo popularna. Patrząc na kampanię z punktu widzenia marketingowego – dla TESCO jest to dobre ponieważ komunikuje swoje najlepsze oferty w sposób subtelny, z lekką domieszką CSR-ową w postaci sesji szkolenia młodych piłkarzy. Wisienką na torcie jest ogromnie popularny i lubiany w Anglii gwiazdor tej dyscypliny, co zapewne ma duży wpływ na wzrost popularności tego eventu. 