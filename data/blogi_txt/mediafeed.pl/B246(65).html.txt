Opisywany dziś temat nowym nie jest, ponieważ czerpanie energii elektrycznej ze źródeł naturalnych to temat dość powszechny, wałkowany od lat już kilku. Nawet w Polsce dzieje się już wiele w sprawie, przynajmniej tak mi wiadomo. Niemniej jednak dawno nic, co związane z tym tematem nie zainteresowało mnie tak bardzo jak pewien domek w Barcelonie. Widzicie go na jednym ze zdjęć, właściwie na kilku z nich. Sprawa jest znana, lecz świetnie ograna i promowana w bardzo popularnej, nadmorskiej okolicy.  Projekt ekologicznego domu (będącego również jego reklamą) można podziwiać w okolicach nabrzeża Muelle de la Marina, całkiem niedaleko plaży Barceloneta. Naprawdę, nie da się go nie zauważyć. Po przylocie do Barcelony był to chyba pierwszy “budynek” jaki sfotografowałem. Przyznajcie sami, jest w nim coś ciekawego. Wizja mieszkania w domu, który sam na siebie “zarabia”, dodatkowo “tankując” Twój elektryczny samochód i rower jest odrobinę niewiarygodna, ale również wspaniała. Sam z przyjemnością przeniósłbym się: a) do Barcelony b) niedaleko Barcelonety (idealne warunki do biegania i pływania) c) na osiedle ekologiczne, obfitujące takimi domkami.   [Show as slideshow] Sam budynek,który możecie oglądać jest oczywiście w pełni zasilany energią słoneczną. Projekt domu powstał w niecały miesiąc i stanowi część dużego projektu “Future Smartcity”, czyli jak sama nazwa wskazuje, miasta przyszłości, wykorzystującego jedynie odnawialne źródła energii. Brzmi futurystycznie? To dobrze, tak własnie ma brzmieć. Na mnie ten pomysł i sam budynek robią naprawdę duże wrażenie. Potrafię chyba nawet wyobrazić sobie życie w takich “dziwnych” warunkach. Mam dużą nadzieję, że już niebawem tego rodzaju koncepty mocniej wejdą do “mainstreamu”. W samej Barcelonie w przeciągu kilku lat powstanie całe osiedle zasilane jedynie energią słoneczną. Tak, to dzieje się naprawdę. Kibicuje takim pomysłom i nie mogę doczekać się ich rozwoju, pierwszych projektów w Polsce (no bo w końcu ktoś, kiedyś za to się weźmie prawda?). Chcielibyście przenieść swój dobytek do takiego ekologicznego domu? BTW muszę jeszcze wrócić do wpisów, które pisałem będąc w Barcelonie. Naprawdę sporo ciekawego dzieje się aktualnie w stolicy Katalonii, a ja o tym zwyczajnie zapomniałem. 