Przychodzi taki dzień, w którym chce się zrobić na blogu coś więcej, niestety nie pozwala na to np. wersja komercyjna wordpressa oparta na domenie wordpress.com. Jeśli macie podobnie, to moim zdaniem jesteście gotowi by przejść na ‘swoje’. Przejście na własną domenę chyba zawsze wychodzi na dobre.Nawet jeśli na początku trochę ruchu ucieknie, zaindeksowane wpisy i wartościowe linki nie będą już tak istotne, a nad wordpressem spędzicie kilka dobrych godzin. W zamian otrzymuje się niezależność (poniekąd) i dużo większą swobodę w konfigurowaniu bloga. To co również mnie irytowało to domena bloga. Historia mojego była taka, że założyłem go dla sprawdzenia czy mnie to kręci. Okazało się, że nawet za bardzo. Post po poście blog rósł, a przenosiny oddalały się ze względu na brak czasu. Ale wziąłem się za to. Getting things done, zrobię sobie prezent pod choinkę. Za niedługo blog będzie latał pod adresem www.mediafeed.pl. Póki co nic ciekawego tam nie znajdziecie, ale uwierzcie, na jego zapleczu mieli się na potęgę. Mam nadzieję że Wam się spodoba i szybko wróci mi ruch który mam na chwilę obecną. Po dwóch latach wyniki sa naprawdę niezłe. Dzięki za to! Stay tuned ! 