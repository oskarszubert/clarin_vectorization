Pozostając w klimatach ambient marketingu wrzucam kilka zdjęć z eventu, jaki w ubiegły weekend ING zorganizował w Krakowie przy dworcu PKP, przy okazji kampanii “porozmawiajmy o życiu”  W centrum miasta, przy Galerii Krakowskiej i dworcu głównym PKP rozmieszczone zostało kilkadziesiąt manekinów ludzkich rozmiarów, które imitowały ludzi rozmawiających ze sobą. Każdy z nich podpisany imieniem, budził zainteresowanie przechodniów, także tych zza granicy, ‘otrzaskanych’ z dobrymi, nietypowymi akcjami marketingowymi firm. Dodatkowo przy manekinach rozstawiony został namiot obrandowany logotypami ING, w którym można było zdobyć informacje nt. ubezpieczeń na życie. Wg banku ING tylko 3 na 10 osób posiada tego typu polisę, a każdy z tych dziesięciu określa się jako odpowiedzialna osoba. Tu powinien znaleźć się pokaz slajdów,niestety z powodu przenosin bloga, zniknął. Przerpaszam.  Cała akcja fajnie wygląda i przyciąga wzrok przechodniów. Czy ludzie faktycznie wpadają do namiotu lub zaczepiają doradców banku, którzy krążą wokół manekinów – tego nie wiem. Ale jako kampania o lekkim zabarwieniu CRM (podkreślam słowo ‘lekkim’) wyszła bardzo przyzwoicie. 