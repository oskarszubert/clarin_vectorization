Nie bez powodu komentując ten raport, jako pierwszą przedstawiłem sekcję “Motywacji”, związaną z powodem, dla którego autorzy decydują się pisać. Wierzę, że w Polsce jest podobnie, a może i lepiej! A może po prostu chciałbym (lub przypominam na zapasa), aby właśnie te powody były głównymi motywatorami również wśród rodzimych blogerów. Z drugiej strony szkoda, że na rodzimym rynku tak wiele mówi się (pozytywnego i negatywnego również) nt. zarobków autorów blogów, a jeszcze nikt nie pokusił się o to, by ten temat zgłębić i sprawdzić, jak to tak naprawdę jest z tymi blogerami, ich motywacjami i źródłami dochodu. Także firmom badawczym podrzucam ciekawy temat, a wiem, że ich przedstawiciele zaglądają na mojego bloga :) Najciekawsze fakty i wnioski z badania “Blogging and Revenue” firmy ZigMarketing: Motywacja Jedynie około 27% badanych pisze bloga z powodów finansowych. Pozostałe najważniejsze czynniki to pisanie dla hobby oraz dzielenie się wiedzą lub doświadczeniem.  Dochód Większość ankietowanych odpowiedziało, iż pieniądze nie są ich głównym motywatorem, jednak aż 86%  badanych generuje dochód ze swojego bloga. Nawet pomimo tego, że ich blogi należą do średnich pod kątem miesięcznej liczby odwiedzin (25 tysięcy UU).  Najważniejsze źródła generowania dochodu z bloga w Stanach Zjednoczonych to: Płatne treści sponsorowane (artykuły, reklamy, cykle poradników etc.), zyski z wyświetlania reklam na stronie (sieci reklamowe, reklamy indywidualne) oraz sponsoring lub partnerstwo firmy.   Wysokość zarobków uzależniona jest od popularności bloga, a samo przełożenie jest proste: im większy blog tym większe miesięczne zarobki autora.    Im większy zasięg bloga tym większe przeświadczenie/potrzeba autora, że musi go zmonetyzować.  Stosunek do reklamy i odbioru treści Aż 84% badanych blogerów uważa, że współpraca z markami tylko czasami lub prawie nigdy nie wpływa na publikowane przez nich treści oraz opinie.  Źródła dochodu 67% badanych twierdzi, że najbardziej dochodowym źródłem, związanym z ich blogiem są treści sponsorowane oraz tzw. branded content (wiem, nie lubicie tego stwierdzenia, ale ono po prostu się “utarło”, wybaczcie). 60% ankietowanych pobiera wynagrodzenie od marek w zamian za powyższe działania marketingowe i wynosi ono średnio od 25 do 500 dolarów. Standardowe działania to m.in. testy, recenzje, eventy online, prowadzenie bloga firmom, opisywanie tego, co otrzyma się w formie prezentu od marki. Co ciekawe, 11% ankietowanych nie współpracuje ani z agencjami, ani też z markami.  Jedynie autorzy blogów, posiadających powyżej 100 000 unikalnych odwiedzin miesięcznie twierdzą, że największą rolę reklamową spełnia kompleksowy sponsoring bloga przez daną markę. Nie dziwi to, gdyż z pewnością tylko blogi o takim zasięgu mogą liczyć na takie propozycje w USA, rzecz jasna, są to też największe pieniądze.  Perspektywa Przewidywania blogerów z USA w kontekście zarobków są nader optymistyczne. Aż 73% z nich twierdzi, że ich przychody z bloga zwiększą się znacząco w najbliższym czasie.  Wnioski  nie różnimy się znacząco od blogosfery amerykańskiej w kontekście zarobków (podobne, a może nawet wyższe wynagrodzenie wśród autorów polskich blogów, podobne kluczowe źródła dochodu, ten sam stosunek do treści sponsorowanych vs. treści organiczne) blogi są źródłem dochodu, który może nie jest najważniejszy, ale ma znaczenie dla autorów bardziej poczytnych blogów konkretne rodzaje źródeł dochodu są podobne – mniej w Polsce korzystamy z sieci sponsorskich, rzadziej dochodzi do kompleksowego sponsoringu bloga w ujęciu długofalowym bardzo odważne stwierdzenie wielu autorów blogów z USA (ilość/jakość reklam nie ma wpływu na treści) autorzy blogów amerykańskich z dużym optymizmem podchodzą do wzrostu ich zarobków w najbliższym czasie  Metodologia Pytania dotyczyły głównego bloga (w przypadku posiadania więcej niż jednego), a ankietowani autorzy reprezentowali zróżnicowane segmenty amerykańskiej blogosfery: od mody, parentingu, zdrowia, podróży przez DIY, technologie, marketing, na rozrywce i lifestyle’u kończąc. Biorąc pod uwagę 31 milionową populację blogerów (za autorem badania) w Stanach Zjednoczonych powyższe badanie obarczone jest 9% marginesem błędu. 