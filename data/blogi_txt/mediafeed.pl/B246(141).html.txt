Jeszcze chyba trwa duża akcja wokół internetu mobilnego, angażująca sporą grupę znanych polskich blogerów, dziś w sieć poszła infografika dotycząca aplikacji mobilnych o tematyce sportowej. Swoich krótkich wypowiedzi na temat najciekawszy aplikacji udzielili m.in. Jacek Gadzinowski, Przemek Pająk i Tomek Fiedoruk. Ja też swoje dwa grosze wtrąciłem, oczywiście bardziej pod kątem biegania i ogólnego śledzenia swoich postępów sportowych. Myślałem, że infografika będzie bardziej obfitowała w tekst i liczbę aplikacji, stąd przesłałem do agencji, która ją tworzyła ciutkę więcej informacji (pewnie dlatego jako jedyny jestem wspomniany na niej dwukrotnie;). Niestety umknęła najważniejsza myśl z niej. Bieganie na dłużej to konieczność inwestycji w pulsometr. Same wybajerzone aplikacje nie dadzą nic, jeśli nie będziemy obserwowali swojego organizmu. Stąd ja korzystam na co dzień ze sprzętu firmy Polar, do dzisiaj mnie nie zawiódł i raczej nie zmienię marki szybko. 