Oj będzie fajna impreza w grudniu i to gdzie !? daleko nad morzem w Gdańsku. Myślę że to świetna odskocznia od wiecznych zjazdów w stolicy, przecież w Polsce miast ciekawych mamy wiele, a jeśli komuś zależy to i nad morze się wybierze. Blog Forum 2010, bo o tej imprezie mowa to pierwsza tego typu impreza w Polsce, odbędzie się 11-12 grudnia (w weekend- to nowość i odstępstwo od wypadów w środku tygodnia) Co jeszzcze ją wyróżnia ? Ano to, że w tych dwóch dniach to właśnie blogerzy będą w największym stopniu na językach światka marketingowo- reklamowego. Powód jest jasny – do Gdańska przyjedzie cała polska czołówka. Będzie Kominek, Mediafun, AK47 vel Artur Kurasiński, Natalia Hatalska (pochodzi z Gdańska więc jest jak gdyby gospodarzem), Piotr Waglowski, Igor Janke, np. Ja też będę i będzie Brian Solis. Ciekawych tematów na pewno nie zabraknie, będzie też raczej luźno, blogerzy oprócz tego że lubią być traktowani jak VIP-y (kto wie skąd ten cytacik?) na ogół są normalnymi ludźmi, z którymi można pogadać na wiele tematów niekoniecznie związanych z marketingiem i reklamą. Co więcej ? Chyba tylko wypada zaprosić i liczyć na to, że nie będzie to jedna taka impreza na ziemiach polskich. Tutaj możecie przeczytać zapowiedź Natalii Hatalskiej nazwanej przeze mnie Panią Gospodarz, dodam że również cieszę się na ten Gdańsk, bo również trochę mnie z nim łączy. 