Na całe szczęście, ludzie przydzieleni do tej misji przyłożyli się i mocno ruszyli swoimi głowami. Pomysły typu kolejna “świetna 5 minutowa animacja” lub długa infografika (z której i tak niewiele można byłoby odczytać) tym razem pozostały jednie na firmowym flip charcie. Efektem wytężonej pracy kreatywnych ludzi Google’a (i ich agencji) jest  Digital Creativity Guidebook - wirtualne miasteczko Google. Znaleźć w nim można wizualne wyjaśnienie możliwości wszystkich największych usług Google’a: Youtube, Google+, Hangout oraz Search. Całość rozmieszczona została w kilku miejskich lokacjach. Całość wygląda po prostu świetnie! Przypominam, że to niejako oferta Google’a, także brawa za niesztampowe podejście do dość trudnego tematu.  Kompaktowość  realizacji nie przeszkodziła twórcom w tym, by przedstawić najważniejsze korzyści dla klienta, wynikające z reklamowych usług Google. Wszystko, co do przekazania miało Google  ”włożone” zostało w nietypową formę przekazu z piękną grafiką i ciekawą animacją, które zachęcają do interakcji. Dla ciekawskich, w Guidebooku umieszczono również kilka ukrytych “smaczków”, które pojawiają się po kliknięciu lub po wykonaniu innej czynności w określonym miejscu. Szukanie ich to całkiem udana zabawa. Z takim narzędziem chce się obcować i analizować każdy jego jeden element. Dlaczego tak się dzieję? Ponieważ jest to po prostu niebywale przystępne dla użytkownika. I chyba w takim kierunku powinny pójść inne firmy, które chcą przyciągnąć swoich klientów, szczególnie w obszarze online. Bo przecież możliwości interakcji z potencjalnym odbiorcą w internecie, ograniczają jedynie ramy ludzkiej kreatywności, prawda? Fajnie, że powstają takie realizacje. 