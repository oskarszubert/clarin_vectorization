Wiem, cykl, do którego dzisiaj wracam został odrobinkę zaniedbany. Choć jak dłużej nad tym się zastanowiłem, doszedłem do wniosku, że nie było wielu wartościowych artykułów w ostatnim czasie. Inaczej. Ja nie natknąłem się na takowe. Może te, które tutaj powinny pojawiać się cyklicznie, zalegają w najdalszych miejscach sieci, do których mój internet nie dociera. Jeśli znacie takie nieodkryte przeze mnie obszary, podsyłajcie czym prędzej. Tak, jak wspominałem w jednym z wpisów z serii “WP”, postanowiłem w pewnym momencie publikować je tylko wtedy, gdy naprawdę będę pewien wartości artykułów, którymi chciałbym się z Wami dzielić. Stąd nie piszcie, że niesumienny i że obietnice bez pokrycia (wiem, nikt z Was tego nie napisał), to dla Waszego dobra. Po co zaśmiecać sobie umysł czymś, co nie dodaje Waszemu życiu żadnej wartości?  Poniżej 5 artykułów, które długo zalegały w moim Pocket, a które chciałbym Wam polecić: #1 Siła trendu Czym jest trend “Internet of Things” i dlaczego warto go śledzić. Krótko i na kilku ciekawych przykładach. #2 Firmy bez logo O sile marki w kontekście braku logo na jej flagowych produktach i czy istnieje szansa by, że marki przestały korzystać z logotypów?  #3 Świat Setha Godina  Można go lubić lub nie. Jedno jest pewne, marketing bez niego nie byłby takim, jakim jest dzisiaj. Obszerny, ciekawy artykuł.  #4 Kim tak naprawdę są “wpływowi” ludzie? O 3 typach wpływowych osób, ich głównych cechach i “siedliskach” występowania w naturalnym środowisku.  #5 Kiedy Facebook będzie passe?  Wtedy, kiedy zaczną nudzić się nim nastolatkowie. Nie od dziś wiadomo, że to właśnie ta grupa określa, co jest “cool”, a co nie może legitymować się taką etykietą.  Jeśli uznacie, że przeczytaliście lepsze artykuły, podeślijcie linki na adam@mediafeed.pl.  Źródło zdjęcia 