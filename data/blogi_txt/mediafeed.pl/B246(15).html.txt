Trochę słabiej oceniany jest najnowszy spot i akcja promocyjna “My time is now“, ale nigdy to, co wzoruje się na fenomenalnym koncepcie pierwowzoru nie ma prawa go przebić pierwowzoru. Ta zasada działa również bardzo dobrze w branży reklamowej. W każdym razie firma z łyżwą w logo nie zapomina w swojej komunikacji o odrobinę starszych fanach ich marki i produktów (bo przecież oni też kupują ich asortyment np. wygodne buty do chodzenia lub biegania + odzież sportowa). To, że sport można uprawiać w każdym wieku wie niemal każdy, Nike natomiast promuje tę dewizę w zabawnym spocie reklamowym modyfikując na potrzeby reklamy swój słynny tagline na “Still doing it” (dla mniej wtajemniczonych, prawidłowym hasłem reklamowym Nike jest “Just do it“).    A Wy, zastanawiacie się czasami, jak wyglądały będą Wasze lata podeszłe? Ja na przykład mam zamiar do końca życia biegać, startować w biegach długodystansowych i triathlonach, mam nadzieję że mi się to uda, bo już teraz jeden dzień bez treningu powoduje u mnie obwinianie się o lenistwo. Wiem, wiem, każdy z nas oczyma wyobraźni widzi siebie nadal w formie, bez różnego rodzaju “upierdliwych” (i zabawnych) zachowań, często charakterystycznych dla starszych osób.  Nie łudźmy się jednak, jeśli za młodu nie będziemy aktywni, nie będziemy zwracali uwagi na odpowiednie odżywianie i tak dalej… Na starość możemy się niemiło rozczarować. Ubierzcie buty i biegnijcie na jakąś trasę zrobić kilka kilometrów! 