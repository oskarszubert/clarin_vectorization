Posiadanie dobrego logo marki to ogromny handicap, który często może decydować o dynamicznym jej rozwoju. Jednak rozpoznawalne, dobrze zaprojektowane logo ciężko stworzyć. Nie sztuka przykuć do komputera grafika, natłuc mu do głowy o misji, wizji i firmowej kolorystyce, a następnie udać się na weekend w oczekiwaniu, że na naszym mailu firmowym pojawią się propozycje stojące na jednej półce z McDonald’s, Apple lub Coca-Cola. Pewnie dlatego tak mało polskich firm posiada logo, z którego możemy być dumni na całym świecie. Choć oczywiście są takie. Dziś chciałem pokazać proste logo, które świetnie oddaje charakter imprezy dla której zostało zaprojektowane. Nie jest to logo produktu lub firmy usługowej. To znak graficzny imprezy dla osób, które uwielbiają pływać, jeździć na rowerze i biegać w często ekstremalnych warunkach i w dużych ilościach. Mowa o imprezie Ironman, który łączy wszystkie te trzy dyscypliny wykonywane po kolei w jednym ciągu, bez przerwy na odpoczynek. To taki triathlon lecz z większą ilością kilometrów do przebycia. Generalnie jest to zabawa dla hardkorowych i niezwykle sprawnych osób. Resztę możecie zobaczyć na video poniżej. Spójrzcie jednak na logo: Czy po tym wstępie, w którym krótko opisałem o co chodzi w tej imprezie, poniższy logotyp nie komponuje się idealnie?   Tutaj możecie zobaczyć, o co chodzi w tej imprezie: httpv://www.youtube.com/watch?v=Bh1yMnrby3w 