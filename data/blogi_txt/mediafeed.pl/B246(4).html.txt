Twitter.com to portal zaliczany do grupy social media (media społecznościowe), założony w 2006 roku w San Francisco. Umożliwia użytkownikom prowadzenie własnego mikrobloga, „mikro” z tego powodu, że pojedyncza wiadomość zawiera jedynie 140 znaków. Twitter błyskawicznie zyskał ogromną popularność w Stanach Zjednoczonych o czym świadczy ponad 8 milionów założonych kont (wg comScore przyciąga on miesięcznie około 2,6 mln użytkowników). Aktualnie jest to jeden z tych portali, który generuje największy ruch internetowy w USA. Swój sukces Twitter zawdzięcza przede wszystkim prostocie użytkowania (wiadomości mogą być wysyłane także przez telefon komórkowy) jak i naturalnej potrzebie komunikowania się między sobą. Kryzys na rynkach światowych i zmniejszanie przez przedsiębiorstwa budżetów na reklamę wymusiły na marketerach konieczność odnajdywania nowych kanałów promocji. Dzięki możliwości importowania kontaktów ze skrzynek pocztowych (Gmail, Yahoo,AOL, Hotmail, MSN) mogą oni „śledzić” to co dzieje się na firmowym mikroblogu a co za tym idzie być na bieżąco z działaniami firmy. Twitter to także znakomite narzędzie do budowania marki przedsiębiorstwa. Wystarczy jedna wiadomość, a nawet umieszczenie samego linku do strony firmowej na Twitterze, by zainteresowani klienci niemal natychmiast mieli dostęp do aktualnej oferty, dostępnych promocji lub świeżego newsletter’a. Dzięki setkom stworzonych dodatków do strony możliwa jest jej integracja z innymi portalami społecznościowymi. Pisząc notkę na Twitterze może pojawić się ona np. na naszych kontach takich portali jak Linkedin (biznesowy portal społecznościowy), Facebook (największy portal społecznościowy, prekursor Naszej- Klasy), WordPress (umożliwia tworzenie profesjonalnego bloga). Ogromny potencjał Twittera docenili nawet najwięksi globalni potentaci. Jednym z nich był Dell, który przeprowadził za pomocą tego portalu swoją kampanię reklamową. Czynnikami decydującymi o wyborze właśnie tej metody promocji były przede wszystkim: przyrost liczby użytkowników portalu (ponad 1000 procent w przeciągu jednego roku) oraz prędkość z jaką rozpowszechniana jest informacja. Tę ostatnią przedsiębiorstwa mogą w doskonały sposób wykorzystać do natychmiastowego kontaktu z klientami. Pisząć do Tweeter’owego „call center” danej firmy, zainteresowana osoba może już po chwili otrzymać odpowiedź od pracownika zajmującego się obsługą firmowego Twitt’a. Taka metoda interakcji z konsumentem powoduje, że postrzega on firmę stosującą takie rozwiązanie jako bardzo innowacyjną i dbającą o swoich klientów- czyli kreuje jakże ważny pozytywny PR. Twitter w bardzo dobry sposób radzi sobie z grupowym informowaniem, które przebiega w błyskawicznym tempie. Dzięki swojej ogromnej integralności pozwala również na jednoczesne komunikowanie z ważnymi aplikacjami internetowymi. Umiejętne wykorzystanie jego niewątpliwie dużych możliwości może pozwolić przedsiębiorstwom na przetrwanie ciężkiej sytuacji ekonomicznej i zyskanie przewagi konkurencyjnej w sektorach w których funkcjonują. 