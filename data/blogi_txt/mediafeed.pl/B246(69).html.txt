W związku z planowanym uruchomieniem nowej trasy do Johannesburga, znana linia lotnicza postanowiła zrobić odrobinę szumu wokół tego faktu oraz samej maszyny, która będzie ją obsługiwała. Tym razem nie chodziło jednak o zwyczajny, niestandardowy billboard lub nowatorską kampanię online. Do działań promocyjnych wykorzystano coś znacznie, znacznie większego.  Bazując na znanych m.in. z motoryzacyjnego programu Top Gear i teoretycznie nierównych pojedynkach, British Airways zachciało się sprawdzić, czy w biegu na dystansie 100 metrów człowiek ma szansę z jednym z największych samolotów jakie kiedykolwiek powstały – Airbusem a380. Co bardziej istotne, na pasie startowym lotniska, na którym odbyły się zawody nie pojawił się bynajmniej najszybszy człowiek świata – Jamajczyk Usain Bolt, a gwiazda rugby – Bryan Hawana. Taki dobór gwiazdy sportu ma swój związek z popularnością rugby w Południowej Afryce i statusem gwiazd, jaki posiadają w tym regionie zawodnicy uprawiający tę dyscyplinę. Jeśli chcecie dowiedzieć się, kto wygrał ten pojedynek – zapraszam do obejrzenia poniższego filmu.  W ramach ciekawostki dodam, że Bryan Hawana ma już na swoim koncie pojedynek biegowy z… gepardem. Tu do głowy przychodzi mi pytanie: “z kim” lub “z czym” w przyszłości zmierzy się ten nad wyraz szybki zawodnik? 