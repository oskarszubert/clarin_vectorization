Niestandardowy sposób, na zwrócenie uwagi widzów, o którym mowa we wstępie, dotyczy poważnej choroby, jaką jest zanik mięśni (tzw. Dystrofia mięśniowa). Dzisiejszy przykład akcji pochodzi z Australii, w której 1 na 3500 dzieci cierpi na tę chorobę. O tym, że w celu rozpoznania choroby i opieki nad cierpiącymi na nią potrzebna jest większa pomoc informuje kampania społeczna australijskiej fundacji Save Our Sons   Duchenne Foundation, zrealizowana przez agencję Finch. Nie jest to jednak zwykła kampania społeczna, do których mogliśmy wręcz się przyzwyczaić. Pisząc “zwykła” mam na myśli kampanię wykorzystującą standardowe nośniki: reklamy bannerowe, film video, mailing itd.  Celem kampanii było nakłonienie internautów do elektronicznego podpisania petycji. Po złożeniu podpisu na stronie kampanii pojawiał się licznik odmierzający czas do momentu, w którym “najsilniejsza ręka, jaką kiedykolwiek wynaleziono”, napiszę moje nazwisko pośród wszystkich innych nazwisk osób, które przyłączyły się do akcji. Całość akcji miała swój streaming na żywo. Zobaczcie film kampanii:  Owa silna ręka, to nic innego jak… elektroniczna maszyna potrafiąca odwzorować na papierze litery, łącząc je dość zgrabnie w całe wyrazy i zdania. Nie powiem, odrobinę wpadłem. Petycję podpisałem bardzo późno, a licznik wskazał ok. 3h do wyświetlenia się mojego nazwiska. Chciałem pokazać Wam, że to naprawdę działało dołączając tutaj screen z moim nazwiskiem na kartce… Niestety, zasnąłem z komputerem na kolanach i gdy się obudziłem, było po wszystkim. Żałuję, że nie postarałem się bardziej. 