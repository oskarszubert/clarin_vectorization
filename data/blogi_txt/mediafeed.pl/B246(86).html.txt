Przydzielane od 1987 roku nagrody Epica za najlepsze realizacje mają również pomagać agencjom kreatywnym oraz wszystkim innym podmiotom, odpowiedzialnym za tworzenie kampanii reklamowych, w wybiciu się na rynku międzynarodowym i wyjściu poza granice swojego kraju z własnymi realizacjami. Zwycięstwo w jednej z nagradzanych kategorii na Epice to często furtka dla firm chcących budować globalny wizerunek, rozwijać własne kompetencje oraz zdobywać nowych klientów z dużymi budżetami. Jedno z głównych haseł promujących ten konkurs brzmi “Get Noticed” i mówi wszystko o najważniejszej korzyści z obecności na Epice. Od 26 lat, w trakcie których przyznawano nagrody, “kilka” dużych dzisiaj agencji z pewnością przekonało się, że warto pokazać się w tym konkursie. Bo warto, poziom prezentowanych prac jest zawsze bardzo wysoki.   Wyróżnienia w konkursie przydzielane są w wielu kategoriach. Standardowo telewizja, prasa, plakat, radio, outdoor, kampanie zintegrowane, ale również corporate image, opakowania, design oraz innowacje w mediach. Sporo kategorii, sporo nominowanych. Jury ocenia realizacje na podstawie jedynie dwóch kryteriów: oryginalności koncepcji kreatywnej oraz jakości jej egzekucji, w skrócie “wykonania”. Postanowiłem podzielić się z Wami realizacjami, które moim zdaniem były najciekawsze spośród nagrodzonych i wyróżnionych. Pełną listę nagrodzonych kampanii możecie przejrzeć na oficjalnej stronie organizatora. Zachęcam, bo znaleźć tam można naprawdę ciekawe i niestandardowe reklamy, bazujące na świetnych pomysłach.   Midttrafik: The Bus  DNB Bank: The Treasure Canal+ : The Man Who Lived In A Film  Omo: Set Them Free   Smart Fortwo: Skate Fortwo    Wander Rainforest Alliance: Follow The Frog   John Lewis: The Long Wait  Canal +: The Bear McDonald’s: Large Coffee  Schoffel: Campaign With a View  Ray Ban: Never Hide  CNBC-E Turkey Series: Two and a Half Men Colsubsidio Libraries: Book Exchange  Swiss Post: Coffeestamp Kielo Travel Agency: Pool 