Nie będzie już Kota. Nie będzie też  “adin”. TP S.A. ze swoim viralem odejdą w niepamięć, a wszyscy i tak  świetnie się bawią. Oczywiście w Netii bo nikogo za bardzo nie  interesuje to, że firma ta rozpoczyna całkiem inną niż dotychczas  kampanię reklamową, której głównym celem jest przeprowadzenie rebrandingu marki. Z ciekawszych elementów nowej strategii Netii należy zauważyć specyficzny logotyp, który nie jest już jedynie  statyczną grafiką umieszczaną gdzie tylko to możliwe. Od teraz logo  operatora składa się z wielu małych elementów, tworzących jedną całość,  kształt natomiast może być dynamiczny i zmieniany w zależności  od potrzeb. Przewrotnie załączę jako pierwszy gorszy film, który obrazuje nowe logo i sposób jego wykorzystania. Moim zdaniem  zrealizowany jest fatalnie. Tak jak i logo. Naprawdę długo ktoś musiał nad nim  myśleć.  Znacznie lepszy w reklamowej części wprowadzania rebrandingu jest na pewno pierwszy spot i platforma komunikacji, która z ekscentryka Kota zmienia się na różnorodną ekipę tworzącą Instytut Netii, badający wszelkie obszary internetu. Reklama zapowiada raczej lekki, luźny ton całej kampanii, co w sposób naturalny wiąże się z poprzednimi działaniami marketera. To co na pewno można było zrobić – to dopasować teksty poszczególnych osób z rzeczonego instytutu. Skoro całość reklamy utrzymana jest w lekkiej konwencji można było poprosić copywriterów o coś bardziej śmiesznego. Chrzan jest niezły, ale szkoła w której nie było narkotyków to już trochę słabiej. Zobaczymy co będzie się działo dalej. http://www.youtube.com/watch?v=_CDrThPKzSo 