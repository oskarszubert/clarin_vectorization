W tej krótkiej historii o czekoladzie jest bowiem także druga strona medalu. W swojej najnowszej kampanii postanowiła o niej przypomnieć szwajcarska organizacja pozarządowa Berne Declaration.  Kampania nie bez powodu zaplanowana została na okres świąteczny. Słodycze oraz ozdoby z czekolady zajmują bowiem ważne miejsce na stołach wielu konsumentów, obchodzących święto Wielkanocy. Komunikacja w tym czasie ma więc potencjał, by zwrócić uwagę  szerszego grona odbiorców.  Sama produkcja czekolady nie stoi na tak wysokim poziomie, jak jakość końcowego produktu – to główny zarzut kampanii. Zdaniem organizacji, istotnym problemem jest proces zbierania ziaren kakaowca oraz warunki, w jakich się on odbywa. Berne Declaration zwraca uwagę na fakt, że do zbiorów wykorzystuje się najmłodsze dzieci, traktowane często w kategoriach niewolników i taniej (darmowej?) siły roboczej. Oprócz tego, łamanych jest wiele innych, podstawowych praw człowieka. httpv://www.youtube.com/watch?v=TwWrKrPdgzU Organizacja otwarcie krytykuje korporacje takie jak Nestle i Lindt, głównie za brak zainteresowania i opieki nad całym procesem produkcji swoich produktów oraz o ignorowanie tego niemałego problemu. Wg badań nawet 200 000 dzieci może pracować przy zbiorach ziaren kakaowca na Wybrzeżu Kości Słoniowej, będącym największym na świecie dostawcą tego surowca. Z uprawy kakaowca żyje natomiast ok. 20 mln ludzi na całym świecie, głównie w Afryce. httpv://www.youtube.com/watch?v=ph3m9LC_pfM Kampanię w Szwajcarii promują dwa spoty, wyświetlane w telewizji oraz internecie, a także komunikacja informacyjna w mediach społecznych. 