Dla tych, którzy w łańcuchu informacji, dotyczącym “Gwiezdnych Wojen” są jeszcze dalej niż ja, przypominam, że w minionym tygodniu wytwórnia filmowa Disney za 4 miliardy dolarów przejęła studio produkcyjne Lucasfilm. Producent ten, odpowiadał za realizację filmów właśnie z serii “Gwiezdne Wojny”. Informacja ta wywołała sporo emocji wśród fanów przygód Star Wars (m.in. pojawiły się żarty, że jeden z bohaterów filmu Obi Wan Kenobi, będzie teraz nazywał się Bambi Wan Kenobi – to rozbawiło mnie najbardziej).Przyznajcie, że Lord Vader na karuzeli wygląda całkiem sympatycznie, prawda? Mnie bawi, najbardziej ze wszystkich fikcyjnych postaci, pojawiających się w reklamach. Film tak naprawdę promuje atrakcje w Disneyland, związane z filmem “Gwiezdne Wojny”, nie jest też najnowszą produkcją, ale mi osobiście idealnie pasuje jako przypieczętowanie niedawno dokonanej transakcji pomiędzy Disney’em a Lucasfilm. Mam nadzieję, że kolejna część sagi powstanie, również pod skrzydłami Disney’a. Prawdopodobnie i tak jej nie obejrzę, ale tak będzie chyba lepiej, przynajmniej zdaniem dziesiątek lub setek milionów fanów Skywalkera, Lorda Vadera i całej reszty. 