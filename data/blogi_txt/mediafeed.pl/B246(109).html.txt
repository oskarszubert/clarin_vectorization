Google zawsze kojarzyło mi się z bardzo innowacyjną firmą, w której praca nie zawsze wiąże się z ośmiogodzinnym siedzeniem przy komputerze i realizowaniu sztywno określonych celów. Oprócz tego co standardowe w pracy dla korporacji pracownicy Google działają w myśl powiedzenia “przyjemne z pożytecznym”.  Poniżej znaleziony na Mashable.com video z biura Google w Londynie, na którym można zobaczyć efekt kilkugodzinnej pracy/zabawy w firmie. Z około 880 zdjęć powstało logo firmy, a całość była rejestrowana za pomocą kamery, która robiła zdjęcia co 7 sekund. Po zmontowaniu w całość powstał krótki film, świetnie nadający się do puszczenia “w sieć” w charakterze viralowym. Tego typu projekty, zapewne realizowane w godzinach pracy biura, są nie tylko świetną zabawą dla biorących w nich udział, nie są również jedynie ciekawymi wirusami dla odbiorców, takich jak ja, Ty, oni. To również rewelacyjny i dobrze przemyślany sposób na korporacyjny branding i pozycjonowanie firmy w świadomości potencjalnych pracowników jako ‘tej w której chciałbym pracować do końca życia’.  Myślę że w ten sposób Google zapewne poszerza rzeszę swoich miłośników, którzy zachęceni tego typu akcjami chętniej aplikują na różnego rodzaju stanowiska. Oczywiście w Polsce nie jest tak kolorowo, bowiem oddział Google jest dość hermetyczny, a oferty pracy również nie pojawiają się zbyt często. Kończąc ten wpis, nie boje się napisać, że w dzisiejszych czasach firmy  (szczególnie dla kierowników, managerów, top management’u) przekształciły się w produkt o który trzeba dbać i promować w odpowiedni sposób. Produkt którego wizerunek musi być starannie kreowany (wizerunek równy rzeczywistości, bez koloryzowania na temat realiów panujących w firmie) tak by jego potencjalni nabywcy (wykształceni i doświadczeni pracownicy) nie mieli wątpliwości, że właśnie do tej firmy chce zaaplikować i stać się jej częścią. 