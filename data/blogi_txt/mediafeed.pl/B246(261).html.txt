Meat Pack to sklep z markowymi butami w Gwatemali. Jak w każdym z takich sklepów, można w nim co jakiś czas kupić produkty w obniżonych cenach. Niby nic nowego, nic ciekawego prawda? Tak też pomyśleli chyba właściciele sklepu i postanowili zrobić coś z tzw. window shopperami (w pozytywnym znaczeniu tego zwrotu oczywiście), czyli osobami przechadzającymi się i jedynie oglądającymi wystawy lub półki sklepowe.  Aplikacja Hijacked miała przypomnieć obecnym w galerii handlowej klientom, że sklep, który wcześniej odwiedzili obniża ceny na swoje produkty. W sposób bardzo dynamiczny. Co ciekawe Meat Pack nie miał problemów z tym, by wysyłać klientom powiadomienia o obniżkach w chwili, gdy ci znajdowali się w konkurencyjnym sklepie wewnątrz galerii. Wyzwanie: siedzisz na tyłku, czy biegniesz po swoje Nike’i, Adidasy lub Reeboki w znacznie niższej cenie? Kilkaset osób w ciągu jednego weekendu podobno wybrało tę pierwszą opcję. Czy to dużo? Dla sklepu na pewno. Produkt zszedł z półki, można więc powiedzieć “kradzież popłaca”. Wszystko fajnie i nawet bardzo pomysłowo, pytanie tylko, w jaki sposób aplikacja znaleźć się miała na telefonach klientów. Z pewnością, w samym sklepie można było ją pobrać lub przynajmniej zostać poinformowanym o jej istnieniu, niemniej o tym już w filmie nam nikt nie powiedział. Uznaje więc, że ma ją każdy mieszkaniec Gwatemali. Jak Gmaila. httpv://www.youtube.com/watch?v=CekUwaPKUUM feature= player_embedded#! 