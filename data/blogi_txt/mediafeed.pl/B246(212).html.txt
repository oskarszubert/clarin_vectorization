Inicjatywy w przestrzeni miejskiej, mające promować wśród mieszkańców koncepcję odpowiedzialnego biznesu Volkswagena – “Think Blue“, dotyczyły Poznania, Torunia i Gdańska i nie były to bynajmniej standardowe konferencje prasowe w klimatyzowanych wnętrzach biurowców. Raczej bliżej im było do prawdziwych prac ogródkowych, przy których nie jeden raz trzeba się natrudzić i ubrudzić wypielęgnowane dłonie. Pracownicy Volkswagena wraz z mieszkańcami spowodowali, że miejskie skwery we wspomnianych lokalizacjach zakwitły na niebiesko, usiane kwiatami lobelii (wyglądają tak pięknie, jak pięknie brzmi ich nazwa). Przy skwerach znalazły swoje miejsce także huśtawki, zachęcające do skorzystania z momentu odpoczynku, relaksu i zwrócenia uwagi na kwestie, dotyczące działań na rzecz ekologii.  Sama idea “Think Blue” nie jest niczym nowym, bowiem marka rozwija ją od dłuższego czasu, jednak dopiero teraz mocniej zaznaczyła ona swoją obecność w naszym kraju. Wracając do wartości, leżących u jej podstaw, elementem spinającym wszystkie działania jedną klamrą jest inspirowanie i motywowanie ludzi do brania odpowiedzialności za stan obecny i przyszły środowiska naturalnego i podkreślanie, że bycie eko nie oznacza życia w niewygodzie.  Inicjatywy upiększania przestrzeni miejskiej, o której wspomniałem wcześniej, to jednak dopiero preludium, pierwsza część działań marki. Równie istotny element kampanii stanowi kolejny jej etap, dotyczący rewitalizacji. W ramach swoich działań Volkswagen przeprowadzi akcję odzyskania na potrzeby mieszkańców miast zaniedbanych miejsc. Sam ich wybór również nie będzie przypadkowy-głos oddany zostanie mieszkańcom Poznania, Torunia i Gdańska, którzy poprzez głosowania na Facebooku zdecydują, o które miejsca w ich miastach warto powalczyć i które można byłoby przywrócić do dawnej świetności. Z perspektywy mieszkańca dużego miasta inicjatywa Volkswagena wydaje się być interesująca, choć rzecz jasna, najbardziej skłaniam się przy koncepcji drugiego jej etapu. Rewitalizacja zaniedbanych miejsc poprzez markę i wspieranie myśli proekologicznej, to dobry przykład działań CSR-owych i pozytywny wkład ogromnej korporacji w codzienne życie mieszkańców. Mam nadzieję, że już niebawem mieszkańcy Torunia, Gdańska i Poznania będą mogli decydować o tym, które z najmniej atrakcyjnych miejsc w ich miastach chcieliby oni “odczarować”. Biorąc pod uwagę fakt, że globalna myśl “Think Blue” nie jest nową koncepcją VW, jej rozwinięcia miały swoje miejsce w innych krajach. Niektóre z tych realizacji z pewnością możecie kojarzyć, gdyż zdobyły ogromną popularność. Krótki przegląd:      Artykuł w ramach współpracy z Volkswagen Group Polska oraz promocji proekologicznych nawyków i pozytywnych inicjatyw. 