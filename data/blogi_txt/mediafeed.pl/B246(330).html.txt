Pizza Hut poszukuje studentów do wakacyjnej pracy w serwisach społecznościowych.       Jeszcze do niedawna, wakacyjna praca oznaczała dla większości studentów szansę podreperowania budżetu kosztem godzin, spędzanych na zmywaku lub przy smażeniu frytek. W te wakacje, amerykańscy studenci mogą dołączyć do PR-owego zespołu Pizza Hut w Dallas i otrzymać pieniądze za spędzanie czasu w serwisach społecznościowych. Co prawda część amerykańskich naukowców stara się dowieść, że portale pokroju Facebooka odbijają się negatywnie na wynikach w nauce, jednak jak widać dają swoim użytkownikom-studentom również pewne przywileje. Jednym z warunków aplikowania na staż w Pizza Hut jest właśnie biegłe posługiwanie się wspomnianymi serwisami i zdolność komunikowania się ze światem w 140 znakach. Oprócz relacjonowania życia firmy “od kuchni”, wybrana osoba będzie brać udział w spotkaniach działu marketingu, monitorować dyskusje na temat marki w sieci oraz uczestniczyć w promocyjnych eventach. Aplikacje na trwający 10-12 tygodni płatny staż można składać na pizzahut.com do 3 maja interaktywnie.com 