Serdecznie polecam jeden z najlepszych eventów branż reklamy i marketingu – konferencje IAB Forum 2010, która odbędzie się w dniach 3-4.11  w Warszawie. Liczba gości i prelegentów naprawdę długa, a o wysoki poziom merytoryczny prezentacji zainteresowani również mogą być spokojni. Szczerze zachęcam do śledzenia informacji na jej temat (jest i będzie o niej głośno online), ponieważ z takich wydarzeń można wyciągnąć wiele wniosków m.in. co jest najbardziej trendy w branży, w którą stronę ona zmierza, sposób realizowania budżetów marketingowych i wiele, wiele mniejszych smaczków, które w tym wszystkim są chyba najciekawsze. W tym roku na IAB-ie można będzie posłuchać (internetowej) prelekcji Setha Godina – wg wielu najznamienitszego blogera na świecie, autora wielu bestsellerów marketingowych i reklamowych, autora mega popularnego bloga, który powinien być lekturą marketerów i specjalistów od brandingu. Oprócz Setha wiedzy zaczerpnąć będzie można m.in. od: *Mike Walsha (prezesa agencji badawczej Tomorrow), *Roberta Ruju (DBB, UK), *Blake Chandlee (Facebook) To oczywiście tylko ‘smaczki’, bo na IAB będzie tylu prelegentów, że nie zdołam wprowadzić hierarchii. Wybrałem te osoby, których prelekcje najbardziej mnie interesują – każdy lubi to co lubi. Z Polski będzie konkretna reprezentacja, pojawi się także człowiek orkiestra Maciek Budzich, zapewne będzie trochę o Mediafun Magazynie, który robi sporo szumu w sieci (wiemy to z liczb), ale także tak jak zawsze nowe media i dużo innych ciekawych tematów poruszonych zostanie. Strona internetowa konferencji oczywiście istnieje i znaleźć możecie ją tutaj     Do zobaczenia w stolicy! 