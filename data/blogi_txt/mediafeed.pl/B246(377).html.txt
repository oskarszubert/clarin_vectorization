Co tu dużo mówić. Sprawa jest prosta-kolejny raz postanowiono przypomnieć palaczom o szkodliwości ich nałogu i 3 tysiącach szkodliwych substancji, zawartych w dymie papierosowym. W tym wypadku sposób, w jaki uczyniła to organizacja The Truth (znana z podobnych realizacji w zakresie edukacji nt. szkodliwości papierosów), naprawdę jest w stanie mocno zadziwić.  Nie będę ukrywał, mnie również ta akcja wprawiła w osłupienie, ale nie mam z nią problemu, bo informowanie o szkodliwości tego nałogu powinno wiązać się z kontrowersją. Tylko w ten sposób można zwrócić uwagę palaczy i choćby kilku z nich “nawrócić”. Więcej o kampanii na fanpage’u Truth Orange oraz na oficjalnej stronie tej organizacji. Zobaczcie sami, o co chodzi w całym tym “zamieszaniu” i nie palcie papierosów, rzecz jasna. 