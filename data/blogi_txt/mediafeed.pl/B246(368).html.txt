Pierwszym z tematów, o których wspomniałem we wstępie jest czas wszelakich podsumowań (najlepsze i najgorsze reklamy, najważniejsze wydarzenia, gwiazdy i przegrani, ogólne podsumowania wydarzeń w branży), drugim natomiast, jak pewnie się domyślacie, są przewidywania na nadchodzący rok. Mogą one, tak samo jak podsumowania, dotyczyć różnych aspektów: trendów, oczekiwań, zmian na stanowiskach, fuzji i nowych kampanii reklamowych itd.  Opracowywanie tego rodzaju zestawień przez agencje i inne firmy z branż marketingu i mediów to rzecz jasna nie tylko chęć zadbania o to, aby każdy z nas wiedział, czego może się spodziewać w nadchodzącym roku. To także rodzaj promocji firmy, która w zależności od użytej formy i jakości wykonania ma szansę dotrzeć do dużego grona odbiorców. Wie o tym firma JWTIntelligence, która swoją działalnością “prowokuje do myślenia” i jak sama jej nazwa wskazuje, wie, do czego wykorzystać szare komórki swoich specjalistów. Dzięki temu mogę Wam dzisiaj podrzucić 10 trendów na rok 2013, przedstawione w formie ciekawej, dwuminutowej animacji. Nie wierzcie jednak we wszystko, co zobaczycie. Tak pięknie nie będzie :) “Wesołych Świąt” życzy JWTIntelligence.  AKTUALIZACJA   Przeglądając prezentacje na Slideshare natknąłem się na szersze opracowanie JWT, związane z trendami na nadchodzący rok. Pamiętam, że rok temu miałem okazję zapoznać się z podobnym materiałem, związanym z rokiem 2012 i wydawało mi się to dość ciekawe. W ramach kontynuacji tematu trendów na nadchodzący rok, polecam zapoznanie się z poniższą, dość obszerną prezentacją. 100 Things To Watch In 2013 