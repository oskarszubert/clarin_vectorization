Spot utrzymany jest w old schoolowym klimacie i stylistyce amerykańskich filmów typu: Drużyna A, Miami Vice, Knight Rider. Kojarzycie? Na pewno tak. Tymi serialami żył przecież cały świat, łącznie z Polską-dzięki takim stacjom jak Polonia 1. Pamiętacie pewnie pościgi, “realistyczne” wybuchy, charakterystyczne stroje głównych bohaterów (i fryzury) oraz samochody wzbijające się w powietrze po napotkaniu przeszkody (zwykle na drodze niespodziewanie pojawiał się długi podjazd, a samochód przeważnie dachował). Główny bohater spotu, Gary “The £1000 Man”, zaoszczędził tak wiele na rachunkach domowych (moneysupermarket.com-to serwis, który promuje), że po prostu… stał się “epicki”. Dzięki temu jego szare życie zamieniło się w szereg zdarzeń rodem z popularnych w latach 90-tych seriali. Zresztą jak zawsze-zobaczcie sami.  To wszystko kręciło nas w ubiegłym dziesięcioleciu. Dziś do tego wracamy, bo to przecież dobra “klisza”. Ludzie to kojarzą, pamiętają godziny spędzone przed telewizorem, jest więc łatwiej przykuć uwagę widza. httpv://www.youtube.com/watch?v=pQXfbACDVQM Myślę, że próbę wpasowania się w konwencję filmów popularnych w latach 80-tych w przypadku tej reklamy można uznać za udaną. Podoba mi się powracanie do charakterystycznych, to zawsze (zakładając dobrą egzekucję scenariusza) daje reklamie inny klimat i z pewnością wyróżnia ją z tłumu. Dowodem na to jest ten wpis, który nie powstałby pewnie, gdyby ta reklama była po prostu kolejną, niezauważoną reklamą. Sama reklama nawet “epic”. 