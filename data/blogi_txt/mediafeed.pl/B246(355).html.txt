Mnie podoba się bardzo, na pewno jest nowocześniejszy niż poprzednia wersja. Czas już był najwyższy… ale to właśnie czasu zawsze mi brakowało, by zrobić to, co w głowie siedzi od dawna. Tym razem się udało i jestem zadowolony. Dodatkowo udało mi się zdobyć pierwsze opinie, dzięki którym jestem utwierdzony w przekonaniu, że to jest właśnie “to”. Skoro Natalia Hatalska, właścicielka prawdopodobnie nalepszego blogerskiego layoutu w Polsce mówi, że mój aktualny jest bardzo przejrzysty, to nie trzeba mi więcej. Z tego miejsca duże podziękowania dla Tomka Wieczorka z Ta Daa! oraz Wojtka Rymaszewskiego, którzy pomogli mi w poprawkach, które dla mnie okazały się nie do przejścia. Jako że jest to blog głównie o reklamie i marketingu, nie mógłbym uświetnić zmiany layoutu czymś innym niż ciekawą, choć może lekko kontrowersyjną reklamą. Na pewno nie jest ona skierowana do czytelników 18 lat, dlatego jeśli to czytasz, a nie masz jeszcze dowodu, wróć jutro. Reklama ma już ponad rok, ale od tego czasu nie wpadła mi w ręce, dlatego wrzucam i pytam tak, jak zapytał mnie kolega, który mi ją podesłał: “Kiedy takie reklamy będą dozwolone w Polsce?“. Odpowiedź dobrze znacie :) Elave-Nothing to Hide  przez bienvenitos011 A tak w ogóle, to w związku ze zbliżającą się trzecią odsłoną konferencji Blog Forum Gdańsk, możecie oddać głos na autora tego bloga. Powoduje on to, że może w październiku opowiem coś ciekawego, stojąc przed licznie zgromadzoną blogerską (i mam nadzieję, że nie tylko) społecznością na stadionie PGE Arena. Kliknij w poniższą grafikę, przeniesie Cię w odpowiednie miejsce. 