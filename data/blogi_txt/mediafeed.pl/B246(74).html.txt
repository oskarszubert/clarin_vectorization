Dużo więcej firm nadal ma problem z dojrzeniem potencjalnych benefitów, wynikających z ponoszenia nakładu pracy na aktywność tym kanale komunikacji. Może to i dobrze, zawsze twierdziłem, że nie każda firma ma potencjał/potrzebę do tego, by opowiadać o sobie w Social Media. Pomijając aspekt tego, czy dana firma powinna być aktywna w mediach społecznościowych (to chyba pierwsze pytanie, jakie powinien sobie postawić właściciel firmy rozważając potencjalne wejście w ten obszar mediów), chciałem przejść kilka kroków dalej i kawa na ławę przedstawić niektóre z korzyści angażowania się w komunikację w Social Media. Twój klient lubi szukać W dzisiejszych czasach informacje są ogólnie dostępne. Pamiętaj, że zanim Twój klient wyda sporą część swojej miesięcznej wypłaty na drogi zakup, sprawdzi w sieci, co o nim piszą na forach, jaki wizerunek ma Twoja marka, jakiej jakości produkty dostarczasz. Nie przyciągniesz do swoich sklepów tłumów, jeśli w sieci Twoja firma będzie owiana złą sławą. Dbanie o wizerunek w Internecie to clue. Porozmawiaj z klientem Dynamicznie rozwijający się Internet zakończył definitywnie okres jedynie jednostronnej komunikacji na linii Marka-Klient. Era wysyłania komunikatów w świat, emisji spotów i rozmieszczania billboardów bez obawy, że zostaną one skrytykowane(jeśli będą nieatrakcyjne) lub docenione, dawno za nami. Dziś startuje nowa kampania telewizyjne Twojego produktu, jeszcze dziś możesz szukać opinii o niej (i o produkcie) w Internecie. Akcja-reakcja. Doceń to i zaangażuj swoich klientów w dialog na temat Twoich produktów. Dowiesz się wielu nowych rzeczy na jego temat, może uda Ci się go poprawić dzięki celnym uwagom konsumentów. Jeśli tak się stanie, pamiętaj, by okazać wdzięczność autorowi konkretnego pomysłu na ulepszenie Twego produktów. Pamiętaj o języku komunikacji – dopasuj go do grona odbiorców Twojej oferty. Twoja konkurencja już korzysta z Social Media… …i śmieją się z Ciebie na wewnętrznych spotkaniach marketingowych. Tego możesz być pewien. Jeśli widzisz, że konkurencja dobrze radzi sobie w mediach społecznościowych, a TY nadal twierdzisz, że TOBIE nie jest to potrzebne lub boisz się wejścia w nowy/inny wymiar komunikacji, Twoja marka jest postrzegana jako zacofana, zamknięta na komunikację, mniej transparentna, nudna. Możesz być też pewien, że nie budujesz przewagi konkurencyjnej, poprzez brak komunikacji z klientami, których z pewnością wielu mógłbyś odnaleźć w mediach społecznościowych. Przemyśl to. Niech mówią (dobrze) Jeśli wypuścisz na rynek dobry produkt, stworzysz ciekawą kampanię, zrobisz coś, czego Twoja konkurencja będzie CI mocno zazdrościła, gdzie lepiej rozejdzie się o tym wieść, jeśli nie w internecie, w mediach społecznościowych, które szybkością biją na głowę tradycyjne media? W świecie Internetu siła rekomendacji jest rażąca. Bądź pewien, że jeśli uda Ci się wywołać uśmiech na twarzach Twoich klientów poprzez komunikację w mediach społecznościowych, wizerunek Twojej marki znacząco na tym zyska. Pamiętaj jednak, że to miecz obosieczny. Jeśli będziesz działać na pograniczu prawdy lub po prostu oszukasz klientów, wytkną Ci to tak samo lub kilka razy intensywniej, stąd prosta droga do kryzysu wizerunkowego. Pozwól spać swoim PR-owcom, działaj poprawnie. Wyślij na urlop Biuro Obsługi Klienta To oczywiście żart, ale odpowiednio prowadzone kanały w mediach społecznościowych znacząco mogą odciążyć linie obsługi klienta Twojej firmy. Często odpowiedź na jedno pytanie, zadane otwarcie na Twoim fanpage’u pomoże wielu innym klientom, przez co nie będą oni zmuszeni do dzwonienia na niebieską, bezpłatną lub darmową linię Twej firmy. Działania uświadamiające, informujące, angażujące Twoich klientów są bardzo istotne z punktu widzenia ich postrzegania Twojej marki. Jeśli już działasz w obszarze mediów społecznościowych, wykorzystuj ten kanał do ułatwiania życia Twoim klientom, to dla nich prowadzisz swoją firmę. To jedynie kilka zalet prowadzenia profesjonalnej aktywności w mediach społecznościowych. Nie jest to łatwy kawałek chleba, dlatego nie należy robić tego samemu, jeśli nie ma się odpowiedniego doświadczenia w tym obszarze. Nie bez powodu działają na rynku uznane firmy i osoby zajmujące się tym na co dzień.  W kwestii wizerunku firmy nie warto wybierać skróconych dróg. Szczególnie, że o kryzys, wpadkę, potknięcie w Internecie (i eskalacje problemu) jest znacznie łatwiej niż w każdym innym kanale komunikacji marketingowej Jeśli Twoja firma potrzebuje pomocy lub porady związanej z obecnością i komunikacją w mediach społecznościowych, skontaktuj się ze mną. Z pewnością coś poradzimy. 