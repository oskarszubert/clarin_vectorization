Później była “Adaptacja“, świetni “Naciągacze” i handel bronią w “Pan Życia i Śmierci“. Po tych produkcjach nadszedł w karierze Nicolasa chyba najsłabszy okres. Moim zdaniem to właśnie od tego czasu miał okazję zgrać w kilku fatalnych filmach, nie wiem czy to z braku lepszych ofert, czy z braku kasy (pamiętam, że Cage miał trochę problemów z płynnością finansową). Stąd seria nominacji do Złotej Maliny w latach 2006, 2007, 2008 odpowiednio za “Skarb Narodów:Księga Tajemnic“, “Next” oraz “Ghost Rider“. Jakimś cudem znalazłem się w kinie na “Uczniu Czarnoksiężnika” (nawet nie bolduję tego), lecz po 10-ciu minutach z bólem brzucha, wywołanym nadmiernym wstrzymywaniem śmiechu opuściłem salę. Nie wierzyłem w to co widziałem, nie potrafiłem sobie wyjaśnić, dlaczego on gra w takich szmirach. Powodu nie znam do dziś. httpv://www.youtube.com/watch?v=e2oscF3ZHjE Dlaczego piszę akurat o Cage’u? Bo trochę go lubię, mam sentyment do “60 Sekund”, uważam że ma talent. Niedawno zagrał w “Anatomii Strachu“, co niestety było zaledwie średnie. Wczoraj miałem okazję obejrzeć “Seeking Justice“, w polskim tłumaczeniu “Bóg Zemsty“. Pytając, o źródło filmu odpowiem-nie z torrentów. W tym filmie Cage zagrał wreszcie na swoim prawidłowym poziomie. Zauważyłem, że w filmach, w których ma on duże problemy gra zdecydowanie najlepiej (pamiętacie świetnie zagraną nieporadność wymieszaną z przebojowością głównego bohatera w “Pogoda na życie”?) Tak też było tym razem. Film od początku do końca trzyma w dużym napięciu, nie jest może wybitnym dziełem w kwestii scenariusza, ale zamysł był dobry. Nie razi nawet tak bardzo piękna, aczkolwiek drewniana Jaunary Jones (filmowa partnerka Dona Drapera ze świetnego serialu “Mad Men”) jest także Jennifer Carpenter filmowa siostra serialowego Dextera (a także prywatnie jego partnerka-chyba, że to już nieaktualne). Jeśli będziecie szukali dobrego thrillera-”Seeking Justice” powienien Wam się spodobać. No chyba, że nie lubicie Cage’a. 