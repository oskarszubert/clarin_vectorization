Dotyczył on tego co aktualnie hot not w polskim sposobie konsumowania wszelakich mediów społecznościowych. Raport jest bardzo przystępnie wydany, nie ma ogromnych ścian tekstu, wykresy i każde inne przedstawienie danych liczbowych podane są w bardzo atrakcyjny sposób. Może dlatego przeczytanie raportu zajęło mi około godziny z małym haczykiem. Poniżej kilka najciekawszych informacji, które w mniejszym lub większym stopniu pokazują jak w naszym kraju postrzegane są Social Media, jak z nich korzystamy, czego nie lubimy i czego lubić nie będziemy. Jeśli jesteście zainteresowani raportem w formie drukowanej – przebrnijcie przez całość treści do samego dołu, gdzie znajdziecie konkurs. Najciekawsze informacje z raportu Wave.5:  Polacy są najbardziej aktywni na wszelkiego rodzaju platformach video (Youtube, Vimeo) korzystanie z Facebooka znalazło się na drugim miejscu. Świadczyć to może o tym, że nadal lubimy oglądać rozrywkę, słuchać muzyki z teledyskami oraz szukać wszelkiego rodzaju ‘zabawnego kontentu’. Polacy generalizują pojęcie “Social Media”. Dla badanych Social Media = Facebook. Blogi nie są już postrzegane jako swoisty pamiętnik do wylewania łez lub pisania co nas na świecie cieszy najbardziej – przeszły w fazę specjalizacji, autopromocji i ekspresji własnej kreatywności. Aż 71% badanych czytało kiedykolwiek blogi, co drugi robił to w ciągu ostatnich 6 m-cy, co trzeci sam pisze blogi. (Dużo?) Co trzeci badany ufa rekomendacjom pochodzącym od blogerów (28 % badanych) Słabo jest natomiast z mikroblogami. Jesteśmy prawdopodobnie jedynym krajem w Europie w którym popularność narzędzi tego rodzaju (umówmy się, głównie chodzi o Twittera) stoi w miejscu. W innych krajach natomiast zauważalny jest stały wzrost zainteresowania. Niemal 50% badanych przyłącza się do społeczności wokół marki. Chcą dowiedzieć się o niej więcej oraz otrzymywać ciekawe informacje wcześniej niż inni. Badani najczęściej posiadają 1-2 założone profile w serwisach które zaliczyć można do serwisów społecznościowych. Aż 56% badanych uważa, że najlepsze serwisy społecznościowe to takie, które mają bliski związek z ‘rzeczywistym światem’. - Co powinno otworzyć oczy wszystkim działającym w branży online. Ludzie chcą przenikania się online’u z offlinem, reala z wirtualem, lub po prostu: korzystania z potęgi internetu w rzeczywistym świecie. Przewidywania:  Mobilność, mobilność, mobilność – wzrost penetracji internetu przy użyciu urządzeń mobilnych (aplikacje, strony marki, fora, social media, video, muzyka online, czytanie blogów) Zwiększy się jeszcze bardziej oglądanie filmów w serwisach typu Youtube Wzrośnie odwiedzanie for dyskusyjnych (nadal poszukiwanie wartościowych informacji prosto od ‘specjalistów’) Wg badania i wbrew światowym trendom – zmniejszać się będzie aktywność Polaków w serwisach mikroblogowych.  Czy tak się stanie? Trzeba poczekać i sprawdzić kolejny raport Universal McCann Polska. Konkurs!!! (czyli to na co czekała większość) Mam jeden egzemplarz raportu dla osoby, która zwycięży w szybkim konkursie. Zawsze zadaję dziwne pytania, dziś również nie będzie inaczej. Jako że bardzo lubię Twittera i żałuję że w Polsce jest z nim powiedziałbym ‘średnio’ chciałbym poznać Waszą opinię na jego temat (oraz innych mikroblogów): Co sądzicie o popularności mikroblogów w Polsce? Będzie spadała czy jednak ich popularność będzie rosłą, jeśli tak to dlaczego? Osoba której odpowiedź wybierze komisja złożona z małpy i osła otrzyma ode mnie ten właśnie raport. O ile ujawni swoje dane adresowe. Deadline: jutro do 18.00 Wysyłajcie na: adam@mediafeed.pl UPDATE: Raport trafia do Pawła Stempniaka z Warszawy. 