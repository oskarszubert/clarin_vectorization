Przeglądając jak codzień nowości i nowinki ze świata polskiego i zagranicznego marketingu, natrafiłem na wiadomość bardzo mnie cieszącą. Otóż portal pracy Jobexpress.pl stworzył słownik marketingu, który zawiera  jak na nowy portal całkiem sporo terminów z dziedziny PR-u, marketingu, social media, kreowania marki itp.  Wygląd stronki jest łatwy, szybki i przyjemny, dodatkowo znalazły się na niej przydatne kategorie, takie jak choćby najbardziej popularne terminy, kategorie haseł oraz… oferty pracy. Wiadomo skoro to słownik zrobiony przez serwis z ogłoszeniami o prace to mozna było to sprytnie połączyć, dzięki czemu mamy takie małe 2 w 1, ale myślę że jest to zrobione w dość nieinwazyjny sposób i nie będzie nikomu przeszkadzało. Ba ! nawet lepiej, można bowiem zawsze sprawdzić czy nie ma jakiejś ciekawej oferty pracy z branży. Słownik jak na razie nie jest zrobiony na zasadzie Wiki, można jednak autorom zasugerować jakiego terminu brakuje i wtedy Oni postarają się (lub też nie) aby takowe w zbiorze się znalazło. Swoją drogą fajny byłby chyba pomysł a la Wiki, jednak wymagałoby to od włodarzy słownika dużej kontroli i stałego monitorowania jakości wprowadzanych pojęć. Sądzę jednak że i tak jest to bardzo dobry pomysł, z chęcią będę zaglądał na stronkę, by sobie poprzypominać o sztywnych kanonach marketingu, ale również po to, by sprawdzać czy się rozwija. Na dzień dzisiejszy chciałbym sprawdzić jakość merytoryczną wielu haseł, tak by mieć pewność, że mogę polecić Słownik Marketingu laikom chcącym przyswoić trochę marketingowej teorii. 