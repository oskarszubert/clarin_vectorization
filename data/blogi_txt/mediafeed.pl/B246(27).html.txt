Akcja Axe w której twarzą jest Borys Szyc w pełni. Na Facebooku profil “Klikasz?”  ma już ponad 53 tysiące fanów. Zastanawiam się kiedy cały boom zacznie zanikać, bo tak właściwie nie ma większego szału. Promocja z wykorzystaniem Facebooka chyba była dobrym kierunkiem, ponieważ fanpage działa i to raczej prężnie. Posty są stale uaktualniane i mimo że często są nijakie- społeczność żywo je “popiera” (neologizm dla ‘lubię to’) i komentuje na potęgę. Na profilu zaczęły pojawiać się zdjęcia osób które dostały gadżet od Axe i robią “coś” z nim. Nie wiem czy jest on przydatny, bo mimo że sam go posiadam, nie biegam z nim po mieście licząc to czy ktoś na mnie spojrzał. Trochę byłoby to dziecinne, ale może w jakiejś grupie odbiorców jest to zajawka ‘na czasie’. Gadżet dostałem bardzo szybko po tym jak otwarcie skomentowałem na fanpage’u  Media Feed, że firma zabrała moje dane osobowe nic nie dając w zamian. Kliker leży więc sobie nierozpakowany ale satysfakcję mam, bo dane osobowe szczególnie z zezwoleniem na ich przetwarzanie to bardzo ważna dla mnie sprawa. Tak więc akcja trwa dalej, ludzie wchodzą w interakcję z Axe na Facebook’u, gadżety są wysyłane, są również imprezy związane z promocją Axe oraz nowe billboardy w większym niż zazwyczaj formacie, którego zdjęcie tutaj zamieszczam. Jest o tyle fajny, że Borys występuje w roli tego “gorszego”. Nie zawsze bycie on top gwarantuje sukces, jak widać.  Myślę że całokształt kampanii jest bardzo dobrze prowadzony i gdy przyjdzie czas na podsumowanie- będzie ono na pewno dobrze przyjęte przez szefów dezodorantu z bardzo średniej półki. Pytanie tylko: jak to się przełożyło na wzrost sprzedaży ? 