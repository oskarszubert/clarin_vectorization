Już niebawem, bo za kilkanaście dni na internetowym rynku pojawi się nowa pozycja, obowiązkowa dla każdego kto interesuje się nowymi mediami i tym, co w internetowych społecznościach najważniejsze. Mediafun Magazyn- bo o nim mowa, to projekt Maćka Budzicha i kilkunastu osób związanych z branżą internetową z całego kraju, zgromadzonych wokół jednego interaktywnego miesięcznika.  Gazeta w sieci pojawi się 15-go września i będzie mogła być dystrybuowana w dowolny sposób (za wyjątkiem edycji i wykorzystywania zawartych w niej tekstów do własnych, niecnych celów rzecz jasna) Mediafun Magazyn (jeśli wszystko się powiedzie) będzie pierwszą w Polsce (!) gazetą dostosowaną do czytnika Ipad. Zwrócę raz jeszcze na ten fakt uwagę, ponieważ oczywiste jest to, że Ipad czyta pliki gazet w pdf, które obecne są od dawna. MM będzie w całości przystosowany do tego urządzenia z całą interaktywnością i multimedialnością, jaką obsługiwać pozwala produkt z jabłkiem. Będą więc dźwięki, video i zdjęcia.   Mediafun Magazyn ma być magazynem branżowym, czymś pomiędzy marketingowymi magazynami branżowymi (Brief, Marketing w Praktyce, Media   Marketing) a Forbsem, Wired i Fast Company – wszystko to z udziałem social mediów, trendów i technologii. Grupa docelowa, do których magazyn będzie adresowany, to przede wszystkim:   -  marketerzy szukający wiedzy, pomysłów, rozwiązań, inspiracji   - agencje public relations   - agencje reklamowe, interaktywne   - studenci kierunków ekonomicznych   - obecni (lub przyszli) właściciele małych i średnich firm,   - wszyscy którzy ożywiają się na słowa: blogi, mikroblogi, facebook, social media   - startupowcy, szukający sposobu promocji, rozwoju, budowania marki swojej firmy   - wszyscy szukający wiedzy na rynku – marketing, strategia, pr, reklama, social media Już dziś zapraszam do pobrania pliku (będzie dostępny na  pewno na moim blogu ale także na www.mediafun.pl, oraz na oficjalnym fanpage gazety, który znajdziecie tutaj) 