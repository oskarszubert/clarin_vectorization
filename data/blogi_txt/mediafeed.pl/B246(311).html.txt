Tak, wiem, że większości z Was do głowy nawet by nie przyszło, aby reklamy oceniać po ich estetyce. Bo przecież to tylko głupi, zapłacony spot, mający wyciągnąć z naszych portfeli gotówkę, której i tak ciągle za mało. To, co dziś serwowane nam jest w rodzimych stacjach, najczęściej nie niesie nic więcej poza natarczywą próbą wepchania nam do koszyka tabletek przeciwbólowych, zdrowej wędliny lub mąki z supermarketu w okazyjnej cenie. Finezji niestety w tym niewiele i nawet wykręcanie się utartym zwrotem, iż “nie każdy produkt można ‘pięknie’ zareklamować” na niewiele się tu zdaje.  Ale uwierzcie mi, były kiedyś czasy, kiedy powstawały reklamy piękne, z głębokim przekazem, przemyślane, stworzone jak najlepsze dzieło sztuki. Takie, które ogląda się jak piękny obraz, za każdym razem zastanawiając się nad tym, co właściwie autor miał na myśli? Dlatego właśnie chciałem usystematyzować sobie tutaj sztuk kilka tego typu realizacji, aby mieć je w jednym miejscu, poznać Wasze opinie na ich temat, a może nawet przez chwilę cofnąć się do dni, w których były one emitowane w telewizji i poczuć ich klimat. Obejrzyjcie więc, a w nagrodę pod wszystkimi przedstawionymi tutaj spotami znajdziecie konkurs. Łatwy konkurs. Komentarze należą do Was!  Guinness-Surfer (mistrzowskie budowanie napięcia) httpv://www.youtube.com/watch?v=zff9hVH3ptY    Volkswagen Beetle-Funeral (zwróćcie uwagę na copywriting) httpv://www.youtube.com/watch?v=LPLNhqca0Qc Apple-The Crazy Ones (over voice pochodzi od Steve’a Jobsa, copywriting najlepszym, jaki Apple zrobiło kiedykolwiek) httpv://www.youtube.com/watch?v=8rwsuXHA7RA  The Guardian-Point of view (świetny scenariusz i przedstawienie konceptu) httpv://www.youtube.com/watch?v=E3h-T3KQNxU   Nike-Addiction (Najpięknięjsza, najlepsza, zostawiłem na koniec, nie mogę przestać jej oglądać - trochę nowsza, ale musiałem, bo tak właśnie czuję się, gdy nie biegam, jakbym był na głodzie, zdrowym głodzie. Nie mogę doczekać się powrotu na trasy. Mówiąc wprost: pracuje na sukces kazdego dnia, takze wtedy, gdy mnie nie widzisz. zyje dla sportu). httpv://www.youtube.com/watch?v=deyBzw1r5Jg   Konkurs   Jak już sobie pooglądaliście kilka spotów, które zdobyły chyba więcej nagród niż łącznie w Polsce jest rozdawanych “za byle co” we wszystkich kategoriach, to podeślijcie na adam@mediafeed.pl linki do Waszych ulubionych starszych reklam (max 3 propozycje- jeśli znajdziecie je w sieci). Liczy się ich koncept i styl wykonania. Nie jest istotne, co reklamuje (spoty o bieganiu nie mają taryfy ulgowej hehe). Do jutra do końca dnia. Mam dwie książki: Romana Polko “RozGROMić Konkurencję” oraz “Świetne Pomysły” i chętnie oddam je w Wasze dłonie. 