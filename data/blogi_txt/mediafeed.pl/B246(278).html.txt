W związku z tym, że rodzina Byrona nie jest zamożną, jej członkowie nie posiadają odpowiedniej ilości pieniędzy, by zapłacić za leczenie matki. Dla Byrona nie stanowi to jednak przeszkody w niesieniu pomocy własnej matce. Znając potencjał internetu oraz społeczności internetowych Byron postanowił poszukać pieniędzy wśród swoich czytelników oraz innych internautów. W ramach akcji zaprojektował bardzo prostą kampanię, dotyczącą prawdziwych problemów w życiu ludzi, takich jak np. zdiagnozowanie raka. Akcja bazuje na przemyśleniach odnośnie tzw. problemów pierwszego świata. Pojęcie to dotyczy problemów, które dla ludzi z cywilizowanych krajów są znaczące, a które z kolei dla osób zamieszkujących ubogie kraje (patrz film w linku poniżej) lub stojących w obliczu poważnych problemów zdrowotnych, są błahe, wręcz nie istnieją. Już wcześniej fundacja The Gift Of Water zwróciła uwagę na to, że w życiu każdego człowieka pojawiają się problemy znacznie większe niż rozładowana bateria telefonu, niedostępność poszukiwanego filmu na Youtube lub nadepnięcie na klocek LEGO. W ramach akcji na rzecz matki blogera, założony został również projekt, wykorzystujący crowdfounding (poprzez platformę Indiegogo). Jej głównym celem jest zebranie 5 000 dolarów na leczenie chorej kobiety. Jak widzicie, akcja zmierza w najlepszym kierunku. [update: cel został zrealizowany, udało się zebrać wspomnianą kwotę] Gratuluję autorowi tej akcji pomysłowości w tak trudnej dla niego i jego matki życiowej sytuacji. Wam z kolei polecam zapoznanie się z innymi grafikami, zaprojektowanymi przez Byrona. 