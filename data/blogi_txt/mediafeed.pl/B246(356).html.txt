Dzięki agencji 121PR miałem przez około miesiąc możliwość testowania telewizji internetowej Ipla (www.ipla.pl), posiadając konto VIP.  Dostałem je właściwie przez przypadek, chyba gdzieś znalazłem osobę która dysponowała zaproszeniami do testów na jednym z portali social media. Zgodnie z obietnicą wypada więc mi napisać kilka słów na temat moich spostrzeżeń. Otóż Ipla jawiła mi się od początku jako ciekawy projekt, ponieważ prędzej czy później tv będe oglądał przede wszystkim na komputerze dzięki łączu internetowemu.Tak więc nie mogłem odpuścić sobie śledzenia rozwoju tej platformy. Testy przyjąłem z entuzjazmem i zacząłem oglądać to i owo.  Ipla oczywiście udostepnia duże archiwum programów i seriali które były pokazywane, natomiast to co tygrysy lubią najbardziej to transmisje live.  Jako ogromny miłośnik sportu 95% oglądanych przeze mnie kanałów było związanych ze sportem. Akurat tak fajnie się złożyło, że w okresie testów odbywały się Mistrzostwa Europy siatkarek, tak więc były powody do mruczenia. Jakość transmisji, jak na łącze internetowe- bardzo dobra, nic nie zrywało, więc można było skupić się na podziwianiu. Menu platformy Ipla jest dość intuicyjne tak więc nic w tej kwestii negatywnego napisac nie mogę. Ogólnie testy podsumowałbym na 5-, minus za to, że w ofercie transmisji sportowych nie znalazły się wyścigi F1, które uwielbiam nie od dziś, ale może w następnym sezonie uda się dodać je do rozkładu jazdy. Wtedy na pewno zastanowie się nad posiadaniem Ipli na własność. Ogólnie i tak oferta jaką przedstawia Ipla jest dość szeroka, tak więc zarówno miłośnicy polsatowskich telenowel jak i osoby pasjonujące się różnymi dyscyplinami sportu, znajdą na tej platformie coś dla siebie. 