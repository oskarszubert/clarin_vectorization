Ostatnie zdanie ze wstępniaka napisałem z lekkim przymrużeniem oka, choć troszkę w tym racji jest. Jeśli robić spoty reklamowe lub case movies (jedno może być drugim i odwrotnie), to Nowy Jork nadaje się do tego idealnie. Pod warunkiem, że macie na to odpowiedni budżet :) BMW najprawdopodobniej ma i dlatego swoje przemyślenia nt. przyszłości światowej motoryzacji zwizualizowało (dosłownie!) w samym sercu NY.  Za pomocą cyfrowej projekcji oraz technologii wykrywania ruchu, w dużym oknie wystawowym, nazwanym “BMW iWindow“w czasie rzeczywisty wyświetlane były koncepty elektrycznych samochodów BMW. Nie byłoby to niczym nowym, gdyby nie fakt, że każdy pojawiający się na olbrzymim ekranie samochód był odwzorowaniem samochodu, biorącego udział w rzeczywistym ruchu na Szóstej Alei.  Bardzo cenię takie realizacje i z chęcią je oglądam, czytam o nich oraz piszę. W końcu, to bardzo ciekawe z punktu widzenia widocznych zmian w różnych dziedzinach naszego życia,  na skutek dynamicznego rozwoju technologii. Jedyna kwestia, która akurat w przypadku samochodów osobowych mnie osobiście troszkę “boli” jest to, że piękne samochody, które prezentują nam największe marki moto, to najczęściej zaawansowane projekty lub nawet fizyczne prototypy, których tak czy owak nigdy nie ujrzymy w salonach i na ulicy. Wracając jednak do samego filmu. BMW w bardzo nowoczesny i niestandardowy sposób zaprezentowało swoje pomysły na ekologiczne samochody z przyszłości. 