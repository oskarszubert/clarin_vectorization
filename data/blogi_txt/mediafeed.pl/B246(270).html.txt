O blogach, blogerach i sprzedajności dość dużo słów padnie niebawem we Wrocławiu na spotkaniu Social Media Day 2011. Konferencja, będąca polskim akcentem światowego dnia mediów społecznosciowych zgromadzi m.in. blogerów, o których w krytycznym tonie wypowiedział się magazyn Press w artykule “Wpisy sponsorowane”. Jak pamiętacie pewnie odbił się on szerokim echem na większości mniej lub bardziej znanych blogów, które kiedykolwiek gościły u siebie przekazy reklamowe. Spotkanie zapowiada się więc bardzo ciekawie, szczególnie że w ostatnim czasie na blogerów nastała typowa ‘moda’. Marketerom chyba ciężko w trakcie planowania kolejnej kampanii dla swoich produktów nie zadać na spotkaniach wewnątrz firmy pytania ‘czy leci z nami bloger?‘, co w wolnym tłumaczeniu oznaczać może, wykorzystanie w trakcie działań marketingowych potencjału blogów. To, co nadal jednak kuleje w takim ‘problogerskim’ myśleniu to nadal brak odpowiedniego podejścia do działań i nieodpowiednie komunikowanie swoich planów blogerom. O tym na pewno będzie się sporo mówiło na SMD’11, polecam więc managerom działów marketingu i PR-u w korporacjach i mniejszych firmach wysłanie kogoś ze swoich departamentów na to spotkanie. Wy nie zbiedniejecie, a Wasi pracownicy będą wiedzieć odrobinę więcej i może nie spalą reputacji firm, w których pracujecie przy próbie współpracy z blogerami. Z tego powodu i jeszcze kilku innych z chęcią odwiedzę Instytut Dziennikarstwa i Komunikacji Społecznej Uniwersytetu Wrocławskiego dokładnie 30 czerwca, czyli stosunkowo niebawem. Do zobaczenia więc! 