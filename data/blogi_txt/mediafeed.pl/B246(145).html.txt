W polskim tłumaczeniu i wykonaniu, to nic innego, jak odświeżenie logotypu i nadanie mu podrasowanego wyglądu. Z wielkich marek jakiś czas temu na odświeżenie zdecydowało się m.in. Pepsi, co spotkało się z różnym odbiorem. Ja słyszałem głównie negatywne komentarze, mnie natomiast aktualne logo Pepsi bardzo się podoba. Natknąłem się w sieci na ciekawe zestawienia logotypów bardzo znanych marek, myślę, że każdy, kto czyta ten post rozpoznaje przynajmniej połowę niżej zamieszczonych. To co w nich najciekawsze, to koncepcje tego, jak logotypy poszczególnych marek mogą wyglądać w przyszłości. Rzecz jasna nie są to projekty pochodzące od tych marek, a jedynie wymysł kogoś, kto przygotował te zestawienie, niemniej warto zauważyć, że na przestrzeni lat wszystkie logotypy zostały mocno odchudzone i zdecydowanie podążają w kierunku minimalistycznym. Co jest dobre moim zdaniem, im prostszy logotyp, tym łatwiejszy do zapamiętania, rozpoznania, skojarzenia. Mnie i tak najbardziej podoba się przewidywanie dla logotypu Nokii. Mam nadzieję, że wiecie, co autor miał na myśli ;) 