Serwis, nazywany “największą listą życzeń na świecie” póki co, eksperymentalnie, bo jedynie w 13 sklepach całej sieci na terenie Stanów Zjednoczonych, wykorzystała firma Nordstrom- producent odzieży, butów i wszelkiego rodzaju dodatków. Na wybranych produktach umieszczone zostały specjalne przywieszki, które informują klientów o tym, jak bardzo są one popularne wśród internautów, śledzących profil Nordstrom na Pinterest (ok. 4,5 miliona obserwujących-liczba robi wrażenie, patrząc na “osiągi” najlepszych polskich marek w tym serwisie). Popularność w tym przypadku oznaczała najczęściej przypinany do prywatnej tablicy użytkownika produkt marki Nordstrom. Im więcej “przypięć”, tym bardziej popularny produkt i tym większa szansa, że w fizycznym sklepie, przy nim własnie znajdzie się specjalna metka z logo Pinterest.  Ciekawe połączenie trendu “Online- Offline” oraz rekomendacji, bazującej na opiniach innych osób, często o podobnych gustach. Z jednym tylko mam problem. Jakim cudem sprzedaż produktów ometkowanych Pinterestem może wzrosnąć, skoro żadna kobieta nie kupi i nie ubierze czegoś, co właśnie kupiła jej znajoma lub czegoś, co jest ogromnie popularne wśród szerokiej grupy klientek. Co z postawą kobiet pt. “Nie kupię tego, bo widziałam to już u innej/na innej”? Kobiety proszone o pomoc w rozstrzygnięciu tego dylematu, kobiety, pomóżcie! :) 