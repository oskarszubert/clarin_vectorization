Zacznę od złej wiadomości: Raport nie jest dostępny online i prawdopodobnie nie będzie. Trochę szkoda, że polska edycja nie jest ogólnodostępna. Zawiera ona bardzo dużo ciekawych informacji, bazujących wyłącznie na rzetelnych danych z rodzimego rynku online. W zamian za to mała nagroda pocieszenia. Już teraz można zapoznać się z równie ciekawym i bardzo szczegółowym globalnym raportem Wave6. Objął on swoim zasięgiem aż 62 kraje. Polecam.  Teraz natomiast ponownie o Wave6: “Biznes w Społecznościach”, czyli o polskiej edycji. Najciekawsze wnioski, wynikające z badania (godne uwagi) i kilka wykresów, które zwróciły moją największą uwagę. Wracając jeszcze na moment do samego tytułu tego wpisu. Jest dosłownym cytatem wypowiedzi p. Tadeusza Żórawskiego, prezesa Universal McCann Polska. Stanowi on jak gdyby myśl podsumowującą wydarzenia minionego roku w polskich mediach społecznościowych. W dużej mierze się z tym zgadzam. Co dokładnie wynika z raportu? W przeciwieństwie do ubiegłorocznej edycji Wave6, zauważyć można zdecydowanie większą świadomość Polaków, związaną z wykorzystywaniem z mediów społecznościowych. Inaczej podchodzimy też do interakcji ze stronami/kontami firmowymi. * Korzystanie z serwisów społecznościowych w Polsce wykazuje tendencję spadkową, zmniejsza się zarówno dynamika zakładania nowych profili w serwisach społecznościowych, jak i poziom aktywnego zarządzania profilem w istniejącym serwisie. Polscy użytkownicy mniej chętnie angażują się także w społeczności skupione wokół marek. *Wyraźnie rosnącą dziś motywacją internautów do przyłączania się do społeczności wokół marki jest obecnie chęć otrzymywania darmowego kontentu. * Blisko 40% respondentów zgadza się także ze stwierdzeniem, że zbyt wiele reklamodawców aktywnych jest w serwisach społecznościowych typu Facebook. * Działaniem, które konsumenci oceniają jako najlepsze w budowaniu zaangażowania z produktem lub marką w serwisie społecznościowym jest  osobista odpowiedź firmy na skargę lub zgłoszony problem. * Polscy internauci korzystają z Internetu za pomocą coraz większej liczby urządzeń. Co istotne, powszechnym narzędziem dostępu do Internetu staje się telefon komórkowy. Badanie Wave6 potwierdza, że prawie co drugi aktywny polski internauta przyznaje się, że korzystał z sieci za pomocą swojego telefonu. Najciekawsze wykresy oraz wnioski Najpopularniejsze wśród Polaków urządzenia z dostępem do internetu. Telefon na trzecim miejscu, nadal lubimy komputery stacjonarne. Sposób wykorzystania tabletu i smartfona. Ten drugi głównie do zabawy i spraw związanych z zarządzeniem swoim dniem, tablet – poszukiwanie informacji oraz zakupy. Wykorzystywanie mikroblogów w ciągu ostatnich 6 miesięcy. Polscy użytkownicy przed internautami z Niemiec oraz Francji. Dominacja Wielkiej Brytanii. Stosunek internautów do obecności firm w mediach społecznościowych. Zdaniem dużej części respondentów, ich aktywność jest zbyt duża. Rodzaj posiadanych przez badanych urządzeń z dostępem do internetu. Więcej badanych posiada telefon komórkowy niż komputer stacjonarny. Blisko 24% posiada “inteligentny telewizor”, z dostępem do internetu. Badanie Wave6 pokazało, że podejście Polaków do mediów społecznościowych zmienia się z każdym rokiem. Inny jest także odbiór promocyjnych aktywności marek w ich obszarze. Sięgając wstecz, badanie Wave5, czyli ubiegłoroczna edycja, ukazywała większą tolerancję dla działań reklamowych marek np. na Facebooku. W badaniu Wave6 aktywności marek w obszarze mediów społecznościowych zostały ocenione mniej przychylnie.  Bardzo ciekawym wnioskiem z opisywanego raportu Wave6 jest natomiast fakt, że polscy internauci zauważają tzw. clutter reklamowy w obszarze Facebooka oraz związaną z tym migrację działań promocyjnych np. do blogosfery. Dowodem na taki stan rzeczy jest m.in. wysyp wszelakich akcji konkursowych, swoim zasięgiem obejmujących popularne i tematyczne blogi. 