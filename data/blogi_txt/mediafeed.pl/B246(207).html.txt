Dawno nie pisałem, to z powodu zawirowań, związanych ze zmianą pracy i miejsca zamieszkania a następnie ponowną zmianą miejscówki już w obrębie miasta. To jednak nie znaczy, że straciłem ochotę do wylewania swoich dziwnych nieraz przemyśleń online. Życie przynosi wszak tyle ciekawych tematów do krótkiego nawet skomentowania. Siedząc przy stole świątecznym zauważyłem kolejną już reklamę miasta Poznań, promującego je jako mający swój know how. Akcja jest prowadzona już jakiś czas i w internecie można znaleźć całkiem sporo ciekawych 30-ek związanych z tą kampanią. Miasto wykorzystuje także duże formaty w różnych miastach Polski nawołując do ‘zakochania’ się w stolicy Wielkopolski. W ostatniej świątecznej reklamówce udział wziął vocal play’owy zespół Audiofeels, pochodzący oczywiście z Poznania.  Miasto z Wlkp wg mnie w fajny sposób zainteresowało się promowaniem się na zewnątrz, wykorzystując to co mają najciekawsze. Oczywiście kwestią umowną jest to, czy posiadają swój know how, natomiast lepsze to niż nie robienie niczego. W ostatnim czasie nie zauważyłem (może się mylę) by jakieś inne duże miasto intensywniej się promowało na skalę krajową i zapraszało zarówno inwestorów jak i przyszły potencjał roboczy do siebie, a Poznań to właśnie robi. Stąd może i efekty tej kampanii, która nie trwa od wczoraj i zapewne jutro się nie skończy.  Nie od dziś wiadomo że Poznań bardzo dobrze wykorzystuje swój potencjał oraz położenie na mapie przez co w mieście i jego okolicach pojawia się wielu dużych inwestorów również zza granicy, a oferta i poziom studiów stanowią dla przyszłych studentów interesującą gratkę.  Podoba mi się to co robi Poznań, natomiast czekam na więcej tego typu długofalowych sposobów na promocję miasta, bo pieniądze na pewno się na to znajdą w każdym budżecie a PR robi to na pewno niezły. Każde większe miasto może znaleźć coś specyficznego, co może zachęcać ludzi do odwiedzania i przeprowadzania się do nich. Mam nadzieję że niedługo tak właśnie się stanie, po cichu liczę na Katowice, które dość prężnie w ostatnim czasie chce przyciągnąć do siebie inwestorów i ludzi z innych regionu kraju.Marketing lokalny ma w naszym kraju spore pole do popisu i chciałbym by władzę zauważały ten potencjał i starały się wykorzystywać go w jak najlepszy sposób z korzyścią dla wszystkich mieszkańców. 