Starania polskich miast, walczących o tytuł Europejskiej Stolicy Kultury wkraczają w końcową fazę, ponieważ niebawem (przełom czerwca/lipca) ogłoszony zostanie zwycięzca tego konkursu. W związku z tym biura ESK poszczególnych miast robią naprawdę wiele, aby pokazać piękno i urok swojego miasta w najróżniejszych miejscach Polski i Europy. Jako że kibicuje Katowicom (i troszkę Gdańskowi), z zainteresowaniem oglądam i tutaj przedstawiam zdjęcia najnowszej instalacji Sunflowers 2016, którą w dniach 23-29 maja można oglądać przed Parlamentem Europejskim w Brukseli, czyli w samym centrum Unii Europejskiej. Fluorescencyjne słoneczniki (najbardziej słoneczne kwiaty)- symbol kandydatury Katowic do tytułu ESK, ma oddawać skondensowaną i pozytywną energię, promować rozwój społeczności i wzmacniać wśród ludzi wartości związane z byciem ekologicznym.Instalacja składa się z 352 słoneczników zbudowanych z aluminium, plastiku oraz betonu (podstawka). Organizatorzy instalacji, chcieli zaprezentować Katowice szerszej publiczności, wychodząc poza działania lokalne, jednocześnie wyjaśniać osobom, które pytały o nią, o co w tym wszystkim chodzi i dlaczego właśnie słoneczniki są symbolem starań Katowic o tytuł ESK 2016 (na spółkę z miastem z Hiszpanii). Po zakończeniu wystawy 31-go maja, wróci ona do Polski i prezentowana będzie w Katowicach, póki co nie znane jest miejsce jej ekspozycji. Autorką instalacji jest Agatę Norek, pochodząca z Chorzowa artystka plastyk, która od roku 2004 mieszka i tworzy w Niemczech. 