Pisałem jakiś czas temu o nowej reklamie promującej miasto Poznań. Nie ukrywam że lubię filmy wspierające reklamowanie ciekawych miejsc w naszym kraju. Dlatego czekałem na jakąś realizację Katowic. Miasta, którego rozwój dopinguję z całych sił.  No i doczekałem się czegoś naprawdę fajnego i jakże innego od filmów Poznania lub Lublina. Artur Rojek z Myslovitz fajnie opowiada o Katowicach i jest w tym bardzo wiarygodny. Mieszkam tutaj i kupuję to w stu procentach. Katowice po prostu mają energię i potencjał, która jeszcze nie jest wykorzystywana tak, jakby mogłaby być. Dlatego chyba tak lubię Kato, ponieważ w przeciwieństwie do dopieszczonych (powiedzmy) Warszawy i Krakowa, w stolicy Śląska sporo jest jeszcze do zrobienia i chyba to mi się podoba – widzę jak miasto się zmienia. Pewnie jeszcze sporo minie czasu nim Katowice bedą porównywane z dwoma wymienionymi przeze mnie miastami, ale i tak cieszę się że miasto zrobiło naprawdę dobre video. Chwaliłem Poznań za ostatnią realizację, faktycznie jest ona niezła. Ale sorry Pozek – Katowice jest moim nr 1. Klimatyczny spot, pokazujący miasto, osoba pochodząca z tego regionu, jakże rozpoznawalna i zakorzeniona w społeczności Śląska, no i ten europejski ‘sznyt’. Reklama naprawdę może być emitowana za granicą bez obaw o kompromitację. Big up Katowice ! 