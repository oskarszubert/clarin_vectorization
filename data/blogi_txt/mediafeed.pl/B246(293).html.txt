Zabawną rzecz odkryłem w związku z reklamą firmy GO4X (platforma umożliwiająca grę na giełdzie walut Forex). Jak wiadomo sponsorem Roberta Kubicy (Renault) od tego sezonu został napój energetyzujący N-Gine, a  brokerska firma X-Trade Brokers, zainwestowała nielichy (ave Super Es) budżet w obecność na bolidzie, strojach kierowców i materiałach reklamowych stajni McLaren Mercedes. Firma GO4X zabawiła się w coś co miało chyba przypominać ambush marketing (promowanie marki przy okazji imprez i wydarzeń sportowych, bez ponoszenia opłat za status np. oficjalnego sponsora, partnera, firmy wspierającej itp.) W gazetach pojawiły się reklamy, na których widnieje ramię kierowcy (sądzę że to kierowca F1) [dzięki Wojtek] brokera trzymająca kask. Wszystko w kolorach zespołu Roberta Kubicy, który również jest żółto-czarny. Treść reklamy utrzymana jest w konwencji kibicowania, dynamiki, wyścigów itp. Najlepsze jednak na koniec. Nie widać tego dobrze na załączonym zdjęciu, natomiast drobnym drukiem można odczytać, co następuje: “GO4X to marka DM TMS Broker S.A. TMS Broker nie jest w żaden sposób powiązany z wyścigami serii Formuła 1 i w szczególnosci nie sponsoruje żadnego zespołu lub zawodnika uczestniczącego w wyścigach Formuły 1″ Niezłe. Podoba mi się. Zastanawiam się tylko czy nie jest to może formułka, która dla inwestorów grających poprzez tą platformę na rynku Forex ma być dowodem na to, że GO4X jest wobec nich fair i nie wykorzystuje pieniędzy powierzanych im przez nich do promowania się w tym lukratywnym sporcie. Jest to też może typowy legal, mający uchronić firmę przed atakami mediów lub wpisami takimi jak ten, że niby mogą wozić się za darmo na sukcesach naszych najlepszych sportowców. Ja osobiście nic do tego nie mam, ot taka zwykła ciekawostka. Załączam screena reklamy: 