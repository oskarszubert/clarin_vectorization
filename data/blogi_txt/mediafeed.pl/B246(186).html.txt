Na naszym rynku pojawił się system ADmanago, mający za zadanie w dużym stopniu ułatwić potencjalnemu reklamodawcy stworzenie i publikację reklamy AdWords w internecie. Dodanie nowej reklamy zawarte zostało w pięciu krótkich krokach, a wg usługodawcy całość przy dobrych wiatrach trwa w okolicy 2 minut. Moim zdaniem oczywiście będzie to trochę dłużej (przygotowanie słów kluczowych i opisu) natomiast po zarejestrowaniu uważam że faktycznie “jest łatwo”. Zamierzam przetestować funkcjonowanie tego systemu i sprawdzić jakie daje możliwości korygowania kampanii oraz analizy jej skuteczności. Aplikacja została stworzona przez firmę Benhauer, która nową na rynku nie jest i zajmuje się wdrażaniem w firmach aplikacji wspierających ich funkcjonowanie. Specjaliści od SEM zapewne nie będą korzystali z tego narzędzia, bo od tego mają system AdWords, natomiast widzę niszę w którą ADmanago chce uderzyć. Mogą to być np.właściciele niewielkich firm, którzy nie mają na tyle budżetu by zlecić kampanie agencji, bowiem wolą jej fee dołączyć do budżetu w takim np. ADmanago i samemu (nawet metodą prób i błędów) powalczyć o klienta i konwersję.  Załączam tutaj screen ze strony głównej aplikacji ADmanago, a jeśli macie już jakieś doświadczenie w korzystaniu z niej – chętnie przeczytam co o niej sądzicie. 