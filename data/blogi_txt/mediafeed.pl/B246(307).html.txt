W serwisie Hello Zdrowie ukazał się mój artykuł o dwuznacznym tytule “Przereklamowani”. Opisałem w nim kilka przykładów ingerencji oraz wpływu reklamy na nasze codzienne życie. Artykuł zdecydowanie nie wyczerpuje tematu, a jedynie dotyka pewnych aspektów charakterystycznych dla obrazu dzisiejszej reklamy. Musiałem niestety mocno się “streszczać” i skracać pierwotną wersję tekstu. Z jednej strony ograniczenie ilości znaków, z drugiej chęć napisania ciekawie wraz z konkretnymi przykładami. Jeśli znajdziecie wolną chwilę zapraszam do zapoznania się i oczywiście skomentowania.  Pozostając w temacie reklamy, natrafiłem w sieci na case movie ciekawej akcji marketingowej, zrealizowanej dla marki Nokia przez agencję Wunderman Polska. Ciekawej o tyle, że głównym jej elementem była technologia NFC (Near Field Communication), o której tak wiele mówiło się na przestrzeni ostatnich miesięcy i mówi się nadal. Akcja, dzięki której widzowie Multikina mogli odbierać darmowe bilety na seans, jeśli posiadali przy sobie telefon, obsługujący technologię NFC, przyciągnęła 400 chętnych, którzy otrzymali bilety. Celem akcji była edukacja w zakresie technologii NFC i jej możliwości wykorzystania w życiu codziennym oraz promocja szerokiego asortymentu telefonów Nokii obsługujących tę technologię zbliżeniową.   Źródło zdjęcia 