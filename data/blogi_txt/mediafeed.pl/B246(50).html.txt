Możliwość zaprojektowania produktu wg osobistych potrzeb jest tym, co my-jako konsumenci-bardzo lubimy i doceniamy. Nikt przecież nie wie lepiej, niż my sami, czego tak naprawdę potrzebujemy. Nike jest tego świadome, dlatego konsekwentnie kroczy tą ścieżką. Sam z własnego doświadczenia mogę powiedzieć, że temat jest dość “gorący”, bo w ciągu miesiąca kilka tysięcy odsłon bloga generowanych jest poprzez frazy związane z “hand- made Nike”, “tworzeniem swoich nike” oraz “Nike ID”. Wszystko dlatego, że jakiś czas temu wspomniałem o wcześniejszych akcjach DIY Nike. Nowy projekt nazwany Nike Photo ID w większym stopniu wykorzystuje media społecznościowe, a dokładnie Instagrama. Głównym miejscem akcji jest specjalny serwis NP ID, zawierający również galerię najciekawszych “kreacji”. Mechanizm tworzenia własnych projektów butów można opisać w 4 krokach:  Tak wyglądać mogą buty, zaprojektowane na bazie tła zdjęć z Instagrama. Oczywiście są to projekty na bazie moich własnych, losowo wybranych zdjęć z tego serwisu:   [Show as slideshow] Co o tym myślę? O ile cały zamysł bardzo mi się podoba (tworzenie jedynych w swoim rodzaju produktów codziennego użytku jest naprawdę fajne, poza tym, w naszych genach zapisane jest to, że po prostu, lubimy się wyróżniać i być dostrzeganym), o tyle tworzenie projektu butów na podstawie kolorów ze zdjęcia jest dla mnie zupełnie pozbawione sensu. I’m not impressed i już mówię, dlaczego. Oczyma wyobraźni widzę, jak chwalę się znajomym, że moje nowe Nike Air Max (nie mój styl, ale niech będzie!) mają kolor mojego ulubionego zdjęcia na Instagramie. Biorąc pod uwagę to, że dostałem ostatnio zabawnego punch’a od kolegów, że moje buty SIDI (do triathlonu) są dlatego “wyjątkowe”, bo są bezszwowe i można w nich jechać 90km bez skarpet, chwalenie się butami z Instagrama na pewno nie byłoby najlepszym sposobem promocji nowego serwisu Nike Photo ID ;) Kolejne ciekawe połączenie możliwości noszenia unikalnych butów i tworzenia projektów w prosty sposób z wykorzystaniem potencjału mediów społecznościowych. Z zastrzeżeniem co do tego, w jaki sposób generowany jest wzór. 