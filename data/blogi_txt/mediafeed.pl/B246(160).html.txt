Reklamy ambientowe są fajne. Taka myśl wpadła mi do głowy, gdy napędzony kolejnym otwarciem sieciowego Starbucksa w Krakowie postanowiłem poszukać kilku fajnych akcji tego typu, które są silne skorelowane z czarnym napojem.  Wiele z tych które znalazłem są prowadzone np. przez McDonalds’a co nie dziwi, bo kawa w tym fast foodzie schodzi chyba szybciej niż frytki, mimo średniej jej jakości. Do kiepskich natomiast na pewno nie zaliczyłbym niektórych akcji tej firmy. Widać zamysł twórców i wyjście poza ramy standardowej promocji marki. Na naszym polskim poletku ostatnio również mieliśmy i nadal mamy do czynienia z kawowym ambientem. Nie jest to może produkcja najwyższych lotów, ale jest i z tego trzeba się cieszyć, choć można było pokusić się o więcej szaleństwa. Przy hipermarketach typu Real lub Tesco stanęły ostatnio sporych rozmiarów dmuchane charakterystyczne czerwone kubki Nescafe, co zauważyć możecie na zdjęciach w małej galerii. Przechodząc obok faktycznie nie dało się ich nie zauważyć, brakowało mi jednak np. samplingu z małymi kubkami kawy w jego pobliżu – myślę że spodobałyby się klientom  np. podczas jesiennych, chłodnych dni, po wyjściu ze sklepu. A tak to tylko stoi taki kubek i nikomu szczęścia nie przynosi.. Szkoda również tego, że za granicą potrafią wrzucić taką reklamę na dach wieżowca, w Polsce idziemy na łatwiznę i stawiamy go na parkingach przy hiperach. Tu powinien być pokaz slajdów, niestety zniknął na skutek przenosin bloga. Przepraszam. Szkoda, że wg badań kryzys w mediach jako pierwszy kładzie łapę na budżetach, przeznaczonych właśnie na niestandardowe działania marketingowe, prowadzone na zewnątrz i ‘blisko klienta’. Powodów takiej sytuacji może być wiele. Najistotniejszy to chyba wciąż trudny do oszacowania ROI z tego typu kampanii i brak przekonania osób decyzyjnych w firmach do ich efektywności (przecież zawsze można wykupić kilka mega efektywnych billboardów) 