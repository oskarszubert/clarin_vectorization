W najnowszym Media Marketing  Polska znaleźć można ciekawy artykuł o początkach reklamy telewizyjnej w Polsce. Postanowiłem zaserwować sobie powrót do przeszłości i zacząłem  szukać spotów które dziś śmieszą, a nie tak dawno były znakiem że zaczynamy zbliżać się do zachodu Europy.  Pierwsza i najbardziej karkołomnie wykonana reklama, jej powstanie datuje się na 20 lat wstecz od dnia dzisiejszego:  W tej reklamie wszystko jest cudowne.  Jakość wykonania, długość, szczegółowe informacje na temat produktu i oczywiście copy – „Zabija na śmierć” (tu akurat nie zostało ono  wypowiedziane, ale takie właśnie było). Całkiem nieźle, chciałbym poznać  autora tego zjawiska, które elektryzowało szczęśliwych posiadaczy  teleodbiorników w owych czasach. Logistyka także nie kulała bowiem  produkt był do kupienia na terenie całego kraju- czego chcieć więcej ?  Może lepszego produktu. Mnie osobiście powala jeszcze trzykrotne zaprezentowanie produktu przez uroczą panią w różowym wdzianku – wybornie. W Pollenie 2000 było już dużo lepiej:  Celebryci w reklamie, lepsza jakość  realizacji, świetny tekst reklamowy który do dziś wielu z nas pamięta  (nawet ja, mimo że miałem wtedy zaledwie 5 lat na koncie) no i liberalne  podejście do życia w rodzinie – promowanie równego podziału obowiązków domowych i równouprawnienia. Mężczyzna zgłębia tajniki robienia prania, a kobieta może spełniać się zawodowo np. w roli listonoszki. Dlaczego  dziś tego konceptu nie wykorzystują najwięksi na rynku ?! Z pewną taką nieśmiałością … umieściłem ten spot:  Pewnie myśleliście że po zapowiedzi żywcem wziętej z reklamy Always ujrzycie tutaj Annę Patrycy i jej osobiste wyznania na temat “tych dni” ! Nic bardziej mylnego. Produkt o nazwie Nana jeszcze wdzięczniej promował się w mega mainstream’owej telewizji poPRLowskiej, czego efekty powyżej. Coś dla miłośników dobrej “jazdy” konnej:  Ach jak ta jazda WTK była uwielbiana, a jeszcze bardziej ŁÓDKA Bols… niejeden popłynął a wielu innych jazdę tą kontynuuje do dnia dzisiejszego. Reklamy te  w takiej właśnie quazi podprogowej postaci (nazywa się je również reklamami pośrednimi) powstały w celu omijania zakazu promowanie produktów alkoholowych w mediach. Dzięki chwytnym tekstom i homofonii (użycie podobnego brzmienia dwóch niespokrewnionych ze sobą wyrazów) – do dziś pamiętamy zarówno WTK jak i ŁÓDKĘ. Co lepsze – obie zacumowane są na półkach najbliższego sklepu monopolowego. Śmieciarze od Frugo też wywołali trochę buzz’u (jak również  sam produkt, który wtedy wyróżniał się kolorystyką i odważnymi reklamami) Najlepszą zostawiłem na sam koniec.  Pomimo upływu lat i faktu że to tylko reklama, zawsze wprowadza mnie  ona w dobry klimat. Po prostu dobrze zrobiona i niosąca sporo uniwersalnych życiowych morałów.  Ktoś może uznać że nieco to wyświechtane – ale czy nie ma w tym prawdy?! A Ty które ze starszych reklam lubisz najbardziej ? 