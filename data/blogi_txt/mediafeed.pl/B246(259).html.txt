Ten argument zadziałał bardzo silnie na moją psychikę (dodałem sobie jako wzmocnienie kilka innych), byłem więc gotowy do zakupu. Postanowiłem sprawdzić sklep iSpot – najciemniej w kwestii obsługi najczęściej bywa pod latarnią. Tam, gdzie mówią, że dobra, bywa fatalna. Pomyślałem jednak, że zachwalana obsługa w tej sieci nie może dać ‘ciała’ pod żadnym pozorem. A jednak nie wszystko poszło do końca sprawnie. Po całej akcji pozostałem bowiem bez żadnej informacji o stanie mojego zakupu. Konta w iSpot nie miałem, więc gdy chciałem zrealizować zamówienie z koszyka obowiązkowo, jak w każdym poczciwym systemie e-Commerce musiałem się zarejestrować. Oczywiście uczyniłem to i dokończyłem proces zakupowy. Wielkim zdziwieniem był dla mnie brak jakiejkolwiek informacji: a)o założeniu konta b) o złożeniu zamówienia w sklepie. Nie robię z tego powodu zamieszania, bo może sam coś przegapiłem. To co było słabe (choć może to ja pechowo trafiłem), to brak konta o loginie/haśle, które podawałem w trakcie realizowania zamówienia. W żaden sposób nie mogę się zalogować, wnioskuję więc, że go nie ma. W tym momencie ciężko mi stwierdzić, czy tablet został zamówiony, czy wpadłem w lukę systemu iSpota. Aktualną sytuację z uśmiechem na ustach kwituję słowami piosenki: “Poczekam, popatrzę, zrozumiem więcej i wtedy wreszcie sam, też włączę się do akcji”.  Zobaczymy, czy nie zamówiłem przypadkiem dwóch tabletów. 