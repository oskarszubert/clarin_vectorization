Rzecz jasna, nic w tym złego, że dla wielu Random Act of Kindness = życzliwość. Punktów wspólnych między tymi dwoma pojęciami jest bardzo dużo. Jednak, jeśli o RAoK rozpisuje się serwis Trendwatching.com (także w ujęciu biznesowym, ale ten rodzaj “dobroci” jest dla mnie dziwnie mniej naturalny), który w głównej mierze zajmuje się wyszukiwaniem i omawianiem nowych trendów, to w tym RAoK jest chyba coś więcej, niż tylko znana nam wszystkim ludzka życzliwość.  W związku z rosnącą popularnością tego trendu, postanowiłem go troszkę przybliżyć. Jak wspomniałem wcześniej, w Polsce na chwilę obecną nie mało słychać o przypadkach spontanicznej dobroci, które odpowiednio nagłośnione stałyby się wzorem do naśladowania. A szkoda. Bo nawet z badań (o tym w prezentacji) wynika, że postawa RAoK wpływa pozytywnie na nasze życie Nie do końca wiedziałem, w jaki sposób przedstawić przypadki RAoK, które zwróciły moją uwagę. W końcu wybór padł na Slideshare, z którego ostatnio rzadziej korzystam, a który jest bardzo interesującą platformą dzielenia się większymi publikacjami. Głośno myśląc… Przez chwilę pomyślałem, że bardzo chciałbym, aby o RAoK w Polsce było głośniej, bo nie ukrywam, że jestem bardzo dużym fanem postaw, o których więcej poniżej. I nie chodzi mi o celebrytów, to zupełnie inna półka postaw, a w prezentacji występują “gościnnie”. Prezentacja powstała na zasadach licencji Creative Commons. Korzystajcie do woli, pamiętając o uwzględnieniu autora lub choćby nazwy bloga :) 