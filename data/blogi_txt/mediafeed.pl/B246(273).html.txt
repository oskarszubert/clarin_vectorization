Mnie także dotknęła przykra kapryśność pogody. Mieszkając 50m od Bulwarów Wiślanych, na jakiś czas straciłem prąd, tak więc obecność online została ograniczona do tzw. minimum.  Ładowanie laptopa w pracy (i telefonów) po to by wieczorem wykonać rutynowe oględziny polskiej sfery internetowej i poczytać najważniejsze wiadomości z branży. Na szczęście zalany nie jestem, ale przez chwilę poczułem, że pierwszy raz kataklizm może dotknąć mnie bezpośrednio. Nerwowo patrzyłem za okno i wysłuchiwałem wieści. W pracy (sorry my company) myślałem częściej nad tym jak wrócę do domu, niż o projektach które muszę realizować.  Na szczęście poziom wody w KRK obniża się i mam nadzieję iż sytuacja będzie szła ku dobremu. Współczuję wszystkim których dosięgnął ten żywioł (Sandomierz dziś został wręcz zmiażdżony ilością wody), domyślam się jak może czuć się osoba, która w jednej chwili traci całkowicie stabilność w życiu. Pod wodą znajduje się cały dobytek i ostoja, do której tak chętnie wraca się po ciężkim dniu pracy.. Zdjęcie wykonane przez Jacka Bednarczyka dla PAP 