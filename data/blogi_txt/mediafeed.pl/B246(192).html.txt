Firma Wrangler uruchomiła ostatnio nową stronę internetową, na której w ciekawy sposób przedstawia kolekcje wiosna-lato. Pozycja ta jest obowiązkowa dla kobiet, które mają ochotę rozebrać i lekko sponiewierać niebrzydkiego w zasadzie mężczyznę (opinia znajomej).  To co na niej można zobaczyć i w czym można uczestniczyć na pewno spodoba się wielu kobietom, mężczyznom również może się podobać, jednak np. ze względu na sposób wyglądu, realizacji i interakcji owej stronki. Po zakończeniu wczytywania zawartości, można rozpiąć zamek modelowi i przejść do dalszego etapu oglądactwa i czerpania radości ze sprawnie zorganizowanej i zabawnej interakcji. Niby to proste i nieodkrywcze ale sam kilka minut spędziłem na rzucaniu modelem po ekranie, i szukaniu wszystkiego co się rusza, skacze i przewraca. Na wielu forach i również na facebook’u widoczne były liczne notyfikacje na temat tej stronki i to chyba najważniejsze. Element wirusowy na pewno projekt ten zawiera, sam zresztą otrzymałem go od kilku znajomych poprzez różne komunikatory i stronki społecznościowe. Jest to chyba najlepszy wyznacznik tego, że pomysł wypalił i pewnie jeszcze sporo osób będzie pana z zarostem męczyło i tarzało po podłodze. Z tego co wyczytałem pamiętam, że kobiety narzekają na większą możliwość inwigilacji modela, nie wiedzieć czemu wymieniały najczęściej jego bokserki. 