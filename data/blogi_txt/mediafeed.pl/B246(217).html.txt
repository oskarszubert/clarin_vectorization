Proces realizacji Waszych oczekiwań względem agencji kreatywnej można bowiem zamknąć w 24 godzinach. Tak przynajmniej uważa założyciel agencji kreatywnej World Fastest Agency, samozwańczo nazwanej “Najszybszą Agencją Świata”.  Firma założona przedwczoraj przez Floyda Hayesa, od dawna związanego z branżą reklamową “zwierza” kreacji, nie zamierza tracić czasu na zbędne spotkania kreatywne i wydłużony proces obsługi potencjalnych klientów. Wraz z uruchomieniem strony internetowej przedstawiony został prosty model współpracy z agencją, który zdefiniować można w trzech krótkich krokach:  Przed skontaktowaniem się z agencją skorzystaj z konta PayPal i zapłać 999$ na jej konto. Wyślij swoje zapytanie, będące potrzebą Twojej firmy w formie prywatnej wiadomości do agencji na Twitterze . Maksymalnie po upływie 24h otrzymasz koncepcję kreatywną od WFA… również na Twitterze i również… w 140 znakach.  Koniec procesu. Następny poproszę! Proste prawda? Firma w ciekawy sposób mówi o swojej działalności i wspomnianej kwocie za odpowiedź w 140 znakach: “Płacąc 999 dolarów nie płacisz jedynie za naszą koncepcję kreatywną, ale również za nasze 15 lat doświadczenia w branży“. Podobno kilka godzin po tym, jak firma otworzyła się na świat, pojawił się pierwszy klient. Ciekawe, będę śledził poczynania Floyda i jego WFA, choć wyczuwam w tym sporą dozę autopromocji lub promocji nowego przedsięwzięcia. 