Wiedzą o tym doskonale założyciele firmy Brand24 (monitoring mediów społecznościowych – kto nie zna, ręka w górę?!) i jak chyba żadna inna firma w polskim internecie, dbają o to, aby obsługa klienta w ich przedsiębiorstwie stała na najwyższym poziomie. Najlepiej sytuację zobrazuje przykład wzięty z życia. Pamiętam z któregoś komentarza na Facebooku, wielkie zdziwienie jednego z klientów, który dzwoniąc na infolinię z pytaniem dotyczącym produktu dodzwonił się do Michała Sadowskiego (CEO firmy), który wyjaśnił mu wszystkie kwestie i rozwiązał problem. Z tego co pamiętam było bardzo wcześnie rano.  Wszystko, co robią chłopaki z B24, ma swoją jakość i mówiąc kolokwialnie: sznyt, a każda realizacja, w której ogłaszają choćby to, że rozszerzyli monitoring o Instagrama, to połączenie wartościowej informacji z dużą dawką specyficznego humoru obu twórców marki. Nie inaczej było w przypadku realizacji, o której dzisiaj. Sprawa dość prosta choć również historyczna – na pokładzie rozwiniętej firmy pojawia się nowy duży klient. Tym klientem jest IKEA i jest to jednocześnie 300 klient Brand 24 (wielkie gratulacje chłopaki!). Można byłoby z tej okazji zmienić cover photo na Facebooku, a nawet opublikować post z taką informacją i promować go za grube dolary. Można by, tylko po co, skoro można ciekawiej, inaczej i zabawniej?  Realizacji i podejścia do tematu mogę jedynie pogratulować. Ale, ale… oprócz warstwy humorystycznej i bardzo pozytywnego nastawienia Michała i Karola, warto pamiętać, że jako Brand24 dostarczają Oni polskiemu rynkowi bardzo wielu wartościowych raportów i informacji, publikując je za darmo w sieci. Stanowią one świetne źródło zinterpretowanych danych, które dla dużych i mniejszych firm stanowić mogą punkt wyjściowy do dalszych działań. To świetny przykład promocji firmy poprzez tworzenie wartości i trzeba przyznać, że obrana droga okazuje się słuszną i z pewnością przynosi zamierzony efekt Dzisiejszy tekst to także świetne miejsce i moment, by wspomnieć, że Michał, CEO firmy Brand24 ma szansę wystąpić jako prelegent na Web Summit i potrzebuje jeszcze trochę głosów, ponieważ rywalizacja o ten zaszczyt jest naprawdę zaciekła. Pomóżmy, zagłosujmy, nie bójmy się promować tego, co nasze i dobre. Nie zaskoczę Was, jeśli powiem, że zachęta do głosowania w wykonaniu Brand24 i samego Michała jest również w formie zabawnego video. Mam nadzieję, że poświęcicie swoje 5 minut i zagłosujecie. Mike będzie Wam wdzięczny. Ja również. 