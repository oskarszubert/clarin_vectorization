Kojarzycie reklamy Old Spice? W moim odczuciu są jednymi z najlepszych reklam ever (poniżej kilka przykładów). Właściwie, stanowią już one klasykę, szczególnie te, w których główną rolę odgrywał Terry Crews. Te  nowsze, z udziałem Isaiaha Mustafy (ten, który mówił “Siedzę na koniu”) zupełnie nie przypadły mi do gustu. Ogólnie mówiąc, spoty Old Spice’a są bardzo nietypowe, często wręcz absurdalne, a jednak trafiają do odbiorców i zawsze zdobywają dużą popularność. Pewnie w tym tkwi sekret ich sukcesu. Wystarczy sprawdzić liczbę odsłon na Youtube.  Markę Old Spice od strony kreatywnej wspiera i obsługuje agencja Wieden+Kennedy – pracują w niej chyba najbardziej kreatywne i “odjechane” głowy świata (zwykły śmiertelnik nie ma szans na to, by wpaść na takie pomysły). W+K to też tacy moi cisi idole – robią naprawdę świetne rzeczy. Tak się złożyło, że chyba jedna z tych kreatywnych “głów” zaniemogła lub po prostu na jakiś czas postanowiła wrócić na ziemię, ponieważ w W+K zwolniło się stanowisko Social Strategist (osoba odpowiedzialna za tworzenie i realizowanie strategii marketingowej w obszarze mediów społecznościowych).  W sieci pojawiło się więc ogłoszenie. Bo przecież tak ważne stanowisko nie może pozostać nieobsadzone. Nie należy ono do standardowych. Wręcz przeciwnie, komuś, kto je opracował, naprawdę musi zależeć na tym, aby do rekrutacji przystąpiły jedynie osoby pokroju pracowników agencji W+K. Zadanie polega na wybraniu przynajmniej jednego z zadań rekrutacyjnych, rozwiązaniu go w ciągu tygodnia i przesłaniu prezentacji, w której kandydat opisze, czego dokonał i dlaczego ma to sens.   Do wyboru tematy ściśle powiązane z Social Media. Te, które mi osobiście spodobały się najbardziej to:  1.Sprowadź na profil Facebook twojego ojca lub matki jak najwięcej nowych znajomych w ciągu tygodnia.  2.Stwórz film na Youtube, który zdobędzie największą popularność. Film może zawierać jedynie zdania: #1: “Wait. What are you doing?” #2: “Trust me. This will be fine.” #1: “Ok. Go ahead.”  3. Zdobądź trzy rekomendacje w serwisie LinkedIn od trzech osób… starających się o tę samą pracę.   Metoda na sukces jest prosta:  Stwórz kreatywne ogłoszenie o pracę, a jeszcze o Tobie napiszą*  *tylko wtedy, jeśli Twoja firma jest marką pokroju Old Spice lub Wieden+Kennedy ;)  Które z zadań Wy wybralibyście jako pierwsze, mając ochotę dołączyć do zespołu kreatywnego Wieden+Kennedy? Dla tych, którzy jeszcze nie oglądali. Wspomniane wcześniej reklamy Old Spice wyglądają tak: httpv://www.youtube.com/watch?v=e7PD4f5uTOU httpv://www.youtube.com/watch?v=z-m6Ua9Iqkg httpv://www.youtube.com/watch?v=3tI4CbCniBI   P-p-p-p-POWER! 