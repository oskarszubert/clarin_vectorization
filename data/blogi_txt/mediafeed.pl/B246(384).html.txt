Codziennie przeglądam i czytam dużo różnych treści w sieci z zakresu mediów, reklamy, marketingu, social media. Są to przeważnie źródła zagraniczne, czasami wpadnie coś rodzimej produkcji. Jakość tych źródeł, jak wszędzie, jest różna. Jednak czasami uda mi się napotkać ciekawy artykuł. Co wtedy robię? Przeczytam, przemyślę, odstawię. Błąd!  Dość późno obudziłem się z tą ideą, ale nigdy nie jest za późno, by działać. Pomysł nowy nie jest, sami przyznacie. Wymyśliłem sobie, że nie mogę być takim egoistą i postanowiłem dzielić się z Wami artykułami, które w moim odczuciu, mogą Wam się spodobać. Postaram się wrzucać je systematycznie co tydzień (w okolicach weekendu, gdy łatwiej o koncentrację ;) i raczej będą to artykuły anglojęzyczne, ale rozumiem, że tutaj English każdego z Was “is very easy” prawda? Do każdego artykułu postaram się napisać dwa zdania opisu, po których zdecydujecie, czy interesuje Was dalsza jego eksploracja. Tutaj zachęta do Was. Jeśli właśnie przeczytaliście coś ciekawego z w/w kategorii plus artykuły z dziedziny lifestyle design, to adres adam@mediafeed.pl stoi przed Wami otworem. Podsyłajcie treści, które Was inspirują, najciekawsze opublikuję. Nie mam na razie pomysłu, jak docelowo powinna nazywać się ten segment bloga, dlatego jeśli macie pomysł, podrzućcie. Póki co, maszyna losująca wyciągnęła karteczkę z nazwą “Warte poczytania”. Niech tak na razie zostanie. Artykuły polecane w tym tygodniu znajdziecie poniżej. #Old Spice O sukcesie najnowszej interaktywnej reklamy Old Spice z charyzmatycznym Terrym Crews’em #Rise of Visual Social Media Visual Marketing widocznym trendem w reklamie i marketingu w 2012 roku? To stąd wszystkie memy, obrazki i piękne zdjęcia w komunikacji wielu marek. #The new word of mouth Nowy wymiar marketingu szeptanego i rekomendacji konsumenckiej. Bo przecież zawsze lubimy chwalić się znajomym nowym, udanym zakupem prawda? #Why brands look like people on Facebook O tym dlaczego marki w serwisach społecznościowych wyglądają i komunikują się niemal jak prawdziwi użytkownicy. #Top 10 brands photos on Instagram Czyli o tym, w jaki sposób swój wizerunek na Instagramie kreują największe marki na świecie. Wpadnijcie za tydzień to get some more! Zdjęcie pochodzi z bloga jeffbullas.com 