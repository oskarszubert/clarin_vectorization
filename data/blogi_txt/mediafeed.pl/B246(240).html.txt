Wszyscy, którzy chcieliby dowiedzieć się nieco więcej o aktualnym stanie rynku reklamy, najnowszych trendach i przewidywaniach w tym obszarze, powinni wybrać się 30 maja do Pałacu Prymasowskiego w Warszawie. Ja ze swej strony gorąco zachęcam i również dam dzisiaj szansę niektórym z Was na udział w tej imprezie. Poniżej, dla wszystkich zainteresowanych, załączam oficjalną informację prasową organizatorów.  W związku z tym wydarzeniem dziś na blogu również konkurs, o którym więcej można dowiedzieć się w dalszej części tego wpisu.  Czym są Targi Reklamy? Jakich wystawców zgromadzą? Do kogo są skierowane? (informacja Organizatora) Targi Reklamy dla Firm to nowy, dopracowywany od kilku lat projekt. Pierwsza regionalna edycja tego wydarzenia odbędzie się 30 maja 2012 r. w pięknych wnętrzach Pałacu Prymasowskiego, w samym centrum Warszawy. Od 2013 roku Targi będą odbywały się w największych polskich aglomeracjach. „Targi zdecydowanie wyróżnia pomysł. Większość tego typu wydarzeń wygląda bardzo podobnie – wystawcy i zwiedzający to przedstawiciele branży reklamowej, u nas jest zdecydowanie inaczej” – mówi Maja Wilk, pomysłodawca Targów Reklamy – „Wystawcy naszych Targów to agencje reklamowe, agencje interaktywne, operatorzy powierzchni reklamowych, ale też agencje PR, działy reklamy mediów, czy doradcy marketingowi. Zwiedzający to przedstawiciele lokalnych przedsiębiorstw, osoby decyzyjne w zakresie reklamy i marketingu. Regionalny charakter wydarzenia z pewnością korzystnie wpłynie na współpracę tych dwóch środowisk.” Celem Targów Reklamy dla Firm jest umożliwienie bezpośredniego kontaktu reklamodawcom i agencjom. Ponadto Organizator zaprasza Wydawców i Zwiedzających na praktyczne wykłady o atrakcyjnej tematyce, prowadzone przez fachowców z dziedziny reklamy i biznesu. „Prowadzimy rozmowy z przedstawicielami ponad 300 agencji reklamowych z Warszawy i regionu. Duża część z nich od samego początku jest zainteresowana naszym projektem i aktywnie uczestniczy w jego organizacji. Codziennie dostajemy zapytania dotyczące Wydarzenia. W najbliższych dniach będziemy informować o Wystawcach, którzy potwierdzili swój udział” – mówi Radosław Kołodziej, Menadżer Targów. Wydarzenie odbędzie się 30 maja 2012 roku w godz. 10:00-17:00 we wnętrzach Pałacu Prymasowskiego, w samym centrum Warszawy przy ul. Senatorskiej 13/15. Organizatorem Warszawskich Targów Reklamy dla Firm jest spółka LUPO MEDIA Sp. z o.o., od 9 lat prowadząca największe w Polsce Targi Ślubne, które odbywają się cyklicznie w Łodzi. LUPO MEDIA to również agencja marketingowa, która zna uwarunkowania rządzące branżą reklamową. Doświadczenie w obu dziedzinach przyczyniło się do powstania projektu regionalnych Targów Reklamy dla Firm. KONKURS Dla czytelników mediafeed.pl mam dzisiaj prosty i szybki konkurs, w którym zgarnąć można pięć podwójnych zaproszeń na opisywane powyżej Targi Reklamy. Dodam od razu, że wstęp na targi jest odpłatny i nie da na nie wejść bez ponoszenia opłat. No chyba, że uda Wam się zgarnąć jedne z zaproszeń.  Pytanie jak zwykle u mnie na blogu nie jest skomplikowane, a odpowiedzi przesyłajcie na adam@mediafeed.pl. W mailu napiszcie krótko, dlaczego chcecie się wybrać na Targi Reklamy? Na odpowiedzi czekam do końca weekendu. Wtedy też na maila pięciu osób wyślę informacje o wygranej. Proste prawda? Do dzieła :)    NAGRODZENI Zgodnie z zapowiedziami konkurs rozstrzygnięty został w popołudniowych godzinach dnia dzisiejszego, czyli w niedzielę. Zgłoszeń było całkiem sporo, pojawiły się też unikalne formy odpowiedzi, co bardzo cieszy i zawsze pozytywnie zaskakuje – to znak, że komuś bardzo zależy. Oczywiście, nie oznacza to, że jeśli ktoś nie “fiknie” wirtualnego salta, to nie ma szans na wygraną. Liczy się idea. Poniżej przedstawiam listę pięciu zwycięzców. Nigdy nie publikowałem nazwisk, dziś to uczyniłem, więc jeśli komuś to nie pasuje, niech zgłosi mi to w swoim mailu, w którym również prześle mi (na adam@mediafeed.pl) adres wysyłki wejściówek na Targi Reklamy dla Firm. - Monika Poryszewska - Łukasz Starczewski - Przemysław Dzienuć - Kamil Rusiecki - Dominika Sikora 