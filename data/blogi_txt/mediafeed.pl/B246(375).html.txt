Jeśli pracujecie lub mieliście możliwość pracy w branży kreatywnej (czyt. agencji reklamowej, interaktywnej, kreatywnej, jakiejkolwiek innej, w której liczą się dobre pomysły i ich egzekucja), nie powinniście mieć problemu z identyfikacją Waszych ulubionych klientów. Czyż nie jest tak, że w trakcie dłuższej (lub nawet krótkiej, w sumie… nie ma to większego znaczenia) współpracy z firmami, w naturalny sposób przyklejamy łatkę osobom, z którymi bezpośrednio współpracujemy? Poniższa grafika jest zabawna i pewnie popularność zawdzięcza temu, że niejako staje po stronie “tych biednych accountów” z agencji. Co więcej, za jej realizację odpowiadają właśnie pracownicy agencji. Ja jednak trochę żałuję, że autorzy umieścili na niej jedynie “czarne charaktery” klientów. W końcu jest przecież dużo marketerów, z którymi współpraca to przyjemność, a realizacja projektów sielanka. No i ta cała popularność Junior Brand Managera. Przecież to mit. Czy coś pomieszałem? :)  Realizacja: Central Desktop 