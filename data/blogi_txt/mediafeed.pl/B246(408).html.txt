Ponad 500 sportowców. Tylu aktualnie ekstremalnie zakręconych wyczynowców wspiera Red Bull na całym świecie. Można powiedzieć śmiało, że jest to marka, która ma największą liczbę ambasadorów reklamowych. Liczba robi wrażenie, a co najważniejsze, każda z tych person swoją osobowością i tym, co robi na co dzień, doskonale wpisuje się w wizerunek marki z czerwonymi bykami w logotypie. Ma być ekstremalnie, nietypowo i z ogromną dawką adrenaliny. I jest.  Bardzo cenię ich podejście do marketingu (mniej cenie sam produkt, ale to inny temat), ponieważ robią naprawdę niestandardowe kampanie marketingowe (skok ze stratosfery Felixa Baumgartnera-dlaczego nie?) i są w tych działaniach cholernie konsekwentni. Wg nieoficjalnych danych Red Bull rocznie przeznacza na reklamę polegającą m.in. na wspieraniu sportowców i dbałości o rozwój ekstremalnych dyscyplin, około 30% swojego przychodu. Całkiem spory kawałek tortu, prawda? Ale bądźmy szczerzy, gdyby wydane pieniądze nie zwracały się, z pewnością nikt nie pozwoliłby sobie na wydatki znacznie pomniejszające kilkumiliardowy przychód roczny firmy. The World Of Red Bull 2013  Może w 2013 roku nikt nie spadnie na ziemię z wysokości kilkudziesięciu kilometrów, ale o to, że o marce Red Bull znowu będzie głośno, jestem absolutnie spokojny. Póki co, polecam zapoznanie się z najnowszą reklamą Red Bulla, niejako podsumowującą wyczyny czerwonych byków w dobiegającym końca roku. Źródło zdjęcia 