Myśleliście, że zapomniałem o wpisach z tej serii? Never! Za dużo satysfakcji sprawia mi zbieranie ciekawych artykułów i dzielenie się nimi z Wami. Poza tym, gdy spoglądam na liczbę kliknięć w linki, które udostępniam, to naprawdę chce się pisać kolejne WP. Fajnie, że znajdujecie chwilę na to, by poczytać w spokoju i przyjąć nową dawkę wiedzy. W moim przypadku docieranie do najdalszych zakątków internetu w celu znalezienia czegoś nowego z pogranicza mediów, reklamy i marketingu, jest od kilku lat najciekawszym zajęciem, na równi z pisaniem bloga. Niemniej jedno od drugiego jest zależne, bowiem często inspiruję się przeczytanymi wcześniej artykułami. Macie kawę? :)  Dzisiaj mam dla Was: #1 Idee i przemyślenia, które warto poznać Kilka ciekawych spostrzeżeń “mądrych głów”  m.in. z Facebooka, McDonald’s i AirBnb, które spotkały się, aby porozmawiać o designie i biznesie. Bardzo polecam, dlatego to dzisiejszy no.1 w zestawieniu #2 Celebryta w reklamie: przekleństwo czy dar z nieba? Czyli najpopularniejsze przypadki “rozstania się” marki z celebrytami, gwiazdami i gwiazdeczkami w wydaniu międzynarodowym #3 Jakie marki najbardziej doceniają… marketerzy  460 przepytanych marketerów i Top10 najlepiej ich zdaniem radzących sobie w Social Media brandów z całego świata  #4 Poświęć 60 minut, by dowiedzieć się (jeszcze) więcej o brandingu i marce Fenomenalna prezentacja na temat brandingu i pojęć związanych z budowaniem wizerunku marki. Pomimo tego, że upload na Slideshare pochodzi z 2009, wartość nadal ogromna. Dzięki dla Pawła Loedla, który podzielił się nią kilka dni temu :)  #5 Jak znaleźć i zrekrutować dobrą agencję interaktywną? Ciekawy artykuł nt. tego, w jaki sposób szukać agencji interaktywnej i na co szczególnie zwrócić uwagę przy zapraszaniu do przetargów, zlecaniu pracy, briefingu. Nie czytałem nigdy artykułu na ten temat, dlatego polecam.  Jeśli uznacie, że przeczytaliście lepsze artykuły, podeślijcie linki na adam@mediafeed.pl. Chętnie przeczytam, dodatkowo umieszczę w “Warte Poczytania #10″. Prawda, że fajnie?  Zdjęcie pochodzi ze strony From browndresswithwhitedots.tumblr.com 