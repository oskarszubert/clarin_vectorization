książka Marketing w Sieci to praca zbiorowa osób związanych w mniejszy lub większy sposób z uczelnią WSE im. ks. Józefa Tischnera.z Krakowa i traktuje przekrojowo o tym, co dzieje się teraz w sieci.  Jest o e-mail marketingu, mediach społecznościowych, tworzeniu usability stron oraz ich pozycjonowaniu. Oprócz tych tematów jeszcze kilka innych, które najmocniej interesują aktualnie przedsiębiorstwa, które chcą rozpocząć swoje działania w internecie. Ja swoje skromne kilka stron napisałem na temat współpracy firm (ale też agencji reklamowych, PR-owych, domów mediowych) z blogerami. Mam nadzieję, że wszystkim, którzy doczytają się do tej części książki, chociaż odrobinę pomoże ona przy pierwszym kontakcie z blogerem, ponieważ po nim autora danego bloga najczęściej ocenia potencjalną możliwość współpracy. Jeśli Waszym zdaniem pominąłem istotne kwestie lub nie zgadzacie się z niektórymi uwagami, bardzo chętnie odpowiem, sprostuję, porozmawiam. Możecie pisać komentarze w tym wpisie, postaram się odpowiedzieć. Póki co jednak, zapraszam do lektury, ponieważ napisana została przez osoby, które są praktykami, wykorzystującymi w swojej codziennej pracy posiadaną wiedzę. Szanuję osoby, które wykładają na uczelniach lecz bez praktyki, bez spędzenia kilku lat ‘w akcji’ wykłady i zajęcia z nimi wyglądają nieco inaczej. Publikacja dostępna jest w issuu, można ją również pobrać za darmo. Open publication - Free publishing - More marketing 