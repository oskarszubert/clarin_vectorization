Akcja o którą dziś chciałbym Was zainteresować miała miejsce w samym centrum Oslo, przy okazji premiery najnowszego filmu z człowiekiem-pająkiem pt. “Niesamowity Spider-Man“. Jak widać na załączonych zdjęciach, miejsce promocji przedstawia obraz po przejściu Petera Parkera przez centrum miasta i rozbrojeniu kilku przeciwników. Cała akcja miała na celu poinformowanie mieszkańców Oslo o tym, że w ich mieście pojawił się już Spider- Man i mogą obejrzeć jego najnowsze przygody na dużym ekranie. Moim zdaniem instalacja i sam pomysł jest bardzo udany. Charakterystyczną pajęczynę można powiązać z tylko jednym superbohaterem. Dodatkowo efekt działań wzmacnia fakt, że instalację udało się ustawić faktycznie z samym centrum miasta, wykorzystując miejsce stale oblegane przez ludzi – przystanek autobusowy i jego najbliższe okolice. Osobiście najbardziej trafia do mnie pajęczy kokon oraz postać człowieka unieruchomiona przez pajęczynę na dachu wiaty autobusowej. Myślę, że mogła wzbudzić ogromne zainteresowanie uwielbiających komunikację miejską norwegów. Za realizację stoi Sony Pictures wraz z JCDecaux – najemcą/właścicielem m.in. wiat autobusowych. A tak to wygląda na krótkim filmie, opisującym założenia i realizację kampanii: httpv://www.youtube.com/watch?v=iN1Opygissk 