Mowa o produkcie Whistle, który w połączeniu z dedykowaną aplikacją mobilną pozwala śledzić codzienną aktywność naszych czworonożnych przyjaciół.  Już sam pomysł stworzenia takiego rozwiązania uważam za świetny, bo pies niestety nie powie nam, że spędza za mało czasu w sposób aktywny lub nie do końca wszystko jest z nim w porządku. Ma to zmienić Whistle, prawdziwie użyteczny gadżet w postaci mikrodysku, przymocowywanego do zwykłej psiej obroży. Gromadzi on wiele danych z “pieskiego życia” i pozwala na bieżąco śledzić je poprzez aplikację na telefonie (póki co na telefony z iOS). Mała “przypinka” do obroży gromadzi dane m.in. na temat schematu chodzenia, ilości aktywnie spędzanego czasu oraz długości odpoczynku czworonoga. Dane przedstawiane są na czytelnych wykresach i stanowią świetny dziennik, system monitorujący, który pozwala utrzymać naszego kompana w należytej formie. Produkt będzie dostępny na rynku tego lata w cenie ok. 100 dolarów. Jestem przekonany, że wielu z Was chętnie sprezentowałoby swojemu psu taki gadżet, by mieć go “na oku”. Mylę się? :) Więcej na temat trendu Wearable Technology można poczytać tutaj. 