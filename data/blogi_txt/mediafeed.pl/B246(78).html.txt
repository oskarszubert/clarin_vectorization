Wraz z rosnącą ilością biegaczy, rolkarzy i rowerzystów w Polsce, rośnie także cały przemysł dookoła tych dyscyplin. Każdy po pewnym czasie chce wyglądać podczas treningu lepiej, bardziej kolorowo, nowocześnie, więc zapotrzebowanie jest naprawdę duże. Powoli rozkwita też trend kupowania designerskich ubrań treningowych, które już od kilku lat pojawiają się w naszych sklepach. To dobrze, bo wreszcie nie wyglądamy szaro na trasach. Ale to nie wszystko. To nie najlepszy sprzęt wykona za nas ciężką robotę na treningu lub choćby na niedzielnej przejażdżce rowerem. Oprócz wyglądu liczy się jednak przede wszystkim funkcjonalność, jakość i niezawodność sprzętu, nawet tak pozornie prostego jak okulary treningowe. Gdy wychodzi się na trening z zamiarem zrobienia 20-30km w słońcu to naprawdę istotna część ekwipunku, także rowerzyści powinni zwrócić uwagę na to, jak chronią oczy (nie tylko przed promieniami ale również przed wszelkiej maści owadami latającymi).   [Show as slideshow] Okulary ACCENT model Stingray, w których aktualnie trenuje rekomenduje w stu procentach. Kupiłem je jakiś czas temu, kosztują w okolicach 120zł i powiem szczerze, wystarczą mi na długo, chyba tylko Oakley’e mogłby mi je zastąpić. Co je cechuje? (oprócz ciekawego designu i koloru). Są bardzo lekkie (27g), co w przypadku długich treningów ma znaczenie kolosalne, świetnie dopasowują się do twarzy, nie trzeba ich poprawiać. To co najważniejsze: wymienna soczewka z filtrem UV 400 pozwala biegać w nich zarówno w mocnym słońcu, jak i pod wieczór, wykorzystując przeźroczystą soczewkę dodawaną w komplecie. To, co bardzo podoba mi się w tych okularach (i naprawdę się sprawdza), to powłoka antyrefleksyjna, dzięki której okulary nie parują w trakcie treningu. No dobra, zaparowały mi raz. W Barcelonie, gdy przy 30 stopniach w trakcie treningu zaczęło kosmicznie lać. Oprócz tej sytuacji, okulary sprawdzają się bardzo dobrze i naprawdę nie parują, a to ważne, bo kto lubi w trakcie jazdy lub biegania zatrzymywać się, by je wytrzeć? Okulary sprzedawane są razem z prostym etui i w designerskim, miękkim opakowaniu. Polecam, bo to dość tani sprzęt, jednak o bardzo dobrej jakości. Zalety: - lekkie i dobrze zaprojektowane - dobre dopasowanie do twarzy - wymienne soczewki - bardzo dobra ochrona przed słońcem - nie parują - cena Wady: - wymiana soczewek sprawia trochę problemów KONKURS A co Wy myślicie o kupowaniu designerskich ciuchów, gadżetów i dodatków, związanych z aktywnym wypoczynkiem lub profesjonalnym treningiem?  Wpadła mi dziś do ręki książka “Bieganie i odchudzanie dla kobiet“, więc jeśli któraś z Was ma ciekawe przemyślenia na ten temat i napisze je na adam@mediafeed.pl, chętnie oddam ją w zadbane dłonie. Bo przecież nie będę jej czytał, ale przejrzałem i uważam, że może przydać się początkującym biegaczkom. 