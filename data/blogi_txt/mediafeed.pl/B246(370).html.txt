Wczoraj zaprezentowany został nowy spot wyborczy Bronisława Komorowskiego, który ma przekonać Polaków do zagłosowania na Niego w zbliżających się chwilach prawdy dla dwóch głównych kandydatów do berła no.1 w Polsce. Ten drugi to oczywiście Jarosław Kaczyński. Wpisy o wyborach chciałbym utrzymać w konwencji typowo marketingowej, czyli bez wycieczek na temat polityki i upodobań z nią związanych. Od zawsze wiadomo bowiem że w Polsce mamy 40 milionów polityków oraz 40 milionów trenerów piłki nożnej. Tak więc proszę obejrzeć spot:  I co ? podoba się ? Szybki przekrój przez całe życie Marszałka, okraszone wiarygodnymi zdjęciami. Czereśnie, barak, mieszkanie na Powiślu, góry. Wszystko ładnie i pięknie. Dlaczego słowa nie ma jednak o tym co Komorowski powinien nam sprzedawać, czyli obietnic, realnych nie takich bez pokrycia ? Dlaczego spot jest sielankowy? Rozumiem że opowiada o tym skąd ten człowiek wziął się w obecnym miejscu, natomiast jeśli sam z siebie (wraz z programem wyborczym) jest produktem marketingowo-PR-owym, to w tym spocie słabo sprzedaje swoje usługi. Może w zanadrzu jest jeszcze inny? bardziej merytorycznie mówiący o tym co kandydat ma nam do zaoferowania? Spot zrobiony w prosty sposób, utrzymany w rodzinnej konwencji, odwołujący się do tego co dla każdego Polaka najważniejsze – rodzina, potomstwo, poczucie jedności, solidarność, Polskość.  Chciałbym następnym razem więcej konkretów, wiadomo że zgoda buduje, ale zgodzić się nie mogę z tym, że spot ten jest bardzo przekonywujący. Jeśli Bronisław Komorowski ( oraz jego spin doktorzy) nie chce aby fanpage “wtopy Bronka” na Facebook’u przybierał na sile, musi wyborcom dać coś więcej, tj. więcej wyborczej kiełbasy, która popcha ich do urn i wykreuje Go w ich wyobraźni jako wspaniałego Męża Stanu. Nie widziałem jeszcze billboard’ów wyborczych Bronisława ani innego kandydata oprócz Jarosława Kaczyńskiego, którego montaż zauważyłem wczoraj. Nie zapamiętałem hasła wyborczego, tak więc było ono raczej subtelne, by nie powiedzieć smętne. Oczywiście na plakacie znalazł się produkt czyli twarz Jarosława Kaczyńskiego oraz hasło i logo partii z jakiej owy kandydat pochodzi. A już myślałem że w tej kampanii outdoor ze względu na katastrofę w Smoleńsku jednak wykorzystywany nie będzie. 