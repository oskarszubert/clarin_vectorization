Tezy postawionej we wstępie może dowodzić poniższa realizacja, związana z promocją najnowszej części filmu Die Hard: 5, zwanej też Szklaną Pułapką. Mając w pamięci polską, niestandardową realizację, o której na swoim blogu pisała Natalia, warto również zwrócić uwagę na działania przeprowadzone w Brazylii. Nietypowa reklama najnowszego filmu Johna Moore’a, z niezmordowanym Brucem Willisem w roli głównej, przedstawiająca ogromnych rozmiarów ładunek wybuchowy z licznikiem odmierzającym czas do eksplozji (czyt. godziną emisji filmu oraz numerem sali kinowej) pojawiła się w kinach oraz w metro wybranych brazylijskich miast.Samej serii “Szklana Pułapka” nie lubię, ale tego rodzaju działania, jak najbardziej warte są zapamiętania. Realizacja: Publicidade e Propaganda, Brazil 