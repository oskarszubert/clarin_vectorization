Badanie objęło swoim zasięgiem dwie grupy: mieszkańców USA oraz Kanady (razem ponad 50 tysięcy ankietowanych, nazwijmy tę grupę “USA”) oraz Europejczyków (ponad 20 tysięcy respondentów). Oprócz mieszkańców Niemiec, Francji i Holandii lub Szwecji, ankietowanymi byli również między innymi Polacy. Badanie prowadzone było cały miniony rok i dostarcza ciekawych wyników. Mam na myśli m.in. kwestię  najbardziej wiarygodnych, zdaniem respondentów, sposobów komunikacji, tych, wykorzystywanych intensywnie także przez marki. Podsumowując: marketing boleśnie przegrywa z rekomendacjami, dostarczanymi przez najbliższe nam osoby. Czyli nadal najbardziej wartościowe i najbliższe są nam naturalne źródła informacji, z którymi spotykamy się na co dzień, będąc w otoczeniu znajomych i rodziny.  Najciekawsze wnioski:  Europejczycy w porównaniu do USA, wierzą mniej w każdy rodzaj komunikacji, pochodzący od firm Reklamy typu “push” (jednostronne komunikaty wysyłane przez marki, np. reklama banerowa, smsy itd.) są dla badanych najmniej wiarygodną formą reklamy Reklamy “pull”, postrzegane jako wartościowe komunikaty, są dla ankietowanych najbardziej wartościowe (z pewnością właśnie dlatego, że najczęściej są one naturalne i nienachalne). Wierzymy najbardziej w to, co znajdziemy w sieci samodzielnie, znacznie mniejszą wartość stanowi dla nas intruzywny, źle targetowany przekaz reklamowy Komunikacja mailowa firm jest wiarygodna jedynie dla 11% Europejczyków oraz 18% mieszkańców Ameryki Północnej Obecność marek w mediach społecznościowych, jak również prowadzona w tych kanałach przekazu komunikacja, jest wiarygodna jedynie dla 10% Europejczyków i 15% USA oraz Kanady  Napisałem wcześniej, że te wyniki mnie nie dziwią. Dodam więc jeszcze, że bardzo mnie cieszą. Jako Europejczycy możemy być dumni, z faktu, że reklama, ta w najczystszej postaci, ma na nas mniejszy wpływ  w porównaniu do konsumentów z USA oraz Kanady. Jednocześnie, z badania można wnioskować, że jako konsumenci, doceniamy dobre treści, rzetelne artykuły oraz wartościowe komentarze innych użytkowników internetu. Nieprzerwanie najważniejsze są jednak dla nas informacje, uzyskane od najbliższych nam osób. 