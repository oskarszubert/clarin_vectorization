Będąc niedawno na “Układzie Zamkniętym” moją uwagę przykuła zapowiedź serialu “Bates Motel”. Głównie dlatego, że seriale są stosunkowo rzadko promowane w kinach. Tym razem było inaczej, a sama zapowiedź mi się spodobała, bo dopisałem serial do listy swoich “must see”. Ogromnym zbiegiem okoliczności było to, że otrzymałem propozycję zaproszenia Was na screening tego serialu do kin w największych miastach w kraju. Są więc darmowe podwójne wejściówki dla Was (konkurs znajdziecie poniżej).  Pomyślałem “dlaczego nie?”. A samych wejściówek mam trochę do rozdania i rozdam je z wielką radością. Bo Was lubię.  Serial producentów takich hitów jak “Zagubieni” jest prequelem kultowego ﬁlmu Alfreda Hitchocka pt. „Psychoza” i przedstawia patologiczną relację matki i syna. Głównymi bohaterami serialu są nastoletni Norman Bates oraz jego matka Norma. Będziecie więc mogli poznać ciemną, wypaczoną naturę przyszłego mordercy oraz jego skomplikowane relacje z matką.  Mnie osobiście serial po obejrzeniu trailera i pierwszego odcinka wydaje się być bardzo mroczny i porządnie zakręcony, jak na dobry thriller przystało. Odważniejszą i bardziej konkretną opinię będę mógł jednak wygłosić po obejrzeniu kilku odcinków pierwszej serii. Na pewno nie będzie to klimat Mad Men, chyba bliżej Dextera. Zobaczymy, jak będzie się dalej rozkręcał. Sprawdźcie sami. Najlepiej w kinie. W najbliższy piątek.  Wygrywamy Jeśli jesteście zainteresowani nagrodą, napiszcie krótko w komentarzach lub na adam@mediafeed.pl, dlaczego Bates Motel może być interesującym serialem i dorzućcie info, w którym mieście chcecie wybrać się na premierę. Możliwe, że już w najbliższy piątek wybierzecie się do kina z drugą osobą na premierowy screening serialu (1 i 2 odcinek, przy czym 1 miał już swoją premierę w 13th Street Universal). Miasta w których będziecie mogli odebrać nagrodę to Warszawa, Poznań, Kraków, Łódź i Lublin. Dam Wam znać na maila, rano w piątek,czy wygraliście. Are you in? 