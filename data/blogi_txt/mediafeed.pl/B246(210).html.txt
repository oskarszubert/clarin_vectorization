Czy każda firma może zaistnieć w obszarach społeczności internetowych? Oczywiście, że tak. Czy każda z nich ma realne powody do tego, by się w nich znaleźć? To już zupełnie inna historia. Jeśli podjąłeś decyzje o prowadzeniu marketingu w Social Media, musisz wiedzieć, że wchodzisz na grunt, którego nigdy do końca nie możesz być pewien. Wejście ze swoją marką do internetu i otwarcie się na komunikacje z jego użytkownikami to inwestycja, nad którą warto dłużej się zastanowić. Pośpiech w tej kwestii może kosztować naprawdę wiele, bez znaczenia jest fakt, czy firma jest rynkowym gigantem, czy też lokalnym przedsiębiorstwem. Bariera wejścia w medium internetu w porównaniu do np. telewizji lub reklamy w sieci kinowej jest dużo niższa, stąd mniejsze firmy często postrzegają Social Media jako tania promocja i miejsce przedstawiania swojej oferty. Tylko czy o to właśnie chodzi? Zamiast narażać reputację firmy nieprzemyślanymi działaniami, może warto wykupić reklamę w lokalnej gazecie, będzie łatwiej i bezpieczniej. O społecznościach internetowych trzeba wiedzieć wiele, żeby nie popełnić seppuku. Wykorzystując media społecznościowe do działań promocyjnych trzeba pamiętać, że bez kreatywności, cierpliwości i dobrych praktyk wiele nie osiągniemy. Działania ‘na oślep’ przeważnie nie przynoszą pożądanych efektów (o długofalowych rezultatach można zapomnieć). Jako że marketing w sieci często prowadzony jest przez osoby bez doświadczenia, brak odpowiedniej strategii jest  ajczęstszym powodem zaprzestania jakichkolwiek działań w internecie już po kilku miesiącach od ich rozpoczęcia. Co więc zrobić, by się nie pogubić ? To tylko fragment artykułu. Reszta do przeczytania w kolejnym numerze Mediafun Magazynu (no.2), nadchodzi on wieeelkimi krokami. Na pewno numer chwilę po zamknięciu znajdziecie tutaj i … w dziesiątkach innych miejsc w sieci. Polecam bo numer w większości skierowany będzie do małych firm, chcących uderzać w społeczności. 