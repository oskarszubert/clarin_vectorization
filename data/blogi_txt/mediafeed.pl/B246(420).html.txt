Poniższe kreacje pochodzą aż z Tajlandii, ale jest to raczej bez różnicy. Jazda na motorze, rowerze, także na snowboardzie i nartach dotyczy przecież większości ludzi, bez względu na miejsce zamieszkania. Przyznacie, że autorzy kreacji nie przebierali w środkach. Przekaz jest do bólu prosty i dosadny. Ma zwrócić uwagę, wzbudzić zainteresowanie, także szokować. Główny komunikat do zapamiętania: “Nie zakładanie kasku, to gwarancja śmierci”. Dość proste. Reklamę dla tajlandzkiej Fundacji Promocji Zdrowia zaprojektowała agencja BBDO Proximity. Jako czynny sportowiec również zalecam zakładanie kasków. Zbliża się wiosna i pewnie wielu nowych rowerzystów pojawi się na trasach w całej Polsce. To świetnie. Ale wraz z kupnem dizajnerskiego roweru nie zapominajcie o dokupieniu dobrego kasku. Na rynku jest już sporo także tych dizajnerskich. Żeby nie było, że jedno mówię, a drugie robię. Merida zaopatrzyła mnie w kask, bez którego nie ruszam się na żaden trening. W tle buty Nike w stylu “NASA”. :) Noszenie kasku już dawno nie jest “obciachem”. Jest nim natomiast głupota i narażanie się na utratę życia podczas całej wyprawy na Waszych dwóch kółkach. Po zderzeniu np. z samochodem (uwierzcie mi, to częste przypadki), nie mając kasku, tak naprawdę niewiele z Was zostanie. Zakładając kask, może się połamiecie, ale istnieje ogromna szansa, że ponownie wsiądziecie na rower. Róbcie to dla Waszego własnego dobra i dobra Waszych bliskich. 