Za założeniem fundacji „Biegam z Sercem” stoi grupa przyjaciół z klubu Facciamo-Jogging, z którymi także mam czasami przyjemność trenować i wyjeżdżać na zawody w kraju i za granicą. Świetni, otwarci ludzie z pasją w postaci biegania. Ich wspólna ochota na zrobienie “czegoś więcej” zaowocowała stworzeniem fundacji właśnie. Jej głównym celem jest  inicjowanie i wspieranie rozwoju sportu oraz wszechstronne promowanie optymizmu życiowego.  Skoro o sporcie i optymizmie życiowym mowa, to Wam, czytelnikom mojego bloga te tematy nie powinny być obce. Wiecie zapewne, że nie samymi mediami i marketingiem żyjemy, a ruszać się trzeba, by nie przyrosnąć do laptopa lub tableta (i to intensywnie!). Dlatego właśnie mieliście już okazję przeczytać na moim blogu o korzyściach płynących z uprawiania sportu, osiągania kolejnych celów, motywowania się do większego wysiłku. Już niebawem startuję w maratonie w Berlinie, także będzie kolejna okazja, by opowiedzieć Wam, co ma się w głowie biegnąć ponad 42 kilometry z 45 tysiącami innych biegaczy obok siebie. Same cele fundacji są dla mnie czymś, mogę podpisać się bez mrugnięcia okiem, dlatego właśnie postanowiłem zostać jednym z jej fundatorów.  Fundację „Biegam z Sercem” wspierają bardzo ciekawi ambasadorzy: Ewa Bugdoł - triathlonistka – Mistrzyni Polski, 6 zawodniczka Mistrzostw Świata 2012! Aleksandra Popławska – aktorka teatralna i filmowa. Znana z seriali TV „Na wspólnej” „39 i pół” „Hotel 52″ „Prawo Agaty” Magdalena Popławska- aktorka teatralna i filmowa. Znana z seriali TV „Ekipa” „Glina” „39 i pół” „Usta Usta” i „Przepis na życie”. Kacper Adam –  Człowiek z żelaza, czyli triathlonista w wydaniu Ironman, zobaczcie, ile energii wkłada w wygrywanie zawodów Dominik Bochenek – lekkoatleta. Mistrz Polski w biegach przez płotki, reprezentant kraju. Robert Krzak – maratończyk, który ukończył maratony na wszystkich siedmiu kontynentach, dzięki czemu znalazł się w elitarnym SEVEN CONTINENTS CLUB. Więcej informacji o ambasadorach możecie znaleźć tutaj  Fundacja ma ciekawe plany Wszystkie wiążą się z promowaniem sportu i optymizmu poprzez organizację dużych imprez biegowych w 2013 roku: II Gliwicki Bieg Orkiestrowy – 10km dla dorosłych oraz biegi na krótkich dystansach dla dzieci w ramach XXI FINAŁU WOŚP (pierwsze zawody, dobyły się 8.01.20012r). 1 Gliwickie „Biegamy z Sercem” (21 kwietnia)– 10km dla dorosłych oraz biegi na krótkich dystansach dla dzieci w ramach rodzinnego pikniku „Biegamy z Sercem” Półmaraton „Dwa Miasta” (20 października) – Gliwice – Zabrze   Zabrze – Gliwice.  Pomoc zawsze się przyda Jak zapewne wiecie przedsięwzięcia takie wymagają nakładów finansowych. Przy organizacji zawodów osoby zarządzające fundacją będą starały się z dobyć dofinansowanie z Państwowych Instytucji oraz pozyskać prywatnych sponsorów, nie jest to takie proste i nawet jeśli się uda, to dotacje oraz datki nie pokrywają całości kosztów organizacyjnych. Dlatego, jak zwykle, liczy się każda złotówka. Jeśli więc chcielibyście wesprzeć działania fundacji “Biegam z sercem” dowolną kwotą, możecie po prostu przesłać ją na konto bankowe  nr 34 2490 0005 0000 4530 1591 3969 z dopiskiem DAROWIZNA. W imieniu swoim i Fundacji z góry dziękuję za okazane wsparcie i pomoc :) Więcej bieżących informacji znajdziecie na fanpage’u fundacji, do którego “lajkowania” gorąco zapraszam: Dziękuję w imieniu swoim, fundacji i osób, którym możemy wszyscy wspólnie pomagać. 