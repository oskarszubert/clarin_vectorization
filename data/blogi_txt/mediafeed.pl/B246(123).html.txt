Unicef Tap Project to świetna i prosta inicjatywa. Nie tylko testuje naszą silną wolę i sprawdza, jak mocno jesteśmy uzależnieni od telefonu, ale przede wszystkim pozwala zwiększyć ilość czystej wody w krajach potrzebujących. Projekt funkcjonuje od 2007 roku, a dzisiaj opisywana akcja stanowi jego nową, kolejną odsłonę. Pozwala ona każdemu z nas przyłączyć się do poprawy życia innych (przynajmniej w minimalnym stopniu) bez konieczności dokonywania przelewów i “zabaw” z numerami kont, które to często stanowią dla nas wszystkich dużą barierę wejścia. Cały obowiązek związany z formalnościami wokół płatności wzięli na siebie sponsorzy i partnerzy UNICEFU. Zobligowali się oni do przekazania 1$ na rzecz akcji Tap Project w zamian za każdą minutę, w czasie której nie korzystamy z naszego smartfona. Bazując na informacjach od UNICEFU: Twoja 1 minuta Twoje 10 minut bez telefonu = 1 dzień czystej wody dla jednej osoby. W jaki sposób przyłączyć się do akcji?   Wszystko co musicie zrobić, to wejść na stronę Uniceftapproject.org, korzystając z telefonu komórkowego, uruchomić działanie licznika i odłożyć telefon na płaską powierzchnię. Sprawdźcie przy okazji, czy macie porządnie naładowaną baterię. Urządzenie podczas liczenia telefonicznej absencji wykryje każdy jego ruch i włączy 10 sekundową pauzę, po której upłynięciu Wasz udział w dobiegnie końca.  Doceniam inicjatywy, które uświadamiają nas, jak błahe często są nasze codzienne problemy: zapominanie telefonu po wyjściu z domu, rozładowana bateria, brak zasięgu itp. Chętnie je promuje i równie chętnie do nich się przyłączam. Dlatego… nie dzwońcie do mnie dzisiaj :) Próbujecie swoich sił? 