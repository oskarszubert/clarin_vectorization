Ostatnio całkiem sporo na blogu było o niestandardowych działaniach marek sportowych. Można pomyśleć: “ma nikczemny układ z Nike”. Nic z tych rzeczy. Chodzi jedynie o ciekawą, niestandardowa reklamę. Choć muszę przyznać, że Warszawie jeszcze sporo brakuję do rozmachu działań w londyńskim Selfrigdes. No dobra, może niepotrzebnie marudzę. Inny rodzaj i etap kampanii, inne działania. Wracając do reklamy modelu butów Air Max 95 1 (klasyka, raczej nie trzeba przedstawiać), którą od zeszłego tygodnia można podziwiać w przejściu podziemnym przy stacji Metro. Można powiedzieć, że kolejny raz reklama dosłownie “wychodzi” do ludzi i wkracza w ich codzienne życie. Chcąc zmusić ich do do zwrócenia uwagi na produkt, nawet podczas codziennego przemieszczania się. Nie bez powodu wszystkie przejścia podziemne, tunele, stacje metro są bardzo popularnym na całym świecie miejscem, nośnikiem niestandardowych działań reklamowych. Widocznie działa, szczególnie, gdy jest schludna i przyciągająca oko. Ta, moim zdaniem, jak najbardziej przyciąga. Pomimo tego, że nowe działania reklamowe Nike w Warszawie, mocno wkraczają w przestrzeń miejską, mi osobiście nie przeszkadzają. Bo są niestandardowe. Są inne i pewnie dlatego zwracają uwagę. Gdyby był to gigantyczny billboard z pack shotem piersi z kurczaka lub akcja zamalowania całego wnętrza przejścia podziemnego, pewnie miałbym zastrzeżenia. Zdjęcia podrzuciła Maja Jaworowska, za co serdecznie dziękuję. 