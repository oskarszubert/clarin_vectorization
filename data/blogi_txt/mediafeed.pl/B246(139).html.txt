Taka ilość materiałów i widzów, którzy je oglądają nie mogły pozostać obojętne marketerom chętnym zapłacić, by ich reklamy ogrzewały się w cieple gorących reklam wirusowych i innych atrakcyjnych dla internautów treści. Dlatego właśnie mądre głowy z Google’a coraz bardziej pozwalają reklamodawcom wchodzić na te poletko, oferując im szereg ciekawych i często nietypowych przestrzeni reklamowych. W ten sposób płynnie przechodzę do clue tego wpisu, ponieważ umknął mojej uwadze fakt, iż dwójka kolejnych mądrych głów, tym razem z agencji Trandmaker, stworzyła bardzo przydatny ebook “Youtube – narzędzie marketingowe 2012“, który śmiało stanowić może przewodnik po marketingowych możliwościach jednego z najpopularniejszych serwisów społecznosciowych na świecie. Starannie zebrane przez Mateusza Strzeleckiego i Maćka Gastoła informacje, w dodatku podane w przystępny sposób z pewnością pozwolą usystematyzować wiedzę z zakresu promocji w Youtube i maksymalizować zwrot z inwestycji w ten kanał reklamowy. Co cieszy? To, że są ludzie mający ochotę i możliwość, a także odpowiednie podejście do tego, by wykonać kawał dobrej roboty, którą następnie puszczają w sieć za darmo, tak po prostu, by inni mogli też wziąć coś z tego dla siebie. Delikatny branding Trendmakera oczywiście nie jest tu bez znaczenia, ale jest na tyle subtelny, że nikomu chyba nie przeszkodzi. W sumie przecież chłopakom i firmie w której działają należy się trochę promocji, za trud włożony w przygotowanie tego ebooka. Nie pozostaje mi nic więcej, jak tylko zaprosić do pobierania, dzielenia się dalej i komentowania – sekcja komentarzy jak zawsze jest Wasza. 