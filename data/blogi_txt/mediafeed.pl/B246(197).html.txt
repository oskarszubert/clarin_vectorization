Lubię pisać i zwracać uwagę ludziom na kampanię marketingu miast, ponieważ często nie zauważamy jak fajne rejony są w naszym kraju. Wiadomo, że na spotach wszystko jest piękne i bez miejskiego syfu (jest w każdym większym mieście), ale przecież najważniejsze, by oddzielić ziarno od plew. Prawda? Trafiłem dziś na 45-sekundowy spot, promujący miasto Lublin, wg mnie jest on całkiem fajnie zrealizowany, bo opowiada jakąś historię. Spot o Poznaniu, który pochodzi z kampanii “Poznań- miasto know how” (opisywałem go tutaj) również mi się podobał, ale tu jakoś jest cieplej (może dlatego, że tamten emitowany był zimą) i rodzinnie. Może o to właśnie twórcom reklamy chodziło? Chciałbym więcej i więcej spotów o różnych miastach, tak by była między nimi rywalizacja na argumenty : które miasto może przyciągnąć (turystów i chętnych do osiedlenia się w nim) większą ilością rozrywek, ośrodków kultury, warunkami mieszkaniowymi, pięknymi kobietami, miejscami do wypoczynku z nimi itp. Oczywiście wszystkich nas kusi zagranica, nie przeczę – jest tam całkiem nieźle. Ale i u nas można żyć na dobrym poziomie w fajnym otoczeniu, jeśli się oczywiście tego chce i robi sporo, by to osiągnąć. Emisja zaplanowana w najwiekszych polskich miastach przed seansami filmowymi w kinach. Film realizowany wspólnym wysiłkiem Studia Filmowego Blast Factor Group oraz agencji Albert Lumberjacker. No i sam spot, byłbym zapomniał: 