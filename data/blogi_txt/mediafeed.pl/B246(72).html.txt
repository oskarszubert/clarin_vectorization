Reklama przedstawia historię strażaka – dewelopera, który w swojej codziennej pracy korzysta z Google Glass, jednocześnie rozwijając jego praktyczne zastosowanie. Patrick Jackson ma je na sobie będąc w swoim posterunku (póki co, ten widok jest dla mnie odrobinę dziwny, niezbyt naturalny, choć w tym przypadku uzasadniony), ale co ważniejsze, również podczas udziału w akcjach ratunkowych. Spot przeprowadza nas przez kilka sytuacji z codziennego życia strażaka, prezentując możliwości Glass w akcji. I właśnie to w całej tej historii jest – moim zdaniem – najważniejsze i najciekawsze. Użyteczność. Ukazanie przydatności tak zaawansowanego urządzenia w pracy strażaków oraz wpływu jego wykorzystania na sytuację osób będących w zagrożeniu. Przedstawienie połączenia człowieka i technologii, które ma prawo zaistnieć i działać. Wierzę w technologię, której rozwój ma pomagać, ułatwiać życie, a nawet je ratować. Idealnie to, co chciałbym Wam dzisiaj przekazać, oddają słowa Billa Gates’a: “I believe that every life is valuable. That we can make things together. That innovation is the key to a bright future. That we’re just getting started“. Jak pewnie wiecie, założyciel Microsoftu i obecnie (ponownie) najbogatszy człowiek na ziemi, od dłuższego czasu poprzez stworzoną wspólnie z żoną fundację angażuje swe siły i zasoby w pomoc krajom Trzeciego Świata. Inspiracja do powstania dzisiejszego wpisu, czyli historia Patricka Jacksona:  Gdyby Google przypadkiem szukało hasła promującego ich flagowy produkt, po zapoznaniu się z tym filmem, zaproponowałbym proste: “Stworzony nie tylko dla gadżeciarzy”. Mam nadzieję i wierzę, że w tym kierunku Google Glass będzie rozwijało się równie mocno, co w dziedzinie szeroko pojętej rozrywki. Mocno trzymam kciuki za wszystkich ambitnych deweloperów. Za nich i za ich pomysły. Zdjęcie na głównej: Google Glass Developers 