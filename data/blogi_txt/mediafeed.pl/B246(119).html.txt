Pierwsze, co przychodzi mi na myśl, patrząc na desing nowych opakowań, to oczywiście  główna wytyczna kogoś z Coca-Coli pt.: “zróbcie tak, aby logo było duże i widoczne”. Po dłuższej chwili namysłu, dochodzę jednak do wniosku, że mi się podoba i że “w tym szaleństwie jest metoda”. Dietetyczna Cola wygląda na pewno bardziej nowocześnie i ‘fancy’, dzięki czemu, może zacząć szybciej trafiać do koszyków klientów, którzy do tej pory uznawali ją za produkt “nie dla nich”.  Warto zwrócić uwagę na ciekawy zabieg, zastosowany przez projektantów. Logo Coke Diet, zostało przycięte w dość odważny sposób, przez co, nie jest w całości eksponowane na opakowaniach. Na taki ruch Coca-Cola oczywiście mogła sobie pozwolić. Jej produkty są świetnie rozpoznawane przez klientów na całym świecie (jest ich ponad 3500 tysiąca w ponad 200 krajach świata), bez znaczenia, czy charakterystyczny monogram / logotyp jest eksponowany w całości, czy tylko częściowo. Na wszelki wypadek jednak, na puszce znalazło się również logo produktu w pełnej krasie. Budowania wizerunku i świadomości wszak nigdy za wiele.     A Wam jak się podoba nowy wizerunek Coke Diet? Pijecie to w ogóle? 