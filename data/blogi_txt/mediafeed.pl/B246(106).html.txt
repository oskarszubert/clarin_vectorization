Dziś trochę aktualnych informacji na temat Goldenline- największego i najprężniej rozwijającego się w Polsce portalu biznesowego, który ostatnio przekroczył liczbę 500 tysięcy założonych kont użytkowników. Goldenline przekroczył właśnie pół miliona zarejestrowanych użytkowników, natomiast liczba UU (Unikalnych użytkowników) wyniosła ponad 2 miliony miesięcznie.Można więc powiedzieć, że nasze społeczeństwo powoli dojrzewa do tego typu portalów i zaczyna widzieć w nich coś więcej niż tylko społeczność. Możliwości nawiązania kontaktów biznesowych ,które bez problemu można przenieść do tzw. reala oraz duża liczba osób oferujących stanowiska pracy z różnych branż zdecydowanie pomaga GL w odnoszeniu sukcesów krok po kroku. Na dzień dzisiejszy GL rozwija się najdynamiczniej spośród portalów biznesowych w Polsce i z każdym miesiącem notuje wzrost UU oraz ilości założonych kont. Komunikacja pomiędzy uczestnikami portalu to strefa która również rozwija się bardzo szybko. Z własnego doświadczenia wiem, ze poziom wypowiedzi jest dużo powyżej średniej krajowej, a jeśli znajdą się czarne owieczki mowy polskiej – są one skutecznie wyłapywane przez moderatorów wyczulonych na wszelkie przejawy negatywnej komunikacji. -dziennie na Goldenline pojawia się około 25 tysięcy postów -liczba wysłanych wiadomości pomiędzy użytkownikami Liczby mówią same za siebie. Może nie jest to tak duża ilość jak np. dzienna liczba uaktualnień na Twitterze, ale wiadomo, że portale te różnią się między sobą zarówno sposobem komunikacji jak i misją, jaką mają spełniać. Bardzo cieszy mnie to, że GL w dalszym ciągu się rozwija i mam nadzieję, że będzie tak jeszcze bardzo długo. Uważam, że jest to miejsce w którym faktycznie można poznać wiele ciekawych osób z różnych branż i skutecznie wymieniać się informacjami, pytać lub tez udzielać odpowiedzi. W artykule który dziś czytałem na ten temat za sukces GL odpowiedzialna jest m.in. prostota wykonania portalu i jego przejrzystość. Sądzę, że lepiej nie szło tego ująć, bowiem jest on wykonany prosto, schludnie a użytkownicy nie są narażeni na nagłe zmiany layout’u. Na osłodę najważniejsze – w przypadku GL można powiedzieć, ze prostota powinna łączyć się z funkcjonalnością – i tak też jest.   Dane z Google Analytics (z okresu 03.08- 03.09 r.) Notka zainspirowana artykułem, do którego link można znaleźć w tekście. 