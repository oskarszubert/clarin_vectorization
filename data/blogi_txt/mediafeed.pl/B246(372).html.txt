1-go marca ruszyła trzecia edycja konkursu, nagradzającego najlepsze kampanie z zakresu marketingu społecznego. Z zainteresowaniem będę przyglądał się przebiegowi konkursu i nominowanym realizacjom, ponieważ kampanie społeczne często budzą sporo kontrowersji, (czy kreacja nikogo nie razi?, czy kreacja jest w dobrym tonie?) a Polacy mają szczególnie dobrą umiejętność szukania dziury w całym. Problemy społeczne są, istnieją, dotykają ludzi w sposób bezpośredni i trzeba o nich mówić dosadnie i z użyciem wszystkich możliwych narzędzi. Najlepiej, żeby było kontrowersyjnie, wtedy w trakcie ogólnej społecznej demonstracji (że ‘przecież tak się nie godzi!’), może więcej ludzi zauważy, czego kampania dotyczy i przez kilka sekund pomyślą nie tylko o swoim portfelu. Do konkursu można zgłaszać zarówno realizacje reklamowe jak i te z dziedziny PR-u. Jak piszą organizatorzy konkursu: W konkursie oceniane jest podejście do poruszanej problematyki, według następujących kryteriów: strategia, autentyczność społecznego przedmiotu kampanii, oryginalność i celowość wykorzystania kanałów komunikacji, wykorzystanie narzędzi komunikacji, ogólna kreatywność kampanii, ocena argumentacji reklamowej, działania PR, efektywność, oraz forma i walory produkcyjne.  Kampaniami społecznymi można określić te działania komunikacyjne, które promują postawy prospołeczne zawierające się w obszarach zawartych w ustawie o Pożytku Publicznym i wolontariacie, realizowane przez organizacje społeczne, agendy rządowe, firmy, media, a także środowiska studenckie i polityczne.  Kategorie konkursowe: * Inicjatywy obywatelskie (organizacji pozarządowych, osób prywatnych i studentów), * Kampanie instytucji branżowych * Kampanie instytucji publicznych i agend rządowych * Inicjatywy polityczne * Inicjatywy lokalne * Inicjatywy 1% * Kampanie i akcje firm komercyjnych i fundacji firm * Marketing zaangażowany społecznie (CRM) Do końca marca przyjmowane są zgłoszenia, a później będzie fajnie, bo nastąpi ogłoszenie zwycięzców. Mam kilku swoich faworytów, ale pewnie nie pojawią się one na końcowej liście ‘the winners’. Bo są kontrowersyjne. 