 “Uwaga! Nie ma już wolnych miejsc na spotkanie z Tokaj Nobilis 16 sierpnia. Szykujemy coś na pocieszenie dla sympatyków Sarolty i Jej win z Krakowa i okolic. Szczegóły wkrótce! Rafa Wine   Spirit”  W imieniu Sarolty Bárdos (Tokaj Nobilis) a także jej polskiego importera firmy Rafa Wine   Spirit i własnym zapraszam na wyjątkowo atrakcyjne spotkanie z winami Tokaj Nobilis. Spotkajmy się 16 sierpnia (piątek) o godz. 14-tej, w winiarni Tokaj Nobilis, w Bodrogkeresztúr, przy Kossuth ut. 103. Tokaj Nobilis jest jedną z czołowych tokajskich wytwórni butikowych. Posiadłość obejmuje około 6 hektarów winnic, w dwóch lokalizacjach, niezbyt od siebie oddalonych ale różniących się warunkami upraw. Właścicielka i enolożka winiarni Sarolta Bárdos zdobywa prestiżowe wyróżnienia (winiarz roku 2012 w regionie tokajskim) a jej wina podobają się zarówno specjalistom jak amatorom. Pojedziemy razem z Saroltą do winnicy Bárakónyi, z której pochodzi jej znakomity Hars oraz pięknej winnicy Csirke, której szczególnym warunkom zawdzięczamy fascynujący Furmint Susogó. Przyjrzymy się wspólnie otoczeniu winnic, krzewom, owocom. Skosztujemy dojrzewających już do zbioru owoców żółtego muszkatu (sarga muskotaly). Spróbujemy wytrawnych i słodkich win a następnie zwiedzimy piwnicę, w której fermentują i dojrzewają. Udział w imprezie jest bezpłatny ale liczba uczestników jest ograniczona. Proszę więc o rejestrowanie się poprzez e-mail, do dnia 14 sierpnia, godz. 14-ta. Transport do winnic zapewnią organizatorzy. Język spotkania: angielski i polski (tłumaczenie). Spotkanie potrwa około 2 godziny, co pozwoli uczestnikom bez pośpiechu dotrzeć na wieczorną inaugurację festiwalu Bor, mámor,… Bénye w Erdőbénye! Rejestracja: gabriel.k @rafa-wine.pl   „Tokaj Nobilis – Ciekawa nowa posiadłość małżeństwa znanych enologów Sarolty Bárdos (dawniej firma Béres) i Pétera Molnára (Patricius). Znamy te wina wyrywkowo, ale wiążemy – zwłaszcza ze słodkimi – duże nadzieje; wraz z Tinonem, Kikelet i Bott niewątpliwie w czołówce nowego uderzenia.” Marek Bieńczyk, Wojciech Bońkowski „Wina Europy”, 2009.   „Wina Sarolty Bárdos i Petera Molnara szybko znikają z półek sklepów z winem i nie bez przyczyny. Są na tyle wyrafinowane i abstrakcyjne, że zaspokajają oczekiwania koneserów ale każde z nich ma też w sobie coś czyniącego je przystępnym i bardzo łatwo dającym się polubić. Bezkompromisowa higiena i rygor przy pracy w winnicy i w piwnicy nie są tutaj narzuconym z zewnątrz dyktatem ale stanowią naturalną podstawę wszystkiego, co się robi – wspólnie z wszechobecnym osobistym zaangażowaniem, oczywiście.”   Gabriella Mészáros, Gábor Rohály „Wineguide 2010-2011”   “Wszystkie wina Tokaj Nobilis pokazują, jak wiele można osiągnąć w małej rodzinnej posiadłości dzięki starannemu doborowi siedlisk i kompetentnemu winiarstwu.” David Copp “Tokaj. A Companion for the Bibulous Traveller”   Relacja ze spotkania na Węgrzech i  Krakowie w serwisie Wino w Krakowie. Tags: Tokaj Nobilis 