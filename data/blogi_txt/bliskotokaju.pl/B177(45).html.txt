 Tokaj przygotował nową atrakcję. 15 kwietnia, a następnie w drugą niedzielę każdego kolejnego miesiąca na terenie winnicy Disznókő odbywać będą się kiermasze naturalnej żywności i tradycyjnego rzemiosła, połączone z festynami. O szczegółach opowiedziała mi Katherine Chapman, zajmująca się marketingiem w Disznókő.  Organizatorzy liczą na udział około czterdziestu sprzedawców, w tym producentów serów, miodów, pieczywa, wędlin, wyrobów z drewna. W pobliżu mieszczącej się w budynku starej tłoczni restauracji Sárga Borhaz odbywać się będzie degustacja. Gastro-blogerka Eszter Fűszeres przygotuje różne potrawy z dostępnych na kiermaszu produktów spożywczych. Program winiarski jeszcze „się dopina” ale możliwe, że na imprezie będzie można degustować i kupować również wina spoza Disznókő. Każdy z kolejnych kiermaszów ma mieć swój motyw przewodni, na przykład: ser, miód, grzyby… . Planuje się ich organizację we wszystkie miesiące 2012 roku, aż do kiermaszu adwentowego w grudniu. Wśród rozrywek kwietniowej inauguracji znajdzie się m.in. poszukiwanie skarbu na terenie winnicy. Zaprezentowana też zostanie nowa, długa ścieżka spacerowa. Przez cały dzień rozbrzmiewać ma grana na żywo muzyka a jeden z domów tańca poprowadzi zabawę przy tradycyjnej muzyce węgierskiej. Katherine zachęca do przynoszenia ze sobą latawców, na które w miejscu spotkania Wzgórz Zemplińskich z Niziną Węgierską (takie jest właśnie położenie Disznókő) czekać będą łagodne, wznoszące powiewy. Pomysł wygląda bardzo obiecująco. Wykorzystuje dogodne położenie Disznókő a także urozmaicenie terenu i rozległość  posiadłości, z której pochodzą jedne z najlepszych win w regionie. Kalendarz: április 15. (15 kwietnia) – Nyitó – opening – Otwarcie május 13. (13 maja) – Keressük a vidék legjobb sajtját! – Sajt verseny Search for the region’s best cheese! Cheese competition – Poznajemy najlepsze sery regionu! június 10. (10 czerwca) – 10 éves a Világörökség Celebrating 10 years as part of the World Heritage – Jubileusz! 10 lat Tokaju jako miejsca światowego dziedzictwa UNESCO. július 8. (8 lipca) – Méz, méz, méz (Drótszamár fesztivállal egyidőben) Honey, honey, honey (at the same time as the Erdőbénye bicycle ride through the vineyards) Mióóóóóód, miodek, miodziunio… (a w tym samym czasie w Erdőbénye – rowerowy rajd przez winnice) augusztus 12. (12 sierpnia) – Üvegbe zárt nyár – aszalás, befőzés (Zemplén Fesztivállal egyidőben) Summer in a jar – dried fruits, preserving (At the same time as the Zemplén festival) – Lato w słoiku, przetwory, suszone owoce (w tym samym czasie festiwal kultury Zemplén Fesztivál) szeptember 9. (9 września) – Gombát a kosárba! Zempléni Gombász Egyesület kiállítása és gombavásár Mushrooms go into the basket! Exhibition by the Zemplén Fungus Society – Kosze pełne grzybów! Wystawa stowarzyszenia Zemplén Fungus Society. október 14. (14 października) – Szüreti mulatság Harvest fun – festiwal winobrania. november  11. (11 listopada) – mangalica-nap Mangalica pork day – Dzień z mangalicą. december 9. – adventi vásár Advent fair – Kiermasz adwentowy.    Strona z informacjami o kiermaszu w języku angielskim. Kiermasz na Facebooku. Fotorelacja z pierwszego, kwietniowego jarmarku. Tags: Disznókő, festiwal, turystyka 