 Najważniejszym w ostatnich kilkunastu latach stowarzyszeniem winiarzy tokajskich jest „Tokaj Renaissance”. Stanowiło ono i stanowi  główny ośrodek międzynarodowej promocji win tokajskich. Od paru lat  stowarzyszenie organizuje doroczne degustacje w Warszawie. Uczestniczy  też w wielu projektach promujących nie tylko jego członków ale cały  region i węgierską kulturę wina. Przykładem może być koordynowanie  działalności Tokajskiego Bractwa Kawalerów Wina lub udział w roli oficjalnego dostawcy win festiwalu kulturalnego ‘Zemplén Festivál”.  Największe znaczenie miała chyba jednak działalność stowarzyszenia w pionierskich latach dziewięćdziesiątych, kiedy to najwięksi z nowych  producentów na jego gruncie ustalali standardy produkcji jakościowych  win wytyczając, tym samym, drogi powrotu tokajów na światowe rynki. Skład stowarzyszenia zmieniał się, początkowo skupiało głównie  większych “wiodących” producentów. Dziś jest w nim miejsce także dla  tych mniejszych, mających po kilka hektarów upraw. Do stowarzyszenia  należą obecnie: Alana-Tokaj, Barta, Beres, Bodvin, Dereszla, Disznókő,  Dobogó, Dusoczky, Fuleky, Gróf Degenfeld, Patrícius, Royal Tokaj, Samuel  Tinon, Sauska, Szepsy, Tokaj Classic, Tokaj Nobilis. Podstawą działania członków stowarzyszenia jest „Karta Stowarzyszenia  Tokaj Renaissance”, która określa następujące zasady produkcji win: Winnice      członków stowarzyszenia obejmują przynajmniej 5 ha upraw. Wina      tworzone są wyłącznie z winogron zbieranych we własnych  winnicach członków      stowarzyszenia. Dopuszczalny, jako zgodny z  lokalną tradycją, jest zakup      winogron aszú. Pomieszczenia,      w których odbywa się produkcja i dojrzewanie win, powinny znajdować się na      terenie posiadłości i umożliwiać  produkcję wina w tradycyjny sposób. Cały      moszcz używany do tworzenia win musi pochodzić z regionu  tokajskiego, i z tradycyjnych,      lokalnych odmian winogron. Stowarzyszenie posiada stronę internetową, również w języku polskim.  “Wizytówki” członków stowarzyszenia Tokaj Renaissance w sieni Muzeum Tokaju. W oprawie – Karta Stowarzyszenia w trzech wersjach językowych.       Tags: Alana-Tokaj, Barta, Beres, Bodvin, Dereszla, Disznókő, Dobogó, Dusoczky, Fuleky, Gróf Degenfeld, Patrícius, Royal Tokaj, Samuel Tinon, Sauska, stowarzyszenie, Szepsy, Tokaj Classic, Tokaj Nobilis, Tokaj Renaissance 