 Wędrówki po regionie tokajskim ułatwiają mapy turystyczne gór Zemplén “Zempléni Hegység” wydane przez Cartographia, Budapeszt w 2005 i 2006 roku. Mapa części południowej (Deli Resz) obejmuje obszar niemal całego tokajskiego regionu winnego. Mapa częścipółnocnej przyda się przy zwiedzaniu okolic Sátoraljaújhely i lesistej części wzgórz Zemplén z jej malowniczymi miejscowościami o ciekawej historii. Był to w średniowieczu obszar górnictwa szlachetnych kruszców  Mapa w skali 1:40 000 pokazuje czytelnie drogi wszystkich kategorii, także drogi polne lub leśne (np. na stokach góry Tokaj), pozwala więc na planowanie wycieczek pieszych lub samochodowych wśród tokajskich winnic. Tym bardziej, że podane są na niej nie tylko nazwy wzgórz, na których stokach położone są znane winnice ale też nazwy większych parceli. (Więcej oznaczonych parceli, w dodatku czytelniej opisanych, znaleźć można jednak na mapie opublikowanej w sieci przez Tokaj Renaissance). Widziałem te mapy w różnych lokalnych sklepach, m.in. w TESCO w Sátoraljaújhely oraz w biurze informacji turystycznej w Tokaju. Zamiast dwóch arkuszy map można też nabyć mały atlasik obejmujący ten sam obszar.   W internecie znajdziemy też cyfrową mapę szlaków turystycznych na Węgrzech, przedstawiającą m.in. znakowane szlaki w rejonie Tokaju. Mapę można wgrać do urządzenia GPS.        Tags: mapa, turystyka 