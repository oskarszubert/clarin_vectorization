                   W maju odbył się najważniejszy na Węgrzech konkurs win, czyli Pannon Bormustra 2011. Impreza organizowana jest od 1999 roku w zabytkowym opactwie Pannonhalma. W bieżącym roku dokonano odświeżenia formuły konkursu, co miało podnieść jego atrakcyjność. Organizatorzy pragną aby Bormustra w jeszcze większym stopniu niż dotąd przyczyniała się do promocji win węgierskich w świecie oraz stymulowała winiarzy do podnoszenia jakości win.  Międzynarodowe jury oceniało 270 win i przyznało bez mała 50 nagród, w kategoriach win białych, czerwonych i słodkich. W tej ostatniej kategorii nagrodzono wyłącznie tokaje. Tradycyjnie wybrano też najlepsze wino całego konkursu i również tradycyjnie był nim tokaj: Kikelet 6 Puttonyos Aszú 2007. Stephanie Berecz (Kikelet) odbiera z rąk Jánosa Árvaya i Isabelle Legeron  nagrodę za najlepsze wino konkursu. Fot. http://www.facebook.com/aborklub Ciekawą innowacją wprowadzoną przez organizatorów było dodatkowe testowanie win rekomendowanych do nagród ale już z butelek zakupionych na rynku a nie przekazanych przez producentów. Miało to „potwierdzić autentyczność win i gwarantować ich jakość”. Po raz pierwszy też oceniano wina w kategorii „najlepszy zakup”, czyli ze względu na korzystny stosunek ceny do jakości. W kategorii tej mogły startować wina wyprodukowane w ilości nie mniejszej niż 5 tysięcy butelek i kosztujące w hurcie nie więcej niż 2000 HUF (około 30 zł.). Na pięć wyróżnionych w tej kategorii win trzy pochodzą z Tokaju:  Béres Furmint 2010, Pannon Tokaj Sárgamuskotály 2009, Patricius Furmint 2009.  W kategorii win białych, w ostrej rywalizacji z winami z Somló, na piętnaście przyznanych nagród wina tokajskie zdobyły sześć. Były to:  Béres Lőcse Furmint 2008, Demeter Zoltán Szerelmi Hárslevelű 2008, Királyudvar Sec 2008, Sauska Tokaj Birsalmás Furmint 2009, Tokaj Nobilis Barakonyi Furmint 2009, Tokaj Oremus Mandolás Furmint 2009.  Oto wyróżnione wina słodkie:  Barta Pince – Furmint- Muskotály Késői Szüret 2008, Béres Szőlőbirtok – Tokaji 6 puttonyos Aszú 2005, Disznókő Birtok – Furmint Késői Szüret 2009, Dobogó Pincészet – Mylitta Álma 2007, Dobogó Pincészet – Tokaji 6 puttonyos Aszú 2006, Királyudvar – Tokaji 6 puttonyos Lapis Aszú 2006, Patricius Borház – Tokaji 6 puttonyos Aszú 2003, Royal Tokaji Borászat – Tokaji 6 puttonyos Nyulászó Aszú 2003, Royal Tokaji Borászat – Tokaji 6 puttonyos Szent Tamás Aszú 2003, Szepsy Pincészet – Tokaji Szamorodni 2008, Tokaj Kikelet Pince – Tokaji 6 puttonyos Aszú 2007, Tokaj Hétszőlő – Hárslevelű Késői Szüret 2009, Tokaj Nobilis Szőlőbirtok – Tokaji 6 puttonyos Aszú 2007.     www.bormustra.hu        Tags: Bormustra, Kikelet, konkurs, Stephanie Berecz 