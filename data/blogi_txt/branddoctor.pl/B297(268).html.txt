Kilka dni temu (18 kwietnia 2013), pod auspicjami PBI, ukazało się badanie polskiej blogosfery. Czuję się w obowiązku do niego odnieść, bo wywołało w blogoświatku spore i zasłużone poruszenie. Zacznijmy od kilku, moim zdaniem, bardzo ważnych definicji jakimi posługuje się badanie:      raport informuje, na ile poszczególni blogerzy są znani i czytani oraz jaki mają wizerunek       Użyte słowo „czytani” nie oznacza ilości czytelników, jeśli dobrze rozumiem. Badanie jest reprezentatywne, gdyż:     Struktura próby tożsama ze strukturą polskich internautów w wieku 15 lat i więcej ze względu na płeć, wiek, wykształcenie, wielkość miejscowości zamieszkania oraz korzystanie z wiodących serwisów internetowych wg danych PBI/ Megapanel. Liczebność próby N=988 osób.     A blog, czyli to, co mój drogi czytelniku właśnie czytasz to:     (…) rodzaj serwisu internetowego, który zawiera uporządkowane chronologicznie wpisy oraz zazwyczaj posiada też możliwość dodawania komentarzy przez czytelników. Blog ma charakter dziennika. I na tą definicję akurat się załapuję       Tu następuje to, co warto zestawić z komentarzem udzielonym serwisowi internetowemu Press. Poniższe zdanie pochodzi z raportu:     zdarzało się, że badani wskazywali serwisy, które jej nie spełniają. Po konsultacjach ze środowiskiem blogerskim (m.in. Tomkiem Tomczykiem zanym jako Kominek i Pawłem Opydo znanym Zombie Samurai) któremu udostępniono wstępne wyniki, zdecydowaliśmy się wykluczyć część danych z prezentacji. A to z ww. Pressa: Jeśli w raporcie blogiem „regularnie czytanym” jest aktualizowana raz na rok strona Martyny Wojciechowskiej albo blogi osób, które piszą raz na kilka miesięcy i nie mają na swoim koncie więcej niż trzy- cztery teksty, to nie potrzebujemy kolejnych dowodów, by przypisać te badania do kategorii fantastyka – mówi Tomczyk. – Absurdalne są też wyniki dowodzące, że blogerzy mający średnio około tysiąca czytelników miesięcznie są popularniejsi od tych mających 300 tysięcy – dodaje. Skoro, drogi Kominku (przepraszam za formę „Ty”, ale tak łatwiej; liczę, że nie będziesz miał nic przeciwko), widziałeś wcześniej raport, a nawet go konsultowałeś, a część danych z prezentacji, na Twoją prośbę została wykluczona, to dlaczego dane pozostające wciąż w raporcie nazywasz fantastyką?     Wróćmy do raportu. Według niego BrandDoctora zna 2,1% badanych czyli 20 osób. Przesada. Mam nadzieję, że więcej. No to estymujmy na internautów. Wychodzi około 375 000. Też przesada. Chciałbym mieć choć jedną czwartą tego zasięgu. Ze słyszenia znają mnie 33 osoby, lub w tej samej estymacji około 561 000. Łaaał!   Celebryta ze mnie! Regularnie, spośród badanych, czyta tego bloga 7 osób, ale 40% potencjału (odsetek czytających wśród znających bloga) stawia mnie w pierwszej dziesiątce blogów z potencjałem. Tyle, że zadecydowało o tym 2,8 osoby (jak to możliwe?). Badanie firmowane przez PBI (czyli firmę, która wyznaczyła standard badań internetu w Polsce i jest jedynym zleceniodawcą tychże badań – mam nadzieję, że nie popełniam błędu pisząc „zleceniodawca”) powinno być i, wnioskując po powyższych czterech akapitach, jest statystyczne. Kłopot w tym, że wiedza statystyczna zeń płynąca nie odzwierciedla rzeczywistości, bah! nawet się do niej nie zbliża (przynajmniej w moim skromnym przypadku). Albo mnie nie docenia, albo znacznie przecenia. Podsumowując, czuję się wielce doceniony znajdując BrandDoctora i moje nazwisko wśród znakomitego (serio!) grona blogerów (tych, którzy z bloga tylko są znani, a nie z TV), przeceniony w estymacji na internautów i niedoceniony wśród panelistów. Nie rozumem oburzenia włączeniem w badanie telewizyjnych celebrytów (znaleźli się tam, bo taka metodologia), ale rozumiem krytykę za niedoskonałości statystyczne. Raport znajdziecie tu.  Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 