9 kwietnia miałem niewątpliwą przyjemność współprowadzenia warsztatu w ramach współautorstwa książki. Fajni ludzie, fajne spostrzeżenia, kilka konstruktywnie spędzonych godzin. Z tego dnia chcę wyjąć i nieco się zastanowić nad jednym, w moim odczuciu, dość istotnym wątkiem. Wątek już się na blogu pojawiał, ale bardziej w komentarzach, niż jako wpis. Jeśli spojrzymy na marki z poziomu kapsuły Baumagartnera, to zauważymy dwa bardzo silne nurty dotyczące ich tworzenia i komunikowania. Obydwa słuszne i skuteczne, lecz wyraźnie inne. Są marki, które kopią w umysłach konsumentów doszukując się ich potrzeb. Jak coś wykopią to od razu im to oferują. Są też takie, które mając świadomość, co już na rynku istnieje, tworzą zupełnie nowe potrzeby, a czasem wręcz trendy. Na chwilkę zatrzymajmy się przy tych pierwszych. I może przyjrzyjmy się samochodom.  Znacie jakąś markę samochodową, która w ciągu ostatnich 3 lat stworzyła coś na prawdę nowego/przełomowego? Ja mam wrażenie, że wszystkie, niestety łącznie z moim ulubionym BMW, tylko odpowiadają na chęć jeżdżenia szybciej, wygodniej i bezpieczniej. Oczywiście – każda inaczej, mniej lub bardziej emocjonalnie lub racjonalnie, taniej, drożej, weselej, poważniej. Lecz żadna z nich nie tworzy nowej wartości. Aha, zapomniałem o ekotrendzie – wszystkie auta teraz palą mniej albo wcale (bo są na prąd). Ale może w tym segmencie nie da się już niczego wykombinować? No to może inna kategoria, mój faworyt, jeśli chodzi o podążanie za potrzebami konsumentów – FMCG.  Tu już baaaardzo dawno nic nowego się nie pojawiło. Chyba to nic dziwnego, bo to w końcu spożywka i jedzenie, czyli zaspokajanie podstawowych potrzeb i ciężko wymyślić coś zupełnie nowego. Prędzej, czy później wszystko sprowadza się do prostych parametrów: smacznie lub da się tym najeść. Dochodzi to tego jeszcze cała paleta przekąsek komunikowanych zabawą, rodzinnością, sensualnością itd. ale w końcu i tak wybieramy to, co nam smakuje. Kropka. Królem naszych czasów jest technologia. Tu dzieje się najwięcej. Pojawienie się smartfona, tabletu spowodowało wybuch nowych potrzeb i zastosowań. Podobnie jak kiedyś telefon, koło albo samolot. A może się mylę? Przyszło mi do głowy, że jeśliby się zastanowić głębiej nawet te ostatnie odpowiadały na jakąś potrzebę – np. przemieszczania się efektywniej, szybciej na coraz większą odległość. Tylko na jaką potrzebę odpowiadał tablet? Kontaktu dotykowego z elektroniką? Przyszły mi do głowy dwa pytania do dyskusji z Wami: 1. Które marki tworzą potrzeby zamiast odpowiadając na te istniejące? Czy w ogóle są takie? A może unikalność marek leży tylko w komunikacji a nie odkrywaniu nowych światów? 2. Czy jeśli jednak są takie marki, które potrafią stworzyć nowe potrzeby, to Waszym zdaniem: silniejsza będzie marka, która ją stworzy, czy tak która lepiej odpowie na jakąś z nich? Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 