Wstydzić się po raz kolejny, czy wziąć się do roboty? Pewnie, że do roboty! Po to żeby zarobić na dobre łącze i wpiąć się w pajęczynkę. Dzisiejsza Rzeczpospolita powołując się na raport Komisji Europejskiej smutno konstatuje, że mamy sporo do nadrobienia. Ten wykres mówi sam za siebie: Przed nami wszyscy. Za nami tylko Bułgaria. A jeszcze jakiś czas temu (prawie 6 lat) kolejność była nieco inna (tu źródło). Pierwsi byli Niemcy, potem była Holandia (w powyższym rankingu w ogóle nie uwzględniona). Może sposób przeprowadzenia badania był nieco inny (capi/cati/dane od operatorów?), ale i tak byliśmy w ogonie. W sumie trudno się dziwić – przy średniej cenie dostępu DSL na poziomie około 50zł/miesiąc, cenie komputera ~2000zł i zarobkach brutto lekko powyżej 3000zł (chyba) nie ma się co dziwić, że ludziom mniej zależy na dostępnie do internetu, niż na ciepłej zupie czy nowej kanapie. Tym bardziej, że za te 50zł otrzymamy znacznie mniej niż np. Francuzi za 20Euro  – zobacz tu (20MB łącze + telefon + TV). Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 