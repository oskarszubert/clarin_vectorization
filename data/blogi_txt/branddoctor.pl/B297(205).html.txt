Przyzwyaczailiśmy się już, że jabłkorzeczy mają przedrostek „i”. Ta prosta ssamogłoska ma jednak swoją – wygląda na to, że niewyjaśnioną – historię. W ofercie Apple jest jedynie nieco ponad 20 iProduktów wliczając sprzęt, oprogramowanie i trochę sieciowej historii. Pierwszym był iMac – to on wylansował iTrend.  W trakcie prezentacji iMaca Stefan Robotny coś na temat „i” rzekł. Brzmiało to mniej więcej: internet, individual, instruct, inform, inspire. Oprócz „instruct” i „inform” rozumiem. Ale co miał na myśli wtedy wymawiając te dwa słowa? No bo ten iMac miał być komputerem zbudowanym na erę interenetu, zindywidualizowanym (chyba z 5 wersji kolorystycznych) i inspirować (zapewne innych do naśladowania i właścicieli do pracy). W ciągu ostatnich lat Pan Pracowity nasilił produkcję iRzeczy i stworzył ewidentny iTrend. Dopiero dzisiejsza era iPhone’ów, iPod’ów i iPad’ów wyjaśnia „instruct” i „inform”. Te urządzenia poinstruowały świat na czym polega użyteczność technologii i poinformowały, nie, pokazały swoją edukacyjną rolę. Czy zrewolucjonizowały naukę i przemysł edukacyjny? Sądzę, że tak, choć jeszcze tego w Polsce nie widać. Oczywiście najistotniejsze „i” to iNSPIRACJA. Pojawienie się „iP…” urządzeń zainspirowało wszystkich – od twórców sprzętu i oprogramowania aż po użytkowników. iUżytkowników. Moje iDoświadczenie rozpoczęło się od iPada (choć już wcześniej marzyłem o maczku) – potem przyszedł czas na MacBook’a i niedługo rozwinie się iPhonem. Zastanawiam się nad iMac’iem. Stary PC poszedł w odstawkę – służy czasami jako serwer, ale bardziej robi za przycisk do papieru. Użyteczność iOS i OSX tak bardzo odstaje od M$ produktów, że powrót do PCzasów raczej nie nastąpi. Jak to się ma do tytułu wpisu? iStrategia Apple to przykład wizjonerstwa, myślenia i fenomenalnej egzekucji. Sztuką jaką uprawia Apple jest łączenie technologii z komunikacją i użytecznością, którą konsument buduje sobie sam! Ale dostaje platformę, która po prostu działa. Składam ukłon iProduktom: iMac, iBook, iCal, iChat, iWork, iLife, iMovie, iTunes, iDVD, iPhoto, iWeb, iSight, iDisk, iCards, iSync, iCloud, iOS, iPod, iPhone, iPad, iBook, iMovie do kupienia w iSpot (też   ). Apple mówił, że 1984 jest przełomowy…  Ale dopiero 14 lat później, w 1998 jabłko stworzyło jednoliterową markę. Czy komuś innemu kiedykolwiek się to uda(ło)?      ___ Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 