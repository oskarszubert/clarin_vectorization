Strategia to bardzo nadużywane pojęcie – wszyscy nim szafują, bo mądrze brzmi i dowartościowuje wypowiadającego to słowo. Te nadużycia sprawiają, że pojęcie strategia się bardzo szybko dewaluuje. Zatem może warto raz na jakiś czas przypomnieć co ono oznacza. Może ktoś przeczyta, może ktoś zapamięta?   Strategią Krzysztofa Kolumba było dopłynąć do Indii. Taktyką było płynąć wciąż na zachód. Nie było mowy o żaglach, zapasach, załodze itd. Ktoś nie rozumiał, co to znaczy dopłynąć do Indii? Kto nie wiedział, po co tam płynąć? Strategia to nie wymyślanie konkretnych działań, to określanie realnego, czasami bardzo odległego celu. Strategia nie jest określona w czasie i nie dotyczy jakiejś dziedziny, dotyczy wyłącznie celu – zatem nie istnieje coś takiego jak strategia internetowa, albo strategia na rok! Czym jest strategia? Oto prosta instrukcja, w trzech zaledwie punktach:  1. Najprościej jak się da! Dobra strategia jest sformułowania prosto i zrozumiale dla każdego. Tak samo rozumie ją profesor, jak i każdy inny. Nie trzeba używać trudnych lub niezrozumiałych słów jeśli mamy jasną strategię. Działa to w obydwie strony – brak strategii przeważnie skutkuje użyciem mnóstwa niezrozumiałych i kompletnie nieadekwatnych słów – to próba zamącenia obrazu i wytłumaczenia braku pomysłu/strategii.  2. Skupione na dlaczego, a nie na co lub jak Strategia nie koncentruje się na detalach. Strategia to nie plan wdrożeniowy. Strategia wyznacza kierunek, ale nie pokazuje jak go osiągnąć. Strategia pokazuje cel i dopiero widząc ten cel można wyznaczać drogę(i) do jego osiągnięcia.  3. Patrz w przyszłość, a nie za siebie Po co się koncentrować na tym co było? Przeszłość służy tylko do wyciągania wniosków i wyznaczania nowych celów. Warto mieć wiedzę o przeszłości, ale koncentrując się na niej nie wyznaczy się jakiegokolwiek celu w przyszłości. Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 