Mam takie dwa dyżurne tematy – jeden z nich to rebranding (wraz ze wszystkimi jego odmianami – wielokrotnie omawiany i poruszany). Drugi to celebryci w reklamach – czyli (z kilkoma wyjątkami), co by tu zrobić jak nie ma o czym w reklamie mówić. Dziś będzie o tym pierwszym czyli o magicznym i wielce pojemnym słowie rebranding. Zainspirowany informacją o rebrandingu DnB Nord, który cały swój detaliczny biznes sprzedał Getinowi, postanowiłem poszperać co w tym roku w rebrandingach się wydarzyło, o czym nie było głośno, a warto na to zwrócić uwagę. Ale jeszcze słówko o DnB. Otóż, wbrew informacji prasowej (stąd), że nowe logo pojawia się w pełnej odsłonie, strona internetowa banku w ogóle tego nie oddaje, wręcz jest do bólu niekonsekwentna – logo, to duże literki, wszędzie indziej bank pisze o sobie używając małego „n”. Strona korporacyjna już jest konsekwentna, więc może czegoś nie rozumiem?   Warto może jedynie dodać, że polski DnB Nord ma tak około dwuletnią obsuwę (pierwsze info o zmianach logo, jakie znalazłem pochodzi z listopada 2011, ale może wynika ona z tego, że w Polsce, w stosunku do oryginału, bank był wzbogacony o jedną literkę „D”) Wracając jednak do ważnych, ale jakoś niezbyt głośnych zmian, zacznę od księżycowego logo – czyli starego znaczka Procter Gamble. Swoją drogą ta firma – może nawet, ze względu na jej potęgę, słowo firma należałoby napisać dużymi literami – więc, ta firma od 1985 roku z powodu kontrowersji ze swoim znakiem, logo po prostu nie miała, no chyba, że te trzy znaczki napisane pochyłym timesem nazwiemy logo   Kontrowersyjny znak, mający podobno satanistyczne konotacje, wyglądał tak:    a niedawna zmiana tak:  Czyli mamy delikatny powrót do księżyca i zachowanie prostego liternictwa. Czy to coś znaczy? W polskiej witrynie P G ciężko nowe logo odnaleźć, a w amerykańskiej, na głównej stronie funkcjonują obydwa loga:    Kolejna zmiana warta odnotowania to znaczne odświeżenie logo producenta narzędzi Stanley:  Chociaż nowa odsłona jest przynajmniej równie narzędziowa, jak poprzedni Stanley (a litera N od razu przypomina nożyk), to ta zmiana, mimo ewidentnego unowocześnienia, nie wydaje mi się potrzebna, a wręcz utrudniająca branding na produktach.    Pamiętacie zapewne, że google kupiło sobie komórkową część Motoroli. W ślad za zakupem oczywiście unowocześniono logo dodając googlowego kolorytu i lekkości:    Continental usunął kółeczko (z reprodukcją którego, w małych formatach, zapewne zawsze był kłopot)    Natomiast ewidentne zmiany przechodzą opakowania Absoluta (logo pozostało bez zmian). I to jest taka zmiana, która z jednej strony wydaje się być niesłychanie odważna i rewolucyjna, z drugiej zaś jeszcze silniej podkreśla strategię marki, która garściami czerpie ze świata sztuki.       Coś ważnego pominąłem? Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 