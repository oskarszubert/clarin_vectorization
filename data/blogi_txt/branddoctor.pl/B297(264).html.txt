Jak pewnie zauważyliście trochę czasu nie pisałem. Jeśli ktoś bardzo czekał na to, by poczytać co mam do powiedzenia i poczuł się zawiedziony brakiem wpisów – przepraszam i zachęcam do napisania lub zadzwonienia do mnie.  Nie, nie mam zamiaru zamykać bloga, nie zamierzam również przestać pisać. Codziennie coś piszę. A to prezentację, a to opracowanie, a to artykuł, a to kawałek książki. Na tyle dużo, że na bloga już palców nie starcza, a paznokcie się wycierają i nie trzeba ich obcinać. No i klawiatura się wyciera… Jest jeszcze jeden, znacznie ważniejszy niż naprędce wymyślone wycieranie paznokci, powód. Wolę rozmawiać. Wolę prowadzić warsztaty niż prezentować. Lubię dwustronny kontakt. Tak, wiem – blog, przynajmniej w teorii, taki kontakt zapewnia. Ale aby go utrzymać trzeba pisać, czyli jesteśmy w punkcie wyjścia.  Większość tu obecnych – czytających, klikających cośtam w necie – czyta i pisze. W 80% używa oczu i palców, a nie aparatu mowy. Śmiem twierdzić, że w ciągu ostatnich 10-20 lat proporcje mówienia w stosunku do czytania i pisania się odwróciły. Pracując w firmie nie idziemy do kolegi, czy współpracownika by mu o czymś powiedzieć, czy o coś zapytać. Piszemy maila – bo przecież, a nuż nam ktoś zarzuci, że nie pytaliśmy… Często łatwiej nam napisać smsa – bo taki nieinwazyjny – niż zadzwonić. Z dalszymi znajomymi porozumiewamy się za pomocą czatu. Ku mojemu zdziwieniu, wielu z moich znajomych, nawet Skype’a używa jak komunikatora, a nie po to by porozmawiać… Dziś znakomita większość komunikacji międzyludzkiej odbywa się za pomocą pisania i czytania. Co to ma wspólnego z reklamą i komunikacją reklamową, z markami, strategiami i całym Waszym i moim życiem zawodowym? Mówi się , że w erze socialmedia właściciele marek są zmuszeni do nawiązywania bezpośredniego kontaktu z odbiorcą. Nic bardziej nieprawdziwego – są zmuszeni jedynie do odpisywania. Nikt ich nie zmusza do rozmowy. Konsumenci zamiast zadzwonić na infolinię, napiszą na fanpage’u. Napiszą! Konsumenci nie chcą się spotkać, wolą się kryć za swoim monitorem, bo tam (nawet mimo braku anonimowości) czują się bezpieczniej. A nawet, gdyby chcieli się spotkać i porozmawiać, to nie mają z kim i nie mają na to czasu. Więc piszą na fejsie. Strateg wciąż pisze. Na przykład prezentacje, które klient dostaje mailem i też mailem odpisuje. Tworzenie marek to pisanie. Nie rozmowa. Pisanie. Ja też piszę na fejsie. Jak nie wiecie co piszę, to spójrzcie na prawo. Nie, nie poza monitor. Tu po prawej stronie jest branddoctorowy wall.  Coś tam piszę. Może nawet codziennie? Piszę o rzeczach, które mnie śmieszą, które podziwiam i oczywiście o tych, które mnie wkurzają. O innych też piszę. Za dużo piszę. Jeszcze coś bym Wam napisał, ale wolę opowiedzieć. Proszę przynajmniej o telefon w celu dyskusji. Codziennie coś piszę. A to prezentację, a to opracowanie, a to artykuł, a to kawałek książki. Na tyle dużo, że na bloga już palców nie starcza, a paznokcie się wycierają i nie trzeba ich obcinać. No i klawiatura się wyciera… Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 