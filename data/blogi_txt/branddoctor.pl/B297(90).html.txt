Spotkanie blogersko mediowe w Warszawskim Multikinie czyli TUBA to jedna z okazji na poznanie opinii o blogach, blogerach, blogosferze i biznesie z tym związanym. Szacun dla Maćka za organizację i za talent do naturalnego i swobodnego prowadzenia. Po raz kolejny okazało się, że niewiele firm traktuje nas poważnie i że z punktu widzenia marketera ważniejszy jest zasięg niż wiarygodność. Komercjalizacja blogów to jakiś temat baaaaaardzo na czasie, co nie do końca rozumiem. Z jednej strony blogerzy twierdzą, że to nie jest ich główne zajęcie, że to pasja itd. Z drugiej ciągle gadamy o kasie za pisanie. W moim odczuciu to jakaś sprzeczność. Ale wróćmy do Tuby i mojej oceny wydarzenia. Warto takie spotkania organizować. Warto pokazywac różne punkty widzenia. Warto słuchac różnych opinii. Czy to od strony PR, czy od strony domów mediowych, czy od strony sieci reklamowych. Wszystkie te informacje są cenne i kształcące. Pod warunkiem, ze sa dobrze podane i zaprezenetowane. Ciężko do organizatora mieć pretensje o braki w umiejętnościach prezentacyjnych prelegentów tym bardziej, że organizator prezentuje wysoki w tym zakresie poziom. Tak, jak ciężko słuchać prezentacji czytanych ze slajdów, zawierających błędy merytoryczne i gramatyczne, i ortograficzne. Zresztą to było widać – prezentacja Norberta Kilena (OnBoard Pr) nie dość, że była dobrze poprowadzona (autor poświęcił czas na jej napisanie, nauczenie się itd.) to mocno zadrażniła receptory i wywołała fajne reakcje na sali. Za to Łukasz Bąkowski (Mindshare) mimo ciekawej treści, swój występ kompletnie położył. Czytał ze slajdów, które zawierały sporo wymienionych wcześniej błędów. Było widać zlewkę – coś przygotowanego na szybko i na kolanie. Może następnym razem warto zaprosić jakoś dom mediowy, który albo przyśle lepszego prezentera, albo lepiej się do wykładu przygotuje. Yellowgreen.pl oraz Blogvertising.pl spowodowały, że musiałem wyjść z sali. Mimo szczerej i prawdziwej chęci zostania do końca. Jak jest moja globalna ocena? Jaka sugestia? Gratulacje dla Maćka za pomysł i organizację. Gratulacje za prowadzenie. Gratulacje za tematykę. Co bym poprawił? Ciężko prosić organizatora, żeby nauczył prelegentów prezentować – on ma na to niewielki wpływ, niestety. Niestety przy takiej tematyce, pewnie innych prelegentów znaleźć nie da rady. Sugestia zmiany tematyki też jest bez sensu. Ale mediafunowi doradzam, żeby oprócz tematu i treści zwracał uwagę na osoby, które te treści przekazują. Tak jak z produktem – nie wystarczy, że sam produkt jest bardzo dobry. Trzeba do niego jeszcze dorobić dobre opakowanie i dobrą komunikację. ____________________________________ Uzupełnienie z 21:29, 28.10.2008 czyli googlowa skuteczność blogów: 2920 zindeksowanych stroniczek (szkoda, że nie zrobiłem zrzutu sprzed imprezy – z tego, co pamiętam było około 500 stron w odpowiedzi na to samo zapytanie). Zobaczymy, co będzie jutro.  Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 