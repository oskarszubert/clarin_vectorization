Świeża wiadomość. Durex mówi. Ale nic nie mówi. O Durexie pisałem już kilkukrotnie. Na przykład tu, tu i tu.  Dziś czytam, że w Polsce już za dwa dni zostanie uruchomiona nowa kampania Durexa. Bardzo fajne hasło „Twój Interes, Twoja Broszka”. Fajna idea – promowanie użycia prezerwatyw wśród młodych. Wszystko fajne. Ale… Rozumiem, że chciano wcześniej zadrażnić receptory, że będzie kampania i że będzie fajna, i w ogóle. Ale nie rozumiem po co DZIŚ pisać o kampanii podając jej hasło „Durex Mówi” oraz adres jej strony internetowej http://durexmowi.pl/ jak nic tam nie ma! Strona wygląda tak:  Ale może to taka kreacja? Na dodatek w kodzie pustej strony widnieje pan Michał Kłębek:  Nie wiem kim on jest – początkowo sądziłem, że to jakiś przyszły bohater kampanii Durexa, ale czy Durex albo Tequila zaryzykowaliby danie nazwiska faktycznie istniejącej postaci (wyguglujcie sobie pana Michała)? Kończąc:  Po co podawać informację z linkiem do pustej strony? Nie lepiej zrobić pod tym adresem jakąś zaślepkę? Czemu w kodzie pustej strony używa się jakiejś fizycznej postaci? A może pan Michał jest developerem tegoż serwisu Durexa?  Zobaczymy za dwa dni. ___ Aktualizacja z 10.03.2012, 18:10 Durex wciąż nie przemówił (mimo obietnic prasowych), ale się zaślepił i zlikwidował Pana Michała    ___ Aktualizacja 11.03.2012, 10:44 Odwiedzającym mojego bloga pracownikom TBWA Warszawa (czyli zapewne i Tequila) dziękuję za reakcję i zamieszczenie zaślepki. Nie czuję się sprawcą naprawienia błędu, ale mam nadzieję, że przynajmniej ciutkę przyczyniłem się do Waszej, drogie TBWA, lepszej współpracy przy realizacji projektu.  ___ Aktualizacja 13.03.2012, 11:25 Wciąż cisza. Ale czy prezerwatywy mogą mówić?   ___ Aktualizacja 13.03.2012, 16:01 Ruszyła już strona DurexMówi, ale się okropnie sypie. I w ogóle jakaś taka nijaka. Cały serwis postawiono na wordpressie, ale jakoś ten projekt chyba nie ma szczęścia bo… Sami zobaczcie. Na przykład w Safari nie widać napisu menu na pasku:  w Firefoxie strona ładuje się w nieskończoność (dopiero po odświeżeniu załapuje),  Sypią się podstrony, po zmniejszeniu okna.  itd. itp. Drogi Durexie, nie czepiałbym się tego wszystkiego, gdyby nie to, że jesteś tak dużą marką. Tyle zrobiłeś dla seksu i edukacji, tyle miałeś fajnych kampanii. I ten pomysł też fajny, ale wykonanie… Ech. Pisząc kolejne aktualizacje zastanawiam się, czy i kto wreszcie się do mnie odezwie i poprosi bym przestał   ___ Aktualizacja 14.03.2012, 18:10 W okresie od 07.03.2012 do teraz największą popularnością ten wpis cieszył się u…? Tak! U pracowników TBWA!    Bardzo się cieszę! Polecam swoje usługi w konsultacji i ocenie projektów. A tak btw – mam szacunek do WordPressa za to, że tak kocha się z Google (bez zabezpieczeń). Ten wpis stał się wiodący w kampanii durex mówi. Howgh! Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 