Długo zwlekałem z tym wpisem. Czekałem na opinie specjalistów, na krytykę, na pochwały. Żadnej odważnej i zdecydowanej opinii nie znalazłem i nie usłyszałem. Zmowa milczenia, obawa, czy może jeszcze coś innego?  Zacznijmy od komunikacji, czyli od fajnego i miłego dla oka, pokazania dziwnej zmiany:   Dawno nie widziałem tak czytelnego i jawnego pokazania i zakomunikowania strategii, jej założeń i rozwinięcia. Bardzo mi się podoba. Doskonale rozumiem, że PZU potrzebuje świeżości, odmłodzenia grupy docelowej, pokazania się jako firma dynamiczna, nowoczesna i odmłodniała. I rozumiem, że nie miało się to odbyć za pomocą botoksu, że wymagało operacji plastycznej. PZU sięgnęło po skalpel, ale nie wycinało nadmiarowych fałd skórnych pozostawiając blizny. Wycięło całą twarz i przyszyło sobie nową. Rozumiem także, że zatrudniono do tego dobrego chirurga: tego, który operował Netię (nagrodzoną RedDot’em) i PKO BP. White Cat Studio ma na prawdę imponujące portfolio! Warto zerknąć: Ale wróćmy do PZU. Nowe logo jest de facto powrotem do starego logotypu:  Gdyby to stary (z górnego rzędu) logotyp funkcjonował przez cały czas i to on bezpośrednio został zmodyfikowany, to pewnie w ogóle tematu by nie było. Ale zamiana „budzika” na znak „zakazu ruchu” daje do myślenia. I to myślenie nie prowadzi do pozytywnych wniosków, ale do jednego duuużego pytania: Po co aż tak rewolucyjna zmiana? Komunikacyjnie, można było podobnie wytłumaczyć nawet leciutki lifting. Doceniam odwagę i zdecydowanie, ale tak dalece posunięta operacja, to dla mnie chęć ukrycia (zamiecenia pod dywan) jakiś zaszłości, oderwanie się od tradycji i przyzwyczajeń, ale również objaw lekceważenia doświadczeń. Ta zmiana prowokuje do zastanowienia, czy nie było żadnego innego pretekstu do komunikacji? Bo, że nie było pomysłu na odświeżenie to widać – pojawił się pomysł na… no właśnie, na co? Nie potępiam Studia Białego Kota – zapewne wykonali coś, nad czym warsztatowo długo pracowali i sporo nerwów nadszarpnęli. Mam szacunek do strategii. Ale mam żal, że efekt jest, delikatnie mówiąc, słabiutki i dla mnie niezrozumiały. Warto jednak zastanowić się czy ta zmiana spowoduje zmianę w postrzeganiu? Sądzę, że nie. Czy ta zmiana spowoduje zmianę grupy docelowej? Raczej nie. Czy będzie miała skutki sprzedażowe? Też nie, bo większy skutek przyniesie prosty komunikat o szybkiej wypłacie ubezpieczenia niż 3D zabawa z budzikiem i znakiem drogowym albo ogolony Rewiński. Skoro nie, nie, nie to po co było to robić? Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 