Chyba przestałem lubić ten bank i ich komunikację. I to  mimo wątpliwości co do negatywnej percepcji przerobionego spotu. Dlaczego? Ano dlatego, że raptem z YouTube zniknęły wszystkie opublikowane reklamy BPH. Co śmieszniejsze i te przerobione, i te oryginalne! Wszystkie. Jak bardzo chcecie sobie przypomnieć spot BPH, to mam go w moich archiwach. Na żądanie (w formie komentarza do tego wpisu) mogę go wysłać mailem. Ale BPH to nie jedyny kwiatek dnia dzisiejszego. Kolejny to mBank. W mbanku niestety mam konto. Już niedługo. Z numeru 2279 o godzinie 14:44 dostałem smsa o treści: „mBank: W skutek bledu Visy na Twoich rachunkach zaksiegowano nieprawidlowe saldo. Pracujemy na rozwiazaniem problemu. Biezace informacje www.mbank.pl” Pierwsze moje skojarzenie to phishing. Drugie to zerknięcie na maila. A tam mail o podobnej treści. W mailu link do bloga mBanku. Zalogowałem się na konto. I w tym momencie szlag mnie trafił! Dlaczego? Zerknijcie na tego bloga. Niestety 14-go wypłacałem kaskę z bankomatu… Visa tu coś wyjaśnia, ale dość mętnie. Nie życzę Wam takich przeżyć. Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 