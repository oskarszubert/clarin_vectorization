Jak można pomóc komuś, kto ma dobrą strategię ale nie potrafi jej przełożyć na dobrą kreację? Zabronić mu się reklamować? A może podpowiedzieć zmianę agencji? A może zmienić osoby odpowiedzialne za marketing? Żadne z tych wyjść nie jest dobre. Bo niczego nie rozwiązuje. Taki przypadek wymaga rewolucji, a nie zmian. Często czytam na różnych blogach i na marketingowych vortalach o dobrych, skutecznych i spektakularnych strategiach i kampaniach reklamowych. Sporadycznie tylko pojawiają się wzmianki o słabych kampaniach, kiepskich pomysłach kreatywnych, banalnych realizacjach. Szkoda. Uważam, że więcej można się nauczyć na błędach. A lepiej (bezpieczniej) uczyć się na cudzych! Od 15tu lat jestem po uszy zakopany w biznes reklamowy. I przez te wszystkie lata popełniłem mnóstwo błędów. Największym z nich była uległość w stosunku do tego, który płaci. Zawsze taki błąd kończy się kolejną niewyraźną kampanią, kolejnym niezauważonym spotem. I w końcu brakiem efektów. Nie zajmuję się kreowaniem, lecz strategiami komunikacji. I najbardziej martwi mnie, gdy dobry (moim zdaniem) pomysł strategiczny, zaakceptowany przez klienta i umieszczany w briefach na kolejne kampanie, jest przekładany na jakiegoś dziwoląga. Polecam Wam… Nie, nie Wam, Wy to wiecie. Polecam dziwnym klientom ten artykuł. Zacytuję, pozwólcie taki kawałeczek: „(…) Na szczęście – mówię to specjalnie – można wydać 10 mln na kampanię, której prawie nikt nie zauważy. Od ładnych kilku lat nie wystarczy już mieć dużo pieniędzy. Teraz trzeba mieć i pieniądze, i kreatywny pomysł, żeby się przebić, i zrobić to dobrze. (…)” (reszta jest w zasadzie o celebrytach – też o tym kiedyś pisałem – o tu) Polecam oglądanie spotu wizerunkowego TOSHIBY. 100 razy dziennie. Niestety nie udało mi się go znaleźć – podeślijcie może jak macie gdzieś w swoich zasobach. Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 