W listopadzie 2007 GFK przeprowadziło dość duże badanie dotyczące dostępności i używania internetu. Badanie objęło następujące Państwa: Austrię, Bułgarię, Chorwację, Czechy, Węgry, Rumunię, Rosję, Słowację, Słowenię, Ukrainę, Polskę, Serbię oraz Bośnię i Hercegowinę. W każdym Państwie badaniem została objęta grupa ponad 1000 osób w wieku 15+ odzwierciedlająca przekrój populacji danego kraju. Średnio, w 13 badanych krajach, 38% badanych ma osobisty dostęp do internetu. Najlepiej jest w Słowenii (62%), najsłabiej na Ukrainie (12%), w Polsce 40% osób ma taki dostęp. Słoweńcy przodują również pod względem codziennego korzystania z intrenetu (64% osób mających dostęp do Internetu), Polska jest na 4-tym miejscu (54%) a Ukraina zamyka stawkę z wynikiem 11%. 90% Słoweńców, 84% Polaków i 43% Ukraińców korzysta z Internetu w domu. Średnia dla 13 państw wynosi 76%. Odpowiednio w pracy ten odsetek wynosi 45%, 22% i 36% przy średniej 36%. To dość ciekawe, skąd takie wskaźniki – czyżbyśmy nie korzystali z internetu w pracy? Polacy są na drugim miejscu jeśli chodzi o intensywność korzystania z bankowości internetowej (26% częściej niż raz w miesiącu) oraz robienie zakupów przez internet (28%). Wyprzedzają nas tylko Austriacy (odpowiednio 48% i 58%). Za to stanęliśmy na najwyższym podium jeśli chodzi o „surfowanie” w internecie. 76% Polaków mających dostęp do internetu używa go przeglądając strony www. Spragnieni wiedzy? Nowości? Oszczędzamy na gazetach? Niestety badanie nie obejmowało aktywności internautów pod względem usług Web 2.0. Jedyne co może przybliżać nas do wiedzy o Polakach w tym zakresie to – aktywność w grach on-line. I tu jesteśmy na podium – na 3cim miejscu z wynikiem 15%. Daliśmy się wyprzedzić Bułgarom (27%) i Rumunom (19%). Odsetek wskazuje ilość osób grających codziennie (w odniesieniu do posiadających dostęp do internetu) Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 