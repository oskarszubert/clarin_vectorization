Nie mogę się powstrzymać od komentarza do gigantycznego przedsięwzięcia reklamowego jakim był skok (czy można go nazwać spadochronowym?) Feliksa Baumgartnera z wysokości prawie 39 kilometrów.  Może nawet dzisiejsze widowisko było największym przedsięwzięciem reklamowym XXI wieku? Przesadziłem?   Nie wiem ile osób oglądało Red Bull Stratos w telewizorach. Mnie więcej wiem, ilu użytkowników oglądało streaming na żywo w YouTube – około 7,5 miliona! Gdy to piszę, Fanpage przedsięwzięcia ma 536.892 fanów. Chyba nie ma medium internetowego, które o skoku by przynajmniej nie wspomniało, jutro przeczytamy o Baumgartnerze w wielu gazetach. To wszystko brandowane Red Bullem: Felix miał oczywiście kombinezon, spadochron i jeszcze kilka(dziesiąt) drobniejszych gadżetów w barwach i brandingu marki. Zapewne Red Bull sobie podliczy ilość kontaktów, a to wyliczenie będzie dowodziło, że nie było jeszcze tak udanego sponsoringu.  Tak wyglądał skok:  Na chwilę oddam głos komentatorom z facebooka:    Na deser sarkastyczna pointa Będę uaktualniał ten post o dane statystyczne (oglądalność, zasięg itd.), które pewnie niedługo się pojawią. Stay tuned! ___uaktualnienie #1___ Kilka wykresików z google trends – pokazuję, bo to obserwacja dla mnie dość zaskakująca:  Google pokazuje około 30 milionów odpowiedzi na zapytanie „stratos” (oczywiście, w to zapewne wliczają się zapytania o stratosferę w ogóle). Trends pokazuje dość zdumiewający rozkład zapytań, jeśli chodzi o ich lokalizację:  Ktoś mi pomoże znaleźć odpowiedź, czemu Grecy się najbardziej interesują stratosferą? Mają już dość przyziemnych, kryzysowych kłopotów?   ___uaktualnienie #2___ Jak się okazuje (vide komentarz) stratos to po grecku wojsko – zatem zapewne chodzi o walkę z kryzysem… ___uaktualnienie #3___ Dzięki uprzejmości Press Service Monitoring Mediów mogę się podzielić z Wami takimi oto danymi: W prasie ukazały się 384 publikacje na temat skoku Felixa Baumgartnera z czego 58 dziś. W przypadku radia i telewizji odnotowano 877 publikacji w tym 351 wczoraj i dziś. W przypadku internetu są to dziesiątki tysięcy informacji, a ich ilość wciąż rośnie, szczególnie w social mediach. Od wczoraj ukazało się 487 doniesień w onlinowych mediach o charakterze redakcyjnym klasyfikowanych przez Press Service jako te o istotnym zasięgu. Łączna liczba informacji zamyka się cyfrą 1672 i rośnie. ___uaktualnienie #4___ Według australijskich mediów całe przedsięwzięcie kosztowało około $30 mln, było transmitowane przez 40 stacji telewizyjnych w 50 krajach. Red Bull odmawia podania informacji dotyczącej kosztów sponsoringu Baumgartnera. ___uaktualnienie #5___ Press Service podesłał mi taką fajną feliksografikę:  ___uaktualnienie #5___ Dzięki uprzejmości Pan Media Western kilka statystyk telewizyjnych, czyli oglądalność. Dane pochodzą z AGB z programu Arianna (Nielsen Audience Measurement) 1. Porównanie dwóch najbardziej oglądanych wydarzeń relacjonowanych w TVN24:  2. 14.10.2012 porównanie TVN24 do innych stacji telewizyjnych w grupie 16-49 lat  3. 14.10.2012 porównanie TVN24 do innych stacji telewizyjnych, wszyscy oglądacze    Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 