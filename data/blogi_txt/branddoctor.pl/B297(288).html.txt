Powinienem napisać nie made in Sweden tylko made in Forsman   Bodenfors. Ostatnie produkcje tej szwedzkiej agencji z Göteborg‎a wywalają z wrotek, rozwalają system itd. Potwierdzają że sukces, który odniosły ich produkcje dla Volvo Trucks nie był ani jednorazowy ani przypadkowy.  Na pewno case Volvo im pomógł w zdobywaniu kolejnych odważnych klientów, choć wcześniejsze produkcje też trzymają poziom. Warto zerknąć na ich stronę – agencja zasługuje na hasło jakim reklamuje się Volvo i najwyraźniej wzięła je sobie do serca.  Tym razem dzielę się z Wami serią, która, jak przypuszczam, jeszcze będzie miała swoje odsłony. To kampania dla szwedzkiego Unicefu – internetowa i telewizyjna. Jej sens to oczywiście darowizna, ale pozyskana w dość niecodzienny sposób. Nie wrzucamy nic do puszki, nie ma zbiórki – jest za to sklep czyli internetowe zakupy leków, środków opatrunkowych, roweru, motocykla, namiotu, a nawet samochodu! (za około 120 000 zł) (do sklepu tędy). W podsumowaniu zakupu, za dodatkowe 20 SEK, możemy dodać kartkę, która zostanie wysłana na wprowadzony przez nas adres. Jest sklep, są banery do niego prowadzące, ale najciekawsze są spoty. Jak na razie trzy.    Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 