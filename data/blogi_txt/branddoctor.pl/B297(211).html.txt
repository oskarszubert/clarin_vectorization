Google+ postawił wszystkich mających doń dostęp do góry nogami. Blogosfera już kipi od omówień wad i zalet goopomysłu, omawia i piętnuje niedociągnięcia, wychwala i rozpływa nad zaletami. Paweł Tkaczyk patrzy na G+ od strony reputacji, Artur Kurasiński zastanawia nad aspekatami giełdowymi. Zachodnia, amerykańska blogosfera bawi się w wyliczanki różnic i podobieństw. Faktem jest, że obserwujemy starcie dwóch gigantycznych maszyn internetowych. Dojrzałej, a mimo to dynamicznej GOO  i młodej, może nawet młodzieńczej, FACE.  Goo, swoim sprawdzonym z czasów gmaila sposobem, stosując znaną regułę niedostępności, publiczną betę zawęża do geekokręgów, Face zapowiada, że odpowiedź tuż, tuż. Zwróćmy uwagę na odwrócenie ról. Dotychczas to Face był innowatorem (przynajmniej w percepcji użytkowników), a reszta go goniła. Teraz, raptem i chyba jednak niespodziewanie, role się odwróciły i musi gonić. Oj musi! Wg mnie, szanse na odwrót konsumentów od FB są duże. I są conajmniej dwa ku temu powody. Mało kto na świecie nie używa google. Albo jako wyszukiwarki, albo jako systemu pocztowego, wyznaczającego standardy i trendy, albo, jeśli nie tych dwóch poprzednich (w co wątpię), to jako serwisu video. Tylko google samodzielnie stać na eksperymenty, bo tylko on (z tych dwóch graczy) ma na to własne środki. Zainwestował je w stworzenie socialekosystemu i teraz tylko w ramach własnych produktów może je rozwijać, promować, integrować. Tfuuu, przepraszam, już zintegrował!  Facebook natomiast, ma jedną, baaardzo dużą przewagę.  Stał się synonimem serwisów społecznościowych i w zasadzie każda inicjatywa socialmediowa mniej lub bardziej się do niego odwołuje. Oczkiem w głowie Facebooka było promowanie się poprzez zagnieżdżanie odniesień do fanpage’a, pokazywanie walla poza własnym ekosystemem i inne takie praktyki ekshibicjonistyczne. To Facebook zmienił nasze przyzwyczajenia i pokazał internet jako miejsce umiejące odzwierciedlić nasze realne życie, przyjaźnie, animozje, poglądy – po prostu relacje jakie nas łączą ze światem. Nauczył nas także swoistego ekshibicjonizmu udostępniając narzędzia do tworzenia aplikacji, API, współpracując z marketerami, czy wreszcie samemu publikując pluginy, widgety do zagnieżdżania w naszych serwisach internetowych. Czy przed Facebookiem było o nas tyle wiadomo? I tyle osób mogło tą wiedzę (nomen-omen) wyguglować?   Google też udostępnia API. Też. Ile widzieliście, znacie serwisów, które np. pokazują gtalka? A może inaczej: ile znacie takich, które pozwalają sie zalogować via google, a nie pozwalają na logowanie kontem facebooka? A ile na odwrót? Zastanawia mnie jak szybko to się zmieni. Zgadzam się z opiniami, że szybko g+ fejsa nie zastąpi. 750 mln ludzi nie da się przenieść z jednego miejsca w drugie ot tak. Google mogłoby pewnie to zrobić po prostu kupując facebooka, jak ten pojawi się na giełdzie (kto wie, może częściowo tak się stanie?), ale raczej zdecyduje sie powoli skubać i odbierać faceużytkowników. A ma czym. Stworzyło bardzo dobrą i trywialnie prostą, intuicyjną w obsłudze platformę. Ma rzesze zadowolonych użytkowników swoich webowych aplikacji. Nie startuje od zera. Czy się przeniosę do G+? Nie mam żadnego kłopotu z odpowiedzią na to pytanie. Jeśli google+ nie zmusi mnie do kolejnego, mozolnego budowania listy znajomych, a pozwoli na łatwy import kontaktów, to sądzę, że w ciągu kilku miesięcy przesiądę się socialmediowo z F na G, czyli na kolejną w alfabecie, literkę. Przejrzystością interface’u już mnie G+ kupił. Teraz pozostaje tylko oduczyć się FACEfunkcjonalności i nauczyć GOO+korzystania. Tylko?   __ Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 