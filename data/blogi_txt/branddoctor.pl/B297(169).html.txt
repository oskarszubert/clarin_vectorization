Zająłem się #socialmedia, trochę już o tym (np. tu) napisałem, no i się zaczęło. Nie, nie mam pretensji o pytanie – co się stanie z mediami społecznościowymi, jaka jest ich przyszłość? Problem w tym, że nie potrafię udzielić jednoznacznej odpowiedzi. Ale dokonam śmiałej próby – google to zapamięta, więc nie będzie kłopotu żeby za kilka lat sprawdzić, czy miałem rację   Jako zjawisko socialmedia będą się rozwijać. I sądząc po tym, jak to wygląda dziś, ten wzrost będzie bardzo dynamiczny. Wcześniej, czy później większość (może nawet 90%?) znajdzie się na facebooku, co spowoduje że nasza-klasa będzie musiała się mocno przedefiniować, twitter stanie się niszowy. Rodzime serwisy typu flaker, blip, pinger, fotka itd. będą trwały tylko dzięki integracji z facebookiem i ze sobą nawzajem. Przyszłością jest otwarte API i integracja wszystkiego – tak będą się zachowywali tworzący kontent. Marketerzy skuszenie możliwościami i efektem masy facebooka tam skoncentrują swoje kampanie i wydatki. FB będzie nr 1, przynajmniej przez następne kilka lat. Numer 2, twitter przejmie kilka funkcjonalności z innych rozwiązań komunikacyjnych:  - ma szansę zastąpić smsy (jeśli wprowadzi możliwość łatwej i zupełnie prywatnej komunikacji pomiędzy dwoma osobami), - może zastąpić telemarketing – już dziś nie ma problemu by mógł pełnić funkcję call center - będzie osią obsługi klienta dla dużych firm.  Powstanie mnóstwo kolejnych aplikacji pozwalających agregować wszystkie mikro/makro/blogo/społeczno/serwisy, ale mające mnóstwo funkcji badawczo statystycznych – aplikacji do użytku profesjonalnego (dla korporacji) oraz tych dla małych i mikroprzedsiębiorstw i wreszcie dla zwykłych ludzi. To spowoduje, stopniowe odzwyczajanie się od produktu jakim jest przeglądarka internetowa. Internet stanie się medium pozyskującym budżety równe telewizyjnym, lecz nigdy nie będzie miał takich jak TV barier wejścia. W związku z tym będzie coraz bardziej zaśmiecony. Od bezwartościowych, tanich treści po superkampanie z pokaźnymi budżetami. Te ostatnie będą integrowały aktywność internetową z marketingiem tradycyjnym. Będziemy świadkami i uczestnikami pierwszych aktywności na prawdę obejmujących wszystkie dostępne media i środki. Jeśli nie dokona tego marketer, zrobi to kino (w znaczeniu przemysłu, a nie ekranu). Najbardziej pożądanym zawodem w agencji reklamowej będzie programista… Co będzie dalej? Nie wiem, ale się tego boję. A Wy? Co o tym sądzicie? Czy na prawdę nadchodzi czas wszechdominacji SocialMediaInternetu? ___ Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 