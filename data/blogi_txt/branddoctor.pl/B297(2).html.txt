Czym różni się strategia od taktyki? Strategią Krzysztofa Kolumba było dopłynięcie do Indii. Taktyką było „płynąć wciąż na zachód” Strategia reklamowa wspomaga plan marketingowy, który z kolei jest częścią biznes planu firmy. Niestety w realiach dzisiejszego biznesu rzadko kiedy mamy dostęp do planu marketingowego, nie wspominając o biznes planie. Więc rolą stratega jest odkrycie tej „tajemnicy”. Czego do tego potrzeba? Pełnego obrazu runku, produktu lub usługi i informacji o firmie. Najprostszą formą takiej analizy jest słynny SWOT, który szybko i dość łatwo pozwala ocenić sytuację rynkową. Idealnie jest, gdy dysponujemy badaniami przeprowadzonymi przez firmę/właściciela marki. Dobrze jest również skorzystać z badań TGI, jeśli mamy do nich dostęp. Strategia reklamowa składa się z trzech głównych części: 1. Ocena – część analityczna Co dzieje się na rynku? Jaka jest jego historia? Jak jest aktualna sytuacja? Jakie są główne trendy rynkowe? Jak zapowiada się przyszłość? Rozważamy produkt, markę, firmę oraz zachowania/postawy konsumenckie. 2. Działanie – część kreatywna Jak można wykorzystać główne szanse, jakie zidentyfikowaliśmy? Co zrobić z zagrożeniami? Czy istnieje możliwość skonwertowania zagrożeń na zalety? Co należy zrobić z marką/produktem/firmą? 3. Rekomendacja Podsumowujemy powyższe rozważania w kilku maksymalnie prostych zdaniach. Wybieramy najbardziej logiczne rozwiązanie. Rekomendujemy i uzasadniamy wybór. Strategia prowadzi do:  pozycjonowania/repozycjonowania marki wykreowania/inwestycji w/wzmocnienia wizerunku marki/produktu stworzenia założeń kreatywnych  Czyli strategia to lont do bomby kreatywnej, to twór inspirujący, to zadrażnienie receptorów! Strategia reklamowa i/lub strategia komunikacji nie jest strategią/taktyką/planem kreatywnym ani mediowym. Pokazuje możliwy do osiągnięcia cel. Nie narzuca ani rozwiązań kreatywnych, ani rodzaju mediów. Pokazuje możliwości i otwiera furtki. Kompletna oferta reklamowa powinna zawierać strategię, założenia/rozwiązania kreatywne oraz mediowe. Podziel się:Google+ Marcin Kalkhoff (BrandDoctor)Dodaj do ulubionych:Lubię Wczytywanie...Comments comments 