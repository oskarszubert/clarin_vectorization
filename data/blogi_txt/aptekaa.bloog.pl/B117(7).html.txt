Za tydzień o tej porze już będę daleko od domu i z pewnością będzie to pierwsza noc przespana w sanatorium do którego jadę. Bilet autobusowy już dawno zaklepany telefonicznie - czeka mnie trzy tygodnie odpoczynku , zabiegów i laby na całego. Ale będę miała z wami kontakt bo zabieram ze sobą swój podręczny komputer - niestety jak się już dowiedziałam będzie to internet płatny 50 zł na cały okres pobytu ale warto mieć kontakt ze światem bezpośrednio z pokoju niż przesiadywać w kafejce internetowej na terenie ośrodka.      Dzisiaj byłam swoją głowę doprowadzić do porządku by jakoś wyglądać bo włosy szybko ostatnio podrosły ale miałam poważny problem z wyborem koloru. Długo się zastanawiałam czy taki czy owaki czy ten czy tamten kolor aż w końcu sama nie wiem jak to się stało , że wybrałam soczystą malinę - już go kiedyś miałam i wydaje mi się że kolor mi pasował - a co tam w końcu jadę tam gdzie mnie nie znają więc od czasu jakaś odmiana się przyda. No i od dzisiaj zaczęłam przegląd szafy i stoję przed wielkim dylematem co zabrać ze sobą a co pozostawić w domu , co się może przydać w razie zmiennej pogody a co nie. Torba leży na tapczanie w dużym pokoju i tak co jakiś czas coś do niej wrzucam.....a to parasol w razie deszczu , komplet lekarstw by nie zapomnieć , chusteczki , ręczniki, perfumy , no i paszport. A to dlatego że może uda mi się pojechać za 130 zł na wycieczkę do Lwowa.....zobaczymy na miejscu.      Chyba każda z nas ma zawsze problem z pakowaniem ale są nieraz wyjątki - kiedy byłam w Ustce ostatnio moja współlokatorka która było sporo wiekiem starsza o demie  przyjechała na trzytygodniowy turnus z małą torbą aż było to dziwne w porównaniu do tych pań , które miały po dwie lub trzy walizki. Ale za to wyjechała obładowana nowymi rzeczami , które sobie zakupiła na miejscu ale na szczupłe osoby zawsze można wszystko dostać wszędzie nie to co na moją tuszę....ha..ha.      Ostatnio przeszła mi ochota na blogowanie nie wiem czy tylko ja mam takiego pecha czy inni też bo przez przypadek odkryłam , że na  blogu  "Samo życie " brakuje masę zdjęć po prostu są pozamykane nieraz całe notki  - wsiąkły gdzieś zdjęcia i wpisy są puste. Ze 190 wpisów całkowicie usunęłam ponad 20 a w każdej notce brakuje albo jedno albo dwa zdjęcia a nawet pięć. Zadałam sobie trud i przejrzałam wszystkie - spisałam tytuły by w późniejszym czasie odnaleźć foty i je wstawić .Już kilkanaście pierwszych wpisów uzupełniłam. Ale nie macie pojęcia jakie było moje zdziwienie kiedy na Skarbach odkryłam ten sam problem i co dziwniejsze notki z lat poprzednich są opublikowane w 2013 roku ...koszmar jakiś czy co, jakim cudem to się stało ale cuda się zdarzają cały czas na portalu W.P. już od jakiegoś czasu. No i usunęłam już chyba trzy podwójne notki , które były jakby niedokończone a opublikowane - usuwałam te bez komentarzy. I wyszło mi że z 50 wpisów tych po kolei na blogu jest do poprawy 10 notek i powiedźcie mi jak tu ma człowiek się nie denerwować jak kilkuletni dorobek blogowania szlak trafia......poprawianie zajmie znowu sporo czasu. Ale koniec marudzenia i wracamy do tematu dzisiejszego wpisu. Moja towarzyszka wspólnych wypadów rowerowych i tych spacerowych wróciła z zagranicznego wyjazdu i już od jej powrotu kilka razy spotkaliśmy się ale u mnie w zaciszu ogrodu. Ale dwie pasjonatki fotografii  nie mogą usiedzieć na miejscu więc wybraliśmy się na mały fotograficzny spacer po mieście wybierając kierunek drogi na Rybnik. Czy Orzesze to tak zacofane miasto .....dwie baby spacerujące chodnikiem z aparatem w ręku a każdy przechodzący człowiek zerkał  na nas i odwracał się jeszcze gdy nas minął chyba uważali nas za wariatki.      Pierwszy przystanek był przed kwiaciarnia , moja znajoma znała panie tam pracujące a ja przy okazji zrobiłam kilka fot wystawy sklepowej przez szybę i lawendzie. Idąc dalej chodnikiem gdy przechodziliśmy obok ogrodzenia rozszczekał się pies  fajne by było złapać ujęcie gdy rozdziera paszczę ale niestety zdjęcia nie udało się zrobić bo właściciel wyszedł i nas zbeształ , że najpierw trzeba było wejść na podwórko i się zapytać czy można a potem robić zdjęcie psu. Moja koleżanka nawet nie wiem co mu odpowiedziała ....akurat pan mu powie by się rozszczekał na naszą prośbę by zdjęcie zrobić - z resztą byliśmy na chodniku więc zakaz żaden nie został złamany nawet ten względem zrobienia zdjęcia i publikacji fotografii psa. A kiedy troszkę dalej robiłam zdjęcia budynkowi dworca już za torami pan ten jeszcze długo zerkał na nas za płotu.      SLAJD ZDJĘCIOWY O ORZESZU Z PODKŁADEM MUZYCZNYM           To już nieczynna stacja w Orzeszu , kiedyś tu jeździły pociągi na Tychy , sama nim dojeżdżałam do szkoły , dzisiaj dworzec świeci pustkami. Jeszcze do niedawna był w tym budynku sklepik z pamiątkami z drugiej strony ale niestety właściciel chyba z braku klientów musiał z niego zrezygnować. Ale gdy wracaliśmy w oddali było widać dwóch panów koszących kosiarkami ręcznymi trawę , wywijali maszynami raz w lewo raz w prawo by trawa nie zarosła dworca. Ale dzisiaj się przez przypadek dowiedziałam , że tymi torami nawet o 20.22 przejeżdża pociąg relacji Racibórz- Łeba a ja myślałam , że tylko przelatują tu pociągi towarowe.          Gdzieś dalej po lewej stronie w kierunku Rybnika stoi stara studnia przed płotem tu sobie zrobiliśmy mały odpoczynek i przedyskutowaliśmy zajście , które miało miejsce troszkę wcześniej bo moja towarzyszka spaceru zadała mi pytanie co to tak zaciekle dyskutowałam z przechodząca ulicą kobietą.Więc jej opowiedziałam o co chodziło........z chodnika przy drodze zauważyłam ciekawy kształtem korzeń drzewa na pewnej posesji więc się zatrzymałam, taka sama odległość jak na zdjęciu powyżej dzieliła mnie od posesji właściciela. Stojąc oczywiście na chodniku wycelowałam aparat w kierunku obiektu który mnie zainteresował raz potem drugi a tu za firanki okna facet wymachuje ręką w moim kierunku i coś tam krzyczy.      Niedosłyszałam nawet co mówił bo wyrosła przede mną nawet nie wiem skąd kobieta w młodszym niż ja wieku i zaczęła się dopytywać co zrobiłam za zdjęcie - mówię grzecznie że zainteresowało mnie to ciekawe drzewo . Kto pani pozwolił robić zdjęcia , natychmiast proszę to skasować bo dzwonię na policję ,  to nie Boże Ciało i odstawia swoje dyskusje  na ulicy a gdy chciałam przejść dalej zastawiła mi drogę. W końcu pokazałam jej to zdjęcie i usunęłam go z aparatu bo przecież nie będę się szarpać z kobietą na chodniku. Ale człowiek nie znający się na fotografii nie wie , że utracone zdjęcie można odzyskać przez specjalne programy tylko po co czas marnować dla kawałka drzewa .          Ten krótki spacer na ul. Rybnickiej zakończył się przy domu pełnego na ogrodzie kwiatów , górowały tutaj te żółte powyżej i piękne malwy , które ozdabiały ogródek i otoczenie domu - było ich bardzo dużo. Od tego miejsca przeszliśmy na drugą stronę ulicy i poszliśmy w kierunku powrotnym do rynku do miejsca skąd wyruszyliśmy. Był jeszcze zakup lodów w sklepie , mała sesyjka z dziewczynka znajomej i odpoczynek na ławce niedaleko pięknej orzeskiej fontanny a potem powrót pod bank gdzie zaparkowałam swój rower do aluminiowej rury i kierunek dom.Dzień był pełen wrażeń i nietypowych niespodzianek .                      GARNEK.PL    YOUTUBE FACEBOOK.M    SAMO ŻYCIE    SLAJDZIK 