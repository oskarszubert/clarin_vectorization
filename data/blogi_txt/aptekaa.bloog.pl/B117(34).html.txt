https://picasaweb.google.com/113594169025022552201/SwietoSwiatAW AziskachGornych2014Rok?noredirect=1 To już IX raz w samo południe 6 stycznia odbyła się  impreza światła w Muzeum Energetyki w Łaziskach Górnych - ja niestety byłam po raz pierwszy i w muzeum i na święcie ........wstyd się do tego przyznać tak blisko mieszkając ale to prawda. Miałam okazję się zabrać ze znajomą sąsiadką ale tylko w jedną stronę , powrót musiałam sobie sama zorganizować do domu .W święta dojazd w tym kierunku to tylko samochodem bo Ł niestety nie kursuje ale nie było tak źle bo z powrotem podwiózł mnie aż pod sam dom dobry znajomy, który też był na tej imprezie.  Święto Światła to doskonała impreza i doskonała okazja by przyjrzeć się z bliska i prześledzić historię i rozwój oświetlenia od bardzo dawnych czasów aż do czasów współczesnych.Tym bardziej że wszystkie eksponaty można zobaczyć na miejscu.Przed samym wejściem do muzeum towarzyszyła wchodzącym orkiestra dęta Elektrowni Łaziska a podczas całej imprezy trwały animacje happeningowe w wykonaniu grupy ProMediaTeam z Bierunia.Sala była pełna , niestety stojąc z samego tyłu nie widziałam jak przy pomocy krzemieni i hubki wskrzeszano ogień, pokazywano czym oświetlało się kiedyś pomieszczenia i drogi aż do współczesnej elektryczności.  Przed wejściem trzeba było wykupić bilet dorośli 10 zł a dzieci 5 zł i dostawało się do ręki bilet wraz z certyfikatem uczestnictwa w Święcie Światła na którym to widniał numer , który brał udział w losowaniu nagród - mój 135 niestety nie miał takiego szczęścia by cokolwiek wylosować. Nie sposób zobaczyć wszystkiego za pierwszym razem kiedy wokół jest sporo ludzi ,ale cieszę się z tego że sporo rzeczy zobaczyłam a najbardziej podobał mi się koncert grupy Gromowładni - grali na cewkach Tesli.  Dzwonków było przy wejściu sporo , każdy mógł go dotknąć i wypróbować jego sygnał jak dzwoni a ja głupia nawet tej uciechy zostałam pozbawiona. Bo kiedy weszłam było przy tej wielkiej tablicy sporo ludzi i dzieci a potem to już zapomniałam.To muzeum ma naprawdę sporo eksponatów w kilku salach nawet wszystkiego nie zwiedziłam ale latem będzie okazja wybrać się tam na rowerze , bo już kiedyś byłam w tym miejscu ale z innej strony.Wrażenie ogromne zrobiła na mnie lampa neonowa z wbudowana w środku warszawską syrenką - sporo czasu się jej przyglądałam.  Punktem kulminacyjnym była żarówka, która ma ponad 100 lat i jest uruchamiana tylko w tym jednym jedynym dniu w roku właśnie podczas Święta Światła ( jest poniżej składanki zdjęciowej ). Każdy prawie kto miał ze sobą aparat chciał jej zrobić zdjęcie dla mnie z daleka żarząca spiralka była prawie niewidoczna.Wiec musiałam się przedostać przez tłum ludzi i dotrzeć troszkę bliżej by ją dobrze ująć ,była to prawie końcówka gdy świeciła bo zaraz potem pan ją zabrał i wyniósł w odpowiednie miejsce poza salą by schować tam gdzie zawsze jest przechowywana. Znowu za rok o tej samej porze zostanie zaświecona. Potem rozpoczęło się losowanie nagród i spektakl grupy ProMediaTeam w tym miejscu co stałam nie mogłam dokładnie wszystkiego zobaczyć......nagrałam tylko mały fragmencik. Zapraszam do obejrzenia reportażu w linku u samej góry i krótkiego filmiku poniżej  http://www.youtube.com/watch?v=uQ7fuPjAMnU GARNEK.PL    YOUTUBE    FACEBOOK.M    SAMO ŻYCIE    SLAJDZIK 