Co to za odpoczynek jak od samego początku przyjazdu tutaj zostałam unieruchomiona na jakiś czas , no nie tak dosłownie ale muszę oszczędzać nogę bo spuchła i zsiniała jak ta bania a pan doktor kazał jej nie przesilać. Ale po kolei - z domu wyjechałam przed godzina 23.00 , syn samochodem wraz z siwym zawiózł mnie na dworzec PKS do Katowic skąd był odjazd autobusu.Do samego odjazdu było jeszcze troszkę czasu ludzi też stało sporo ale gdy przewoźnik nadjechał w dodatku opóźniony - oj bardzo byłam zdziwiona bo był to super luksusowy autobus. Piętrowy ......takim to jeszcze nie miałam przyjemności jechać nawet za granicę, z góry inaczej wszystko wygląda podczas jazdy ale nie zmrużyłam oka bo kilka siedzeń za mną pan tak strasznie chrapał że zasnąć nie mogłam.      Byłam troszkę zła na przewoźnika bo nigdzie nie było informacji o przesiadce a tu w Krośnie kazano nam się przesiąść do małych busików i nimi dojechaliśmy do celu.Mgła z rana za oknami była cudowna , miał człowiek ochotę wysiąść i machnąć fotkę .........było widać zamglone drzewa i szczyty gór , jest to widok nie do opisania.Z samego placu autobusowego miałam do sanatorium 600 metrów ale z tymi bagażami które miałam ze sobą jakoś sobie sama poradziłam i powolutku posuwałam się do miejsca docelowego.A kiedy już byłam na miejscu ośrodek jeszcze nie był czynny bo było wcześnie rano 6.30 ale po jakimś czasie zauważyłam z drugiej strony wychodzące osoby i weszłam do środka.    Po wejściu do środka holu wrażenie piorunujące , wystrój wnętrza sali bardzo piękny z wieloma powyginanymi lampami i wszystko w drzewie. Pomieszczenie wysokie a po obu bokach pomieszczenia pokoje na parterze a u góry na piętrze balustrada i wokół niej przejście oraz pokoje. Nie wstawiam zdjęcia bo tej sali jadalnej poświęcę więcej czasu w innej notce z tego względu , że naprawdę warto. Po godzinie 8.00 dopiero zostałam przyjęta przez panią recepcjonistkę ale i tak musiałam czekać z bagażami w recepcji bo pokoje jeszcze były pozajmowane przez poprzednich kuracjuszy mieli jeszcze czas by się wyprowadzić.....to czekanie w jednym miejscu było nie ciekawe bo gdzie się człowiek ruszy z bagażami. Powoli zaczęli się zjeżdżać inni i było nas troszkę więcej osób, stałam z boku i obserwowałam innych. Każdy chyba był zmęczony bo ludziom nawet się rozmawiać nie chciało. Ale zapłaciłam sobie za internet , wprowadziłam podane mi hasło i jeszcze w recepcji uruchomiłam kompa pozdrawiając znajomych na Facebooku.      W końcu zostałam przydzielona na piętrze do pokoju gdzie już były trzy kuracjuszki ale one tylko na jedną noc bo następnego dnia miały już wyjazd do domu.Zbytnio nie było czasu do rozmowy bo zaraz byłam wezwana tak jak inne panie do siostry dyżurującej by wypisać wszystkie dane potrzebne do karty pacjenta. Moją skaleczoną nogę też musiałam pokazać.....nie było na niej nic widoczne co by wskazywało na to co się potem wydarzyło dlatego gdy po jakimś czasie byłam u lekarza nawet o niej nie wspominałam.    Przed kolacją mając jeszcze czas poszłam na zwiady by zobaczyć gdzie jutro z rana trzeba się wstawić na zabiegi lecznicze bo dostaliśmy całą wypiskę dzień po dniu zabiegów , trzeba było zbadać teren by rano nie błądzić. Po kolacji poszłam na spacerek tam gdzie szli inni .........czyli 2,5 km droga leśną do kapliczki w lesie.........powrót był już szybki bo było z górki. Ale już wieczorem zauważyłam przy myciu że moja prawa noga ta po uderzeniu jest strasznie spuchnięta a co najgorsze sina wręcz aż fioletowa na stopie z boku i pod kolanem, byłam przerażona. W nocy po pielęgniarkach latać nie będę ale zaraz z rana poszłam z tą nogą , był akurat lekarz , obejrzał i zlecił okłady i kazał nie wysilać nogi. Ale na zabiegi niestety trzeba było pójść , załatwiłam wszystko do obiadu i byłam wolna - noga miała odpoczywać wiec dostosowałam się do zaleceń lekarza i siedziałam na miejscu serwując po necie.        Ale to jeszcze nie był w tym dniu koniec moich kłopotów......w domu od czasu do czasu miałam pod piersiami gdy się zapociłam małą wysypkę ......zawsze to pudrowałam i plamki schodziły , gdy się człowiek zapocił znowu się pojawiały i tak nieraz było jakiś czas ale nigdy mi to nie dokuczało by drapać się w tym miejscu. A tu nastąpił moment że wytrzymać nie mogłam i chcąc miejsce zapudrować przeraziłam się strasznie. Z małych plamek zrobiły się dwa wielkie czerwone zaognione placki i znowu musiałam odwiedzić gabinet lekarski,przepisano mi maść , calcium i trzy opakowania jakiś tabletek. Pani magister w aptece dwa lekarstwa zastąpiła innymi tańszymi bo bym zapłaciła o wiele więcej a tak tylko 50.00 zł.      Moim skojarzeniem zaraz była kąpiel w jakiejś tam solance bo to po tej kąpieli za parę dobrych godzin nastąpiły te objawy......co mnie jeszcze tu czeka ? No teraz codziennie chodzę do pokoju zabiegowego na zmianę opatrunków nogi i kolana a na dodatek jeszcze na smarowanie tych dwóch czerwonych plam......mam nadzieję że w krótkim czasie będzie koniec. Miejscowość w której przebywam jest przepięknie położona w jednym z najczystszych ekologicznie regionów Polski z dala od dużych ośrodków miejskich. Jest tu wspaniała nieskażona przyroda , bodźcowy klimat i przede wszystkim czyste powietrze - mnie się tu oddycha wspaniale a  powietrze sprzyja pełnemu relaksowi a jest tu w sumie co robić.      Można skorzystać z pijalni wód mineralnych jest kilka źródełek wody pitnej z których kuracjusze mogą korzystać gdyż jest to woda pitna. Odpoczywać można nad rzeką Tabor na której jest kilka przejść i przez most można przejść na drugą stronę albo spacerkiem przechodzi się wzdłuż rzeki gdzie przy pięknej słonecznej pogodzie opala się i kąpie dużo dzieci i dorosłych osób......ludzie odpoczywają nad wodą.Można przed upałami schronić się w specjalnie wybudowanych altankach gdzie można poczytać książkę czy oddać się marzeniom.        W takiej kabinie jak poniżej mam jeden z zabiegów na oddychanie, trzeba się do połowy rozebrać i pozostać tylko w bieliźnie no wskazany jest czepek na głowę by włosy nie były mokre. Chodzi się cały czas w koło raz w lewo potem za jakiś czas w prawo by się nie zakręciło w głowie i oddycha , można też przy tym spacerze śpiewać lub ruszać rękami w różnisty sposób.Taki zabieg trwa od 10- 20 minut ja zawsze wytrzymuje do końca - w pomieszczeniu nieraz nic nie widać i trzeba uważać by komuś nie nastąpić na nogę gdy jest zmiana kierunku chodzenia.Starałam się przez te pierwsze dni by jak najszybciej je zrobić by mieć czas dla siebie , chociaż niektóre były w godzinach późniejszych ale się udało.            http://maria-anna- maria.blogspot.com/2013/08/fontanna-w-rymanowie-zdroju_1.html #comment-form http://slajdzik.pl/slajd/rymanow-zdroj-70261 GARNEK.PL    YOUTUBE    FACEBOOK.M    SAMO ŻYCIE    SLAJDZIK 