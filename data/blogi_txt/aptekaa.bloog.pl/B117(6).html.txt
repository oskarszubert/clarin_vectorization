http://www.dziennikzachodni.pl/artykul/945224,cmentarz-w -jaskowicach-zniszczony-przez-wandali-znowu-nowe- zdjecia,id,t.html Moje samopoczucie dzisiaj już od samego rana miało wiele do życzenia ......bardzo źle się czułam przy tej pogodzie, dusiło od samego rana no i kaszel dokuczał ale kiedy siwy wrócił z cmentarza prawie w samo południe i poinformował mnie o dewastacji naszego cmentarza to powiedziałam sobie że tym razem muszę pojechać. Ostatnim razem w maju mnie nie wpuszczono bo jeszcze czekano na ekipę by zebrała odciski a drugi raz już niestety nie pojechałam. Wyciągnęłam rower z garażu a raczej siwy to zrobił i rowerem pojechałam gdzieś po 15.00 bo pieszo by to za długo trwało.    Kiedy już dotarłam na miejsce przed kościołem stał samochód z telewizji tvn a pana kamerzysty spotkałam po drodze idąc w stronę zniszczonych grobów. Ludzi też było trochę , ktoś się mnie zapytał zaraz po wejściu ile to grobów zniszczono .......pani ja też dopiero co weszłam i niestety nie wiem. Przechodzący pan odpowiedział na pytanie , że chyba około 30 ale nie jest pewien - tyle się dowiedziałam. Tym razem to już po raz trzeci taki incydent się wydarzył , najpierw kościół się spalił , teraz dewastują groby- pytam się co komu przeszkadza taki pomnik. Ludzie masę pieniędzy wydają , chodzą pielęgnują groby a taki jeden z drugim weźmie ciężki młot i jednym ruchem ręki zniszczy wszystko.    Ktoś z obecnych osób na cmentarzu mówił , że te zniszczenia zaczęły się jak zaczęto w kościele co miesiąc odmawiać modlitwę jerychańską ......nie wiem bo nie chodzę na te modlitwy i trudno jest mi wyrazić swoje zdanie ale poszukałam w necie i wstawię parę linków. Inni mówią że to sataniści a inni jeszcze , że rozbrykana bogata młodzież , która nie ma zajęcia i się nudzi. Gdzie prawda to trudno wyczuć ,ale to co zobaczyłam na cmentarzu to aż serce ściska. Historia papieskiej Modlitwy..... Różańcowe Jerycho.... Grób mojej koleżanki klasowej tak samo został zniszczony .......był moment gdy stałam obok niego , a łzy napłynęły mi do oczu, jak tak można przecież nie muszą chodzić do kościoła jak nie chcą nikt nikogo nie zmusza ,ale trochę tolerancji by się przydało. Przecież tyle pieniędzy taki pomnik kosztuje,a tu taki dupek ci go  zniszczy i znowu naprawa a oni znowu przyjdą i zniszczą. Ze wszystkich zdjęć na cmentarzu zrobiłam slajd z podkładem muzycznym. http://slajdzik.pl/slajd/dewastacja- cmentarza-w-jaskowicach-69450        Ten grób mi najbardziej utkwił w pamięci te wszystkie cztery zdjęcia u góry pochodzą właśnie z jednego grobu w slajdzie chyba są jeszcze dwa. Kiedy przyszłam nikogo przy niemu nie było za jakiś moment kilka osób ze łzami w oczach zaczęło go porządkować , zbierać potrzaskane szkło z rozbitych w koło zniczy a kiedy odchodziłam części grobu już były poukładane jedno na drugim by potem go naprawić. Tyle dobrze że nasz grób dziadków nie został naruszony ...a ja chciałam w tym roku albo na drugi zrobić nowy pomnik - ale chyba decyzja się odwlecze tym bardziej , że nikt się do tego nie dołoży a jak ma przez przypadek być zdewastowany to może lepiej poczekać na lepsze czasy.                       GARNEK.PL YOUTUBE    FACEBOOK.M    SAMO ŻYCIE    SLAJDZIK 