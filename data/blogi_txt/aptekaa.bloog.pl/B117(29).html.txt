SLAJDZIK Z PODKŁADEM MUZYCZNYM :::   O, cóż jest piękniejszego niż wysokie drzewa, W brązie zachodu kute wieczornym promieniem, Nad wodą, co się pawich barw blaskiem rozlewa, Pogłębiona odbitych konarów sklepieniem. Zapach wody, zielony w cieniu, złoty w słońcu, W bezwietrzu sennym ledwo miesza się, kołysze, Gdy z łąk koniki polne w sierpniowym gorącu Tysiącem srebrnych nożyc szybko strzygą ciszę.  Z wolna wszystko umilka, zapada w krąg głusza I zmierzch ciemnością smukłe korony odziewa, Z których widmami rośnie wyzwolona dusza... O, cóż jest piękniejszego niż wysokie drzewa!  - Leopold Staff.    Ktoś rzucił hasło a może by tak do lasu się przejść na mały plener z aparatem jak dopisze pogoda - byle by tylko nie padał deszcz. Chętnych na wspólny wypad w niedzielne przedpołudnie zebrało się tylko cztery osoby a miejscem spotkania była Brada.Moje trudności dojazdowe się rozwiązały bo znajomy podjechał po mnie pod sam dom więc wraz z innymi mogłam uczestniczyć w tym małym plenerze.  Godziną spotkania była 10.00 i razem w czwórkę wyruszyliśmy na spotkanie z przyrodą spacerując po lesie na Bradzie. Każdy z nas miał jakiś cel i znalazł coś interesującego dla siebie - ja wyszukiwałam dziwaczne kształty drzew , ktoś inny robił zbliżenia  makro. W niektórych miejscach jeszcze pozostawał śnieg , który spadł dwa dni wcześniej a w niedzielę z rana temperatura na dworze miała zero stopni - sama sprawdzałam na zewnętrznym termometrze.   Tylko nie mogłam tego zrozumieć po powrocie do domu dlaczego ciągle miałam przez parę godzin jeszcze zimne nogi a miałam przecież zimowe buty z kożuszkiem w środku. Teren nie był zbyt równy wiec miałam troszkę kłopotu bo momentami dokuczała mi moja choroba a gdy przejścia były trudne to i koledzy pomogli je przejść trzymając aparat i dodając rękę. Ale byłam zadowolona z tego , że oddychałam świeżym powietrzem i nie widziałam kłębiących się dymów unoszących z kominów. Wystarczyło tylko wyjść z rana za bramę na ulicę a już czułam zapach z kominów.    Zima to dla mnie ciężki okres bo przewagą siedzę w domu i z powodu dymiących kominów i z powodu tego że trzeba się ciepło ubrać , a jest to dla mnie zbyt niewygodne rozwiązanie bo idąc szybko się męczę. Teren leśny też dał mi się troszkę we znaki ....byłam przewagą zawsze na samym końcu grupy , znajomy który mieszka w tej okolicy opowiadał o tych miejscach o kwiatach , które wiosną tu kwitną. O zawilcach i o tym gdzie zawsze je można spotkać i o salamandrach , których dawniej było tu sporo. Spacer po lesie trwał około trzech godzin i nie był to czas zmarnowany ale do domu wróciłam strasznie zmęczona . GARNEK.PL    YOUTUBE    FACEBOOK.M    SAMO ŻYCIE    SLAJDZIK 