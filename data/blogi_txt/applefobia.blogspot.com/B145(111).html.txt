Apple ostatnio wydaje jak szalone poprawki do iOS-a, poprawiające skutki działania wcześniejszych poprawek. Ostatnia poprawka z numerem 6.1.3 miała usunąć jedynie lukę bezpieczeństwa, która pozwalała obejść blokadę iPhona, ale przy okazji powiodła się też próba usunięcia baterii...     Jak donoszą media z rezerwatu, po aktualizacji iOS-a do najnowszej wersji okazało się, że iPhone ma nie tylko całkiem nową lukę bezpieczeństwa, ale też ponownie stał się najszybszym telefonem świata. Przynajmniej jeśli chodzi o czas konsumpcji baterii.  A przypomnijmy, że czas pracy jest niezwykle ważnym parametrem każdego biznesowego telefonu. Przecież nie może być tak, żeby człowiek nie mógł sobie spokojnie pójść do kibla i strzelić w lusterku paru instagramowanych słitfoci nie rozstając się z ładowarką. No i jak potem te kable okropnie wyglądają na zdjęciu!  Jak zwykle ruszyła cała machina wyjaśnień przyczyny zachowania iPhona oraz giełda dobrych rad i partyzanckich sposobów zaradzenia problemowi. Jednym pomaga hard reset. Innym nie pomaga nawet zarżnięcie czarnej kury pod drabiną w piątek trzynastego. Natomiast wszystkim bez wyjątku pomaga wymiana na telefon od innego producenta.  Źródło i foto: Cult of Mac 