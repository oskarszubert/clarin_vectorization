Nie od dzisiaj wiemy, że spora grupa fanatyków Apple to osoby mające trudność z czytaniem, pisaniem i rozumieniem podstawowych komunikatów. Dlatego tak często padają ofiarami manipulacji - nie tylko ze strony ukochanej firmy, ale również różnej maści oszustów i naciągaczy.  Jak zdobyć błyskawicznie tysiące lajków na Fejsie? Wystarczy wrzucić zdjęcie z budzącą pożądanie fanbojów Apple zawartością i opublikować informację, która najbardziej opornego idiotę przekona do kliknięcia "Lubię to"... "Otrzymaliśmy 500 telefonów iPhone 5 16GB, które z powodu braku ofoliowania telefonu ( folia zabezpieczająca przy transporcie ) nie mogą być wystawione na sprzedaż. Z tego powodu wylosujemy 500 osób, które udostępnią ten status i polubią naszą stronę. Kolor podaj w komenatrzu. Powodzenia."   Jak widać, umiejętność czytania ze zrozumieniem upada w narodzie. Już ponad 16.000 funkcjonalnych analfabetów dało się nabrać, że z powodu braku folii na pudełku ktoś ma do rozdania za darmo 500 nowiutkich Fajfonów - wystarczy tylko kliknąć "lajka". Hmm... podobno głupich nie sieją, ale najwyraźniej w rezerwacie Apple jest jakiś wyjątkowy urodzaj na samosiejki...  Co robi fanboj zaślepiony pożądaniem? Zamiast olać cwany tekst, który w oczywisty sposób nikomu niczego nie gwarantuje, trzęsącą się rączką  lajkuje stronę,  z wypiekami na twarzy wybiera kolor swojego iPhona i kładzie kocyk na parapecie, niecierpliwie wyglądając przez okno kuriera z prezentem. Dostawa też podobno ma być gratis...  Cała ta szemrana akcja odbywa się tutaj, a wszystkim amatorom fikcyjnych iPhonów, którzy dali się zrobić w konia, dopisując własne nazwisko do listy idiotów, serdecznie gratuluję pomyślunku. Jalonta Freeman to przy was prawdziwa gigantka intelektu. Naprawdę. Wkrótce zostaniecie razem ze swoimi lajkami sprzedani komuś za parę centów od łebka.  A teraz, po tej długiej przedmowie, pora przejść do rzeczy. Mam dla was ważny komunikat:      Otrzymałem właśnie 3 miliony wejściówek na premierę iPhona 6, która odbędzie się prawdopodobnie w przyszłym roku. Albo w innym. Z powodu pomyłki w numeracji wszystkie bilety mają gwarantowane miejsce w pierwszym rzędzie, tuż obok fotela TimKuka. Z tego powodu wylosuję 3.000.000 osób, które polubią Applefobię na Facebooku i udostępnią ten status. W komentarzach proszę podać, czy chcecie miejsce po lewicy czy po prawicy TimKuka. Powodzenia.    CHCESZ BYĆ NA BIEŻĄCO? DOŁĄCZ DO APPLEFOBII! 