Komentarze z przebiegu konferencji wpisuję na bieżąco. Odświeżajcie sobie tę stronę i nie czepiajcie się literówek :) KONFERENCJA APPLE, 22 PAŹDZIERNIKA 2013  W sieci właśnie pojawił się tweet od TimKuka, który grasuje gdzieś na zapleczu sali konferencyjnej. Podobno jest niezła zabawa...  "Can't wait to get underway. Having fun backstage". @tim_cook via Twitter Reply Retweet Star   Na miejscu jest już złotousty Phil Schiller i genialny Jonathan Ive...       Ive jakiś wymęczony, dużo ostatnio projektował... biurko, aparat fotograficzny... o przełomie w systemach operacyjnych dla dorastających dziewczynek nie wspominając...  Zaczyna się autopromocja i propaganda... Jest i TimKuk we własnej, suchej osobie...     Najpierw propaganda o niebywałym sukcesie nowych iPhonów...     Wygląda na to, że sprzedali więcej niż wyprodukowali. Zostało nawet trochę dziurawych bumperów w zapasie...     iOS 7 również okazał się genialny i trafiony w dziesiątkę...     Jak twierdzi TimKuk, największym sukcesem było iTunes Radio, czyli radio przez WiFi...  W App Store jest już 1.000.000 aplikacji. Aż boję się pomyśleć, jakich...  Czyżby zapowiedź nowych Map Apple?     Jest zapowiedź OS X Mavericks. Przełom, sukces, dominacja... Kompresja pamięci - teraz 6GB RAM upchają w kości 4GB... jak Samsung się zgodzi :)     Powtórka z rozrywki, czyli reklamowanie ficzerów Mavericksa ogłoszonych na poprzedniej konferencji.  UWAGA, nowość, szok, zaskoczenie - w OS X Mavericks będzie można otworzyć dwa okna na raz... I oba będą działać!     Craig demonstruje działanie Safari...     Lawinowo rośnie ilość użytkowników OS X...     Windows kosztuje dwieście dolców i sprzedaje się lepiej...    ...więc OS X Mavericks będzie za darmo! Tak się walczy z konkurencją!     Na scenie nasz ulubieniec - złotousty Phil Schiller. Będą nowe MacBooki Pro...     Po sto dolców za cal...     Ogólnie rzecz biorąc nuuuda...     A oto MacPro. Ciekawe, czy tym razem pokażą działający prototyp...     Chyba nie, dalej tylko obrazki, wizualizacje i obiecanki-cacanki...     Ha! 6, 8, 12 rdzeni... A podobno to Android potrzebuje minimum 4 rdzeni, żeby działać... Typowe zastosowanie Maka Pro - jako popielniczka w studio nagraniowym...     Są pierwsze recenzje...     "Perfekcyjny komputer dla studia nagrań". Taa... ze zwykłą, zintegrowaną kartą dźwiękową?  Mac Pro za jedyne 3 koła papieru w najbiedniejszej konfiguracji...     Dostępny już w grudniu! A do Wielkanocy osiem fixów do systemu i program darmowej wymiany kart graficznych i stopionych obudów...  Będą nowe wersje iMovie, iPhoto, Garage Band...     Trwa demo oprogramowania... Teraz na tapecie jest pakiet iWork... Nowy, płaski wymiar życia makjuzerów...     Niesamowite możliwości edycyjne... "Błyskawiczna Zmiana Koszuli" - ten ficzer najbardziej mi się podoba...     A wszystko za free... pod warunkiem, że bulniesz za MacBooka albo iPada...     TimKuk wraca na scenę. Ciekawe, jak się bawił na zapleczu? Jakieś paproszki w zębach? Aaa.... jest! - znowu nagły atak odklejenia się od rzeczywistości... Magia i rewolucja w jednym...     Jest i kalendarz kupertyński - czternaście kwartałów...     Same sukcesy sprzedaży i tylko jeden zadowolony klient? Słabo... Zaczynają się peany na temat iPadów... Zastosowania w lotnictwie...    ...wspinaczce wysokogórskiej...    ... i do bałamucenia dziewczynek...     Tadam! Nowy iPad. iPad Air... Jeszcze cieńszy, jeszcze węższa ramka. Brak miejsca na kciuk. Albo wyhodujecie sobie przyssawki, albo zapomnijcie o trzymaniu go w jednej ręce...  W środku legendarny, 64-bitowy chip A7... i max. 2 GB RAM-u :)     Oczywiście nie zabraknie również koprocesora ruchu M7. Oj, będzie się działo...  Na Święto Zmarłych będzie jak znalazł, żeby poszukać rodzinnych grobów za pomocą kompasu...     Filmik z sir Jonathanem Ive. Czemu ten facet ciągle wygląda, jakby się czegoś bał?     iPad Mini dostanie Retinę. To się chłopaki uwinęli w niecały rok!  No i oczywiście do kompletu nowe Smart Covery w kolorach pasujących do twojego nowego iPhona...     Pełen przegląd osiągnięć w tym roku - dwa telefony, osiem kolorów...     ...jeden nocnik dla Lorda Vadera...     i cieńszy iPad...  Takie rzeczy tylko w Apple - "These amazing products are great examples of the type of innovation that only Apple can deliver."  Chyba to już koniec konferencji... Nic o króliczkach? Jestem zawiedziony... ------------------------------------------------------ Transmisja prawie na żywo dzięki The Verge       CHCESZ BYĆ NA BIEŻĄCO? DOŁĄCZ DO APPLEFOBII! 