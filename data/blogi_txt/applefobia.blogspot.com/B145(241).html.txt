Historia komputeryzacji pełna jest niespodzianek i zagadek. Poza powszechnie uznanymi i potwierdzonymi faktami wciąż natykamy się na odkrycia, burzące stan wiedzy, do jakiego się przyzwyczailiśmy. Przyszła pora, aby zweryfikować kolejne mylne stereotypy...  Ogólnie przyjęło się uważać, że pierwszym funkcjonalnym komputerem był ENIAC. Stworzony w latach 1943-45, był jak na swe czasy, niesamowicie innowacyjny - programowało się go za pomocą kart perforowanych, ważył tylko 27 ton, zajmował 140 metrów kwadratowych, miał 18 tysięcy lamp elektronowych i grzał się jak... i tutaj brakuje punktu odniesienia, bo na rynku nie było jeszcze komputerów Apple.  Jak wynika z wiarygodnych materiałów, znalezionych na strychu w pudełku po pralinkach, Apple szybko dogoniło czołówkę. Pierwszy iMac pojawił się już w 1946 roku, w lutym. Znaczy w połowie lutego... dokładnie 14 lutego, około godziny 9:34. Dokumentuje to poniższa rycina, będąca niezbitym dowodem na to, że produkty Apple są obecne na rynku niemal od samego zarania ery komputeryzacji:      Wskutek swych niewątpliwych zalet,  iMac od razu podbił serca użytkowników. Był o wiele szybszy, lżejszy i zajmował mniej miejsca niż ENIAC. Był też trochę tańszy, co sprawiło że wkrótce konkurencja musiała się poddać i ustąpić pola. Produkcji ENIAC-a zaprzestano w 1955 roku.   Były oczywiście również podobieństwa, które utrzymały się do dziś - iMaki, podobnie jak ENIAC, nie mają napędu optycznego i programy do nich również pozyskuje się za pomocą kart, tyle że nie perforowanych, a podarunkowych...   Źródło: Wikipedia, foto: Marcin M.   CHCESZ BYĆ NA BIEŻĄCO? DOŁĄCZ DO APPLEFOBII! 