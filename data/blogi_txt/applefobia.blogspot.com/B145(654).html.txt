OS X, czyli Najbardziej Zaawansowany System Operacyjny Świata, jest tak perfekcyjny i zaawansowany, że jego userzy sami już nie wiedzą, jak wykorzystać jego gigantyczny potencjał. Na szczęście jest na to aplikacja...  Jak się okazuje, jest sposób, aby sprawić, że praca na OS X będzie jeszcze bardziej wydajna, a widok pulpitu na ekranie Maka będzie oszałamiał gości twojej agencji reklamowej i powodował omdlenia osób siedzących za tobą w Starbucksie.  Tym sposobem jest dostępna w Mac App Store aplikacja Folderol, która za śmiesznie niską cenę jednego dolara umożliwia zmianę koloru folderów w Finderze, dając power-userom do dyspozycji profesjonalny "look" pulpitu i całkowicie nowy poziom "user experience"...         Jeszcze nigdy dotąd praca na OS X nie dawała tyle satysfakcji, co po pokolorowaniu folderów. Jak wcześniej mogliśmy używać najlepszego na świecie systemu operacyjnego bez możliwości wyrażenia swojego indywidualizmu i twórczej ekspresji? Tego naprawdę najbardziej brakowało w OS X! 