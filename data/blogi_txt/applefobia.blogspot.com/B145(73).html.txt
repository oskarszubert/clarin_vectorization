Apple zaczyna systematycznie patentować już nie tylko cudze pomysły, dziwne wynalazki i wygląd makjuzera, ale usiłuje też zawłaszczać obszary, na których kompletnie się nie zna. Kupertyńscy wynalazcy właśnie opatentowali deskę rozdzielczą samochodu...    Wiem, że trudno w to uwierzyć, ale źródła podają, iż amerykański Urząd Patentowy przyznał Apple patent na coś, co jak widać na powyższej rycinie, jest bez wątpienia kawałkiem samochodu. Konkretnie mówiąc, chodzi o sterowany dotykowo wyświetlacz na desce rozdzielczej samochodu, który będzie stanowił zintegrowane centrum zarządzania multimediami i innymi funkcjami pojazdu.   W domyśle chodzi oczywiście o integrację z iGadżetami, co nie zmienia faktu, że zapewne wielu z was już kiedyś zetknęło się z takim rozwiązaniem, a być może niektórzy nawet mają coś takiego w swoim samochodzie Chyba najwyższa pora przestać się dziwić, że Apple sięga po patenty na istniejące rozwiązania i po prostu przyjąć do wiadomości, że w rezerwacie pewne rzeczy odkrywa się na nowo i to nieco później, niż to ma miejsce w pozostałych regionach świata.  Wyświetlacz Apple ma być lepszy od innych, bo "taktylny" - czyli ma mieć możliwość formowania wyczuwalnych palcami wypukłości w miejscu wyświetlanych wirtualnych przycisków. Jak by nie patrzeć, pomysł jest z d.py wzięty, bo macanie paluchami w czasie jazdy po śliskim ekranie i szukanie potrzebnej w danym momencie wypukłości może doprowadzić jedynie do udekorowania samochodem najbliższego słupa albo drzewa przy zakręcie. A spróbujcie trafić we właściwe miejsce, jadąc po dziurach...  Jakoś dziwnie wolę mieć w aucie tradycyjne gałki, przyciski i wajchy, które znam na pamięć i znajduję nawet po ciemku, nie odrywając wzroku od drogi. Ale co ja się znam na motoryzacji? Przecież nawet rower mam gorszy od TimKuka...    CHCESZ BYĆ NA BIEŻĄCO? DOŁĄCZ DO APPLEFOBII! 