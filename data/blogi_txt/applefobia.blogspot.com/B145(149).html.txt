Po odkryciu przez Apple nowych technologii i premierze iOS 7, ajfoniarze mogli się wreszcie nacieszyć przełomowym Centrum Sterowania, żywcem zerżniętym z Androida. Teraz, za drobną opłatą, będą mogli to robić również przy pomocy swojego Maka... Kosztująca w Mac App Store niecałe trzy funty aplikacja Controls+ daje ajfoniarzom pełną (oczywiście w ramach zasad przyjętych w rezerwacie) kontrolę nad ich telefonem. Możliwości są wprost oszałamiające...  Wśród całego bezliku wszystkich ośmiu czy dziewięciu ficzerów oferowanych przez Controls+, są takie niesamowite funkcje, jak na przykład wymiana tapety na pulpicie iPhona, włączenie latarki czy sterowanie odtwarzanymi piosenkami.      Po otrząśnięciu się z pierwszego szoku i rozmasowaniu kolan, przychodzi mi jednak do głowy perwersyjna myśl, czy naprawdę potrzebuję komputera z programem za 15 złotych, żeby zmienić jasność ekranu albo włączyć stoper w telefonie? Takie rzeczy chyba tylko w rezerwacie. Taa... A żeby spuścić wodę w kiblu, powinienem może zbudować zderzacz hadronów?  Pomijam już to, że Controls+ jest ograniczony jak oferta wózka z obwarzankami. Chodzi o to, że ta przełomowa aplikacja nie robi praktycznie niczego, czego nie dałoby się zrobić bez niej gołym palcem na iPhonie. Jaki zatem jest sens uruchamiać komputer tylko po to, aby skorzystać z leżącego pod ręką telefonu? Naprawdę potrzebne są aż dwa urządzenia z Najbardziej Zaawansowanymi Systemami Operacyjnymi Świata, aby wymienić tapetkę w telefonie? Litości...    CHCESZ BYĆ NA BIEŻĄCO? DOŁĄCZ DO APPLEFOBII! 