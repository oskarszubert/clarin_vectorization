Wreszcie komputery Mac osiągnęły stan zaawansowania technicznego, pozwalający zagrać w kolejną strzelankę z lamusa komputerowych klasyków. Tym razem fanboje mogą skakać pod sufit z radości, bo trafiła im się nie lada gratka - nówka sztuka, Half-Life z 1998 roku...       Do zaśniedziałych parowozów z "Railroads!", oldskulowych fryzur z "GTA III" i chodzika Lary Croft, fani Najbardziej Zaawansowanego Systemu Operacyjnego Świata mogą teraz dołączyć działo grawitacyjne. Oczywiście pod warunkiem, że siwy jak gołąbek Gordon Freeman da rady je udźwignąć i że jeszcze działają w nim baterie...     A jeśli nie, to zawsze można ponapierdzielać zardzewiałym łomem po teksturach z ubiegłej epoki. Miłej zabawy w rezerwacie... Źródło newsa: WirtualneMedia 