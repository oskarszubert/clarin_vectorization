Jak doniosło jakiś czas temu nasze ulubione MyApple, niemiecki sąd unieważnił patent Apple na "Entsperren", czyli lokalną wersję "Slide to unlock". Teraz użytkownicy iPhonów i iPadów w Niemczech muszą robić "Entsperren" zwyczajnie - bez fanfar i gongów należnych genialnym opatentowanym rozwiązaniom. Sporą zagadką jest uzasadnienie wyroku unieważniającego patent, ale jak dowiedział się nieoficjalnie borsuk zwiadowczy Helmut, według opinii składu sędziowskiego powody były dwa. Po pierwsze - taki sposób odblokowywania urządzenia nie różni się od tradycyjnej metody wejścia do sławojki zamkniętej na zasuwkę, a po drugie - podobny gest został opracowany już o wiele wcześniej w Niemczech przez innego charyzmatycznego wynalazcę i twórcę rezerwatów.  Na archiwalnym filmiku poniżej widać, jak CEO III Rzeszy trenuje wzmiankowany gest odblokowywania tuż przed premierowym zaprezentowaniem go personelowi berlińskiego kampusu i cywilnym współpracownikom. 