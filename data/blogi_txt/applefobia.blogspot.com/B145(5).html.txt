Ledwo co napisałem, że iOS ujawnia swoje coraz bardziej zaawansowane oblicze, a tu się okazuje, że niektórym userom to nie w smak, a co gorsze - zaledwie jeden na pięciu mieszkańców Ziemi rozumie kosmiczne technologie Apple. Oj, niedobrze... Wygląda na to, że Najbardziej Zaawansowany Mobilny System Operacyjny (NZMSO) zrobił się chyba zbyt zaawansowany, bo użytkownicy urządzeń mobilnych nie potrafią go używać i odwracają się od niego na rzecz prostackiego i skrzypiącego Androida.  Jak wynika z zakłamanych i tendencyjnych statystyk, już około 60% urządzeń mobilnych na świecie pracuje pod kontrolą Androida. Skandal! I chociaż jest oczywistym, niepodważalnym i notarialnie potwierdzonym faktem, że iOS jest najlepszym systemem operacyjnym świata i okolic - tak przynajmniej wmawiają nam propagandziści z Cupertino i liczni fanboje - to jego udział w rynku sięga niecałych 20%.  A tuż za nim, depcząc mu po piętach, skrzypiąc oknami i ziejąc gorącym oddechem w kark, postępuje ten paskudny Microsoft, co dokumentuje poniższa rycina:      Gdzie szukać przyczyn tej tragedii? Czyżby iOS poszedł za daleko w swoim niesamowitym zaawansowaniu - może userów iOS-a przerosło umieszczanie odstępów pomiędzy ikonami, zmęczyło szukanie sposobów na przesyłanie plików między iPhonami, albo rozczarowała niekorzystna proporcja między ilością dziur a amazingiem?  To już chyba ostatni moment na ratowanie iOS-a. Apple powinno radykalnie uprościć działanie systemu. Zlikwidować wszystkie te niepotrzebne opcje, funkcje i ustawienia. Raz na zawsze ustalić wygląd i zawartość pulpitu. Zrezygnować z klawiatury. Zostawić tylko dwa przyciski - "Kup" i "Aktualizuj"... Prrr... chyba się zagalopowałem... wystarczy "Kup". Aktualizacje już nie będą potrzebne :) 