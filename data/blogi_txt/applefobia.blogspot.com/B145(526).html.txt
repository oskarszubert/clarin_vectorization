Instagram, niekwestionowany lider w dziedzinie dostarczania innowacyjnych rozwiązań dla słitfociarzy, wprowadził właśnie funkcję, która wyznacza całkiem nowy poziom w kreatywnej fotografii. Dosłownie...     Najnowsza aktualizacja Instagrama dla iOS to absolutny przełom i największa rewolucja od czasu wynalezienia Instagrama. Mistrzowie filtrowanej fotografii dostali do ręki potężne narzędzie, które na zawsze odmieni sposób obcowania ze sztuką.  Wprowadzona w najnowszym Instagramie obsługa zdjęć w innowacyjnym poziomym formacie to ogromny krok naprzód i radykalne poszerzenie funkcjonalności tego popularnego kołchozu fotograficznego. Teraz, zamiast męczyć się na stojaka z iPhonem w ciasnym kiblu, panienki (i nie tylko) będą mogły lansować się i robić dziubek również na leżąco, co powinno szalenie urozmaicić tematykę zdjęć i tchąć ożywczy powiew w instagramowe galerie.  Do tej pory materiał wyjściowy do Instagrama musiał wyglądać tak...          ...teraz pojawiają się zupełnie nowe możliwości kreacji i wyrażenia swojej twórczej pasji.           A ileż będzie zabawy i nowych doznań przy nakładaniu wszystkich tych niesamowitych filtrów na poziome fotki...  Trzeba przyznać, że wynalezienie przez Instagrama poziomej fotografii jest strzałem w dziesiątkę. Były wprawdzie już podejmowane próby przełamania kwadratury Instagrama, bądź ożywienia skostniałego formatu przez różne sztuczki optyczne, ale trudno je uznać z udane.  Dopiero natywne wprowadzenie nowego formatu przez twórców aplikacji definitywnie rozwiązuje problem, z którym borykały do tej pory całe rzesze kreatywnych fotografów. Być może wreszcie znikną z forów użytkowników iPhona rozpaczliwe posty: "Cześć, to ja Adrian, mam problem z przeglądaniem moich fotek z Instagrama. Nie wiecie, gdzie można kupić kwadratowy monitor?   CHCESZ BYĆ NA BIEŻĄCO? DOŁĄCZ DO APPLEFOBII! 