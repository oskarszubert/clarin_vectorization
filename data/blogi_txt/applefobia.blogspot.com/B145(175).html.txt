Jeśli w przypływie szaleństwa ktoś z Was zamierza w najbliższym czasie kupić sobie iPada lub już to zrobił, to chciałem przypomnieć, że jedną z niewielu pożytecznych rzeczy, do jakich można użyć tego urządzenia, jest czytanie. I niekoniecznie musi się ono ograniczać do lektury Applefobii :)  Ponieważ uważam, że zanikające zjawisko czytelnictwa wymaga wspierania i promowania - zwłaszcza w odmóżdżającym środowisku jabłkowego rezerwatu - mam dobrą wiadomość dla posiadaczy iPadów. Do rozdania jest 5 kodów, które pozwalają przez dwa tygodnie za darmo czytać na iPadzie ebooki oferowane przez Legimi.  Wszystkie szczegóły akcji znajdziecie tutaj.  Warunki otrzymania kodu są bardzo proste. Żadnego żebrania i pisania poematów o pożądaniu i tęsknocie, jak na MyApple. Wystarczy tylko mieć odwagę i przyznać się do tego, że kupiliście iPada w iSpocie i opisać swoje wrażenia z zakupów. Myślę, że to już wystarczająco wysoka cena za otrzymanie kodu.  Proszę najpierw zapoznać się z zasadami, a potem opisać w komentarzu swoje wrażenia z zakupu iPada. Pierwszych pięć osób, które to zrobią, otrzyma darmowe kody. 