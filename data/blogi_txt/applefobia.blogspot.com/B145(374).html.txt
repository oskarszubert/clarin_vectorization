Wprawdzie Apple jeszcze dziwnym trafem nie udało się ani razu zastosować technologii NFC w swoich najnowocześniejszych na świecie urządzeniach, ale już opatentowało sposób, jak za pomocą NFC dobrać się do waszych portfeli.     To nie pierwszy raz, gdy Apple wyciąga lepkie łapki, aby przejąć kontrolę nad przepływem pieniędzy swoich fanbojów (oczywiście z małą prowizją dla siebie), ale po raz pierwszy ma być użyte do tego NFC.   Nie zważając na fakt, że NFC w wykonaniu Apple to czysto teoretyczna technologia, mająca w iGadżetach status fantastyki naukowej, geniusze z Cupertino zgłosili patent na zarządzanie finansami i transfer pieniędzy przy użyciu NFC za pomocą wymyślonego przez siebie wariantu elektronicznego portfela. Dane do waszych kont, kart płatniczych i informacje o waszych operacjach finansowych oczywiście mają być przechowywane w iChmurze. Czy czujecie już ten dreszcz adrenaliny?      Znając rozmach i wyobraźnię geniuszy z Cupertino, implementacja NFC w urządzeniach Apple będzie o wiele szersza, niż tylko skubanie fanbojów z kasy. Sądząc z obrazków i opisu innego patentu, Apple właśnie wynalazło sposób nie tylko na operacje finansowe, ale też na rewolucyjną metodę przesyłania danych pomiędzy iGadżetami na niewielkie odległości. Czyżby kogoś zainspirowała reklama Samsunga Galaxy S4?       Teraz, gdy już Apple zagwarantowało sobie dzięki patentom pozycję wizjonera, wynalazcy NFC i światowego lidera w branży, powinno być już z górki. Najpierw kupią na wagę chipy NFC z odrzutów od Samsunga (oczywiście jeśli akurat sklepik będzie otwarty), a potem, po odniesieniu oszałamiającego sukcesu swojego nowatorskiego wynalazku, zaskarżą Koreańczyków za technologię "S Beam". I będzie git. Źródło i ryciny: Apple Insider    CHCESZ BYĆ NA BIEŻĄCO? DOŁĄCZ DO APPLEFOBII! 