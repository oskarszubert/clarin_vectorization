Jak wiemy, nowy MacBook Air jest pierwszym w rezerwacie urządzeniem z łącznością WiFi w standardzie 802.11ac. Wprawdzie w niektórych MacBookach WiFi działa jak kierunkowskaz w Kamazie, ale gdy już uda się dorwać w miarę sprawny egzemplarz, zaskoczeniom nie ma końca...    Otóż, jak wynika z testów opisanych przez Apple Insider, coś nie pozwala się rozpędzić karcie WiFi do nominalnych prędkości transferu i osiągnąć specyfikacji choć trochę zbliżającej się do propagandowych bajek, publikowanych na oficjalnej stronie Apple:   Nawet trzykrotnie szybsze Wi-Fi. 802.11ac. Teraz to się nazywa prędkość.   Dzięki najnowszej technologii 802.11ac zastosowanej w MacBooku Air Wi-Fi osiąga teraz niesamowite prędkości.  Te "niesamowite prędkości" w przypadku MacBooka Air to transfer w granicach 170Mbps, czyli trzykrotnie mniej, niż powinno być w rzeczywistości. Co, u licha, może tak zwalniać ten wspaniały komputer, nie pozwalając mu rozwinąć skrzydeł i odbierając userom całą przyjemność z błyskawicznego lajkowania na Fejsie? Tym czymś, co zamula wspaniałego MacBooka Air, jest... OS X - jego własny, szyty na miarę, Najbardziej Zaawansowany System Operacyjny Świata, który z powodu jakichś tam niedoróbek po prostu nie daje sobie rady z obsługą ultraszybkiej karty WiFi 802.11ac.  Tak więc, zgodnie z wieloletnią tradycją, klienci Apple znów zapłacili ekstra za niedziałającą nowość - za parę literek bez pokrycia. Ostatnio na ten numer zostali nabrani nabywcy iPada z łącznością LTE, która nie działała w 192 spośród 194 państw na świecie, ale jak widać - myślenie refleksyjne jest w rezerwacie równie rzadkie, jak wąsy TimKuka.  Natomiast jako ciekawostkę należy dodać, że w tym samym MacBooku Air, pracującym pod kontrolą Windows 8, WiFi  802.11ac działa dwukrotnie szybciej... Może dlatego, że Winda nie jest tak zaawansowana?   Źródło: Apple Insider    CHCESZ BYĆ NA BIEŻĄCO? DOŁĄCZ DO APPLEFOBII! 