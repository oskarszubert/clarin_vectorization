Jeśli mieliście jakiekolwiek rozterki i wątpliwości, która firma jest światowym liderem innowacyjności, to możecie już przestać obgryzać pazury z niepewności. Apple ma oficjalny papier na swoją innowacyjność...  Według niejakiej Boston Consulting Group, która najwyraźniej próbuje robić sobie PR za pomocą absurdalnych rankingów, Apple została uznana za najbardziej innowacyjną firmę w 2013 roku. Taa... muszę koniecznie sprawdzić, czy w zarządzie BCG przypadkiem nie zasiada jakiś analityk o imieniu Andy...  O ile mnie pamięć nie myli, to w tym roku innowacyjność Apple sprowadziła się do zaprezentowania zaledwie paru produktów, które z postępem i wynalazczością mają tyle wspólnego, co miednica z radioteleskopem, oraz do robienia PR-owego szumu dookoła swoich zapóźnionych technologii.  Jeśli więc wciąż stoicie z zaskoczeniem przed witryną Apple Store i zastanawiacie się, gdzie są te rewolucyjne, niesamowite, zmieniające naszą rzeczywistość produkty i wynalazki, to pomogę wam, przedstawiając małe podsumowanie epokowych dokonań Apple w ciągu bieżącego roku.  styczeń 2013  innowacyjny patent na rysik, którym oficjalnie Apple się brzydzi i uważa za przestarzały patent na ustawienie mebli w sklepie prezentacja iMaca bez mocowania VESA wynalezienie ujemnego wzrostu kursu akcji patent na automatyczną regulację jasności wyświetlacza patent na buty z czujnikiem zużycia patent na wirtualną klawiaturę   luty 2013  sądowy zakaz sprzedaży Maka Pro w Europie ze względu na przestarzałą konstrukcję Turcy patentują Steva Jobsa, Apple patentuje wygląd makjuzera patent na żywy bankomat z dostawą kasy do domu wynalezienie nowego typu reklam, których nikt nie rozumie wprowadzenie do sprzedaży półmetrowego kabelka Lightning   marzec 2013  wynalezienie nowego rodzaju standardu Full HD o rozdzielczości 1600x900 pikseli pierwszy iPad w Kosmosie prezentacja iMaka z mocowaniem VESA, ale za to bez nogi patent na poduszkę powietrzną     kwiecień 2013 premiera kreatywnego sposobu promocji obiektów archeologicznych wprowadzenie na rynek akcji w cenie poniżej 400 dolarów wprowadzenie na rynek kawy po 180.000 dolarów za filiżankę   maj 2013  promocja biznesu w rozmiarze 4 cale wynalezienie najbardziej nieproduktywnego i deficytowego działu R D w historii techniki patent na najbardziej popieprzony sposób przesyłania plików patent na niewidzialne przyciski   czerwiec 2013  wynalezienie tzw. "wstecznego rozwoju" wynalezienie nowej nazwy na przesyłanie plików wynalezienie liczb ujemnych w OS X wynalezienie innowacyjnej technologii NFC prezentacja trójwymiarowej makiety Maka Pro zdefiniowanie na nowo pojęcia łuku nowa definicja standardu Wi-Fi 802.11ac w MacBookach Air lipiec 2013  patent na przyciski na obudowie telefonu patent na deskę rozdzielczą w samochodzie wynalezienie komputera działającego bez zasilania   sierpień 2013  patent na startup wrzesień 2013  patent na miętkiego MacBooka wynalezienie plastiku i kolorowej obudowy na telefon odkrycie, że można zapakować zeszłoroczny telefon w nową obudowę i sprzedać go jeszcze raz odkrycie, że można pomalować na złoto starą obudowę i wywołać zachwyt przełomowa implementacja skanera linii papilarnych w telefonie   Uff... rok się jeszcze nie skończył i zapewne wciąż czekają nas liczne niespodzianki, ale to wszystko, co Apple do tej pory uczyniło dla postępu i rozwoju technologii, całkowicie wystarcza, żeby na kolanach przyznać mu tytuł najbardziej innowacyjnej firmy świata. Przynajmniej na terenie Bostonu...  Jeśli zapoznacie się z całym rankingiem Boston Consulting Group, być może będziecie zaskoczeni, że tuż za Apple, depcząc mu po rozciągniętych legginsach i ziejąc gorącym oddechem w opalony kark, uplasował się Samsung. Dla fanbojów wytłumaczenie jest oczywiste - Samsung podobno tak zawzięcie kopiuje przełomowe pomysły Apple, łącznie z kolorem telefonów, że taka kolejność nie powinna być żadnym zaskoczeniem. Natomiast dla tych, których czasem nachodzi chętka na samodzielne przemyślenia i odrobinę refleksji, przeznaczona jest ta oto poglądowa rycina, w metaforyczny sposób obrazująca uwielbienie tłumów dla innowacyjności Apple:     Foto: Konrad Mickiewicz, źródło: hatalska.com    CHCESZ BYĆ NA BIEŻĄCO? DOŁĄCZ DO APPLEFOBII! 