Jeśli ktoś się zagapił i nie zauważył, to pragnę donieść, że pojawiła się nowa wersja Najbardziej Zaawansowanego Mobilnego Systemu Operacyjnego - iOS 6.1. Choć trudno w to uwierzyć, od teraz iOS jest jeszcze bardziej zaawansowany.     Zmiany są wprost rewolucyjne i jeśli z drżeniem kolan i rezonującą prostatą czekaliście na historyczny przełom - oto jest. Pomimo tego, że pod nowym numerkiem systemu zapewne kryją się setki i tysiące fantastycznych innowacji, Apple zdecydowało się zagrać kartą atutową i wymieniło tylko trzy najpotężniejsze narzędzia i ficzery iOS 6.1:   więcej operatorów dla obsługi LTE subskrybenci iTunes Match mogą teraz pobierać pojedyncze utwory z iCloud  nowy przycisk do zerowania ID odbiorcy reklam   I co, oko wam zbielało? Od teraz iPady i iPhony z wbudowanym LTE, za które zapłaciliście, zaczną być może naprawdę obsługiwać LTE. Nalepki już nie będą potrzebne. Będzie można pobierać pojedyncze piosenki z Chmury. Tadam! Będzie można wyzerować iD odbiorcy reklam, cokolwiek to oznacza. Alleluja!  iOS 6.1 robi furorę wśród fanbojów i cieszy się ogormną popularnością. Ilość pobrań bije rekordy. A ja mam takie niejasne wrażenie, że pomiędzy Windows 3.0 a Windows 3.1 była chyba większa różnica... 