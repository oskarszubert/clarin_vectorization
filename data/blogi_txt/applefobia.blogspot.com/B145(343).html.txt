Afera z PRISM, czyli amerykańskim systemem monitorowania sieci łączności, zatacza coraz szersze kręgi. Każdy z nas może być obiektem inwigilacji - zwłaszcza, że PRISM nie odróżnia hipsterskiej brody od tradycyjnego zarostu talibów. Prawdę mówiąc, ja też czasem nie widzę różnicy...       Procedura sprawdzenia, czy twój Mac jest śledzony przez PRISM, jest bardzo prosta:  1. Wyślij do któregoś ze znajomych maila o treści "Bomba gotowa. Jutro akcja pod ambasadą. Śmierć imperialistom!" Najlepiej do kogoś, kogo bardzo nie lubisz. Możesz też poświęcić chwilkę na wyszukiwanie w internecie takich zagadnień, jak "przejście na Islam w dwa tygodnie", "pilotaż Boeinga 747 w ruchu miejskim" bądź "czy hurysy mają cycki?"  2. Zostaw włączonego Maka i idź zrobić sobie kawę. To może ostatnia szansa na pamiątkową fotkę do Instagrama.  3. Jeśli nagle chłodzenie Maka zaczyna pracować na pełnych obrotach bez wyraźnej przyczyny, już wiesz, że iCloud właśnie synchronizuje całą zawartość twojego dysku z serwerami NSA.  4. Jeśli zdążysz, masz około 20 minut na spakowanie, zjazd po rynnie z tyłu domu i wylot najbliższym samolotem do Moskwy w jedną stronę. Jeśli nie zdążysz, zostaw drzwi uchylone. Szkoda zawiasów...    CHCESZ BYĆ NA BIEŻĄCO? DOŁĄCZ DO APPLEFOBII! 