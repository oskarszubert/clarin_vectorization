Pastwiąc się nad plastikowym iPhonem i jego gumowym bumperem, posunąłem się niedawno do granic absurdu, złośliwie proponując odwrotne założenie pokrowca dla urozmaicenia doznań estetycznych. No i wykrakałem...  Ktoś musiał być już strasznie znudzony iPhonem 5c, bo wprowadził ten mój kretyński pomysł w życie. Nie żebym podejrzewał go o kradzież pomysłu - raczej w grę wchodzi uniwersalna zasada, że pewne rzeczy same przychodzą do głowy, gdy człowiek osiągnie granicę wytrzymałości na otaczający go dookoła banał i nudę.  Właśnie pojawiła się gra, która w kreatywny sposób wykorzystuje dziury w bumperze plastikowego iPhona. Zabawa polega na założeniu bumpera dziurami na wierzch i wtykaniu palucha w otwory w trakcie prostej gry logicznej. Bardzo rozwijające wykorzystanie potencjału najlepszego biznesowego telefonu świata, będącego efektem połączenia zaawansowanej technologii i przełomowego designu, nieprawdaż?       CHCESZ BYĆ NA BIEŻĄCO? DOŁĄCZ DO APPLEFOBII! 