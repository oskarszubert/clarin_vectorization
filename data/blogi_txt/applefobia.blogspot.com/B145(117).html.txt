Nie od dziś Apple podejmuje rozpaczliwe wysiłki, aby przekonać nas, że iPhone wraz z iOS-em stanowią idealną platformę biznesową - perfekcyjne rozwiązanie, po które sięgają profesjonaliści i rekiny biznesu, aby prowadzić swoje interesy. Tymczasem rzeczywistość leży, kwiczy i tarza się po oberwanych ze śmiechu bokach...    Każdy ma prawo gadać głupoty, a nawet wierzyć w to, co mówi. Niemniej jednak widoczna na rycinie powyżej propozycja Apple, aby prowadzić biznes i pracować na 4-calowym ekranie, ma tyle wspólnego z produktywnością, co opróżnianie szamba przy użyciu kubka ze Starbucksa.  Zapewne niejeden dorastający fanboj, ogłupiony propagandą Apple, słodko marzy po nocach o prowadzeniu swojej własnej firmy przy pomocy prestiżowego, biznesowego iPhona. Prawdziwe koszmary zaczynają się dopiero na jawie - po pożyczeniu kasy od rodziców i założeniu firmy, składającej się zazwyczaj z iPhona, kreatywnego bumpera i efektownych hipsterskich okularków - zaś marzenia umierają gwałtowną i bolesną śmiercią już przy pierwszej próbie przesłania wizytówki przez Bluetooth...     O tym, jak bardzo biznesowa platforma Apple sprawdza się w praktyce i jak bardzo ceniona jest przez ludzi biznesu, niezbicie świadczą statystyki, opublikowane przez Apple z okazji zbliżającego się 50-miliardowego pobrania z App Store.  W ramach podkreślenia biznesowego potencjału iOS i jego ważnej roli w profesjonalnym podejściu do prowadzenia interesów, Apple pochwaliło się właśnie listą najpopularniejszych w ostatnich latach płatnych aplikacji, po które w pierwszej kolejności sięgają biznesmeni w poszukiwaniu programów usprawniających działanie firmy.  Fakt, że jest to lista płatnych aplikacji, stanowi istotne kryterium, bowiem podkreśla to, iż oferta skierowana jest do poważnych ludzi interesu, a nie jakichś łasych na darmochę gówniarzy. A oto oficjalna lista dwudziestu pięciu najpopularniejszych aplikacji biznesowych oferowanych przez iOS:  1. Angry Birds 2. Fruit Ninja  3. Doodle Jump  4. Cut the Rope  5. Angry Birds Seasons  6. WhatsApp Messenger  7. Camera+  8. Words With Friends  9. Tiny Wings  10. Angry Birds Space  11. Pocket God 12. Plants vs. Zombies  13. The Game of Life Classic Edition 14. The Moron Test  15. Where's My Water?  16. Draw Something 17. Monopoly  18. Angry Birds Star Wars  19. MotionX GPS Drive 20. Skee-Ball  21. Scrabble  22. UNO  23. Minecraft - Pocket Edition  24. Color Splash  25. The Sims 3  Jak wyraźnie widać, iOS niezbicie potwierdza swoją rolę wiodącej platformy biznesowej. Na liście możemy bez trudu zauważyć liczne profesjonalne aplikacje, wspomagające zarządzanie firmami. Wymieńmy choć parę z nich:  Na pierwszym miejscu oczywiście Angry Birds - sztandarowa aplikacja do zarządzania firmą, emulator działu HR i zarządzania zasobami ludzkimi, a także istna skarbnica sposobów podkładania świń i zwalczania konkurencji wszelkimi dostępnymi metodami. Posiada wiele wariantów, dostosowanych do działalności firm w każdych warunkach geograficznych i kulturowych.  The Moron Test - dla tych, którzy pragną podnosić swój poziom inteligencji i zawodowe kwalifikacje, aby w końcu dostać pracę jako Geniusz w Apple Store.  Where's My Water? - must-have w firmach zajmujących się hydrologią, administracją i dystrybucją zasobów wodnych, hydrauliką, budową studni i przetykaniem kolanek.  Monopoly - symulator rynku nieruchomości, branży budowlanej i obrotu gruntami, wraz z typowymi dla tego biznesu kontaktami z służbą penitencjarną. Jako ciekawostkę można wymienić to, że w firmach bardzo poważnie traktujących realizm tego symulatora, zdarzają się nawet zbiorowe gwałty na graczach, którzy trafili do "więzienia".  The Sims - skierowany przede wszystkim do kreatywnych dekoratorów wnętrz, specjalistów od doradztwa personalnego i domorosłych psychologów. W dodatkach pojawia się branża turystyczna, zoologiczna i parę innych.        Zobacz również: Biznes z iPhonem w garści   Fotki: Apple 