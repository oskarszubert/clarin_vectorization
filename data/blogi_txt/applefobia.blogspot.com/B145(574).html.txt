Wielu posiadaczy iPhona już prawie uwierzyło, że mają najlepszy aparat fotograficzny na świecie. Dobre samopoczucie to jedno, ale jak z klasą i bez wysiłku podkreślać swój profesjonalizm w miejscach publicznych? Oczywiście jest na to akcesorium... Widoczne na rycinie powyżej stylowe, skórzane etui na iPhona nie pozostawia żadnych wątpliwości - to JEST aparat fotograficzny. I tak jak aparat fotograficzny, nadaje się raczej do noszenia na wierzchu, bowiem etui mocno upośledza, a nawet wręcz uniemożliwia ulubiony przez fanbojów sposób noszenia iPhona w kieszeni obcisłych dżinsów (z wyłączoną opcją kucania).  W zamian za to dostajemy świadomość, że nikomu nie umknie fakt posiadania przez nas profesjonalnego aparatu fotograficznego, oraz bonusowy schowek na słuchawki w miejscu domniemanego obiektywu.    CHCESZ BYĆ NA BIEŻĄCO? DOŁĄCZ DO APPLEFOBII! 