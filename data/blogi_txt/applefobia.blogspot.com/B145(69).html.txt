A jednak - co ranking, to inna niespodzianka. Dopiero co jacyś konsultanci z Bostonu uznali Apple za najbardziej innowacyjną firmę świata, a tu Forbes publikuje swoją własną listę, gdzie Apple sromotnie przegrało z Microsoftem i nie zmieściło się nawet w pierwszej dziesiątce...  Lista Forbesa wymienia najbardziej inspirujące firmy Ameryki - w kontekście ich twórczego oddziaływania na konsumentów i dawania impulsu do pozytywnych zmian. Pytano ankietowanych o emocjonalną więź z firmą i ocenę jej działalności. I co? Gdzież to nasze cudowne Apple? Ano na dwunastym miejscu...  1. Microsoft 2. Disney 3. Walmart 4. Chick-fil-A 5. Target 6. McDonald’s 7. Google 8. Amazon 9. Johnson   Johnson 10. Toms Shoes 11. The Coca-Cola Company 12. Apple 13. Starbucks 14. Costco 15. Ford 16. Whole Foods Market 17. Southwest Airlines 18. Wegmans Food Markets 19. Goodwill Industries 20. Pepsi 21. Nike 22. American Express 23. Zappos 24. REI 25. Kohl’s  Warto zauważyć, że to nie jest lista ogólnoświatowa - ogranicza się wyłącznie do obszaru USA, co jeszcze bardziej zawęża pole rywalizacji, a jednak nawet tutaj, na własnym terenie, Apple haniebnie dało ciała (musiałem bardzo się powstrzymywać, żeby nie napisać "dało d.py" :). Zdecydowały nie głosy jakichś tam hejterów z borsuczej nory na końcu świata, ale opinia własnych ziomków, ściskających w spoconych łapkach wspaniałe złociste i kolorowe iPhony. Hmm...  Apple okazało się dla amerykańskich konsumentów mniej inspirujące niż stoisko z karmą dla kotów w Walmarcie, jelonek Bambi czy duże frytki w McDonaldzie. Nawet Windows 8, pusta flaszka po Coca-Coli, oliwka dla niemowląt i męskie obuwie budzą więcej emocji niż najnowsze MacBooki i iPady. Ja jakoś nie jestem zdziwiony, ale szczerze współczuję fanbojom i piewcom urojonej potęgi Apple. Może czas przejrzeć na oczy?    CHCESZ BYĆ NA BIEŻĄCO? DOŁĄCZ DO APPLEFOBII! 