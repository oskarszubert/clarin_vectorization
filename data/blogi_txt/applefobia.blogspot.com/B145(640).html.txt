No i wykrakałem... Ledwo napisałem o ogłupiającej dzieci aplikacji na iPada, a tu pojawia się informacja o uruchomieniu w Holandii sieci szkół imienia Steva Wielkiego Wynalazcy Jobsa, gdzie iPady mają zastąpić podręczniki i ćwiczenia. Zorganizowane przez fundację Education for A New Era tzw. szkoły przyszłości, zamiast rozwijać w dzieciach samodzielne myślenie, staną się wylęgarnią młodocianego fanbojstwa, uczonego od maleńkości schematycznego działania i niezdolnego do samodzielnego rozwoju bez gadżetów Apple.      Sami pomyślcie - jak się może skończyć wtłoczenie dziecięcej fantazji, naturalnej kreatywności, spontaniczności i swobody myślenia w ramy ograniczonego systemu operacyjnego i kupertyńskich technologii? To po prostu będzie hodowla uzależnionych od produktów Apple imbecyli.   Szkoda mi tych dzieciaków, bo zamiast zrobić sobie ludzika z kasztanów czy konika z błota i patyków, będą umiały tylko miziać po szkiełku iPada, a wiedzieć o świecie będą tyle, ile znajdą w App Store. Masakra...    CHCESZ BYĆ NA BIEŻĄCO? DOŁĄCZ DO APPLEFOBII! 