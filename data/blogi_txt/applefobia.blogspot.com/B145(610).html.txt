Miesiąc temu pisałem obszernie o programie Splitr, który pozwala osobom o wielokrotnej jaźni (czyli większości fanbojskiej populacji) słuchać dwóch różnych piosenek lub audycji naraz. Właśnie pojawił się kolejny genialny program tego typu... Nowa aplikacja do emisji dwukanałowej dźwiękowej schizofrenii należy do klasy PRO i jest adresowana wyłącznie do doświadczonych i zaawansowanych poweruserów iOS-a.  Świadczy o tym - jak mniemam - nazwa aplikacji. W przeciwieństwie do niekomunikatywnej i nic nie mówiącej nazwy "Splitr", ten programik ma bardzo konkretny tytuł Double Music Player for Headphones Pro. Na wszelki wypadek, gdyby jakiś poweruser nie załapał od pierwszego razu, do czego służy Double Music Player for Headphones Pro, producent dodaje objaśnienie - "Listen 2 songs simultaneously with headphones".  Moje zdanie o tego typu programach przedstawiłem w artykule poświęconym aplikacji Splitr, więc nie ma sensu się powtarzać. Ciekawi mnie tylko jedno - czy używając programu Splitr lub Double Music Player for Headphones Pro powinienem zaopatrzyć się w dwa Mutatory? CHCESZ BYĆ NA BIEŻĄCO? DOŁĄCZ DO APPLEFOBII! 