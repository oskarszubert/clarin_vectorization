Nie ma co owijać w bawełnę i folię ameliniową - Applefobia bierze udział w konkursie na BLOG ROKU 2013 i znowu będę prosił was o pomoc. Zeszłym razem poszło całkiem nieźle, więc i tym razem możemy dać czadu, jeśli ruszycie tyłki i nie poskąpicie na SMS-y. W końcu w konkursach startuje się po to, żeby zwyciężać :)  Pamiętacie zapewne historię z zeszłego roku, gdy Applefobia wystartowała w kategorii "Blogi lajfstajlowe" i musiałem pisać o kaftanikach dla borsuka, zupie z huby i innych kulinariach, a nawet o ząbkowaniu, aby utrzymać się na pudle. Tym razem chciałem uniknąć takiego zamieszania, ale i tak miałem problem z wyborem kategorii, bo biorąc pod uwagę aktualną ofertę Apple i target tej firmy, Applefobia powinna raczej startować w kategorii blogów dla nastolatków z kompleksami.  Ponieważ jednak latka już nie te, a Apple upierdliwie dopisuje "Pro" do nazw swoich produktów dla mas - ostatecznie stanęło na kategorii "Profesjonalne i firmowe", co bardziej pasuje do kreatywnych baristów i innych zjawisk z rezerwatu, o których zazwyczaj pisuję.  A teraz do rzeczy. Aktualnie trwa etap eliminacji i głosowania przez czytelników. Jeśli chcecie, żeby Applefobia poszła w górę, to wyślijcie SMS-a o treści B00195 na numer 7122. Koszt to 1,23 zł. Wyniki głosowania i aktualny ranking można zobaczyć tutaj - są przedstawione w postaci żółtych kulek. A więc kochani - łapiemy za telefony i lecimy w kulki!   B00195 na numer 7122 