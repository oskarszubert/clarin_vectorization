Mimo, że minęło już sporo czasu od chwili, gdy Apple dało na zapowiedzi i obiecało uruchomienie produkcji przełomowego urządzenia zasysająco-grzewczego o nazwie Mac Pro, wciąż wychodzą na jaw nowe, zaskakujące cechy tego cacka. Właśnie zorientowałem się, że jak jakieś ślepe kury przeoczyliśmy chyba najważniejszą i najbardziej szokującą właściwość nowego Maka Pro, prezentowaną już w dniu jego zapowiedzi. Otóż oglądając z przekrwionymi oczami, hejterskim jadem na spiłowanych zębach i bezsilną zazdrością filmiki reklamowe superkomputera Apple, zauważyłem coś, co sprawia, że faktycznie deklasuje konkurencję i miażdży wszystkie inne stacje robocze.  Choćby nie wiem jak się grzał i wywoływał lokalne trąby powietrzne, choćby nie dawał sobie rady z nakładaniem napisów w Demotywatorach, choćby trzeba go było turlać do serwisu co dwa tygodnie, Mac Pro i tak będzie lepszy od konkurencji - bo będzie działał bez zasilania!  Wszyscy wierzymy w reklamy Apple, które pokazują samą prawdę. A jak wynika z powyższej ryciny i poniższego filmiku, Mac Pro zupełnie nie potrzebuje prądu, aby funkcjonować. Nawet bez włożonej wtyczki zasilania daje oznaki życia - np. w postaci podświetlanych symboli przy gniazdkach interfejsów.  Nie wierzycie? Sami zobaczcie (najlepiej od 2:30):          Czytaj więcej o Maku Pro CHCESZ BYĆ NA BIEŻĄCO? DOŁĄCZ DO APPLEFOBII! 