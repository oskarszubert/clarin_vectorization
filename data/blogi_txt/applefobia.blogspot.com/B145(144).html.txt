Tradycja applecampingu, czyli biwakowania w kolejkach przed Apple Storami jest tak silna i zakorzeniona w środowisku, że nawet odległy czas do premiery nie przeszkadza niektórym fanbojom w rozbiciu obozu na chodniku przed flagowym sklepem Apple w Nowym Jorku.     Do momentu pojawienia się nowych, plastikowych i pozłacanych iPhonów w sprzedaży zostało jeszcze sporo czasu - jak przewidują niektórzy analitycy, triumfalna, rekordowa sprzedaż najdroższego tworzywa sztucznego w historii rozpocznie się dopiero 20 września - a Apple oficjalnie nie wypuściło jeszcze pary z ust na temat premiery iPhonów.     To jednak nie odstrasza dzielnych fanów, którzy gotowi są zrobić wszystko, aby polansować się pod najbardziej znanym sklepem z używaną elektroniką w USA. Chłopaki już biwakują na całego i dają się zaspotować jako lokalna atrakcja turystyczna i obiekt przyszłych badań psychiatrycznych.          Jak można się domyślić, w biwakowaniu na betonie pod Apple Store na dwa tygodnie przed premierą tkwi ukryty cel. To zwykłe parcie na szkło - chłopaki usiłują w ten sposób promować swój własny sklep ze sprzętem Apple - Sell Your Mac. I to chyba będzie ich jedyny sukces. Poświęcenie i desperacka decyzja o koczowaniu w spartańskich warunkach, aby zyskać historyczne pierwsze miejsce w kolejce, na nic się nie zdały. Gdy przyjechali na miejsce, okazało się, że ktoś już jest przed nimi...      Źródło: Cult of Mac    CHCESZ BYĆ NA BIEŻĄCO? DOŁĄCZ DO APPLEFOBII! 