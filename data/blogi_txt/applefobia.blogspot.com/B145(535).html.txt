Jeśli świerzbią was ręce, żeby pobawić się efektem pracy genialnych programistów z Cupertino, to na portalu MakoweABC pojawiła się właśnie prosta i intuicyjna instrukcja instalacji najnowszego dziecka TimKuka i kolegów - OS X Mavericks... Ze skromnej, liczącej zaledwie 25 kroków listy, dowiadujemy się, jak zrobić sobie instalacyjnego pendriva z Mavericksem: Pobieramy plik instalcyjny OS X Mavericks i nic z nim jeszcze nie robimy.   Podłączamy do komputera pendrive.   Uruchamiamy Disk Utility / Narzędzie dyskowe.   W bocznym lewym pasku wybieramy z listy pendrive.   Klikamy w zakładkę Partition / Partycja.   Wybieramy z rozwijanego menu pozycję “1 partycja.” Poniżej wciskamy Options / Opcje i wybieramy “GUID” jako rodzaj partycji, po czym zatwierdzamy wybór.   Uruchamiamy Terminal. Wpisujemy defaults write com.apple.Finder AppleShowAllFiles TRUE i zatwierdzamy Enterem.   Wpisujemy killall Finder i również zatwierdzamy Enterem.   Przechodzimy do /Programy lub /Applications i odnajdujemy plik Install OS X 10.9 Developer Preview.app.   Klikamy na nim prawym przyciskiem myszy (lub ⌃klik).   Wybieramy z menu kontekstowego Show Package Contents / Pokaż zawartość … (jakoś tak to było po naszemu).   Przechodzimy do Contents/SharedSupport w tym drzewku.   Dwukrotnie klikamy w InstallESD.dmg, aby go zamontować.   Przechodzimy do zamontowanego obrazu z poprzedniego punktu i znajdujemy ukryty plik BaseSystem.dmg.   Klikamy na nim prawym przyciskem i wybieramy opcję Open / Otwórz.   Wracamy do Disk Utility / Narzędzia dyskowego, a z lewego sidebara klikamy w BaseSystem.dmg lewym przyciskiem.   Z prawej strony okna, wybiera zakładkę Restore / Odtwórz.   Jako Source / Źródło powinno być wpisane BaseSystem.dmg.   Do pola Destination / Miejsce docelowe (jak to po naszemu?) przeciągamy naszego pendrive’a z lewego paska.   Zatwierdzamy operację przyciskiem Restore / Odtwórz po prawej stronie okna, bliżej dołu.   Po zakończeniu operacji z punktu 22, należy uruchomić Findera i przejść do utworzonego pendrive’a do /System/Installation i następnie skasować alias nazwany Packages.   Wracamy teraz do wcześniej zamontowanego OS X Install ESD i stamtąd przeciągamy folder /Packages do /System/Installation, skąd przed chwilą skasowaliście alias.   Instalator na pendrivie powinień być teraz bootowalny, więc wystarczy zrestartować Maka z wciśniętym ⌥ (Alt/Option) i wybrać odpowiedni napęd z listy.   Voilá!  A potem wystarczy już tylko wetknąć pendriva w odpowiednią dziurkę i sprawdzić, czy zadziała...  Każdy usmarkany gimnazjalista wie, że dowolną kradzioną czy legalną, beta czy oficjalną wersję Windy da się ściągnąć, wypalić na płycie i zainstalować w trzech ruchach. A tymczasem dostęp do najbardziej intuicyjnego i przyjaznego dla użytkownika systemu operacyjnego z Kalifornii wygląda jak egzamin dla operatorów roztrząsaczy obornika z napędem jądrowym.  Nie wiem, czemu trzeba się tak męczyć, żeby zaznać rozkoszy obcowania z Mavericksem. Czyżby przez to, że napędy optyczne w rezerwacie Apple stają się powoli rarytasem jak papier toaletowy w PRL? A może OS X stał się Zbyt Zaawansowanym Systemem Operacyjnym i przerósł swych twórców i użytkowników?  Oczywiście na usprawiedliwienie całej sytuacji kilka razy pada stwierdzenie, że to dopiero wersja beta i że potem wszystko będzie lepiej, gdy Mavericks osiągnie pełną dojrzałość. Hmm... Siri od momentu swego powstania wciąż nie może wyjść z fazy beta. Pożyjemy, zobaczymy...    CHCESZ BYĆ NA BIEŻĄCO? DOŁĄCZ DO APPLEFOBII! 