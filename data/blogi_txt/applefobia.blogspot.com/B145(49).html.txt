Z zasady i z przekonania jestem za tym, żeby każdy komentujący na Applefobii mógł swobodnie publikować swoje opinie, jeśli tylko wnoszą coś do dyskusji. Doszło nawet do tego, że sam musiałem bronić niektórych opozycyjnych komentatorów przed zbyt pochopnym osądem społeczności :)  Myślę jednak, że gdzieś trzeba postawić granice, zwłaszcza w sytuacji, gdy komentarz polega na zwykłym trollowaniu, a piszący klepie w klawisze wyłącznie po to, aby drażnić współrozmówców, sycić się lokalną sławą i pompować swoje podupadłe ego zamieszaniem jakie wywołał. Osobnik z gruchą w avatarze, którego nicka z oczywistych powodów nie wymieniam, dobrze wie o, co chodzi.  Ponieważ ostatnie komentarze naszego lokalnego trolla są zdecydowanie obraźliwe i zmierzają w stronę osobistych przepychanek i pyskówek, zdecydowałem się wprowadzić mechanizm, polegający na automatycznym usuwaniu komentarzy, które zostaną oflagowane przez czytelników jako niestosowne.  Chcę za wszelką cenę uniknąć banowania i innych form cenzury, ale nie zgadzam się na to, żeby trolling zaniżał poziom dyskusji i naruszał kulturę wypowiedzi. Jeśli uznacie, że ktoś zanadto sobie pozwala, proszę o oznaczenie takiego komentarza flagą. Niech zdecyduje społeczność. Oczywiście z rozsądkiem i wedle zasad, które wyłożyłem.  Od dzisiaj otrzymanie 10 flag będzie równoznaczne z usunięciem niestosownego komentarza. A jeśli to się będzie systematycznie powtarzać w przypadku któregoś z komentujących, wezmę pod uwagę zablokowanie jego IP.   CHCESZ BYĆ NA BIEŻĄCO? DOŁĄCZ DO APPLEFOBII! 