Chcecie opanować tajniki fotografowania najlepszym aparatem świata - iPhonem? Jest wyjątkowa okazja...       Na portalu Cult of Mac, w dziale wyprzedaży, można kupić wideo-kurs fotografowania iPhonem. Okazyjnie, po przecenie, za jedyne 19 dolarów. Kurs trwa aż 8 godzin i porusza całą masę szalenie ciekawych zagadnień z dziedziny kreatywnej fotografii:  Your iPhone’s Camera Settings and Functions Managing Photos in the Camera Roll  Sharing Photos in the Camera Roll Popular Sharing Apps Favorite Apps for Photo Capturing, Editing, and Special Effects iPhone Photography Tips and Techniques – Building Your Creative Eye Connecting iPhone and Computers for Sharing and Archiving  Czyli - jeśli dobrze sobie przetłumaczyłem i policzyłem - wśród tego niezmierzonego bogactwa wiedzy tylko jeden dział zajmuje się fotografowaniem, a cała reszta to duperele w rodzaju zarządzania kolekcją słitfoci, rozsyłania zdjęciowego spamu na kołchozach społecznościowych, obsługi różnych aplikacji do psucia fotek (na pewno nie zabraknie Instagrama i Oggla) i podłączania iPhona do komputera. Sama kwintesencja fotografii, nieprawdaż? Ciekawe, czy jest gdzieś mowa o ustawianiu głębi ostrości?  Jak znam życie i podatność fanów Apple na reklamowe bzdury, to na pewno kurs fotografowania iPhonem zrobi furorę i można by takie kursy organizować w nieskończoność, ale nic nie zmieni faktu, że iPhone to nadal tylko telefon z wbudowanym g.wnianym, do bólu ograniczonym aparacikiem ze sztywną optyką wielkości odbytu kolibra, który tak się nadaje do nauki fotografowania, jak taczki do nauki driftingu.  Równie dobrze można rozpocząć zapisy na kurs dla operatorów filmowych przy użyciu kamery do proktologii albo prowadzić warsztaty seksu tantrycznego przy użyciu kukiełek Misia Uszatka i Prosiaczka...  Ale przykład jest zaraźliwy. Dlatego, jako że kompletnie się na tym nie znam, zamierzam wydać na kasetach Betamax 40-godzinny Mistrzowski Kurs Gry na Skrzypcach Przy Użyciu Ukulele. Jeśli ktoś z was planuje dołączyć jako wirtuoz skrzypiec do Filharmoników Wiedeńskich, to przedstawiam mój autorski program:  Budowa ukulele z uwzględnieniem tych kręciołków na cieńszym końcu Przewracanie nut  - technika jednoręczna i dwuręczna Pokazywanie nut znajomym i zakreślanie co fajniejszych fragmentów Wysyłanie nut pocztą - jaka jest różnica między poleconym a priorytetem Trzymanie ukulele Jak wydobyć z ukulele dziwne dźwięki Jak wydobyć z ukulele bardzo dziwne dźwięki Użycie programów JakośGram i HipstaLeleMatic  Szukanie piórka wzrokowo i na kolanach Apap czy Ibuprom - co najlepsze na ból krzyża  Jak zrobić lepsze piórko z karty kredytowej Gra właściwa na ukulele Wkładanie i wyjmowanie ukulele z futerału Transport ukulele komunikacją publiczną Gdzie i jak zapoznać kolegów do zespołu W co się ubrać i jak się zachowywać na koncercie Wywiady, autografy, czyli przyjmowanie fanów w garderobie Itd...  Są jacyś chętni na kurs? 