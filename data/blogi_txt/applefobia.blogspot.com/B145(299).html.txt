Pastwiąc się ostatnio nad reklamą iPhona, sugerującą jego wątpliwą wodoszczelność, nie pomyślałem o najprostszym, najbardziej oczywistym sposobie, umożliwiającym lansowanie się z nim na basenie. Na szczęście czytelnicy Applefobii czuwają... Aby do niezliczonych zalet iPhona dodać również wodoszczelność, o której Apple jakimś trafem zapomniało, wystarczy jedna zwykła prezerwatywa - w rozmiarze azjatyckim i o możliwie małej, heteryckiej grubości. Grubość jest ważna, bo dzięki temu będzie można prawie normalnie używać iPhona, nie tracąc łączności ze znajomymi na Fejsie w saunie, na basenie albo podczas wyżymania majtek w szatni.  Operacja jest bardzo prosta, a po ubraniu iPhona w gustowne wdzianko zyskujemy pewny chwyt i oryginalny wygląd naszego ukochanego telefonu. Azjatycki rozmiar sprawi, że gumka będzie dobrze leżeć i nie będzie się marszczyć podczas "Slide to unlock".      A na koniec stosowny filmik instruktażowy:      Źródło: RocketNews24 