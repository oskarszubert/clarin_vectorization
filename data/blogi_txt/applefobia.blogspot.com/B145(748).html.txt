Złote iPhony nadchodzą! Żeby było jasne - wcale nie chodzi o jakieś tam pozłacanie telefonów czy tabletów dla frajerów za grubą kasę. To będą oryginalne iPhony od Apple. Tylko target pozostaje ten sam...     Jak donoszą, zachłystując się śliną z ekscytacji, jabłkowe media - szykuje się nie lada przełom i rewolucja w komórkowym świecie. Apple właśnie przełamało technologiczne bariery i wynalazło trzeci kolor!  Nowy iPhone 5S ma się pojawić 10 września. Wprawdzie będzie konstrukcyjnie identyczny z iPhone 5, ale za to poza wersją czarną (tradycyjnie z obłażącym lakierem) i białą, będzie dostępny w trzecim kolorze - szampańsko-złocistym, czy jak się nazywa ten odcień, rozróżniany jedynie przez dekoratorów wnętrz, grafików z tetrachromią i Jonathana Ive.  Czy ta pozłotka również będzie obłazić z ameliniowej obudowy, tego jeszcze nie wiadomo, ale już można się spodziewać, że jesienią całe fanbojstwo masowo wpadnie w szampański nastrój, bo złoty iPhone 5S będzie fantastycznie konweniował z solarkową opalenizną, tlenionymi włosami i nowym, słitaśnym iOS 7 My Little Pony Edition.  Ja już nie mogę się doczekać...   CHCESZ BYĆ NA BIEŻĄCO? DOŁĄCZ DO APPLEFOBII! 