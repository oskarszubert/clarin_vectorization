Być może wam to umknęło, ale Apple właśnie poprawiło i jeszcze bardziej ulepszyło swój Najbardziej Zaawansowany System Operacyjny Świata...          Ja się tam na zaawansowanych systemach nie znam, mam problemy z obsługą najprostszych urządzeń i zazwyczaj każdy powrót z imprezy kończy się tym, że tkwimy z borsukiem w windzie do rana, aż nas ktoś uwolni.   Nie używam też sprzętu od Apple, więc trudno mi było na bieżąco śledzić wydarzenia, ale podobno inżynierowie i programiści Apple wraz z najzdolniejszymi matematykami z hinduskich podstawówek podnieśli poprzeczkę do niewiarygodnie wysokiego poziomu, ulepszając to, co już było perfekcyjne.  Ciekawi jesteście, co nowego w OS X? Otóż, jak doniósł Chip, Apple wydało dużą aktualizację swojego wzorcowego systemu operacyjnego. Wraz z nowym numerkiem 10.8.4 pojawiła się poprawka, która świadczy o niewiarygodnym kunszcie kupertyńskich programistów. OS X już nie będzie wyświetlał ujemnej liczby oczekujących wiadomości w iMessage. Ulżyło wam?    CHCESZ BYĆ NA BIEŻĄCO? DOŁĄCZ DO APPLEFOBII! 