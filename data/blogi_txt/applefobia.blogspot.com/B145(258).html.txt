Świat wstrzymuje oddech, czekając na konferencję WWDC, gdzie ma ponoć zostać zaprezentowany epokowy, odkrywczy, przełomowy, innowacyjny i niesamowity iOS 7, a my tymczasem sprawdźmy, jak nowego iOS-a wyobrażają sobie fanboje...    Koncept wyglądu i poniekąd działania nowego iOS-a przedstawił portal Recombu. Postarali się tak bardzo, że stworzyli interaktywną, brzydką jak noc prezentację iPhona, którą można się trochę pobawić, aby zająć ręce przed konferencją Apple.     Interactive iPhone 5S Concept by Recombu   Prawdę mówiąc, jeśli tak miałby wyglądać nowy iOS, to spokojnie mogę już zamykać Applefobię - po dwóch tygodniach nie miałbym o czym pisać, bo wszyscy fanboje strzelając focha wyjechaliby na Atlantydę, a Apple zbankrutowałoby szybciej od Amber Gold.  Jak widać po powyższej symulacji, istnieje też ponura wersja minimalizmu i fanbojskiej wyobraźni, okraszona oczojebnymi kolorkami obudowy iPhona, ale to już nie moje zmartwienie :) Dla was natomiast mam zagadkę - pobawcie się trochę tą symulacją i powiedzcie, czy jest w tym domniemanym iOS 7 coś, czego by nie było w każdym skrzypiącym plastiku z Androidem?  PS. dla niezorientowanych - iPhona włącza się guziczkiem na górze...    CHCESZ BYĆ NA BIEŻĄCO? DOŁĄCZ DO APPLEFOBII! 