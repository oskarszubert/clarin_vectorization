Tak jak się spodziewałem, podwójnie wzmocniony dział reklamy Apple pracuje pełną parą. Ich najnowsze dzieło oszałamia feerią barw, harmonią ruchu i ogólnym wizualnym kociokwikiem. Coś jakby TIR z farbami wybuchnął pomiędzy straganami na odpuście... A teraz ręka w górę - kto pierwszy zgadnie, o co chodzi w tej reklamie? Co nowego Apple chciało nam powiedzieć o fantastycznych parametrach iPhona 5C i niesamowitych możliwościach iOS 7 poza tym, że są dla siebie stworzone? Jest tak słitaśnie i cukierkowo, że mam ochotę jak najszybciej kupić domek dla Barbie i rozmnażać tam kucyki My Little Pony, ale chyba nie o to chodziło geniuszom z Cupertino?  Czyżby Najbardziej Zaawansowany Mobilny System Operacyjny, umalowany na oczojebne kolorki i opakowany w plastik, nie miał nic konkretnego do zaoferowania?   CHCESZ BYĆ NA BIEŻĄCO? DOŁĄCZ DO APPLEFOBII! 