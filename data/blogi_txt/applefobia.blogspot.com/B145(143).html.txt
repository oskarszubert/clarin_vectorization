Mróz dokucza nam wszystkim mniej lub bardziej. Niektórym - jak chociażby misiom o bardzo małym rozumku - marzną paluszki:Im bardziej pada śnieg, Bim-bomIm bardziej prószy śnieg, Bim-bomTym bardziej sypie śnieg, Bim-bomJak biały puch z poduszki.I nie wie zwierz ni człek, Bim-bomChoć żyłby cały wiek, Bim-bomKiedy tak pada śnieg, Bim-bomJak marzną mi paluszki.Innym - np. deweloperom aplikacji na iPhona - zamarzają neurony i synapsy w mózgach. I to właśnie posiadacze zamarzniętych mózgów wyprodukowali aplikację dla właścicieli zmarzniętych paluszków. Nazywa się NoseDial i jak się łatwo domyślić, służy do wybierania nosem połączeń na mrozie. Chustkę do czyszczenia ekranu iPhona trzeba załatwić sobie we własnym zakresie. Ten rewelacyjny, zasmarkany program docenią wszyscy posiadacze iPhona, którzy na codzień korzystają również z innej świetnej aplikacji Stool Scanner, którą opisywałem jakiś czas temu. Mam pewne obawy, czy Stool Scanner dobrze sprawuje się w ujemnych temperaturach i nie wiem, jak się zachowuje g.wno przymarznięte do ekranu iPhona razem ze smarkami, ale jeśli używanie na zmianę Stool Scannera i NoseDial nie poruszyło jeszcze Waszej wyobraźni, to jest aplikacja, która dopełni paletę doznań. Programik iLickit w fantastyczny sposób łączy zabawę w wirtualne obżarstwo (żadne tam seksy, nic z tych rzeczy) z dbałością o czystość ekranu iPhona.       Gdy już skorzystacie z Stool Scannera i NoseDial, nie zapomnijcie zagrać w iLickit! Tylko nie na mrozie! 