Z trudem przechodzi mi to przez ściśnięte gardło, ale z nadesłanych przez was interwencyjnych maili jasno wynika, że muszę odszczekać swoją pochopną teorię, jakoby iPhone tak nadawał się do fotografii, jak taczki do driftu...      Otóż, jak wynika z powyższego filmowego materiału dowodowego, drift taczkami jest jak najbardziej wykonalny, a efekty są równie profesjonalne i widowiskowe, jak fotografie wykonane iPhonem. Tak więc niniejszym odszczekuję, sprostowuję i bardzo przepraszam tych drifterów, którzy poczuli się urażeni porównaniem ich taczek do iPhona.  Wciąż jednak pozostaje otwarta sprawa fotografowania i filmowania iPadem. Dlatego też od razu, aby uniknąć kolejnej wpadki i porywania się na ryzykowne porównania, prezentuję stosowny filmik, który podsumowuje moją opinię o użyciu iPada jako kamery fotograficznej.       PS. Trailer pochodzi z filmu "Fast and Stinking 7" ("Szybcy i Śmierdzący 7"). Premiera na torrentach już wkrótce. 