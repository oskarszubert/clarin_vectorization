Jak wynika z plotek i przecieków, produkcja iPhonów 5S idzie pełną parą. Donosi o tym portal iPod.info.pl, publikując przy okazji zdjęcie, z którego wynika, że Fajfesy już pędzą po taśmach produkcyjnych:       Ze zdjęcia wprawdzie nie wynika jednoznacznie, czy na pewno chodzi iPhona 5S, ale według wybitnych specjalistów od rozpoznawania różnic między kolejnymi identycznymi modelami telefonów Apple, wygląd urządzenia pokrywa się z innymi przeciekami na temat Fajfesa i zgadzają się nawet takie innowacyjne szczegóły, jak np. układ taśm połączeniowych wyświetlacza.  Choć dysponujemy zdjęciem rzekomej taśmy produkcyjnej iPhona 5S, wciąż nie wiadomo, czy do jego montażu tradycyjnie zostali zagnani studenci z łapanki przeprowadzonej na kampusach w sąsiedztwie fabryk Foxconna. Być może producent, aby sprostać masowym zamówieniom Apple, będzie musiał sięgnąć też po siłę roboczą w postaci gimanzjalistów i młodzieży nieuczącej się.  Może o tym świadczyć inna fotografia, przedstawiająca pełną aranżację linii montażowej domniemanego iPhona 5S w szerszym ujęciu, wykonana przez zaprzyjaźnioną polatuchę (latającą wiewiórkę - Pteromys volans), prywatnie narzeczoną borsuka:       CHCESZ BYĆ NA BIEŻĄCO? DOŁĄCZ DO APPLEFOBII! 