Jak się dowiadujemy z mediów, Apple właśnie wydało najnowszą wersję swojego flagowego pakietu dla kreatywnych profesjonalistów, przeznaczonego do edycji różnych dźwięków - Logic Pro X. Oj, będzie się działo...        Apple zawsze lubiło podkreślać swój udział na rynku produktów przeznaczonych dla twórców, artystów, cyrkowców, hipsterów i innych kreatywnych baristów. Nie inaczej jest tym razem, bowiem właśnie ukazała się nowa edycja Logic Pro X, dzięki której można robić z dźwiękiem prawdziwe cuda na integrach AC97 wbudowanych w MacBooki. Zapowiedzi są wielce obiecujące. Parę "nowych" wtyczek, automatyczna perkusja, a nawet sterowanie z iPada. Istnieje więc duże prawdopodobieństwo, że Logic Pro X pójdzie w ślady swojego słynnego pociotka - Final Cut Pro X, który swoim żenującym poziomem tak wkurzył filmowców, że masowo przeszli na Adobe Premiere.   Na razie musimy zaczekać na pierwsze recenzje, a póki co, tak się zastanawiam - jak to będzie działać na MacBooku Air z wariującym dźwiękiem...    CHCESZ BYĆ NA BIEŻĄCO? DOŁĄCZ DO APPLEFOBII! 