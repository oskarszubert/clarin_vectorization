Apple zna sposoby, aby zamknąć gęby niedowiarkom i marudom, smęcącym o braku innowacyjności. Co z tego, że iPhone 5C ma zeszłoroczną specyfikację i jest de facto przepakowanym w plastik Fajfonem? Zamiast postępu, fanboje dostali oczojebną feerię kolorów i to powinno im na razie wystarczyć...  O charakterystyce technicznej Plastfona 5C właściwie nie ma co pisać, więc na stronie http://www.apple.com/pl/iphone- 5c/features/, która zazwyczaj opisywała przełomowe cechy konstrukcyjne i nowatorskie funkcje iPhonów, Apple tym razem oferuje fanbojom niesamowicie kreatywną zabawę w zestawianie kolorków obudowy i bumpera. Czad!  Takiego bogatego wyboru i takiej frajdy przy podejmowaniu decyzji fanboje nie mieli nigdy dotąd w historii Apple. Nawet chińskie podróbki nie oferowały tylu możliwości. Apple znów zadziwiło świat i pokazało, kto jest liderem najnowocześniejszych technologii. Oby tylko nadmiar możliwości nie przytłoczył fanów, wytresowanych w ideologii minimalizmu...  Dzięki geniuszowi i tetrachromii sir Jonathana Ive, któremu zawdzięczamy to kolorystyczne rozpasanie, można uzyskać aż 30 oszałamiająco pięknych kombinacji plastiku i gumy. Aż 30 kombinacji! To wystarczy, aby wybrać lub wylosować sobie kolory na każdy dzień miesiąca + szczęśliwy numerek (do wykonania w szatni po partyjce squasha)  Na poniższej rycinie pracowicie zgromadziłem wszystkie kombinacje zestawień kolorowych iPhonów z równie kolorowymi bumperami. Powiększcie sobie obrazek i sami sprawdźcie. Jaki będzie dziś wasz wybór? Odważycie się  wyjść z nim z domu?        CHCESZ BYĆ NA BIEŻĄCO? DOŁĄCZ DO APPLEFOBII! 