Miło mi donieść, że pomimo uprawiania oczywistego obskurantyzmu i pełnienia roli enfant terrible polskiej blogosfery, Applefobii przydarza się czasem trafiać na salony. Tak też przydarzyło się ostatnio, gdy portal Komputer Świat opublikował listę najciekawszych polskich stron o Apple.  W tym krótkim rankingu Applefobia znalazła się na szóstym miejscu, jako zamknięcie i przeciwwaga dla jabłkofilnych portali, wśród których jako gwiazda pierwszej jasności błyszczy nasze ulubione MyApple. To był dla mnie prawdziwy zaszczyt - znaleźć się w tym jakże zacnym gronie, upychając ukradkiem słomę w gumofilcach oraz kaszląc głośno, aby zagłuszyć skrzypienie swojego taniego telefonu, i stać dumny i blady w jednym szeregu z gigantami jabłkowych mediów.  Tak prawdę mówiąc, nie mam pojęcia, co podkusiło autora tego zestawienia, żeby umieścić w nim Applefobię, ale jeśli jeszcze pracuje w redakcji Komputer Świat, to serdecznie go pozdrawiam :)   CHCESZ BYĆ NA BIEŻĄCO? DOŁĄCZ DO APPLEFOBII! 