Jeśli miałbym wskazać najgorszą robotę na świecie, to będzie to bez dwóch zdań posada rzecznika prasowego Apple. Ten nieszczęśnik - a właściwie nieszczęśniczka, bo Apple posadziło na tej odpowiedzialnej funkcji niewiastę - bez przerwy musi tłumaczyć wściekłej gawiedzi, dlaczego najlepsze produkty na Ziemi wciąż mają jakieś problemy...  A problemy mają bez przerwy i to za każdym razem coraz ciekawsze. Ledwo co okazało się, że Apple musi oganiać się kijem od wk..wionych makjuzerów, którym wieszają się klawiatury i trackpady w nowych MacBookach Pro, i szukać  ludzi na gwałt... eee... to znaczy programistów, którzy poprawią sterowniki do Mavericksa, a tu już podstępny atak z drugiej strony przypuszczają ajfoniarze, wnerwieni tym, że bateria w ich nowiutkich iPhonach 5s działa krócej, niż stali po telefon w kolejce.  Dzięki oświadczeniu pani rzecznik Apple wiemy już, że skala zjawiska jest niewielka, bo idzie zaledwie w tysiące sztuk, a żałosna żywotność baterii to wina bliżej nieokreślonych błędów podczas montażu iPhonów w chińskich fabrykach. Taa... Było zatrudnić fachowców, a nie studentów z łapanki...  Jak na razie Apple nie zamierza walczyć z tym problemem. Po co? Trzeba by zatrudnić kolejnych inżynierów, psując humor dotychczasowym fachowcom, upojonym swoją genialnością. Zamiast tego, Apple zapowiada wymianę wadliwych iPhonów 5s na nowe. Z tej samej fabryki...   Źródło: Apple Insider, NYT, Cult of Mac, MyApple... itd.   CHCESZ BYĆ NA BIEŻĄCO? DOŁĄCZ DO APPLEFOBII! 