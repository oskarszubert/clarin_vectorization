Czasem w życiu trafiają się takie chwile, gdy na gwałt (albo na jakąś inną okazję) musimy zrobić słiftocię swojej fikuśnej fryzury z iPhonem w kadrze, a nigdzie pod ręką nie mamy lusterka. Nawet Dawid Woliński bez windy nie dałby sobie rady w takiej sytuacji. Od czego jest jednak kreatywność... Trzeba przyznać, że Apple pomyślało o wszystkim - lustrzana powierzchnia wyświetlacza iPada nadaje się do tego celu znakomicie. I wiecie, co? Tak sobie myślę, że jeśli spojrzeć na to z tej strony, to Jalonta Freeman naprawdę miała farta z tym lusterkiem...   PS. Jak słusznie zauważył jeden z czytelników, na zdjęciu nie mamy do czynienia z iPadem, ale z tabletem Samsunga. Faktycznie... od początku coś mi się nie podobało - przecież iPad bardziej się błyszczy i wychodzą na nim lepsze słitfocie :) 