Od pewnego czasu bardzo dużo mówi się o roli tabletów w nauczaniu. Prym wiedzie tu oczywiście iPad, lansowany przez Apple jako narzędzie nowoczesnej edukacji i masowo wykorzystywany w coraz większej ilości szkół. Na szczęście na razie tylko amerykańskich, bo to, czego nieszczęsne dziatki mogą się dowiedzieć z iPada, woła o pomstę do nieba...      Zwyczaj dawania dzieciom iPadów do zabawy, aby zyskać choć chwilę spokoju, pleni się wśród bezmyślnych rodziców jak zaraza. Pół biedy, gdy dzieciak zrobi debet na karcie płatniczej tatusia, bo to da się wyjaśnić za pomocą lania i korespondencji z Apple. Jeśli jednak zawierzycie firmie Apple troskę o edukację waszych dzieci, nie zdziwcie się, gdy wasza pociecha wyrośnie na fanboja-idiotę. W dostępnej w App Store edukacyjnej aplikacji do nauki nazw zwierząt, można spotkać takie interesujące stworzenia, jak Wolf, Turcja, Duck, Camel, Uszczelnić, Jaka i Fox. Fajnie. Problem tylko w tym, że to podobno jest polskojęzyczna aplikacja...  Duże brawa dla dewelopera wraz z tłumaczem, którzy w pełni zasłużyli na tytuł Edukacyjnego Zakały Roku. Oczywiście aplikacja przeszła przez rygorystyczną kontrolę jakości kupertyńskich cenzorów, bo jak wiadomo, w przebogatych zasobach App Store są same wartościowe programy i badziewia nie znajdziecie...  A poniżej filmik o wysokich walorach edukacyjnych:       CHCESZ BYĆ NA BIEŻĄCO? DOŁĄCZ DO APPLEFOBII! 