Apple - lider niekonwencjonalnych rozwiązań z pogranicza science-fiction i archeologii paleolitycznej, znowu zostawiło konkurencję daleko w tyle. Geniusze z Cupertino - prawdopodobnie zupełnie niechcący - wprowadzili na rynek pierwszy na świecie giętki telefon.  W mediach właśnie pojawiły się informacje, że userzy nowego iPhona 5S skarżą się na swoje telefony, które wskutek noszenia w kieszeni tracą swój szlachetny, wycyzelowany przez Jonathana Ive kształt, na rzecz bliżej nieokreślonej formy, przypominającej coś pomiędzy bumerangiem a płazińcem cierpiącym na skurcz przydatków.  Od dawna krążyły różne plotki o wytężonych pracach Apple nad technologią elastycznych wyświetlaczy. Wiele spekulowało się o wygiętym ekranie iWatcha, czy skopiowanym uprzedzająco przez Samsunga zagiętym wyświetlaczu w telefonie. ale jak się okazuje, w rezerwacie Apple rzeczywistość często wykracza poza horyzonty wyobraźni - w Cupertino postanowili od kopa pójść na całość i zrobić iPhona giętkiego w całości.  Tak prawdę mówiąc, to nie są pierwsze przypadki, gdy iPhone wygiął się po tym, jak jego cherlawy właściciel kucnął sobie znienacka w przyciasnych, hipsterskich rurkach, albo usiadł suchą d.pą na betonowym murku. Jak widać na archiwalnych rycinach, już Fajfony i Foresy cierpiały na tę przypadłość...             ...ale dopiero teraz okazuje się, że to były wersje beta, a Apple uporczywie i konsekwentnie pracuje nad giętkim telefonem. Skoro tego nie naprawili od czasów Foresa i najnowsze dziecko TimKuka i kolegów, czyli ekskluzywny Fajfes, również gnie się w przysiadzie, to widocznie nie jest to żadna usterka, ale przełomowy - nomen omen - ficzer.      Ciekaw jestem, jak Apple wykpi się z zarzutów, że metalowy telefon gnie się bardziej niż skrzypiące plastikowe biedafony. Prawdopodobnie Apple, jak zwykle, spróbuje to rozwiązać za pomocą aktualizacji iOS do wersji 7.1, a gdy się to nie uda, zaproponuje userom iPhonów zakup w promocyjnej cenie specjalnych torebek, idealnych do noszenia telefonu. Nie bez kozery Apple od lat współpracuje z Nike...     Apple, zgodnie z moimi wcześniejszymi teoriami, coraz mocniej przyczynia się do kreowania nowych trendów w modzie męskiej i damskiej, a także w ogólnie pojętej stylizacji. Na naszych ulicach coraz częściej widuje się osobników z torebkami, dla niepoznaki przyozdobionymi sportowym logo. W końcu w czymś trzeba nosić iPada i przejściówki do niego...  Ale dopiero teraz, w obliczu epidemii gnących się iPhonów, spodziewam się, że przyjdzie prawdziwy boom na męskie torebki. Który hipster zaryzykuje noszenie złamasa w kieszeni ciasnych rurek i ryzyko utraty telefonu przy każdym kucnięciu, skoro można go stylowo nosić w torebce? Chłopaki, kupujcie torebki! To męska rzecz!       Źródło: Cult of Mac, AppleMoi   CHCESZ BYĆ NA BIEŻĄCO? DOŁĄCZ DO APPLEFOBII! 