Konferencja tuż-tuż, a Apple chyba już spodziewa się, że jego "nowości" będą się kiepsko sprzedawać, bo ostro inwestuje w swój Dział Wciskania Amazingu Bez Mydła. Właśnie pojawiła się informacja, że liczebność zespołu zajmującego się reklamą i marketingiem ma się podwoić.  To zaskakująca wiadomość, bo ostatnio przecież reklamy Apple biły rekordy popularności, skuteczności i komunikatywności, osiągając mistrzowską siłę przekonywania, a nawet sugerując, że sprzęt z Cupertino może działać niezależnie od praw fizyki...  Teraz liczebność zespołu wybitnych fachowców od reklamy ma wzrosnąć z 300 do 600 osób. Można więc zakładać, że budżet na marketing również się zwiększy - przecież wszystkim nowym pracownikom trzeba zapłacić, kupić iPhony, postawić na biurkach MacBooki albo iMaki, a przede wszystkim wysłać ich na jakiś kurs marketingu do szkoły wieczorowej.  Niestety, nie wiadomo, czy podwojenie obsady i budżetu wpłynie w jakikolwiek sposób na poprawę jakości reklam Apple. Patrząc na gigantyczny budżet i żenująco nikłe efekty pracy zespołu R D raczej nie spodziewałbym się cudów. Zwłaszcza, że nie ma żywcem czego reklamować, skoro goście z R D kręcą się w kółko...  Tak więc nie liczmy na to, że Apple pokaże nam dwa razy lepsze reklamy. Ale jest szansa, że będzie ich dwukrotnie więcej...   Źródło: Apple Insider   CHCESZ BYĆ NA BIEŻĄCO? DOŁĄCZ DO APPLEFOBII! 