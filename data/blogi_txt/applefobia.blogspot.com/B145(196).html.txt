Nie ma co dłużej trzymać tego w tajemnicy. Rusza wiosenna edycja dupnych tiszertów Applefobii :)     Podobnie jak w ubiegłych edycjach, do wzięcia są tiszerty w kolorze białym i czarnym, w limitowanej serii z dwoma rękawami. Tym razem bohaterem serii będzie borsuk, który stwierdził, że pora się trochę polansować na mieście i powkurzać tchórzofretki...  Dostępne rozmiary to S, M, L, XL i XXL.   W rozwinięciu pełna informacja    JESZCZE NIGDY NOSZENIE T-SHIRTA NIE BYŁO TAK ŁATWE  Zadziwiająca łatwość używania dzięki innowacyjnemu otworowi na głowę i aż dwóm rękawom, idealnie dopasowanym do ludzkiej anatomii, co potwierdzają badania w zbudowanych kosztem 100 mln dolarów laboratoriach.  Niewiarygodnie lekki t-shirt gotowy jest do użycia zaraz po wyjęciu z opakowania, bez potrzeby instalacji sterowników. Jednolita konstrukcja unibody z czystej bawełny (bez dodatku aluminium) zapewnia intuicyjną obsługę i nieograniczoną mobilność. Dzięki unikalnej, przełomowej konstrukcji, t-shirt może być używany bezproblemowo przez osoby leworęczne.  ZAAWANSOWANA TECHNOLOGIA  T-shirt Applefobia po złożeniu i przyciśnięciu 16-tonowym odważnikiem ma zaledwie 3 mm grubości, ustanawiając nowe standardy w klasie galanterii barchanowej. Wykonany z najlepszej kalifornijskiej bawełny (made in P.R.C.), szyty grubymi nićmi. Bawełna o niebywałej rozdzielczości - ponad 300 nici na cal - to arcydzieło sztuki tkackiej i prawdziwie nowatorskie rozwiązanie.  ABSOLUTNY MULTITOUCH  Przełomowe materiały pozwalają obsługiwać dotyk całą powierzchnią ciała, gwarantując niezwykłe doznania i emocje. Dotykowy interfejs z rozpoznawaniem gestów idealnie sprawdza się w środkach komunikacji miejskiej (Facebook, Facepalm, Titsbook, Palmbook, Hands-on-Tits etc.)  NIESAMOWITY CZAS PRACY  T-shirt Applefobia nie wymaga zasilania, dzięki czemu ma nielimitowany czas pracy. A gdy uznasz, że już nadeszła pora, przewracasz go na drugą stronę i możesz od nowa cieszyć się świeżym wyglądem. Po zdjęciu t-shirt przechodzi w stan gotowości - nawet na 365 dni. W przypadku pogorszenia parametrów pracy wystarczy oddać go do autoryzowanej pralni.  DWA KOLORY  Do dyspozycji masz unikalną paletę barw, wzorowaną na ofercie wiodących producentów. Kolory czarny i biały dostępne są od ręki. U nas nie musisz czekać 10 miesięcy na białą wersję tiszerta!  DUPNE LOGO  Unikalne, zaprojektowane na nowo dupne logo Applefobii gwarantuje właścicielowi podkreślenie indywidualności i wyróżnienie się w tłumie. Emocje zapewnione - no risk, no fun! Ogrodnik nie bierze odpowiedzialności za przykre konsekwencje wchodzenia w t-shircie do iSpotów i innych przybytków kultu. ZNAJDŹ LOKALNEGO DEALERA  Aby zakupić ten unikalny t-shirt z limitowanej kolekcji lub uzyskać więcej informacji, skontaktuj się z ogrodnikiem. Koszulkę na żywo można czasem zobaczyć wieczorami na krakowskich Błoniach, gdzie ogrodnik posuwa na rolkach.  ------------------------------------------------------ ------------------------------  Dla pełnej informacji podaję dostępną rozmiarówkę:  Rozmiar: Wzrost / Szerokość (pod pachami) / Długość koszulki  S: 164 cm / 52 cm / 68 cm M: 170 cm / 54 cm / 70 cm L: 176 cm / 56 cm / 72 cm XL: 182 cm / 58 cm / 74 cm XXL: 188 cm / 60 cm / 76 cm  Cena tiszerta z wysyłką na terenie Polski (listem ekonomicznym Poczty Polskiej)  1 sztuka - 40 zł (35 zł za koszulkę + 5 zł za wysyłkę). 2 sztuki - 75 zł (2x35 zł + 5 zł za wysyłkę) 3 sztuki - 110 zł (3x35 zł + 5 zł za wysyłkę) Itd...   Przy wysyłce inną metodą lub za granicę proszę pytać﻿﻿ ogrodnika o cenę wysyłki.﻿﻿ 