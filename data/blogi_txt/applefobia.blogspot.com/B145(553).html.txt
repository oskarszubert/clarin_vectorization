Jeśli nie śpicie po nocach, zastanawiając się, jak oznajmić światu swoją kreatywność (i fakt posiadania iPhona z profesjonalnym aparatem fotograficznym), to właśnie pojawiło się kolejne światełko w tunelu...       Powstała właśnie nowa, niebywale twórcza i wnosząca powiew świeżości w zapyziały, zinstagramizowany świat kreatywnych słitfoci aplikacja dla iPhona. Nazywa się Pixme i charakteryzuje się tym, że pozwala rozpikselować dowolnie wybrane zdjęcie i zaspamować nim wszystkich znajomych na kołchozach społecznościowych w rodzaju Twittera czy Facebooka.  Przepis na fotograficzne dzieło sztuki jest zadziwiająco prosty. Strzelamy z ręki lub wybieramy z galerii fotkę...         ...zadzierając brodę do góry i mrużąc oczy jak Salvadore Dali, oraz telepiąc rączką jak podstarzały impresjonista-onanista, kreatywnie wybieramy  suwaczkiem stopień pikselozy...         ...i już, voilà! - kolejne arcydzieło do panteonu sztuk wyzwolonych gotowe. Wprawdzie nigdzie to nie jest wyraźnie powiedziane, a ja nie znam się na nowoczesnej sztuce, ale mam takie niejasne przeczucie, że im bardziej rozpikselowana słiftocia, tym większa jest jej wartość artystyczna i ogólny współczynnik zajebistości.  Jeśli więc nie macie innego pomysłu, jak hurtowo wk..wić wszystkich znajomych na Fejsie, to koniecznie odżałujcie to marne 1,79 euro na zakup Pixme i zacznijcie spamować świat całkowicie nieczytelnymi, rozpikselowanymi fotkami kotów, trampków albo niedopitej kawy. Może ktoś to zrozumie...   Źródło: AntyApps  Więcej o kreatywnych filtrach do iPhona znajdziesz tutaj    CHCESZ BYĆ NA BIEŻĄCO? DOŁĄCZ DO APPLEFOBII! 