Apple jeszcze nie zdążyło zaprezentować swojego przełomowego, plastikowego iPhona 5C dla mniej zamożnych i mniej kreatywnych fanbojów, a już Chińczycy z Goophone wypuścili jego całkiem udatną kopię...      Podróbka nazywa się i5C i dość dobrze imituje z wyglądu to, co spodziewamy się zobaczyć we wrześniu, gdy Apple pokaże swój trzymany w najgłębszej tajemnicy najnowszy projekt, który przez zaskoczenie ma podbić rynki wschodzące całego świata. Nie wiem tylko, jakim cudem z laboratoriów w Cupertino wyciekła tak innowacyjna technologia, jak właśnie wynaleziony przez Apple plastik...  i5C ma na pokładzie nowego Androida i raczej przeciętne podzespoły, więc trudno orzec, czy sprosta lub pobije iPhona 5C technologicznie. Walka może być wyrównana, bo wszystko wskazuje na to, że okrojony z wielu możliwości nowy biedafon Apple też raczej nikogo nie rzuci na kolana, oferując opakowane w plastik technologie sprzed dwóch lat.  i5C natomiast z pewnością pobije taniego iPhona na głowę ceną, bo kosztuje zaledwie 99 dolców. A z takim wyglądem może rzeczywiście trochę zamieszać :) Wystarczy tylko zeskrobać napisy i pszczółkę z tyłu, zainstalować jakąś iosopodobną nakładkę na Androida i już można się polansować na przedmieściach ...  Źródło: AnyBuing    CHCESZ BYĆ NA BIEŻĄCO? DOŁĄCZ DO APPLEFOBII! 