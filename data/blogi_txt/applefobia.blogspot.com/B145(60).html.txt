Po ostatnich skandalach związanych z porażeniem użytkowników prądem przez iPhony podłączone do ładowarki, a także z wybuchaniem iPhonów w niskich temperaturach, Apple woli już dmuchać na zimne...      Inżynierowie Apple za punkt honoru postawili sobie stworzenie telefonu odpornego na ekstremalne warunki zewnętrzne i zarazem bezpiecznego. Na rycinie powyżej widać kilkadziesiąt egzemplarzy nowego plastikowego iPhona 5C dla ubogich, poddawanego w warunkach laboratoryjnych testom na porażenie prądem w niskich temperaturach.   Procedura, wprowadzona w fabrykach montujących iPhony wygląda następująco - po wychłodzeniu iPhonów w zamrażarce i podłączeniu ich do ładowarek, losowo wybrany pracownik, stojąc boso w kałuży wody oligoceńskiej, dotyka po kolei każdego iPhona poślinionym palcem. Telefony, które przejdą pomyślnie kontrolę jakości, trafiają do działu amazingu i pakowania, a potem do magazynów, gdzie będą czekały na wrześniową premierę.  iPhony nie spełniające parametrów bezpieczeństwa wracają na linię produkcyjną do poprawki, która polega na wymianie obudowy na nową. W związku z dużą ilością wadliwych iPhonów i drastycznym zmniejszeniem liczebności personelu, Foxconn i Pegatron znowu na gwałt poszukują pracowników...    CHCESZ BYĆ NA BIEŻĄCO? DOŁĄCZ DO APPLEFOBII! 