No nie jest lekko... Apple znowu dostało wezwanie do sądu za zajumanie cudzego patentu. Tym razem pozywającym jest znana wam być może z branży audio spółka THX. I tym razem THX to nie jest skrót od "Thanks, Apple"...       Poszło o rozwiązanie systemu emisji dźwięku w nowym, cienkim iMaku. Jak twierdzą prawnicy THX, Apple podobno świadomie, na żywca oraz na chama zerżnęło sposób umieszczenia głośnika w bardzo cienkim urządzeniu, na którą to konfigurację THX ma patent od 2008 roku, czyli od czasów, gdy iMaki jeszcze były grube i miały w pełnym wypasie zarówno napęd optyczny, stopkę jak i gniazdo VESA.       Jak na moje oko, takie umieszczenie głośnika bokiem to żaden wielki wynalazek, ale to przecież Apple pierwsze zaczęło wojenkę z całym światem o zaokrąglony prostokąt czy kierunek odblokowywania ekranu palcem, więc czemu THX nie miałby sobie zarobić na swoim prawnie zastrzeżonym pomyśle?  Jest jeszcze jedna zła wiadomość. Do tej pory myślałem, że wszystkie te szczeliny u dołu służą do wentylacji iMaka. Skoro są tam też głośniki, które zabierają bezcenną przestrzeń na przepływ powietrza, to wkrótce zapewne będę musiał napisać o nieoczekiwanych i całkowicie zaskakujących inżynierów z Cupertino oraz zrozpaczonych userów problemach z przegrzewaniem iMaków... Do usłyszenia niebawem :)  Źródło i foto: Apple Insider 