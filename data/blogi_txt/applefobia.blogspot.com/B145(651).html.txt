Czytanie sloganów reklamowych na stronie www Apple zawsze przyprawiało mnie o świetny humor. To znaczy, gdy już odzyskałem przytomność i opatrzyłem guzy po walnięciu głową o biurko ze śmiechu. Tym razem, nauczony doświadczeniem, zajrzałem na polską stronę Apple po założeniu na łeb wełnianej czapki i hełmofonu, więc mogę ten tekst pisać bez zbędnych opóźnień.  Otóż chodzi mi o obrazek na głównej stronie Apple, który rozśmieszył mnie do łez. Rycina przedstawia ułożone w kupkę trzy Fajfesy - szary, srebrny i złoty (Gypsy   HipHop Limited Edition). Do kompletu dochodzi najbardziej bufoński i przestrzelony slogan reklamowy, jaki ostatnio widziałem:      Wypada mi chyba posypać głowę popiołem i przyznać się ze skruchą, że nie miałem pojęcia, iż postęp polega na układaniu telefonów w stosy. A może chodzi o te nowe kolory? Idąc tym tropem myślowym, nie mam żadnych wątpliwości, że kolejna rycina jest dowodem naprawdę gigantycznego, wręcz niewiarygodnego postępu, jakiego dokonało Apple:      No, no... to się nazywa prawdziwy postęp - ułożyć w stos aż pięć telefonów w różnych kolorach. Tego dokonać mogli tylko prawdziwi geniusze. Konkluzja może być tylko jedna - postęp polega na pakowaniu nowych telefonów w zeszłoroczne obudowy i zeszłorocznych telefonów w nowe plastikowe obudowy oraz na układaniu ich w możliwie jak najwyższe kupki.  No i znowu Apple było pierwsze. Tylko w Cupertino mogli na to wpaść. Na nowo zdefiniowali pojęcie postępu, dostosowali do tego całą swoją produkcję i znowu zostawili całą konkurencję daleko w tyle...    CHCESZ BYĆ NA BIEŻĄCO? DOŁĄCZ DO APPLEFOBII! 