Do grona ajfonowych słitfociarzy dołączył właśnie kolejny celebryta. Niejaki Dawid Woliński, jak sam się określa - Fashion Designer WARSAW since 2002 - namiętnie robi sobie iPhonem wielce kreatywne autoportrety i wrzuca je na Instagrama.  Niby nic nadzwyczajnego, ale pikanterii całej sprawie dodaje informacja, że Dawid Woliński robi to w windzie. Pierwotnie myślałem, że to jawne bluźnierstwo i obraza dla cudownego sprzętu Apple, ale wnet wyjaśniło się, że nie chodzi o Windows, ale o zwykłą windę, która bywalcom fitnessów i siłowni służy do tego, do czego normalnym ludziom wystarczają schody.  Trzeba uczciwie przyznać, że winda, jak mało co, nadaje się do robienia słitfoci z dziubkiem. Podobnie jak łazienka, również  ma lustro, a jeśli - tak przynajmniej wynika z filmiku - jest w dodatku prywatną windą, to zapewnia również zbliżoną do łazienki intymność i przytulność. No, może tylko wy.rać się trudniej...  Jak przystało na zaawansowanego fotografistę-instagramistę i projektanta mody, Dawid Woliński z pasją używa iPhona w designerskim etui i starannie dobiera kreatywne filtry dla podkreślania swojej osobowości, fikuśnych outfitów i fantazyjnych fryzur.  Znanego projektanta trapi jednak poważne zmartwienie - kończą mu się ciuchy, służące do windowych mini- sesji fotograficznych. Dla modysty to prawdziwy dramat. Mówi się, że podobno wieczorami można go zdybać na osiedlu w okolicy pojemników na używaną odzież. Taka troszkę zabawna sytuacja... A wszystko zaczęło się tak:         Dawid Woliński to prawdziwy profesjonalista. Na filmiku zdradza nam niektóre bezcenne sekrety swojego fotograficzno-windziarskiego warsztatu - jak radzić sobie z poprzeczką, jak poprawnie trzymać iPhona i jakie lekkie filtry zastosować do małej obróbeczki przed wysłaniem fotek na Instagrama. To prawdziwa kopalnia wiedzy dla wszystkich osób zainteresowanych autopromocją i lansem w małych pomieszczeniach z lustrem...  A wy jesteście kreatywni? Robiliście już sobie zdjęcia w windzie?    CHCESZ BYĆ NA BIEŻĄCO? DOŁĄCZ DO APPLEFOBII! 