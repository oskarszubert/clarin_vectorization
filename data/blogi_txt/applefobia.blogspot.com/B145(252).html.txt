Według coraz liczniejszych medialnych doniesień, innowacyjny, fantazyjny i bosko kolorowy iOS 7 zaczyna zbierać swoje pierwsze ofiary wśród userów. I wcale nie chodzi o śmierć wskutek szoku estetycznego, zasłabnięcie z wrażenia, czy nagłe zaparcie z nadmiaru zachwytu...  Jak się okazuje, zaprojektowane przez najlepszego designera świata oczojebne kolorki i pseudotrójwymiarowy pulpit w połączeniu ze słitaśnymi animacjami, powodują u niektórych amatorów iOS 7 objawy zbliżone do choroby lokomocyjnej. Łącznie z bólem głowy i kreatywną emisją treści żołądka.  Muszę tutaj przyznać rację Przemkowi Pająkowi - trzeba uczciwie przyznać, że patrząc z takiego punktu widzenia, iOS 7 faktycznie wyróżnia się bardzo konsekwentnym i spójnym połączeniem designu i sposobu działania. Widocznie nie bez powodu niektóre zestawienia kolorystyczne i blurowane warstwy nowego systemu Apple przypominają rzygowiny rozmazane na asfalcie...      Nie jestem pewien, czy Jonathan Ive liczył dokładnie na takie efekty swojej heroicznej pracy projektowej, ale jest pewne, że od czasu pojawienia się iOS 7, wielu nieszczęsnym fanom Apple tęczowe kolorki będą się kojarzyć raczej z jazdą do Rygi i oglądaniem własnego, malowniczo rzuconego pawia, niż z innowacją i postępem.  Apple oczywiście podchodzi do sprawy bardzo poważnie i zapowiada skuteczne rozwiązanie problemu, który trafił nawet na forum pomocy technicznej. Prawdopodobnie, idąc za metodą sprawdzoną przy okazji afery z anteną iPhona 4, Apple postawi na rozwiązanie hardwarowe w postaci akcesorium o nazwie "iOS 7 Sickness Solution".  Trwają już intensywne dostawy do Apple Storów. Od przyszłego tygodnia wszyscy nowi nabywcy otrzymają gratis plastikowe wiadro do każdego zakupionego iPhona z iOS 7. Oczywiście, jako że Apple słynie z dbałości o szczegóły i z troski o estetyczne wrażenia swoich klientów, wiadra będą dopasowane do koloru obudowy iPhona 5C, a w przypadku iPhonów 5S będą chromowane, grafitowane lub pozłacane.      Apple nie zapomniało również o użytkownikach starszych iPhonów i iPadów, którzy już zdążyli zaktualizować swój iOS do wersji 7. Wszyscy mają zostać objęci programem "Free Bucket Upgrade", który rozpocznie się w połowie października.   CHCESZ BYĆ NA BIEŻĄCO? DOŁĄCZ DO APPLEFOBII! 