Szybki, letni i zarazem lekki deser. Niby zwykła galaretka z owocami, ale sposób podania sprawia że prezentuje się naprawdę imponująco :) Tak naprawdę możecie użyć dowolnej galaretki oraz dowolnych owoców. A może macie ochotę na wersję tęczową? z kilku kolorów galaretek? :) Polecam, na pewno Wasz stół będzie wyglądał bardzo letnio z taką ozdobą na nim :)   Składniki:  1 galaretka truskawkowa około 300g truskawek 2 banany 1-2 łyżki soku z cytryny    Wykonanie: Galaretkę przygotować z 400ml wody. Odstawić do całkowitego ostudzenia. Truskawki umyć. Banany pokroić w grubsze plasterki (ok. 1,5cm) i skropić sokiem z cytryny. Połowę truskawek wyłożyć na dnie formy na babkę. Zalać galaretką tylko na tyle aby pokryć owoce. Wstawić do lodówki. Kiedy galaretką lekko się zetnie ułożyć kolejną warstwę, i tak do wykończenia galaretki i owoców. Schłodzić, najlepiej całą noc. Po całkowitym stężeniu galaretki wyjąć ją z foremki. W tym celu nalać do miski ciepłej wody i włożyć do niej foremkę z galaretką. Po chwili wyjąć. Galaretka swobodnie wyjdzie z foremki.   UWAGI:  Coraz więcej galaretek ma na opakowaniu oznaczenie 'Nie zawiera sztucznych barwników', warto więc za taką się rozejrzeć :) Można przygotować galaretkę samodzielnie, np. z kompotu, jednak deser ładniej się prezentuje kiedy galaretka jest klarowna    Smacznego :) 