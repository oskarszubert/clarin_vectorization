Na śniadanie, na obiad czy na kolację. Pancakes sprawdzą się w każdej okoliczności. Lubię robić je synkowi na kolację, bo wiem że wtedy na pewno zje porządną kolację :) Zawsze poprosi o dokładkę.. w tym przypadku nie było inaczej. Puszyste, mięciutkie, posypane 'cukierem puderem' smakowały wybornie :) przepis stąd.  Składniki:  2 szklanki mąki 1 łyżka cukru 2 łyżeczki proszku do pieczenia 1/4 łyżeczki soli 1 jajko, lekko ubite 1 szklanka mleka 2 łyżki oleju roślinnego 2 dojrzałe banany, rozgniecione widelcem 1/4 łyżeczki cynamonu 1/2 łyżeczki ekstraktu waniliowego    Wykonanie: W misce wymieszać mąkę, cukier, proszek do pieczenia, cynamon i sól. W drugiej misce wymieszać mleko, jajko, olej, wanilię i banany. Połączyć obie zawartości misek, dokładnie wymieszać (ja użyłam do tego drewnianej łyżki). Pancakes smażyć na suchej patelni na rumiano z obu stron. Przekładać na drugą stronę, kiedy na powierzchni pojawią się pęcherzyki powietrza. Smacznego :) 