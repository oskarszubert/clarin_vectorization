Tak! Znowu makaron ;) Wspominałam Wam już zresztą że kocham kuchnię włoską. Jest moją naj ze względu na prostotę dań, niewyszukane składniki, no i wszędzie makaron ;)  To danie co prawda włoskie nie jest, ale jest z makaronem :) Banalne, mega szybkie, może nie lekkie bo z majonezem ale uwierzcie mi że podbije Wasze podniebienia. Danie wymyślone przez mojego M, okazało się dla nas ratunkiem po powrocie z wycieczki rowerowej kiedy nie specjalnie mieliśmy ochotę na stanie w kuchni ;) Spróbujcie, nie pożałujecie :)  * przypominam Wam również o konkursie który ruszył wczoraj. Zapraszam do udziału, czekam na Wasze propozycje na Dania Główne :) Odnośnik do konkursowej notki znajdziecie w lewym górnym rogu.   Składniki:  ok. 200g makaronu farfalle (kokardki) puszka tuńczyka w sosie własnym w KAWAŁKACH duża cebula 3 łyżki majonezu sól pieprz łyżka masła 2 łyżki natki pietruszki    Wykonanie: Makaron ugotować według przepisu na opakowaniu, odcedzić. Na maśle zeszklić posiekaną dość drobno cebulę. Kiedy będzie już rumiana i szklista dodać tuńczyka wraz z zalewą. Zamieszać, tylko lekko rozdrabniając tuńczyka tak, aby pozostał w większych kawałkach. Chwilkę podsmażyć aż płyn lekko się zredukuje (zaledwie minutę, dwie). Zdjąć patelnię z palnika, dodać majonez i posiekaną natkę pietruszki, wymieszać delikatnie lecz dokładnie (aby nie rozbić kawałków tuńczyka). Dodać makaron, przemieszać, wykładać na talerze. Smacznego :)   Przepis ten bierze udział w konkursie "Mistrzowie Patelni" w kategorii "Coś z niczego" 