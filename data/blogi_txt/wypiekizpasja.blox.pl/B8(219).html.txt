Ryba 'chodziła' za mną od dawna więc w końcu mogłam zrealizować swoją zachciankę :) Miałam jednak ochotę na coś nowego, coś czego jeszcze nie jadłam. Przypomniałam sobie że jakiś czas temu widziałam w jakiejś gazecie przepis. Zapamiętałam tylko fetę ;) Mało szczegółów, ale wystarczyło aby resztę składników dokombinować i stworzyć coś naprawdę pysznego ;)  Soczyste kawałki ryby z łatwością odchodziły od ości. Zjadane z porcją sera z wnętrza ryby były naprawdę genialne. Myślę że z powodzeniem przepis ten przypadnie do gustu również tym którzy za fetą nie przepadają, jej smak staje się bowiem zdecydowanie łagodniejszy na rzecz aromatycznych przypraw :) Polecam, warto! Ps. rybka mimo że bardzo smaczna ładnej fotki nie dała sobie zrobić- wybaczcie.. Jednak uważam że przepis jest godny uwagi i mimo tego warto go Wam pokazać :)    Składniki:  2 wypatroszone i oskrobane z łusek pstrągi ok. ok. 80g fety lub innego podobnego sera sałatkowego 2 łyżki świeżo pokrojonego koperku łyżeczka soku z cytryny świeżo mielony pieprz szczypta granulowanego czosnku połówka cytryny do wyciśnięcia soku sól Wykonanie: Rybę dokładnie umyć, osolić z wierzchu (niezbyt dużo, ser jest słony), odłożyć. W miseczce utrzeć ser z sokiem cytrynowym, pieprzem, czosnkiem i koperkiem. Tak przygotowanym nadzieniem wypełnić rybę tak aby się dobrze zamknęła. Wierzch skropić kilkoma kroplami soku z cytryny. Każdą rybę zwinąć w folię spożywczą. Grillować około 20 minut, po 10 minut z każdej strony. Grill powinien być dobrze rozgrzany.  Smacznego :) 