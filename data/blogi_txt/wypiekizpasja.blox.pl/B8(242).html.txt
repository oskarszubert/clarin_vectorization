Czy Wy też coraz częściej sięgacie wieczorem po herbatkę z miodem i cytryną? I choć słońce jest dla nas ostatnio niezwykle łaskawe, jesień już coraz częściej daje o sobie znać. I wypieki już nie te same..  To ciasto piekłam dwukrotnie i uwierzcie mi że jego zapach jest po prostu nieziemski. Korzenny.. z nutą pomarańczy. Do tego ogromna ilość jabłek co sprawia że zamiast nazwać je ciastem z jabłkami, można by rzec że to jabłka z ciastem ;) Dla ukoronowania iście jesiennego wypieku, karmelowa kołderka.. Mmmm... poezja ;) PS. zdjęcie dramatyczne ale niestety jedyne jakie zrobiłam, a bardzo chciałam Wam to ciasto pokazać. Także jak tylko zrobię lepsze przy kolejnym wypieku, podmienię je.   Składniki:  420g mąki 300g cukru + ok. 50g do jabłek 1 łyżeczka przyprawy do szarlotki + 0,5 łyżeczki 2 łyżeczki proszku do pieczenia 0,5 łyżeczki sody 1 łyżeczka soli 3 duże jajka 125ml oleju roślinnego 125g kwaśnej śmietany (u mnie jogurt naturalny) skórka otarta z jednej cytryny sok z jednej pomarańczy 1 łyżka esencji waniliowej 4 duże jabłka Ponadto:  3/4 szklanki masy krówkowej 2-3 łyżki mleka garstka płatków migdałowych    Wykonanie: Wymieszać w misce mąkę, 300g cukru, łyżeczkę przyprawy do szarlotki, proszek do pieczenia, sodę i sól. Jabłka pokroić w dość grubą kostkę, wymieszać z pozostałym (50g) cukrem i przyprawą do szarlotki. Odstawić.W drugiej misce zmiksować lub wymieszać dokładnie trzepaczką, jajka z olejem. Dodać śmietanę, skórkę i sok z pomarańczy oraz wanilię, wymieszać dokładnie. Do suchych składników wlać masę jajeczną, wymieszać drewnianą łyżką tylko do połączenia się składników, pozostawiając lekko grudkowatą konsystencję. Do tortownicy wysmarowanej tłuszczem (średnica ok. 25cm) wyłożyć połowę ciasta, rozsmarować równomiernie po dnie. Na ciasto wyłożyć połowę jabłek, wcisnąć je lekko w ciasto, przykryć drugą połową ciasta. Następnie wyłożyć drugą połowę jabłek, wcisnąć mocno w ciasto. Piec około 1 godziny w temperaturze 180oC. Przed wyłączeniem piekarnika sprawdzić patyczkiem czy jest gotowe. Wystudzić. Gotowe ciasto polać masą krówkową rozrobioną w mlekiem, posypać migdałami. Smacznego:) 