Kolejne jogurtowe i kolejne ciasto bez miksera.. ;) Panujący wszechobecny gorąc powoduje że nie mam ochoty na jakieś większe kombinacje. Tym razem jednak ze skórką cytrynową i nutką cynamonu. Puszyste i mięciutkie, a jednocześnie dziecinnie proste w wykonaniu. I choć wspomniane upały skutecznie zniechęcają również do włączania piekarnika, ja się nie poddaję! Chęć na ciasto jest zdecydowanie większa ;) Poza tym.. tydzień bez ciasta to tydzień stracony, prawda?  Pamiętajcie tylko aby wszystkie składniki były temperatury pokojowej..To najlepszy sposób uniknięcia zakalca :) PS. tymczasem zostawiam Was na weekend wyruszając w wycieczkę objazdową szlakiem zamków gotyckich :) Do niedzieli nie będę zatem odpowiadała na maile i moderowała komentarzy. Powrócę jednak z relacją, i jeśli wycieczka będzie ciekawa, jej rekomendacją dla Was ;) Miłego weekendu :) źródło: klik  Składniki:  3 szklanki mąki 3 łyżeczki proszku do pieczenia 3/4 szklanki cukru 3 duże/lub 4 mniejsze jajka szklanka jogurtu naturalnego skórka otarta z jednej cytryny łyżeczka ekstraktu waniliowego szklanka oleju  ponadto: ok. 500-600g pokrojonego w niewielkie kawałki rabarbaru łyżeczka cynamonu 2 łyżki cukru ew. cukier puder do posypania Wykonanie: W jednej misce wymieszać mąkę z proszkiem do pieczenia, w drugiej cukier, jajka, jogurt, skórkę, wanilię i olej. Do składników suchych wlać mokre, wymieszać łyżką aż ciasto stanie się gładkie. Wyłożyć na formę o wymiarach 25/35cm i wyrównać. Na wierzch wyłożyć rabarbar uprzednio wymieszany z cukrem i cynamonem. Piec około 40-45 minut w temperaturze 180oC. Przestudzone posypać cukrem pudrem. Smacznego :) 