Lada dzień drugie urodziny mojego synka. W związku z tym już dzisiaj przygotowałam róże do dekoracji tortu. Nie ukrywam że trzeba mieć do nich trochę cierpliwości, ale efekt jest wart tej pracy. Masa jest łatwa do formowania, nie klei się, a na dodatek ma cudny śnieżnobiały kolor. Można z niej zrobić cuda :) Żródło: ta strona   Składniki: -ok. 800g cukru pudru - 100g glukozy w proszku - 4 łyżeczki żelatyny - 70 ml zimnej wody - 3 łyżeczki margaryny - olejek migdałowy (ja pominęłam) - barwniki spożywcze*   Wykonanie: Żelatynę zalać zimną wodą i odstawić na kilka minut po napęcznienia. Po tym czasie postawić  żelatynę nad parą wodną, Mieszać aż się rozpuści nie pozwalając aby się zagotowała. Wsypać glukozę, dodać margarynę. Zdjąć z pary wodnej zanim masło całkowicie się rozpuści. Odstawić do ostygnięcia. Kiedy masa ostygnie, dodać cukier puder i wyrobić elastyczną masę. Jeśli będzie się kleiła dodać cukru pudru. Jeśli będzie za rzadka, dodać masła. Masę podzielić na kilka części i barwić dowolnie :) Należy pracować dość szybko ponieważ masa szybko wysycha. Odrywać po kawałku, resztę zawinąć w folię spożywczą. Masą tą można przykrywać torty, jednak nie powinna mieć styczności ze śmietaną, ponieważ sie rozpuści. Najlepiej pokryć tort cienko masą maślaną (masło+ cukier puser) i na to położyć masę cukrową. Jest dość elastyczna więc łatwo się z nią pracuje, nie rwie się przy przekładaniu. *najlepsze są w proszku, ponieważ te w płynie rozrzedzają masę. (należy wtedy po zabarwieniu dodać cukru pudru).  A tak robi się różyczki: 1. Rozwałkować cienko masę (około 2-3mm). Wycinać kółka np. kieliszkiem (można podsypywać lekko mąką ziemniaczaną aby się nie przyklejała do powierzchni) 2. Zwinąć pierwsze kółko w rulonik  3. Następnie doklejać kolejne płatki nachodząc do połowy na poprzedni.    Powodzenia :) 