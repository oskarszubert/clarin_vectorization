Wspaniały lekki deser :) Idelany na teraz, czyli czas kiedy zaczynamy bacznie przyglądać się sobie w lustrze i liczyć kalorie w nadzieji że ślady po beztroskim zimowym jedzonku zaczną szybko znikać :) Deserek baaaaardzo nam smakował. Mój syn oszalał na jego pukcie i wręcz wyrywał mi szklankę krzycząc "to cielwone mi daj" ;) Czyli zwyciężyły truskawki ;)  Coś wspaniałego! Ja użyłam mrożonych owoców ale równie dobrze można użyć świeżych zmiksowanych z lodem (2-3 kostki). Polecam :) Składniki (na trzy porcje): - 250g mrożonych truskawek - 250g mrożnych mocno dojrzałych bananów - 300g gęstego jogurtu (grecki, bałkański) - 2 łyżeczki soku z cytryny - 4 kostki startej, gorzkiej czekolady - ew. łyżka cukru pudru do truskawek Wykonanie: W osobnych naczyniach zmiksować truskawki i banany (ew. dosładzając delikatnie truskawki, banany same w sobie są słodkie). Do puree bananowego dodać sok z cytryny, wymieszać. Do szklanek nakładać po łyżce jogurtu, puree bananowego i truskawkowego, tworząc ozdobny wzorek. Posypać tartą czekoladą. Chłodzić w lodówce około 2 godziny. Dzięki temu że owoce są mrożone, po ochłodzeniu uzyskuje się pyszny mus. Smacznego :) 