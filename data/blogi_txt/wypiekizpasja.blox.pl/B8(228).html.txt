Wspominałam już nie raz że mój syn jest pasjonatem pieczenia, gotowania i wszystkiego co wiąże się z kuchnią i garami ;) Dlatego postanowiłam zrobić taką małą zakładkę gdzie będę zamieszczała przepisy ilustrowane dla najmłodszych, oraz rożnego rodzaju ciekawe propozycje słodkości dla maluszków.. nie koniecznie tych niezdrowych ;) Pomysł ten nie zrodził się w mojej głowie.. niestety ;) Autorką pomysłu jest Kasia, mama dwóch wspaniałych synów, Stasia i Oleczka, którą uważam za wzorową mamę i rewelacyjną osobę :) Nasi synowie na pewno będą z tych przepisów często korzystać, a jeśli jeszcze komuś pomysł się spodoba to będzie nam bardzo miło. Przepisy ilustrowane kierowane są do maluchów którzy nie posiadają jeszcze umiejętności czytania, natomiast na postawie obrazkowej instrukcji mogą stworzyć kulinarne dzieło. Myślę że z powodzeniem dzieci w wieku od dwóch lat mogą z takich przepisów korzystać i doskonale rozumieją o co w tym wszystkich chodzi ;) Taka zabawa to świetny sposób na spędzenie razem czasu, który uczy nasze dzieci samodzielnego działania.  Myślę że wstęp wystarczający ;) A teraz przejdźmy do meritum!! Na pierwszy rzut poszła sałatka owocowa. Mój synek już miał okazję ją zrobić i z dumą zaniósł miseczkę pysznej sałatki babci, oznajmiając "ja zlobiłem dla Ciebie" :)) Babcia była zachwycona ;))  Co potrzebujemy: - banan - dwie połówki brzoskiwni z puszki - kiwi - łyżeczka miodu - garść rodzynek A także: - miseczka - drewniana łyżka - deska do krojenia - łyżeczka - tępy nożyk Instrukcja: 1. Potrzebne składniki - najlepiej kiedy dziecko patrząc na obrazek samo naszykuje odpowiednie składniki  2. Kroimy owoce -celowo wybrałam same miękkie owoce, aby dziecko samo mogło je pokroić (moj synek używa do tego noża do masła z malutkimi ząbkami, jeszcze nigdy nic sobie nie zrobił ;)  3. Wrzucamy owoce do miski  4. Dodajemy łyżeczkę miodu i rodzynki 5. Wszystko mieszamy i gotowe :)    Zachęcam do wspólnej zabawy w kuchni. Bałagan zawsze jest spory, ale zawsze jest wprost proporcjonalny do jakości zabawy ;) Plik w formacie pdf dostępny tutaj. Wystarczy kliknąć na niebieskie kółeczko 'Pobierz'. Miłej zabawy ;) 