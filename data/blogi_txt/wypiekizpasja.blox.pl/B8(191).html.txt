To nasz podwieczorek z pierwszego dnia diety. Sycący, pyszny! Zupełnie jak nie deser pochodzący z menu 'dietowego' ;) Zawiera w sobie same dobroci komponujące się wyśmienicie. Jabłko, szczyptę cynamonu, błyskawiczną w przygotowaniu kaszkę kuskus, orzech włoski i płatki owsiane. Po zjedzeniu porcji poniżej spokojnie dotrwałam 3 godziny do kolejnego posiłku. Polecam, nie tylko dla tych odchudzających się, ale również dla tych którzy chcą zjeść dobry a zarazem zdrowy deser! Pycha :) I jeszcze jedna ważna sprawa. Samo jedzenie NIGDY nie da takiego efektu jak połączenie diety z szeroko pojętą aktywnością fizyczną! Dlatego ćwiczcie i 'ruszajcie się' przy każdej sposobności. A może pomogą Wam w tym zniżkowe kupony które znajdziecie tutaj? Proponuje od razu rabat na sprzęt sportowy ;) W każdym razie fajna stronka, warto zajrzeć :)  Składniki:  1 jabłko szczypta cynamonu 25g kaszki kuskus jeden orzech włoski 2 łyżeczki płatków owsianych    Wykonanie: Kaszkę kuskus zalać wrzątkiem według ilości wskazanej na opakowaniu. Jabłko obrać, pokroić w kostkę i poddusić 6-8 minut w garnuszku. Dodać napęczniały kuskus, wymieszać. Przełożyć do żaroodpornych naczynek. Wierzch posypać płatkami owsianymi wymieszanymi z dość drobno posiekanymi orzechami włoskimi. Zapiekać z termoobiegiem około 10 minut w temp. 170oC.  Smacznego :) 