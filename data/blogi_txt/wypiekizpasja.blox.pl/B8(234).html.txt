Nie wiem jak Wasze dzieci, ale mój syn wyznaje bardzo ciekawą zasadę: 'nie ważne co!.. ważne jak podane!'. I tak.. zwykła kanapka z dżemem? Bleeee.. Ale ta sama kanapka z dżemem rozciapanym w uśmiechniętą buźkę? Owszem! Parowane brokuły z marchewką z dodatkiem kukuryczy? Bleee.. ale wystarczy zamienić brokuły w czuprynkę, marchewkę w usta a kukurydzę w oczka i warzywa znikają z prędkością światła :)) Dlatego ten deser zrobił furorę.. a własciwie sposób podania, bo różne rzeczy lądowały już w takiej miseczce i zawsze były wyjadane do dna ;) Tym razem wypełniliśmy ją kisielem z kawałkami owoców. Był prze- prze-pyszny :D Sama zjadłam dużą porcję ;) A po wyjedzeniu kisielu, Piotruś poprosił mnie o obranie miseczki i zjadł ją w całości mówiąc z uśmiechem na ustach 'mamo, kto to pomyślał żeby zjadać miseczkę..' ;) Pomysł baaaardzo mu sie podobał, wymyślił już nawet że zrobimy to samo z gruszką ;) Polecamy :)  Składniki na dwie porcje:   2 średnie jabłka pół szklanki jagód lub 2 łyżki konfitury jagodowej (najlepiej domowej) łyżeczka mąki ziemniaczanej (z górką) szklanka wody ew. cukier do smaku Wykonanie: Oba jabłka ściąć od strony ogonka. Wydrążyć środek (świetnie sprawdza się w tej roli łyżeczka do herbaty), pozostawiając ścianki grubości około 5mm. Miąższ z jabłek pokroić w drobną kostkę, zalać wodą, pogotować około 10 minut. Używając świeżych jagód dodać je od razu i pogotować z jabłkami, natomiast konfiturę dodać dopiero na koniec gotowania. Mąkę rozrobić w minimalnej ilości wody, wlać do gotującego się kompotu, cały czas mieszając. Gorący kisiel wlać do wydrążonych jabłek. Podawać na ciepło :)   Smacznego :)   Wersja do wydruku Przepis ten bierze udział w konkursie Neoflam 'Mistrzowie Patelni' w kategorii "Domowy kisiel lub budyń". 