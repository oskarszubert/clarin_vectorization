Na babkę marmurkową "czaiłam" się od dawna. A ponieważ w związku ze zbliżającymi się świętami Wielkanocnymi babki są na topie, przyszła na nią pora ;) Miała być zwyczajną marmurkową babką, ale w trakcie robienia doszłam do wniosku że troszkę ją zmodyfikuję. Byłam bardzo mile zaskoczona jej smakiem. Jest zniewalająco pyszna! Moja mama stwierdziła że jest "mokra", i w zasadzie taka jest, ale ja nazwałabym ją "lekko wilgotną" ;) W każdym razie połączenie kakao, maku i cytryny okazało się genialne. Polecam :) Przepis pochodzi ze strony Kotlet.tv. Podaję go z moimi dodatkami ;)  Składniki: - 250g mąki pszennej - 150g cukru - 200g rozpuszczonego masła - 4 jajka + jedno białko - 1,5 łyżeczki proszku do pieczenia - 2 łyżki kakao - skórka z jednej cytryny - 2/3 szklanki maku   Wykonanie: Oddzielić białka od żółtek. Żółtka utrzeć z cukrem (na puszystą masę). Dalej miksując dodać rozpuszczone masło, następnie mąkę i proszek do pieczenia. Ubić pianę z białek (5sztuk). Połączyć delikatnie z ciastem. Masę podzielić na dwie części. Do jednej dodać dwie łyżki kakao, do drugiej skórkę z cytryny i mak. Wymieszać. Ciasto nakładać do formy z kominem o średnicy 22cm. Najpierw warstwę jasnego, na to ciemne, potem znów jasne i na koniec ciemne. Wykałaczką lub koncówkę łyżki delikatnie zamieszać ciasto w formie (aby powstał wzorek). Piec w temperaturze 180oC przez około 40 minut. Po tym czasie sprawdzić patyczkiem czy ciasto jest upieczone (patyczek powinien być suchy).  Polecam i życzę smacznego ;) 