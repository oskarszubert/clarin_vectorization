Miałam straszną ochotę na taką typową babkę piaskową. Suchą, kruszącą się.. taką która wspaniale komponuje się z filiżanką kawy z pianką i cukrem cynamonowym, lub z kubkiem świeżo zaparzonej herbaty z dodatkiem soku malinowego. Mmm.. pysznie brzmi nieprawdaż? :) Ta babka właśnie taka jest.. typowa, sucha.. poprostu pyszna! W oryginale jest to babka cytrynowa, ja jednak przerobiłam ją sobie na waniliową straciatella, dodając zamiast cytryny łyżkę cukru waniliowego i siekaną, mleczną czekoladę. I właśnie ta babka i wspomniana herbata z sokiem malinowym była wspaniałym zakończeniem dziesiejszego dnia otulając się ciepłym kocykiem :)) Do pełni szczęścia brakowało tylko jednego.. ;) Żródło: jeden z moich ulubionych blogów "Gotuję bo lubię" Kasi. Dziękuję Ci Kasieńko za wspaniały przepis :) Tutaj podaję go już po swoich modyfikacjach, a po oryginał zapraszam do żródła ;)  Składniki: - 200g mąki ziemniaczanej - 100g mąki pszennej - 4 jajka - 175g masła - 160g cukru - 1,5 łyżeczki proszku do pieczenia - 16g cukru waniliowego - 4 łyżki mleka - 80g siekanej czekolady mlecznej lub groszków czekoladowych   Wykonanie: Miękkie masło utrzeć z cukrem i cukrem waniliowym. Dalej miskując dodawać po jednym żółtku. Następnie dodać mleko oraz przesiane mąki z proszkiem do pieczenia. Zmiksować wszystko na najmniejszych obrotach. Białka ubić na sztywną pianę. Wmieszać delikatnie do ciasta (najlepiej drewnianą łyżką). Na koniec bardzo delikatnie wmieszać siekaną czekoladę (kilkoma ruchami łyżką). Ciasto przelać do keksówki (małej tortownicy) i piec około 60 minut w temperaturze 160oC. Smacznego :) 