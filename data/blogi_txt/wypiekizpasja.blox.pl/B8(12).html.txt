Ciasto kruche to jedno z moich ulubionych ciast więc zapewne będzie dość często gościło na moim blogu pod bardzo różnymi postaciami :) Dzisiaj tradycyjnie.. babeczki z budyniem waniliowym. Wbrew pozorom wcale nie jest trudno je zrobić. Ja dałam nawet radę z moim synkiem który próbował w niemalże każdą foremkę wcisnąć jeszcze po conajmniej dwa krążki ciasta ;) I nawet z Jego "pomocą" zajęło to zaledwie kilka chwil. W smaku są praktycznie identyczne jak te sklepowe, jednak moim zdaniem są bardziej kruche i oczywiście smaczniejsze, ale to zostawiam Waszej ocenie ;)    Składniki: Na kruche ciasto: - 2 szklanki mąki pszennej - 1 szklanka mąki krupczatki - 1 kostka margaryny Kasia (lub masła) - poł łyżeczki proszku do pieczenia - 1/3 szklanki cukru pudru - 2 żółtka Na budyń: - jedna paczka budyniu waniliowego na 0,5l - 0,5l mleka   Wykonanie: Masło posiekać nożem razem z mąką (pszenną i krupczatką). Dodać resztę składników i szybko zagnieść ciasto. Włożyć na conajmniej pół godziny do lodówki. W międzyczasie zagotować budyń z przepisu na opakowaniu. Odstawić do ostygnięcia. Kiedy budyń stygnie przygotować foremki. Ja to robię pędzielkiem. Roztapiam masło do wysmarowania foremek i pędzelkiem smaruje każdą po kolei. Jest to dość szybka metoda i jeszcze nigdy nie musiałam nic skrobać z foremek ;) Wyjąć ciasto z lodówki. Rozwałkować na około 5-7mm i wykrawać foremką kółka, wciskać każde do foremki ugniatając palcami do brzegów. Wyciąć tyle samo kółek ile jest foremek, to będę nasze "przykrywki". Do każdej foremki włożyć po łyżce wystudzonego budyniu, nakładać "przykrywkę" i połączyć brzegi dociskając palcami. Napełnić wszytkie foremki. U mnie bylo ich 27 z jednej porcji. Wstawić do piekarnika rozgrzanego do 200st na około 30min. Wyjąć babeczki z foremek jak będą jeszcze ciepłe, posypać cukrem pudrem. Smacznego :) 