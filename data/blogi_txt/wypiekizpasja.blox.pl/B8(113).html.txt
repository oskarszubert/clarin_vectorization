Kilka lat temu ciasto marchewkowe było moim hitem. Poplamiony przepis wisiał na lodówce, a ciasto bardzo często gościło na naszym stole. Niestety, kartka po jakimś czasie zaginęła, a przepis został zapomiany. Jakiś czas później szukałam przepisu z którego wyszłoby równie pyszne ciasto. Szukałam bezskutecznie.. do dzisiaj :) Korzystając z przepisu Liski z White Plate przywołałam wspaniałe wspomnienia. Ciasto wyszło idealne! Mięciutkie, lekko wilgotne, bardzo aromatyczne! Polecam bardzo mocno :) Zdecydowanie mam do niego sentyment ;)  Składniki: - 300g mąki pszennej - 4 jajka - 250g cukru pudru (dałam 180g zwykłego) - 185ml oleju słonecznikowego - 3/4 łyżeczki soli - 2 łyżeczki cynamonu - 1 łyżeczka proszku do pieczenia - 1 łyżeczka sody - 400g startej marchwi   Wykonanie: Jajka utrzeć z cukrem. Dalej miksując dodać olej. Resztę składników z wyjątkiem marchwi przesiać i dodać do jajek. Na końcu dodać startą marchew. Wymieszać. Ciasto przelać do torotwnicy o wymiarach 24cm (u mnie 26cm) wyłożonej papierem do pieczenia lub wysmarowanej tłuszczem i obsypanej bułką tartą. Piec w piakarniku nagrzanym do temperatury 180oC około godzinę (ja piekłam 50minut). Najlepiej sprawdzić patyczkiem przed wyłączeniem piekarnika czy ciasto jest już upieczone. Smacznego :) 