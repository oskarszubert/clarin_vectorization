Przeszukiwałam internet w poszukiwaniu jakiegoś ciekawego przepisu na babkę. Ten wydał mi się bardzo interesujący. Po pierwsze, migdały, po drugie czekolada, no i skórka pomarańczowa! Przyznajcie.. brzmi zachęcająco ;)  Babka jest lekko wilgotna, aromatyczna i na prawdę bardzo smaczna, choć ja miałam wobec niej nieco większe oczekiwania. No ale zniknęła prawie cała w ciągu godziny.. więc domownikom raczej smakowała ;)  Żródło: ta strona   Składniki: - 3 jajka (oddzielnie białak i żółtka) - 40g mąki - 8 łyżek cukru (ja dałam 4 z lekką górką) - 130g czekolady białej - 80g masła - 1/2 łyżeczki proszku do pieczenia - 100g zmielonych na pył migdałów - 2 łyżeczki otartej skórki pomarańczowej   Na polewę (u mnie zamiast tej polewy jest czekolada gorzka+ trochę masła): - 150g białej czekolady - 1/3 szklanki śmietanki kremówki 30% - 1 łyżka likieru pomarańczowego lub soku - 1 łyżeczka otartej skórki z pomarańczy  Wykonanie: W kąpieli wodnej rozpuścić czekoladę i masło. Dodać żółtka z cukrem. Wymieszać. Ubić pianę z białek. Do masy czekoladowej dodać przesiana makę z proszkiem do pieczenia, oraz migdały. wymieszać łyżką. Następnie powoli połaczyć ciasto z białkami, mieszając delikatnie drewnianą łyżką. Na koniec dadać skórkę pomarańczową i delikatnie wmieszać. Wstawić do piekarnika nagrzanego do 180st i piec około 45 minut. Ja piekłam niecałe 40 minut. Jeśli wierzch będzie za szybko brązowiał, przykryć folią aluminiową. Ciasto wychodzi dośc małe. W oryginalnym przepisie jest forma o pojemności ok 1,5 litra. Ja piekłam w małej keksówce, ponieważ nie mam takiej małej formy na babkę. Smacznego :) 