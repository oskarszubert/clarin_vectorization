Kiedy przygotowywałam wpis z lukrem królewskim powstała całkiem spora porcja lukru na który w sumie nie miałam przeznaczenia. A wiecie już zapewne że nie znoszę marnotrawienia czegokolwiek, więc chcąc nie chcąc musiałam coś wykombinować. DEKORACJE CUKROWE! To było to ! Są dwa podstawowe argumenty przemawiające za tym że warto zrobić je w domu. Pierwszy.. ciężko je dostać gdziekolwiek, jeśli już to przez internet. A drugi.. jak już uda się coś ciekawego znaleźć, kosztuje majątek za zaledwie parę sztuk. A nie lubimy przepłacać, prawda? :) Z uwag które mogą być dla Was pomocne. Po pierwsze, lukier królewski musi być dobrze utarty i mieć odpowiednią konsystencję. Na filmie który Wam jakiś czas temu pokazywałam będzie to lukier o średniej gęstości (kolor czarny). Kolejna sprawa to cierpliwość i precyzja. Poza tym żadnych skomplikowanych urządzeń. I choć można również do wyciskania lukru użyć końcówek dekoratorskich i rękawa cukierniczego, to na filmie celowo użyłam zwykłych woreczków śniadaniowych aby pokazać Wam że jest to wykonalne i bez tego :) To co kochani? Do dzieła :) A jeśli mimo wszystko nie czujecie się na siłach aby takie ozdoby wykonać, śledźcie fanpage WzP na FB. W planach mam jeszcze kilka szybkich konkursów dzięki którym porozsyłam w świat trochę bałwanków ;) Zapraszam do wideo- instrukcji :) Dzisiaj bałwanki.. niebawem mikołajowe skarpety :) Pozdrawiam :)K. 