Jedyne co potrzebujecie to spieniacz do mleka. Koszt? Delikatnie mówiąc.. niewielki :) My kupiliśmy swój (o ile dobrze pamiętam) w Ikei za 10zł. Używamy go on niemalże roku i wciąż ma się dobrze (poza wymianą baterii).  Taką kawę możecie zrobić tak naprawdę na dwa sposoby. Korzystając z ekspresu, lub bez jego użycia. Szczegóły znajdziecie poniżej. Jakkolwiek jednak jej nie zrobicie, efekt będzie właściwie taki sam. Spróbujcie, to naprawdę nie jest trudne.. a nie wiem jak Wy.. ale ja lubię sobie czasem podarować taką 'chwilę luksusu' ;)  Składniki:  2/3 szklanki mleka ok. pół szklanki kawy (niezbyt mocnej) cukier lub syrop do smaku kakao (ja lubię używać do tego celu rozpuszczalne, ale zwykłe gorzkie też się nada)    Wykonanie: Mleko podgrzać w mikrofali tak aby było gorące, ale nie zagotowało się. W szklance w której było podgrzewane ubić spieniaczem (potrwa to ok. minuty). Do ubitej piany wlać powoli kawę, najlepiej z naczynia z dzióbkiem wlewając ją delikatnie po ściance, starając się jednocześnie nie przechylać mocno szklanki z pianą. Robiąc latte z użyciem ekspresu należy wstawić szklankę z ubitym mlekiem bezpośrednio do ekspresu i włączyć opcję małej kawy. Gotową kawę posypać kakao. Gotowe! Smacznego :) ***** Tym samym żegnam się z Wami na 2 tygodnie. Przyszedł czas i na nasz URLOP :) Będę miała dostęp do internetu więc postaram się co jakiś czas moderować komentarze. Na maile dopowiem po powrocie. Cóż.. zatem życzę Wam zatem przesympatycznych ostatnich dwóch tygodni wakacji. Miejmy nadzieję że pogoda nam jeszcze dopisze :) A niebawem wracam z nowymi pomysłami. I wreszcie przyjdzie czas na DYNIĘ!!! ;)   Do 'zobaczenia' :) 