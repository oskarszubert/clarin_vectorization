Zastanwiacie się jaka jest przewagą domowego ciasta do pizzy nad kupnym spodem? Już Wam mówię ;) Po pierwsze: można je rozwałkować na dowolną grubość. Po drugie: nie rozmięka jak kupny spód, przez co nie jest taki "gumowaty". Do tego ulubiony sos, ulubione dodatki, i weekendowy obiad, który zapewne najbardziej spodoba się dzeciom, gotowy :D I choć tym razem na cieście wylądował tuńczyk, to ja najbardziej lubię pizze z owocami. W końcu nie jest tajemnicą że u mnie słodycz zawsze zwycięży ;) A jaka konkretnie powala mnie na kolana, zapewne jeszcze Wam pokaże ;) Tymczasem zachęcam do skorzystania z fantastycznego przepisu znalezionego u Dorotki :)  Składniki (na jedną dużą pizzę wielkości blachy z piekarnika):  1 i 3/4 szklanki mąki 3/4 szklanki ciepłej wody 15g świeżych drożdży łyżeczka oliwy z oliwek 3/4 łyżeczki soli    Wykonanie: Z wody, drożdży i dwóch łyżek mąki zrobić zaczyn. Odstawić na 15 minut. Wyrośnięty zaczyn dodać do reszty mąki, oliwy i soli. Wymieszać, wyrobić elastyczne ciasto (około 5-7 minut). Przykryć ściereczką i odstawić do wyrośnięcia (około 30-40 minut). Wyrośnięte ciasto odgazować uderzając w nie pięścią. Rozwałkować cienko* zostawiając grubsze ranty**. Polać sosem, ułożyć ulubione dodatki.  Piec około 15-20 minut w maksymalnej temperaturze piekarnika (ja piekłam w 220oC przez około 20 minut).   * grubość ciasta należy dopasować do swoich upodabań. Wielbicielom cienkiego spodu polecam rozwałkować ciasto naprawdę cieniutko. ** ja rozwałkowałam całe ciasto, poczym zawinęłam ranty. Smacznego :) 