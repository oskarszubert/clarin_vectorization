Niesamowicie delikatne, puszyste jak chmurka :) Przepis na ciasto drożdżowe autorstwa mojej mamy, pomysł na uatrakcyjnienie jego wyglądu również jest jej. Ponieważ bardzo lubimy ciasto drożdżowe, właśnie  tym ciachem witaliśmy Nowy Rok ;) Ja najbardziej lubię je na śniadanko, posmarowane domową konfiturą truskawkową, autorstwa oczywiście.. mojej mamy :) Wszystkiego dobrego w Nowym Roku :)    Składniki: - 450g mąki - 3/4 szklanki mleka - 2 jajka - 3/4 szklanki cukru - 75g masła - 50g drożdży - 2 łyżki kakao - skórka pomarańczowa ew. zapach pomarańczowy Wykonanie:  Zrobić zaczyn. Do Ciepłego mleka dodać rozgniecione drożdże, dwie łyżeczki cukru i mąki do uzyskania gęstości śmietany. Odstawić do wyrośnięcia.  W między czasie utrzeć żółtka z cukrem na puszystą masę. Białka ubić na sztywno. Do pozostalej mąki dodać zaczyn, jajka z cukrem i ubite białka. Wyrobić do uzyskania zwartej konsystencji ciasta. Cały czas wyrabiając wrabiać po trochu rozpuszczone masło. Wyrabiac około 15 minut. Podzielic ciasto na dwie równe części. Do jednej dodać kakao. Wrobić. Odstawić do wyrośnięcia w ciepłe miejsce do podwojenia objętości.  Po wyrośnięciu, z ciasta jasnego i ciemnego robic kuleczki wielkości małego orzecha wloskiego. Blaszkę o wymiarach 35cm/20cm wysmarować tłuszczem. Ukladać obok siebie kulkę jasną i ciemną. Na to druga warstwa kulek, odwotnie kolorami do warstwy dolnej (biała na ciemną, ciemna na białą itd.). Spłaszczyć. Pozostawić do wyrośnięcia. Piec w piekarniku nagrzanym do 170st około 40minut. Jeszcze ciepłe posypać cukrem pudrem.  Smacznego :) 