Jajka z majonezem i szczypiorkiem to klasyka której dla mnie zabraknąć w Wielkanoc nie może. Ale warto też zaskoczyć swoich gości również jajkami w nowym wydaniu. A chociażby właśnie takimi, faszerowanymi szprotkami.  I tylko jedna uwaga. Polecam Wam dokładne oczyszczenie szprotek z kręgosłupów. Dla porównania, część zrobiłam z całkowicie oczyszczonymi i część idąc na łatwiznę. I powiem Wam że mimo iż ostki szprotek są malutkie i delikatne, całkiem mocno chrupały ;) A nie jest ich znowu aż tak dużo, także warto się do tego przyłożyć. Mam nadzieję że się skusicie.. bo warto :)    Składniki:  8 jajek 12 szprotek+ ew. 8 sztuk do dekoracji 2 łyżki posiekanej dość drobno natki pietruszki+ do dekoracji kilka kropel soku z cytryny szczypta papryki czerwonej ok. 4 łyżek majonezu świeżo mielony pieprz ew. sól do smaku    Wykonanie: Jajka ugotować na twardo. Wystudzić, obrać, przekroić na pół lub ściąć czubki. Wydrążyć żółtka. Szprotki oczyścić (również z kręgosłupów), dodać do żółtek. Dodać resztę składników. Wymieszać wszystko na gładką masę. Nafaszerować jajka. Wierzch każdego jajka udekorować listkiem natki i szprotką.  Smacznego :) 