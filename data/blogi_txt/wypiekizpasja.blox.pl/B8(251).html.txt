Wiem że dużo u mnie przepisów na ciasta z jabłkami, ale jak już wiecie bardzo są przez nas lubiane :) Co jakiś czas zalegają też w domu w nadmiarze, a co jest najlepszą metodą na ich zużycie? Oczywiście.. ciacho :D Ciekawa alternatywa tradycyjnej szarlotki. Kakaowy placek, warstwa jabłek z waniliową nutą, a na to leciutka jak piórko, lekko słodka pianka. Nie muszę Wam chyba mówić że ciasto smakuje niebiańsko pysznie? ;) Powiem Wam tak po cichutku, że zjadłam naprawdę sporą ilość tego ciasta, ale na szczęśćie szybko znalazłam sobie 'rozgrzeszenie' ;) Ono poprostu jest tak pyszne, że nie da się powstrzymać aby nie cięgnąć po kolejny kawałek... ;)  Składniki: Na ciasto:  2 i 2/3 szklanki mąki  3 łyżki kakao 3 żółtka 4 łyżki cukru pudru 250g (kostka) masła 2 łyżeczki proszku do pieczenia  Na masę jabłkową:  2kg jabłek cukier do smaku pół laski wanilii 2 goździki  Na pianę: 5 białek 3 łyżki cukru pudru szczytpta soli    Wykonanie: Składniki na ciasto szybko zagnieść. Owinąć folią spożywczą i chłodzić przez conajmniej godzinę. W tym czasie jabłka obrać, pokroić w średniej wielkości kostkę. Z laski wanilii wyskrobać ziarenka, laskę waniliową wrzucić do jabłek, dodać goździki i cukier do smaku (ilość zależna od słodkości jabłek). Całość dusić przez około 15-20 minut na małym ogniu. Odstawić do przestudzenia. Schłodzone ciasto wyłożyć na blachę wyłożoną papierem do pieczenia o wymiarach 22/32cm. Wstawić do nagrzanego piekarnika do 180oC i podpiec przez około 15 minut. W tym czasie ubić pianę z białek, pod koniec ubijania dodając powoli cukier puder. Wyjąć podpieczone ciasto z piekarnika, na nie wyłożyć przestudzone jabłka. Na jabłkach równo rozłożyć pianę z białek. Wstawić do piekarnika na kolejne 30 minut. Smacznego :) 