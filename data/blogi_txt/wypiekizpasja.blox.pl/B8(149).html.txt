Panująca wokół aura rządzi się swoimi prawami. Czyli? Czas na czekoladę ;) To właśnie teraz możemy bez wyrzutów sumienia zajadać się nią bez ograniczeń (no może prawie bez.. ;). Nie możemy przecież dać się zdominować jesiennej aurze i przytłaczająco szybko zapadającemu zmrokowi? ;)) TO ciasto z pewnością Wam na to nie pozwoli! Intensywnie kakaowe, dość ciężkie, przełożone warstwą lekko słonego domowego masła fistaszkowego i słodką nutellą. Lepszego połączenia nie można sobie wymarzyć. Z pewnością przegoni każdą, nawet największą jesienną chandrę ;)  źródło: ciasto- klik  (z moimi zmianami). Całość - pomysł własny.  Składniki: na ciasto:  3/4 szklanki gorzkiego kakao 1 i 1/2 szklanki mąki 3/4 szklanki cukru 1 i 1/2 łyżeczki sody 3/4 łyżeczki proszku do pieczenia dwie szczypty soli 4 jajka 3/4 szklanki letniej wody 3 łyżki oleju 1 łyżeczka ekstraktu z wanilii  ponadto:  3/4 szklanki masła fistaszkowego 3/4 szklanki nutelli    Wykonanie: W misie miksera wymieszać mąkę, cukier, sodę, proszek do pieczenia, kakao i sól. Zmniejszyć obroty miksera, dodać jajka, wodę, olej i ekstrakt waniliowy. Ubijać przez około 3 minuty, aż masa będzie gładka i puszysta (po zakończeniu miksowania masa będzie 'bąbelkować').Ciasto wylać do formy o średnicy 24cm (dno wyłożone papierem do pieczenia). Piec około 40 minut w temperaturze 180oC, do chwili kiedy patyczek wbity w środek ciasta będzie suchy. Przestudzone ciasto przekroić na trzy blaty. Pierwszy blat wysmarować równomiernie masłem fistaszkowym, pozostawiając około 3 łyżki do dekoracji. Przykryć drugim blatem, wysmarować nutellą, pozostawiając około 4 łyżek do dekoracji. Przykryć ostatnim blatem. Wierzch wysmarować cienką warstwą nutelli. Masło fistaszkowe przełożyć do woreczka śniadaniowego, odciąć delikatnie róg, następnie wycisnąć je na nutellę, tworząc 'ślimaka'. Na koniec, nożem, zaczynając od środka ciasta, kierować ostrze ku dołowi, rozmazując delikatnie wzorek. Metoda dla Speedcookerów: Na noże założyć trzepaczkę. Mąkę, kakao, cukier, sól, sodę i proszek do pieczenia umieścić w naczyniu głównym Speedcooka. Ustawić czas 5sec, obroty 3. Ustawić obroty 3, czas 2 minuty. Miksując, dodać olej, jajka, wodę i ekstrakt waniliowy. Dalej postępować według instrukcji poniżej.  Smacznego :) 