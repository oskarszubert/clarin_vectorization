Ciemne piwo samo w sobie nigdy nie wzbudzało i w dalszym ciągu nie wzbudza mojego entuzjazmu. Oczywiście samodzielnie, bo w w tym daniu- jako część składowa , spisało się perfekcyjnie. Gorycz z piwa została 'wygotowana' pozostawiając z niego to co najlepsze- aromat i kolor. Jestem pewna że taka kombinacja smaków jest w stanie zadowolić nawet najbardziej wymagającego smakosza. I choć lista składników wydaje się być długa, tak naprawdę większość z nich to zioła i przyprawy, a samo danie? Cóż.. typowe danie jednogarnkowe, czyli pełnia smaku przy maksymalnym minimaliźmie ;) Koniecznie spróbujcie!   Składniki: 0,5kg mięsa wołowego na gulasz 2 spore marchewki duża cebula 2 ząbki czosnku łyżka słodkiej papryki duża czerwona papryka spory chlust octu balsamicznego łyżka koncentratu pomidorowego 2 liście laurowe dwie gałązki świeżego tymianku gałązka świeżego rozmarynu 1 i 1/2 szklanki ciemnego piwa 1 i 1/2 szklanki bulionu (dodałam wodę z dwiema łyżkami domowej przyprawy) sól, pieprz 3 łyżki mąki pszennej    Wykonanie: Mięso pokroić w niedużą kostkę. Obtoczyć w słodkiej papryce. Podsmażyć na mocno rozgrzanym oleju na rumiano (na największym ogniu). Przełożyć do garnka. Na tej samej patelni podsmażyć na złoto cebulę dość drobno pokrojoną, przełożyć do garnka. Następnie podsmażyć marchewkę pokrojoną w talarki i również przełożyć do garnka. Paprykę pokroić w niewielką kostkę, dodać do reszty. Wszystko zalać piwem i bulionem/wodą, w razie potrzeby dopełnić wodą. Doprawić solą, dodać liść laurowy, zgniecione ząbki czosnku i świeże zioła. Gotować wszystko do miękkości mięsa, u mnie trwało to 1,5 godziny. Kiedy mięso jest już miękkie, dodać ocet balsamiczny i koncentrat. Mąkę wymieszać z niewielką ilością wody, dodać do gulaszu, pogotować jeszcze parę minut. Podawać np. z kaszą, kopytkami lub kluskami śląskimi.  Smacznego :) 