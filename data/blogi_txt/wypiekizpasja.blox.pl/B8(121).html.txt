3 zestawy do domowego SUSHI czekają - zajrzyj tutaj! Zapraszam również do miksa który ruszył wczoraj: DINNER PARTY czekam na Wasze propozycje na dania na dinner party! Produkty marki Krosno i Finish są w zasięgu ręki :) Odnośniki konkursowe w lewym górnym rogu **** W kuchni nic się nie może zmarnować. Białka pozostałe z żółtek zużytych do sosu holenderskiego również :) A do czego np je użyć? Baaa.. na pewno nie do bezy! O nie! :P Ale na pyszne ciacho z białek wypełnione chrupiącymi ziarenkami maku, owszem :D A jakby tak jeszcze dodać do tego orzeźwiającą polewę cytrynową i kilka dziurek w cieście przez które wniknie cytrynowy aromat? Poezja.. Naprawdę polecam :) *przepis znaleziony u Majanki.   Składniki:  1 szklanka mąki pszennej 1 szklanka suchego maku 1szklanka  białek szklanka cukru (zredukowałam o połowę) 1/2 szklanki stopionego masła (dałam olej roślinny) łyżeczka proszku do pieczenia ew. bakalie i aromat  Lukier:  pół szklanki cukru pudru łyżka jogurtu naturalnego sok z cytryny (ilość w zależności od oczekiwanej gęstości lukru)    Wykonanie: Białka ubić na sztywno. Dodawać partiami cukier, cały czas mieszając. Dodać olej/masło i aromat, zmiksować. Przesiać do masy mąkę wymieszaną w proszkiem do pieczenia, dodać bakalie i mak, wymieszać delikatnie łyżką lub mikserem na wolnych obrotach. Ciasto wyłożyć do keksówki wysmarowanej tłuszczem i wysypanej np. wiórkami kokosowymi (dają cudny aromat po upieczeniu), piec około 40-50 minut w temperaturze 220oC (ja piekłam w 200oC). Jeśli ciasto za szybko będzie się rumieniło, przykryć folią aluminiową. Do cukru pudru dodać jogurt i sok z cytryny (ilość według uznania, ale dodawać po troszku. Powinien być dość rzadki..), wymieszać. Polewą polać wystudzone ciasto (można również rozpuszczoną czekoladą lub polewą czekoladową). Zrobić kilka dziurek wykałaczką, aby lukier spłynął do środka. Smacznego :) 