Patrząc na długość listy składników i wykonania można uznać (choć mylnie) że to ciasto jest dość skomplikowane w przygotowaniu. W rzeczywistości jednak jest banalnie łatwe, a jeśli jeszcze rozłożycie sobie odpowiednio prace w kuchni, pójdzie naprawdę szybko i sprawnie :) Jak to zrobić? Galaretkę warto zrobić chwilę przed pieczeniem ciasta, musi wystygnąć aby potem jeszcze postać nieco w lodówce i lekko stężeć. Potem ciasto, studzenie i po studzeniu połączenie wszystkiego w całość :) A gotowe ciasto to istna poezja :) I mówię to ja.. niezbyt duży entuzjasta czekoladowych ciast, więc o czymś to świadczy ;) Naprawdę gorąco polecam :)  Składniki: na ciasto:  4 jajka pół szklanki cukru łyżeczka ekstraktu waniliowego 60g masła 100g czekolady gorzkiej 3/4 szklanki mąki pszennej  poncz:  1/2 szklanki wystudzonej herbaty (niebyt mocnej) kilka kropel aromatu rumowego łyżeczka rumu pół łyżeczki cukru  wierzch:  ok. 400g czereśni dwie galaretki truskawkowe    Wykonanie: Czekoladę rozpuścić z masłem w kąpieli wodnej. Białka oddzielić od żółtek. Białka ubić na sztywno pod koniec dodając cukier w 3 partiach i ekstrakt. Miksować około 2 minut, a następnie dodać żółtka. Miksować tylko do połączenia składników, a następnie zmniejszyć obroty i wmieszać rozpuszczoną czekoladę. Na konie, w dalszym ciągu delikatnie miksując dodawać powoli przesianą mąkę. Masę przełożyć do foremki o wymiarach 20/20cm. Piec około 25 minut w temperaturze 170oC (przed wyłączeniem sprawdzić patyczkiem czy ciasto jest gotowe). Odstawić do wystudzenia. Czereśnie wydrylować. Obie galaretki rozrobić w 3 i 3/4 szklanki wrzącej wody. Odstawić do wystudzenia, a następnie do lodówki aż zacznie wyraźnie tężeć. Wszystkie składniki na poncz połączyć w szklance. Wystudzone ciasto wyrównać ścinając górkę powstałą podczas pieczenia ciasta. Równomiernie nasączyć. Tężejącą galaretkę wylać na ciasto w foremce w której było pieczone. Galaretka powinna być wyraźnie ściśnięta ale po wymieszaniu widelcem, lejąca. W galaretkę wysypać czereśnie, wcisnąć w ciasto odwracając połówki przecięciem do dołu. Wstawić ciasto do lodówki na kilka godzin. Kroić ostrym nożem. Smacznego :) 