Mimo późnej godziny i właściwie końca Walentynek doszłam do wniosku że muszę Wam pokazać czekoladki którymi umililiśmy sobie dzisiejszy wieczór :) Szczerze! Są niebiańsko pyszne! I takie urocze ;) Czekoladowe koszyczki (naprawdę łatwe do zrobienia) wypełniłam masą czekoladową z dodatkiem nutelli umieszczając jednocześnie w środku całe migdały (w planach miały być orzechy laskowe, ale nie chciało mi się łuskać ;). Wierzch każdej babeczki ozdobiłam śmietankową czapą, a uroku dodała serduszkowa posypka (tutaj pokazywałam jak ją zrobić). Niebo w gębie.. mówię Wam!  Przy okazji:  Życzę Wam duuuuużo miłości, nie tylko dzisiaj.. ale na każdy nadchodzący dzień  :)) PS. zdjęcie robione kilka minut temu w totalnej ciemności.. więc z góry przepraszam za jakość źródło: przepis własny  Składniki na 10szt: na koszyczki czekoladowe:  100g czekolady gorzkiej  na krem:  100ml śmietanki 80g czekolady mlecznej 2 łyżki nutelli 30g masła  ponadto:  100ml śmietnaki łyżka cukru pudru 10 migdałów lub orzechów laskowych    Wykonanie: Czekoladę gorzką rozpuścić w kąpieli wodnej lub w mikrofali. Pędzelkiem wysmarować brzegi i dno malutkich papilotek. Wstawić do lodówki na kilka minut. Kiedy czekolada zastygnie, nałożyć drugą warstwę. Ponownie wstawić do lodówki. Kiedy czekolada zastygnie, delikatnie usunąć papilotki (nie jest to trudne, zawsze udaje mi się wyjąć wszystkie bez uszkodzeń :) Śmietankę, czekoladę, nutellę i masło rozpuścić w rondelku delikatnie podgrzewając. Odstawić do wystudzenia. Lekko gęstniejącą masą napełnić koszyczki, wkładając po jednym migdale lub orzeszku. Wstawić do całkowitego zastygnięcia, najlepiej na noc. Przed podaniem ubić śmietankę z cukrem, udekorować wierzch i ewentualnie posypać posypką lub np. tartą czekoladą. Smacznego :) 