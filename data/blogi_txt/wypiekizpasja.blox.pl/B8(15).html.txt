Pyszne, kruche babeczki z bitą śmietaną i owocami. Najczęściej robię je w lato, kiedy mam do dyspozycji owoce sezonowe. Tym razem moja mama wykonała je na urodziny Piotrusia, używając owoców z puszki. To bardzo smaczna alternatywa letniego wydania tych babeczek. bardzo nam smakowały, mi w szczególności :P Składniki: Na spody:  2 szklanki mąki pszennej 1 szklanka krupczatki 3 żółtka 250g masła (proponuję dać prawdziwe masło, smak ciasta jest wtedy zdecydowanie lepszy) 4 łyżeczki cukru pudru cukier waniliowy z prawdziwą wanilią  Ponadto:  370ml śmietanki kremówki łyżeczka żelatyny łyżka cukru pudru dowolne owoce (u mnie brzoskwinie i truskawki z puszki, winogrona) tłuszcz do wysmarowania foremek    Wykonanie: Zimne masło posiekać nożem z mąką. Dodać resztę składników. Szybko zagnieść elastyczne ciasto. Schłodzić w lodówce przez około 30 min. Foremki wysmarować tłuszczem (ja ropuszczam masło i smaruję foremki pędzelkiem). Schłodzone ciasto rozwałkować na grubość około 5mm. Wycinać kółka foremką. Wyłożyć ciastem foremki. Piec w temperaturze 180oC przez około 20-25 min. Wystudzić. Żelatynę rozpuścić w minimalnej ilości wody. Śmietankę zmiksować pod koniec ubijania dodając cukier puder. Dalej miksując na dużych obrotach wlewać malutką strużką jeszcze ciepłą żelatynę. Śmietanką napełnić babeczki. Owoce pokroić w grubszą kostkę. Poukładać obficie na śmietance. Schłodzić.   Smacznego :) 