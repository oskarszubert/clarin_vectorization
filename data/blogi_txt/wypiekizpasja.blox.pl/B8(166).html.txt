Jakim wypiekiem najlepiej dogodzić sobie jesienną porą? A może ciepła szarlotka z lodami waniliowymi? :) Wiele osób nie wyobraża sobie jej podania właśnie bez lodów. Ale cóż się dziwić.. przecież to połączenie które dostarcza niesamowitych doznań ;)  Przepis znalazłam na Kwestii Smaku, jednak podaję go z pewnymi zmianami. Dodałam starte (nie duszone) jabłka, pominęłam rodzynki (tego akurat w szarlotkach nie znoszę) i zamiast rozwałkować górną warstwę ciasta, starłam ją bezpośrednio na pianę. Szarlotka wyszła pyszna, i szkoda że nie możecie poczuć jak pachniała podczas pieczenia.. bo to też było niesaowite doznanie ;) Gorąco zachęcam do upieczenia :) Składniki: na ciasto: - 3 szklanki mąki - 3/4 szklanki cukru drobnego - 1 cukier waniliowy (16g) - 250g masła - łyżeczka proszku do pieczenia - 1 jajko+3 żółtka na pianę: - 3 białka - 1/4 szklanki cukru nadzienie: - 2 kg jabłek - 1 cukier waniliowy - 1 łyżeczka cynamonu - ew. cukier (w zależności od słodkości jabłek) - 2 łyżki bułki tartej   Wykonanie: Jabła zetrzeć na tarce o grubych oczkach. Dodać cukier waniliowy i cynamon, wymieszać. Jeśli jabłka były mocno soczyste, lekko je odcisnąć. Mąke przesiać z proszkiem do pieczenia na stolnicę. Dodać resztę składników na ciasto. Posiekać nożem, poczym szybko zagnieść. Ciasto podzielić  na dwie części. Każdą z osobna zawinąć w folię spożywczą i schłodzić przez godzinę w lodówce. Jedną część ciasta rozwałkować bezpośrednio na papierze, poczym przełożyć do formy o wymiarach ok 32/22cm. Ciasto lekko opruszyć bułką tartą, na to wyłożyć jabłka. Ubić pianę z białek, pod koniec ubijania dodając powoli cukier. Bezę wyłożyć na jabłka, wyrównać. Drugą część ciasta zetrzeć bezpośrednio na pianę na tarce o grubych oczkach. Piec w temperaturze 175oC przez około godzinę. Jeśli wierzch się będzie za szybko rumienił, przykryć ciasto folią aluminiową. Smacznego :) 