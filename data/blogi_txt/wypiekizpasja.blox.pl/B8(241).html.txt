To już ostatni wpis dyktowany tegorocznymi Walentynkami, choć bardzo.. uniwersalny :) Cukrowa posypka w kształcie serduszek sprawi że najzwyklejszy deser stanie się bardziej.. klimatyczny ;) Postanowiłam zrobić ją sama w domu w kilku powodów. Po pierwsze: w mojej okolicy jest nie do kupienia, a zamówienie przez internet jest zwyczajnie.. nieopłacalne ze względu na koszt przesyłki. A po drugie? Domowe to domowe.. Po prostu :) źródło: pomysł własny  Zalety takiej posypki można długo wyliczać. Przede wszystkim możecie przygotować ją w dowolnych kolorach i wielkości, i co również dość ważne, możecie ją mieć bez wychodzenia w domu ;) Zrobienie jej naprawdę łatwe, i wcale nie takie czasochłonne jak się wydaje. Ponieważ w obawie że opisując jej wykonanie słowami tylko skomplikuję sprawę, przygotowałam krótki film instruktażowy. Zapraszam do obejrzenia :) PS. pod filmem jeszcze kilka uwag. Składniki na lukier: białko jajka kurzego (wyparzonego i umytego przed rozbiciem) cukier puder    Wykonanie: Do lekko roztrzepanego białka dodawać stopniowo cukier aż do uzyskania gęstej masy. Ucierać (nie ubijać) kilka minut aż lukier stanie się gładki. Nie podaję konkretnych proporcji ponieważ wszystko zależy od wielkości białka.  UWAGI:  Posypkę należy odłożyć do wysuszenia. U mnie trwało to niecałą godzinę, ale wszystko zależy od wilgotności powietrza. Najlepiej przed odklejaniem posypki nacisnąć jedno serduszko. Jeśli trzyma swoją formę, można przełożyć ją do pojemnika. Lukier można barwić na dowolne kolory, np. 3 odcienie czerwieni, dzięki czemu uzyskacie kolorową posypkę. W ten sam sposób możecie zrobić również posypkę o innych kształtach, np. groszki. Z jednego średniego białka wychodzi ogromna ilość serduszek, proponuję więc ograniczyć się do połowy białka z małego jajka :) Posypka zamknięta w szczelnym pojemniku może być przechowywana miesiącami.    Miłych Walentynek kochani ;)   PS. jeszcze dzisiaj wieczorem wyniki konkursu Twinnings! 