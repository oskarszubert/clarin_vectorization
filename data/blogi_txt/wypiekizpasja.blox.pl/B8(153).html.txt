Delicje! Mają na mnie podobne działanie jak ptasie mleczko.. nie mogę się powstrzymać aby nie sięgnąć po kolejne ;) Na szczęście i tym razem nieoceniona okazała się rodzinka która dbając o moją linię umożliwiła mi zjedzenie zaledwie dwóch ;) Zapewne wynikało to z troski a nie z tego że były zabójczo smaczne ;) Niewątpliwie zaletą domowych jest to że biszkopty są zawsze świeże, a zresztą.. sami się przekonajcie że pod każdym względem są o wiele lepsze niż te kupne :P  Składniki: na biszkopty: - 2 duże jajka - 3 łyżki mąki pszennej - łyżka cukru - pół lyżeczki proszku do pieczenia na krem: 1/3 porcji z tego przepisu na polewę: - 80g czekolady gorzkiej - 80g  czekolady mlecznej - 2 łyżki oleju słonecznikowego Wykonanie: Biszkopty: białka oddzielić od żółtek. Białka ubić na sztywno, pod koniec ubijania dodając malutkimi porcjami cukier, następnie, cały czas miksująć dodawać żółtka, jedno po drugim. Mąkę przesiać z proszkiem do pieczenia i wmieszać BARDZO delikatnie (!) do masy jajecznej. Ciasto nakładać porcjami na blachę wyłożoną papierem do pieczenia, nadając kształt okrągłych biszkoptów. Piec około 10 minut w temp. 170oC. Studzić na kratce. Krem: wg. instrukcji tutaj Polewa: czekoladę rozpuścić w kąpieli wodnej lub mikrofali, dodać olej i dobrze wymieszać. Na wystudzone biszkopty nakładać po porcji kremu, polać równo czekoladą. Układać na kratce aby obciekły. Wstawić na godzinę do lodówki. * ja dodatkowo posypałam kolorowymi kuleczkami   Smacznego :) 