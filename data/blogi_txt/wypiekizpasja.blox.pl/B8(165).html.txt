Przyprawa uniwersalna. Dla mnie nie istniała. Tak jak kostki rosołowe, 'bulionetki' i te wszystkie inne cuda dzięki którym kuchnia ma nabrać koloru i smaku (ahh te reklamy ;). Jednak któregoś pięknego dnia, pod pewnym impulsem, tchnęło nas aby zrobić ją samodzielnie. Zakupiliśmy kilka składników (wcale nie magicznych ;) i powstała.. w zaledwie kilka sekund! Żadna to przecież filozofia ;) Błyskawicznie otrzymujecie spory pojemniczek przyprawy która rewelacyjnie nadaje się do zup, sosów i wszelkich innych dań. Nam towarzyszy w kuchni od dawna. Może i Waszych kuchniach również zagości na stałe?  źródło: podpatrzony skład różnych przypraw uniwersalnych na półkach, po czym selekcja pod nasze kubki smakowe ;)  Składniki:  100g suszonych warzyw 2 łyżeczki suszonego lubczyku 2 łyżeczki suszonego koperku 4 łyżeczki soli morskiej   ew. 2 szczypty kurkumy    Wykonanie: Wszystko wsypać do pojemnika blendera, kilkakrotnie zmiksować pulsacyjnie do chwili aż sól się rozdrobni. Gotową przyprawę przesypać do szczelnego pojemniczka. UWAGI:  Kurkuma dodaje słonecznego koloru, ja ją jednak pominęłam. Ja postawiłam na całkowitą neutralność i dodałam tylko to co pasować będzie do wszystkiego, aczkolwiek nic nie stoi na przeszkodzie aby dodać również inne przyprawy nadając jej Wasz jedyny i ulubiony smak i aromat.    Smacznego :) 