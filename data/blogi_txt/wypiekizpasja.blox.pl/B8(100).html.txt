Czasem jeżdżę do pracy rowerem. A że mam około 20-25 minut drogi, zwykle poświęcam ten czas na słodkie kombinacje.. czyli zwyczajnie tworzę w swojej głowie jakąś konkretną wizję połączenia smaków które mogą okazać się strzałem w 10! Banany, toffi i śmietanka. To połączenie okazało się być tym połączeniem które spełniło moje (choć nie tylko) oczekiwania. To ciasto dla tych którzy lubią, a wręcz kochają banany (to ja:). Intensywne w smaku, lekkie i cóż.. po prostu genialne w smaku ;) Polecam :) Ps. fotka robiona w mega szybkim tempie.. nie wymagajcie od niej zbyt wiele ;)  Składniki: biszkopt:  4 jajka 4 łyżki mąki 3 łyżki cukru łyżeczka ekstraktu waniliowego  masa bananowa:  2 spore banany 1 budyń waniliowy (proszek na 0,5l mleka) 1 i 1/4 szklanki mleka 50g masła łyżeczka soku z cytryny  masa śmietankowa:  300ml śmietanki 36% łyżeczka żelatyny﻿ 3 łyżki cukru pudru łyżeczka ekstraktu waniliowego  ponadto:  4 banany mała puszka masy kajmakowej    Wykonanie: Biszkopt: białka ubić na sztywno pod koniec dodając powoli cukier. Dodawać żółtka, jedno po drugim, cały czas miksując. Na koniec wmieszać delikatnie ekstrakt i mąkę przesianą przez sito. Ciasto wyłożyć na blachę z piekarnika (prawie na całą) cienko rozprowadzając ciasto. Piec około 15 minut w temperaturze 170oC. Wystudzić i dociąć do dna formy o wymiarach 20/25cm. Masa bananowa: banany pokroić na mniejsze części, zalać szklanką mleka, zmiksować blenderem na gładką masę, dodać sok z cytryny i masło, zagotować. W 1/4 szklance mleka wymieszać proszek budyniowy, wlać go do gotującej się masy bananowej. Mieszać aż zgęstnieje. Gorącą masę wylać na wystudzony biszkopt. Banany obrać, każdy przekroić wzdłuż na pół, ułożyć na masie bananowej lekko je wciskając. Masę kajmakową przełożyć do woreczka cukierniczego lub dość mocnej torebki śniadaniowej i wycisnąć równomiernie na całej powierzchni bananów. Łyżką maczaną w wodzie, lekko wyrównać. Wystudzić. Żelatynę rozpuścić w minimalnej ilości wrzącej wody. Odstawić. Śmietankę ubić na sztywno pod koniec dodając cukier puder. Dalej miksując dodać ekstrakt i wlać powoli jeszcze ciepłą żelatynę. Śmietankę wyłożyć na spód ciasta. Wierzch obsypać pokruszonym biszkoptem pozostałym z docięcia ciasta. Schłodzić w lodówce przez kilka godzin, a najlepiej całą noc. Smacznego :) 