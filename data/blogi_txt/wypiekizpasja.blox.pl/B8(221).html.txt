Nie.. Nie postradałam zmysłów ;) Choć powiem Wam że jak dodawałam poszczególne składniki do garnka, miałam ochotę puknąć się w głowę ;) Ale ponieważ do odważnych świat należy, a my zdecydowanie lubimy wyzwania w kuchni, podjęłam dalsze ryzyko. Początkowo po wymieszaniu wszystkiego.. szczerze? Miałam wrażenie że danie nie będzie zjadliwe. Miało czekoladowy kolor, pachniało cynamonem, i generalnie w niczym gulaszu nie przypominało. Ale już po kilkunastu minutach smaki zaczęły się przenikać, i to co wydawało się jeszcze niedawno niezjadliwe, stawało się coraz smaczniejsze. W rezultacie gulasz wyszedł naprawdę rewelacyjny. Wszystkie smaki zdają się idealnie uzupełniać, tworząc dotąd nieznany nam smak. Stwierdziliśmy też że mimo iż danie naprawdę bardzo nam smakowało, to z pewnością polecamy go tylko osobom otwartym na nowe doznania smakowe. PS. na zdjęciu jest gulasz przed dodaniem czekolady. Po jej dodaniu sos się zagęścił i stał się bardziej matowy. Mój M stwierdził nawet że wygląda jak budyń ;)  źródło: klik  Składniki:  0,5kg wołowiny na gulasz jedna duża cebula duża marchewka 50g selera (ja dałam dwie spore garście mrożonej mieszanki marchew-seler- por-pietruszka, w paskach) puszka pomidorów w zalewie ok. 300ml bulionu (najlepiej wołowego) ok. 100ml czerwonego wina pół łyżeczki ostrej papryki (lub więcej) pół łyżeczki słodkiej papryki (jeśli lubicie pikantne dania, dodajcie łyżeczkę ostrej) pół łyżeczki cynamonu duża łyżka kakao ew. sól 2-3 kostki czekolady    Wykonanie: Mięso pokroić w kostkę, podsmażyć na mocno rozgrzanej oliwie (musi być naprawdę mocno rozgrzana, mięso powinno się szybko zrumienić, nie puszczając 'soku'). Przełożyć do garnka, zalać winem i bulionem. Dodać marchewkę pokrojoną w kostkę lub talarki, posiekaną cebulę (niepodsmażoną) i pomidory w puszcze. Doprawić papryką, cynamonem i kakao (ew. solą). Wszystko dusić około 1,5 godziny, do miękkości mięsa. Przed podaniem dodać startą czekoladę i wymieszać. Smacznego :) 