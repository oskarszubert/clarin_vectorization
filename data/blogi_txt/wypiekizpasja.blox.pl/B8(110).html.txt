Moja wersja jest z brzoskwiniami, ale tak naprawdę mile widziane są tutaj każde inne owoce lata. Ciasto jest wilgotne i delikatne, choć mam wrażenie że lekko kapryśne. Po wyłączeniu piekarnika delikatnie opadło, i choć na walorach smakowych nie ucierpiało widać było cienką warstwę zakalca. Myślę że problem polegał na tym że przy takim cieście składniki powinny być temperatury pokojowej, natomiast moje były wyjęte wprost z lodówki, więc z pewnością nie popełniając tego błędu unikniecie takiej 'wpadki' :) Standardowo też poupychałam owoce w ciasto i jak widać w efekcie wylądowały prawie na dnie, zatem ku przestrodze.. wciskajcie, ale lekko :) Generalnie ciasto zdecydowanie warte polecenia. źródło: klik  Składniki:  115g masła 1/2 szklanki cukru 2 duże jajka łyżeczka ekstraktu waniliowego 1 i 1/4 szklanka mąki 1 łyżeczka proszku do pieczenia duża szczypta sody szczypta soli 1/2 szklanki jogurtu naturalnego ok. 250g owoców sezonowych ew. cukier puder do posypania    Wykonanie: Masło utrzeć z cukrem na białą puszystą masę. Kolejno wbijać jajka, cały czas miksując, dodać ekstrakt. W między czasie wymieszać razem mąkę, sodę, proszek do pieczenia i sól. Dodawać stopniowo na przemian z jogurtem, kończąc na składnikach suchych. Ciasto wyłożyć do formy o wymiarach 25/35cm, na wierzch poukładać gęsto owoce. Piec około 40 minut w temperaturze 180oC. Jeszcze lekko ciepłe posypać cukrem pudrem. Smacznego :) 