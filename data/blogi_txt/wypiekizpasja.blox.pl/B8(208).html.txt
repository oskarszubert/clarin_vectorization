Idealny deser na niedzielne popołudnie. Nie wymaga dużego wysiłku, nie wymaga oczekiwania na degustację.. Wymaga jedynie opruszenia dużą ilością cukru pudru i nawet w takiej postaci staje pokusą której ciężko nie ulec ;) Wspaniały przepis znaleziony u Majanki. Gofry są chrupiące, choć pamiętajcie że zależy to przede wszystkim od gofrownicy. Ważne aby ustawić ją na maksimum mocy. Polecam :)  Składniki:  160g mąki pszennej 2 jajka 15g cukru 50g stopionego masła 270ml mleka szczypta soli ew. ulubiony aromat lub skórka z cytryny (dałam łyżkę ekstraktu waniliowego)    Wykonanie: Masło, mąkę, żółtka, sól, cukier i 1/3 mleka wymieszać na gładką masę. Dodać resztę mleka. Wymieszać dokładnie, odstawić na 5-10 minut. Białka ubić na sztywną pianę, połączyć z ciastem (delikatnie!). Nakładać porcje ciasta do gofrownicy. Piec około 4-5 minut na maksimum mocy gofrowicy.   UWAGI:  Jeśli gofry wyjdą Wam mało chrupiące, można ułożyć je na kratce z piekarnika i podpiec chwilę na termoobiegu w temperaturze 160oC. Wystarczy 2-3 minuty, ale należy pilnować aby nie spiekły się za mocno.    Smacznego :) 