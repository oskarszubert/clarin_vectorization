Nie jeden wielkanocny królik skusiłby się na kawałeczek takiego ciasta. Pachnie przyprawami, jest mięciutkie i dość wilgotne. Jego zaletą jest również fakt że wykonacie je brudząc tylko jedną miskę i łyżkę :) Nie wiem jak Wy.. ale ja uwielbiam takie wypieki :) Możecie zrobić to ciasto na oleju, ja jednak dodałam rozpuszczoną Kasię do pieczenia. To nasz kolejny wspólny wypiek, kolejny zresztą baaaardzo udany :) I to już byłoby tyle z przedświątecznych wpisów. Do zobaczenia do świętach :) Po więcej inspiracji wielkanocnych zapraszam Was również na stronę mojeciasto.pl. Tym samym życzę Wam spokojnych, rodzinnych i pełnych słońca świąt Wielkanocnych. I choć podobno pogoda ma nie być w tym roku dla nas w tym okresie łaskawa.. niech to słońce zagości chociaż Waszych sercach, bo to przecież jest najważniejsze :)   Składniki:  2 szklanki mąki 1 łyżeczka proszku do pieczenia 1 łyżeczka sody 1,5 łyżeczki cynamonu  3/4 łyżeczki mielonej gałki szczypta soli 1 szklanka cukru 3 jajka 110g rozpuszczonej Kasi/lub 0,5 szklanki oleju np. rzepakowego 2/3 szklanki musu jabłkowego (jabłko zmiksowałam blenderem na mus) ok. 1,5-2 szklanek startej na średniej wielkości marchewki dekoracja:  3/4 szklanki cukru pudru kilka łyżeczek mleka Wykonanie: W misce wymieszać mąkę, proszek do pieczenia, sodę, przyprawy i sól. Zrobić dołek, dodać cukier, jajka, rozpuszczoną Kasię/olej i mus jabłkowy. Wymieszać drewnianą łyżką, następnie dodać marchewkę (nie odciskać jej!), wymieszać (chwilę, tylko do połączenia składników). Ciasto przełożyć do tortownicy o średnicy 22-24cm, wyłożonej papierem do pieczenia (dno) i piec około 40-45 minut w temperaturze 180oC. Przed wyłączeniem sprawdzić patyczkiem czy jest upieczone. Przestudzić. Cukier puder wymieszać z 3-4 łyżeczkami mleka (mleko dodawać powoli, do uzyskania dość gęstego lukru, ja zwykle robię na oko kontrolując konsystencję). Polać równo ciasto.  Smacznego :) 