Jak tylko pojawiają się gruszki i śliwki należy przyjąć do wiadomości że lato nieuchronnie dobiega końca. Nie warto się tym jednak martwić :) Lato odchodzi.. ale przychodzi kolejna piękna pora roku - jesień :) Czerwone jabłka, gruszki, dojrzałe śliwki (najlepsze na przetwory!), orzechy, kolorowe liście na ulicach.. Właśnie! Gruszki! Słodkie, mięciutkie, skąpane w miodowo- korzennym sosie. Pokryte orzechową posypką. Uwielbiam zestawiać ze sobą dwie różne struktury, dlatego poza posypką, dodałam również połówki orzechów do owoców. Po zapieczeniu stały się miększe, ale wciąż chrupiące. Wspaniały wrześniowy deser! Składniki na 4 porcje:  5-6 większych gruszek dwie spore szczypty imbiru szczypta gałki muszkatołowej pół płaskiej łyżeczki cynamonu czubata łyżka miodu łyżeczka mąki kukurydzianej masło do wysmarowania foremek  kruszonka:  50g orzechów laskowych 30g płatków owsianych błyskawicznych 40g masła 2 łyżeczki cukru brązowego    Wykonanie: Gruszki obrać i pokroić w niezbyt grubą kostkę. Dodać przyprawy, miód i mąkę kukurydzianą. Wymieszać dokładnie. Formy do zapiekania wysmarować masłem. Nałożyć owoce. Orzechy i płatki owsiane zmiksować na prawie mąkę (pozostawiając drobne kawałeczki), dodać cukier i rozpuszczone masło. Wymieszać dokładnie. Posypką pokryć owoce. Zapiekać około 30-35 minut w temperaturze 180oC. Smacznego :) 