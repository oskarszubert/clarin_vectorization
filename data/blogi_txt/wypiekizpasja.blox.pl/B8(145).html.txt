CZEKOLADA! Tarta jest nią po brzegi nadziana. Prawda jest też taka że jest przez to meeeega kaloryczna. Ale spójrzcie na nią.. czy warto się tym przejmować? ;) Nie chciałam aby była wytrawna w smaku, dodałam więc do masy czekoladowej 2 tabliczki gorzkiej i jedną mleczną. Dzięki temu smak jest idealnie wypośrodkowany. Wyobraźcie to sobie. Kruchy spód, aksamitna czekoladowa masa i chrupiące ciasteczka z mleczną masą. Nic dodać nic ująć ;) Sami spróbujcie! Tarta nie jest trudna w wykonaniu, myślę że każdy da sobie z nią radę, a smak? Po prostu bajka!!  PS. komentarze będą sporadycznie moderowane. Jesteśmy już bowiem w trakcie majówkowego urlopu :))) A po powrocie zapraszam Was na krótką relację z naszego wyjazdu :) Miłego długiego weekendu! :) Składniki: na spód:  1,5 szklanki mąki pszennej 4 czubate łyżeczki cukru pudru 3 łyżki (z górką) ciemnego kakao 160g masła krem:  1/2 szklanki śmietanki 200g gorzkiej czekolady 100g mlecznej czekolady 60g masła  dodatkowo:  kilka ciasteczek oreo Wykonanie: Wszystkie składniki na ciasto zmiksować w malakserze aż powstanie kula (można również ręcznie). Spłaszczyć, zawinąć w folię spożywczą i schłodzić w lodówce. Śmietankę doprowadzić do wrzenia. Po chwili dodać czekoladę i kakao. Wymieszać. Odstawić na kilka minut. Ciasto wyjąć z lodówki i rozwałkować na okrąg średnicy ok. 27cm, przełożyć delikatnie do formy na tartę. Piec około 20 minut w temp. 180oC. Wystudzić. Na wystudzony spód wylać czekoladową masę, na wierzch pokruszyć ciasteczka Oreo i ew. obsypać siekaną czekoladą. Schłodzić w lodówce co najmniej 3-4 godziny, wtedy masa stężeje do odpowiedniej konsystencji. Smacznego :) 