Przepisów na jabłeczniki jest wiele. Na kruchym cieście, z rodzynkami, z budyniem, pod bezą, kokosową pierzynką i tak dalej. Tym razem sięgnęłam po coś nowego. Ciasto półkruche z serem i olejem kukurydzianym, na to jabłka zalane słodką śmietanowo- jajeczną masą. Wszytkim przydadło do gustu i na pewno kiedyś do niego wrócimy :)   Żródło przepisu: Książka "Mała Szkoła Pieczenia"  Składniki: Na ciasto twarogowe - 150g mąki - łyżka proszku do pieczenia - 40g cukru pudru - szczypta soli - 1 łyżeczka cukru waniliowego - 2 łyżki mleka - 75g twarogu - 2 łyżki mleka - 3 łyżki oleju kukurydzianego (ja użyłam zwykłego) Na obłożenie: 900g małych jabłek 2 łyżki soku z cytryny 100g cukru 3 jajka 125ml śmietany 1 łyżka cukru pudru Wykonanie:   Przesiać mąkę z proszekiem do pieczenia na stolnicę. Dodać resztę składników na ciasto i dokładnie zagnieść. Włożyć do lodówki na okołol 30min. W między czasie pokroić jabłka na ćwiartki i ponacinać z wypukłej strony. Skropić z sokiem z cytryny aby nie ściemniały. W naczyniu dokładnie wymieszać razem jajka, śmietanę i  cukier (cukier puder pozostawić do obsypania po upieczeniu). Można mikserem, ale widelcem jest równie szybko. Formę o średnicy 23cm wysmarować masłem. Rozwałkować ciasto na około 5-7mm. Przenieśc na formę i dokładnie obłożyć brzegi. Ponieważ miałam zajętą formę do tarty użyłam tortownicy, wtedy należy odciąć brzegi na wysokości około 4cm. Podpiec około 10min w temp. 200st na środkowm poziomie piekarnika. Wyjąć i obłożyć jablami (jak na zdjęciu). Zalać masą jajeczną. Piec około 30minut wtemperaturze 200st.  Smaczengo :) 