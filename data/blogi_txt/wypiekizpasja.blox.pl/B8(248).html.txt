Delikatny, kremowy, lekko słodki, z nutą wanilii. Spód zrobiłam na bazie płatków kukurydzianych, jednakże nie byłam z niego specjalnie zadowolona. Płatki zmiękły i rozpadały się podczas przekładania ciasta, proponuję więc porządnie ugnieść je w formie lub zrobić spód np. z herbatników. Deser może nie należy do tych 'lekkich' ale co tam.. dzisiaj Nasze święto więc możemy sobie na to pozwolić ;) Przy okazji.. Wszystkiego najlepszego kobietki!! Częstujcie się :))  Składniki (na tortownicę o średnicy 24cm):  600g jogurtu greckiego  300g jogurtu naturalnego 32g cukru waniliowego lub 16g cukru z prawdziwą wanilią łyżka cukru pudru 4 łyżeczki żelatyny (z czubkiem) 250g konfitury jagodowej  Na spód:  200g płatków kukurydzianych łyżka miodu 80g masła  Wykonanie: Masło rozpuścić, wymieszać z miodem. Wlać do lekko pokruszonych płatków i wymieszać dokładnie. Masą wyłożyć dno tortownicy (wyłożonej folią aluminiową) o średnicy 24cm. Wstawić do lodówki do schłodzenia. Żelatynę rozpuścić w minimalnej ilości wody. Oba jogurty zmiksować z cukrem pudrem i cukrem waniliowym. Cały czas intensywnie miksując, wlewać małym strumieniem jeszcze ciapłą żelatynę. Na koniec wmieszać 2 łyżki konfitury jagodowej. Masę wyłożyć na schłodzony spód. Na wierzch wyłożyć resztą konfitury, wyrównać. Chłodzić w lodówce przez kilka godzin, najlepiej całą noc.   Smacznego :) 