Piekłam je dwukrotnie. Dzień po dniu. Pierwszym razem byłam nieco zaskoczona konsystencją ciasta i trochę się obawiałam efektu końcowego, ale Jamie jak zwykle mnie na zawiódł ;) Za drugim razem już z większą pewnością, lekko zmodyfikowałam przepis. Co wyszło? Raj dla podniebienia! Ciasto jest niesamowicie puszyste i delikatne. Na nim w roli głównej kwaśnie porzeczki przykryte słodką warstwą przyrumienionego mascarpone. Uwierzcie mi że to ciasto smakuje po prostu wspaniale! *przepis stąd. W mojej wersji zamiast bezy występuje polewa mascarpone, dodałam również ekstrakt waniliowy.  PS. czy ktoś wie co oznacza "1 P•﻿ vanilla sugar"?     Składniki:  175g miękkiego masła 150g cukru 2 łyżeczki cukru waniliowego łyżeczka ekstraktu waniliowego szczypta soli 4 żółtka 250g mąki pszennej (można dać 150g mąki pszennej i 100g pełnoziarnistej) 2,5 łyżeczki proszku do pieczenia 4 łyżki mleka  ponadto:  200g serka mascarpone 1 żółtko 2 łyżki cukru pudru (większe) 1,5 szklanki czerwonej porzeczki (może być również czarna lub biała)    Wykonanie: Masło, sól, cukier, cukier waniliowy, ekstrakt i żółtka zmiksować do puszystości (około 5 minut). Do masy dodawać na przemian mąkę wymieszaną z proszkiem do pieczenia oraz mleko, cały czas miksując. Ciasto przełożyć do formy o wymiarach 30/20cm (wyłożonej papierem do pieczenia) i rozsmarować po całości. Mascarpone utrzeć z cukrem pudrem i żółtkiem. Na ciasto wysypać równomiernie porzeczki. Na owoce wylać masę mascarpone starając się pokryć owoce (polewa rozpłynie się nieco po cieście podczas pieczenia). Piec około 30-35 minut w temperaturze 180oC. UWAGI:  Ciasto jest bardzo gęste. Ostatnią część mąki wmieszałam łyżką. Moim zdaniem cukru jest za dużo. Dałam około 80g i ciasto było dość słodkie. Ja jednak nie lubię bardzo słodkich ciast, więc mogę być nieobiektywna. Dobierzcie więc jego ilość do własnych upodobań. Ciasto łatwo się przypala. 30 min. zdecydowanie wystarczy aby się upiekło. Jamie podaje aby piec ciasto w formie 30/30cm. Ja piekłam w 30/20cm i wysokość była moim zdaniem akurat.   ﻿  Smacznego :) 