Propozycja na szybkie, zdrowe i naprawdę pożywne śniadanie. Pankejki z dodatkiem mąki pełnoziarnistej, pełne jabłek i chrupiących orzechów, z niewielką ilością cukru. Są tylko delikatnie słodkie, dlatego polecam konsumować je polane miodem lub syropem klonowym (jeśli natomiast nie macie na to ochoty, zwiększcie nieco ilość cukru). Mięciutkie, aromatyczne, naprawdę przepyszne. Spróbujcie koniecznie. Po takim śniadaniu z pewnością nie będzie mowy o braku energii :)  źródło: klik Składniki na około 7 sporych pancakesów:  0,5 szklanki mąki pszennej 0,5 szklanki mąki pełnoziarnistej (użyłam żytniej) 1 łyżka brązowego cukru 1 łyżeczka proszku do pieczenia 2 szczypty soli 2 szczypty cynamonu- opcjonalnie 1 duże jajko 1 szklanka mleka 1 łyżka oleju małe jabłko pokrojone w drobną kostkę garstka orzechów włoskich, drobno posiekanych miód/syrop klonowy/golden syrup do podania    Wykonanie: W misce wymieszać obie mąki, cukier, proszek do pieczenia, sól i cynamon. W drugiej wymieszać dokładnie rózgą jajko, mleko i olej. Połączyć obie zawartości misek wlewając płyn do składników suchych, tak aby nie było grudek. Dodać jabłka i orzechy, wymieszać. Smażyć na suchej patelni z obu stron na rumiano, przewracając na drugą kiedy na całej powierzchni placka pojawią się bąbelki. Podawać polane miodem/syropem klonowym/golden syrupem.  Smacznego :) 