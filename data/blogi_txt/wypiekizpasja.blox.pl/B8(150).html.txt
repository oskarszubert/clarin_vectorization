Jedne z delikatniejszych muffin jakie jadłam. Lekkości nadaje im maślanka dzięki której muffiny nawet dnia następnego były wciąż tak samo mięciutkie i puszyste. Są mocno czekoladowe (wręcz czarne;), lekko wilgotne, naprawdę boskie :) Dodałam do nich o połowę mniej cukru niż podane było w przepisie dając z zamian do polewy czekoladę mleczną, ale możecie oczywiście dodać więcej cukru, ale wtedy sugerowałabym zrobić polewę jednak z czekolady deserowej.  Ogół? 5+. Naprawdę rewelacyjne w smaku i szybkie w przygotowaniu babeczki. Udekorowane połówkami soczyście czerwonych truskawek (które ku mojemu zdziwieniu były całkiem smaczne) wyglądały przeuroczo :) Naprawdę polecam!! źródło: klik - lekko zmodyfikowany  Składniki na około 20 większych muffin: suche:  1 i 3/4 szklanki mąki szklanka cukru (lub więcej jeśli lubicie słodsze wypieki) 3/4 szklanki ciemnego gorzkiego kakao 1 łyżeczka sody 1 łyżeczka proszku do pieczenia pół łyżeczki soli mokre:  szklanka maślanki 1/2 szklanki oleju 2 duże jajka 2 łyżeczki ekstraktu z wanilii szklanka świeżo zaparzonej gorącej kawy  polewa:  100g czekolady gorzkiej/mlecznej 5 łyżek śmietanki kremówki  ponadto:  kilka truskawek do dekoracji Wykonanie: W jednej misce wymieszać składniki suche, w drugiej składniki mokre (poza kawą), następnie płyny wlewać powoli do składników suchych, mieszając trzepaczką lub mikserem na wolnych obrotach. Kiedy składniki się połączą wlać gorącą kawę, wymieszać ponownie do połączenia składników. Ciasto wykładać do 2/3 wysokości foremek do muffin wyłożonych papilotkami. Piec około 18-20 minut w piekarniku nagrzanym do temperatury 180oC. Wystudzić. Czekoladę rozpuścić w mikrofalówce lub w kąpieli wodnej. Dodać śmietankę, wymieszać. Polać babeczki, udekorować połówkami truskawek.         Smacznego :) 