W kącie leżały jabłka które należało szybko zużyć. Postanowiłam zatem otulić je puchatym ciastem drożdżowym, przyprawić nutką cynamonu i wykończyć chrupiącą, słodką kruszonką. I szczerze mówiąc to jedne z najsmaczniejszych drożdżówek jakie jadłam. Ciasto rosło błyskawicznie, drożdżówki formuje się szybko i sprawnie zatem nie wymagają poświęcenia dużej ilości czasu. Z podanej ilości wyszło mi 14 sztuk. Piekłam je po 20, a rano było tylko 5.. tych co schowałam ;)  Przepis na ciasto znalazłam tutaj, a jak się okazało pochodzi od Edysi która wykorzystała je do jagodzianek.   Składniki: Na ciasto: - 500g mąki pszennej - 2 jajka - pół szklanki cukru pudru (dałam zwykły cukier, około 1/4 szklanki) - szklanka mleka - 50g świerzych drożdży - czubata łyżka roztopionego masła lub margaryny - szczypta soli Nadzienie: - dwa nieduże jabłka - cynamon do smaku - ew. cukier jeśli jabłka są kwaśne Kruszonka: - 2 łyżki masła - 2-3 łyżki mąki pszennej - 2-3 łyżki cukru Ponadto: - roztrzepane jajko do posmarowania   Wykonanie: Zrobić zaczyn: Drożdże rozkruszyć, zasypać łyżką cukru pudru, utrzeć. Dodać łyżkę mąki i ciepłe mleko. Wszystko razem wymieszać. Odstawić do wyrośnięcia na około 10-15 minut. (W oryginale Edysia podaje aby utrzeć cukier z jajkami. Ja pominęłam (z lenistwa ;) i dodałam cukier bezpośrednio do ciasta) Do wyrośniętego zaczynu dodać resztę składników. Wyrabiać aż ciasto zacznie odstawać od ścian miski. Starać się nie podsypywać mąką. Wyrabianie powinno trwać conajmniej 10 minut. Ostawić do podwojenia objętości (u mnie około 40minut). Jabłka pokroić w drobną kostkę. Doprawić cynamonem i ewentualnie cukrem. Wyrośnięte ciasto ponownie szybko wyrobić. Podzielić ciasto na około 14 części. Z każdej z nich zrobić kulkę, poczym spłaszczyć w dłoni. Na środku umieścić nadzienie jabłkowe i zlepiać dokładnie. Układać na blaszcze łączeniami do dołu w sporych odstępach od siebie (maximum 9 sztuk na blachę). Odstawić do napuszenia na około 30 min. W tym czasie przygotować kruszonkę. Masło rozpuścić, wsypać mąkę i cukier. Wyrobić między palcami. Jeśli będzie za rzadka dodać trochę mąki. Napuszone drożdżówki posmarować roztrzepanym jajkiem i posypać słodką kruszonką. Piec w temperaturze 180oC przez około 20 min. (ja piekłam w 170st przez 16-17 minut). Studzić na kratce. Smacznego :) 