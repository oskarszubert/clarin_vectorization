Co mogłabym Wam zaproponować na Sylwestrową zabawę z zasobów jakie się tutaj zgromadziły? Myślę że z pewnością nie może zabraknąć sałatki.. Dla fanów 'rybnych' klimatów proponuję szybką i niezwykle prostą sałatkę krabową  Zaledwie trzy składniki i sałatka gotowa :) Ale skoro składników jest tak mało, to powinny być dobrej jakości. Koniecznie poszukajcie zatem takich które się nie rozpadną, osobiście mogę Wam polecić paluszki świeże firmy Aakerman. A może są wśród Was tacy którzy nie przepadają za takimi klimatami? Dlatego dla Was coś zupełnie innego. Sałatka z makoronem Orzo..  Makaron w kształcie ryżu świetnie wygląda w sałatce. Gorąco ją Wam polecam :) Ale sałatki to przecież nie wszystko, przyda się też bowiem coś co będzie można złapać w rękę między jednym tańcem a drugim ;) I tutaj na pewno sprawdzą się śliweczki w boczku, które uwielbiam :) Szybko się je przygotowuje i są naprawdę pyszne! Zawsze znikają jako pierwsze ze stołu, bo na jednej ciężko poprzestać ;) Przydałoby się też coś na ciepło.. A może dość popularne świnki pod kołderką? Znane i lubiane :)  Smakują pysznie na ciepło jak i na zimno. Można je przygotować zarówno z parówką jak i kiełbaskami np. typu frankfurterki. Szybko i smacznie :) No tak.. ale przekąskami ciężko będzie się najeść, no i przydałoby się też coś treściwszego na ciepło aby nie utracić sił podczas zabawy ;) Z pomocą nadchodzą miodowo pikantne skrzydełka.. Możecie przygotować je wcześniej, a potem tylko odgrzać w piekarniku w naczyniu żaroodpornym. Jestem pewna że Wam posmakują :) A że to blog bardziej słodki niż wytrawny, ja nie wyobrażam sobie również jakiejkolwiek zabawy bez czegoś słodkiego ;) Jeśli i Wy do grupy 'słodziaków' należycie, polecam coś co nie wymaga krojenia i jedzenia na talerzykach. Ja widzę tutaj zdecydowanie pralinki które można zjeść bez zbędnych czynności.. Np. charakterne trufelki z chili  lub w wersji 'delikatniejszej' śliwki w czekoladzie które tak samo jak śliwki w boczku, uwielbiam :)  Możliwości jest wiele, jak i przepisów w zasobach które u mnie znajdziecie, także zachęcam do przeglądania :) Postaram się jeszcze wstawić przed Sylwestrem jakieś propozycje na drinki, ale zobaczymy na ile mi się to uda :) Pozdrawiam, K. 