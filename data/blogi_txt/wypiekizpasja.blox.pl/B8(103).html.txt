Były dwa podejścia do tego ciasta. Jedno po drugim.. dzień po dniu.. Podejście pierwsze: lekko w pośpiechu choć wszystko zgodnie z przepisem. Wyciągnęłam ciasto z piekarnika, przestudziłam i..? Zakalec! Po przekrojeniu moim oczom ukazał się perfidny zakalec!! :/ Spróbowałam.. Całkiem niezły ;) Zaczęłam się zastaawiać.. A może tak miało być..? Trudno pomyślałam.. Jutro zrobię drugie podejście i zobaczymy co wyjdzie. Jak to samo to wiadomo.. taki jego urok :) Podejście drugie (dzień następny): postanowiłam że dokonam dwóch zmian. Po pierwsze odcisnę cukinię, po drugie, zwiększę temperaturę do 180oC- pod koniec pieczenia do 170oC (160oC wydawało mi się stanowczo za mało) I co? Jednak zakalec to nie wada wrodzona tego ciasta ;) Wyszło puszyste, miękkie, wilgotne, meeeega czekoladowe :) Coś wspaniałego! Morał? Wytrwałość popłaca kochani.. ;)  Żródło: moje wypieki  Składniki: - 115g miękkiego masła - pół szklanki oleju - 250g drobnego cukru do wypieków - 1 łyżeczka ekstraktu waniliowego (dałam 8g cukru waniliowego) - 1 łyżeczka sody oczyszczonej - 1/2 łyżeczki proszku do pieczenia - szczypta soli - 2 duże jajka (dałam 3 średnie) - 1/2 szklanki kwaśnej, gęstej śmietany/ jogurtu naturalnego - 300g mąki pszennej - 60g kakao - 2 łyżeczki kawy rozpuszczalnej (niekoniecznie, ja dałam) - 2 szklanki cukinii startej na grubych oczkach (ja dodatkowo odcisnęłam ją z nadmiaru soku) - 60g posiekanej gorzkiej czekolady lub czekoladowych groszków Wykonanie: Masło ubić. Cały czas ubijając dodawać stopniowo olej, następnie cukier, wanilię, sodę, proszek do pieczenia, sól,  jajka (jedno po drugim). Zmiksować. Do masy dodawać na przemian mąkę i śmietanę, cały czas miksując. Dodać kakao, kawę, zmiksować. Na końcu wmieszać cukinię i groszki czekoladowe/posiekaną czekoladę. Ciasto przełożyć do formy o wymiarach 32/22cm. Piec w temperaturze 160oC przez około 35-45 minut (ja piekłam pierwsze 20 minut w 180oC poczym zmiejszyłam do 170oC i piekłam jeszcze 30 minut).  Smacznego :) 