Pierwszy raz robiłam takie gołąbki daaaawno temu. I przyznam że nie przypominam sobie abym od tamtej pory robiła tradycyjne. Prawda jest bowiem taka że przy mniejszym nakładzie pracy otrzymujemy.. dokładnie ten sam smak :)  Impulsem do przygotowania ich tym razem było ukazanie się naszej młodej kapusty :) I muszę Wam powiedzieć że metodą prób i błędów ten przepis jest najdoskonalszy, zarówno na gołąbki jak i na sos pomidorowy. Nie pozostaje mi nic innego jak gorąco zachęcić Wam do ich przygotowania :) PS. sos na zdjęciu wygląda na zwarzony, w rzeczywistości ma gładką konsystencję.   Składniki:  700g mięsa mielonego (wieprzowego lub wieprzowo-wołowego) ok. 350g młodej kapusty 2 jajka większa cebula 4 łyżki bułki tartej 1/4 łyżeczki gałki muszkatołowej płaska łyżeczka słodkiej papryki łyżeczka z górką suszonego lubczyku 1/5 łyżeczki suszonego czosnku sól świeżo mielony pieprz około 3/4 szklanki mąki  sos pomidorowy:  puszka pomidorów bez skórki 3/4 szklanki wody łyżka cukru duży ząbek czosnku 2 płaskie łyżki mąki pszenej sól świeżo mielony pieprz      Wykonanie: Kapustę dość drobno posiekać, cebulę w drobniutką kostkę. Do mięsa dodać wszystkie składniki, z wyjątkiem mąki. Dobrze wymieszać. Z masy formować niezbyt duże, lekko wydłużone pulpeciki. Każdy obtoczyć w mące pszennej i obsmażyć z obu stron aż będą rumiane. Przełożyć do garnka. ﻿ W osobnym naczyniu zmiksować na gładko pomidory, dodać wodę i cukier, doprawić solą i pieprzem. Sosem zalać gołąbki i dusić na małym ogniu około 35 minut. Po tym czasie wyjąć je z sosu. Wymieszać mąkę z niewielką ilością wody, i zagęścić nią sos* (intensywnie mieszając przy wlewaniu). Przełożyć z powrotem gołąbki do sosu, dusić jeszcze 5 minut. Podawać posypane świeżym koperkiem.   UWAGI! *najlepiej wlewać mąkę powoli kontrolując konsystencję sosu.     Smacznego :) 