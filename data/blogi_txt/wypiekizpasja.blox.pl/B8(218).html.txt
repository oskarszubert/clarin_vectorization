Dawno nie jadłam tak dobrego deseru. Miękkie i cieplutkie śliwki, słodka glazura i aromatyczny rumowo-cynamonowy sos którym polałam ugrillowane już śliwki. Kombinacja smaków godna najwyższego medalu ;) Rum jest tutaj dobrze wyczuwalny, zatem jest to wersja raczej tylko dla dorosłych. Z kulką waniliowych lodów (niestety miałam tylko smak straciatella który nijak mi tu pasował, zdjęcie jest więc bez lodów ;) powali KAŻDEGO na kolana. Nic dodać, nic ująć, mam nadzieję że wypróbujcie, naprawdę warto :) źródło: przepis własny  Składniki na dwie porcje:  10 śliwek ok. 10 łyżek rumu 1/3 łyżeczki cynamonu 3 czubate łyżki miodu    Wykonanie: Dzień wcześniej wypestkowane i przekrojone na pół śliwki zalać rumem, odstawić na kilka godzin, najlepiej na noc, co jakiś czas przemieszać (ja nastawiłam je na noc, przemieszałam zaledwie kilka razy). Następnego dnia wyjąć śliwki z rumu. Do rumu dodać miód i cynamon, wymieszać. Włożyć z powrotem śliwki, zamieszać tak aby wszystkie śliwki pokryły się sosem. Wyjąć z sosu i uglillować, zaledwie po 2 minuty na każdą stronę*. W między czasie sos lekko podgrzać (nie gotować!). Gorące śliwki wyjąć na talerz, obok umieścić solidną kulkę waniliowych lodów i wszystko polać ciepłym sosem. * ja grillowałam na grillu elektrycznym, którego od jakiegoś czasu testuje, z obu stron jednocześnie. A o efektach testu zapewne jeszcze przeczytacie.   Smacznego :) 