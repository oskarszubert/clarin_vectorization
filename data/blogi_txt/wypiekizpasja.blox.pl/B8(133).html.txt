To mój debiut tegoroczny z czereśniami, bardzo zresztą udany :) Babeczki są puszyste, mięciutkie i te zatopione w nich czereśnie.. Pyszności ;) Oczywiście standardowo dałam mniej cukru, ale i tak wydawały mi się nieco za słodkie. Już się przyzwyczaiłam że zwykle wszystko jest za słodkie, mimo że zawszse mniej cukru dodaje ;) Przepis znaleziony na Kwestii Smaku. Zawsze jak tam zajrzę znajdę coś, co muszę natychmiast zrobić ;) W oryginale były jeszcze jagody ale ja niestety jeszcze ich w tym roku nie widziałam, więc pominęłam. Nie robiłam też białej pierzynki.  Składniki na 12 sztuk: - 1 i 1/2 szklanki mąki - 125g miękkiego masła - 3/4 szklanki cukru (dałam 1/2 szklanki) - 2 jajka - łyżeczka proszku do pieczenia - 1/2 szklanki mleka - łyżeczka ekstraktu z wanilii Dodatkowo: - szklanka wydrylowanych czereśni (u mnie połówki)   Wykonanie: Miękkie masło zmiksować na puch wraz cukrem i ekstraktem waniliowym (miksowałam około 6-7 minut). Dodawać kolejno jajka miksując dokładnie przed dodaniem kolejnego. Mąkę wymieszać z proszkiem do pieczenia. Dodawać na przemian trochę mleka i trochę mąki cały czas miksując. Formę do muffin wyłożyć papilotkami (łatwo odchodzą od gotowych babeczek). Każdą wypełnić ciastem do wysokości nieco więcej niż połowa. W każdą babeczkę powtykać kilka czereśni (u mnie po 5-6 połówek). Piec w temperaturze 160oC przez 20 minut poczym zwiększyć do 170oC i piec jeszcze przez 10 minut, lub do zrumienienia. Najlepiej sprawdzić patyczkiem.   * ciasto podczas miksowania zważyło mi się, jednak nie wpłynęło to zupełnie na efekt końcowy. Smacznego :) 