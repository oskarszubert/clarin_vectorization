Coś szybkiego, łatwego do zrobienia i idealnie pasującego jako deser wieńczący Walentynkową kolację. Łatwy, bo można użyć gotowych, zakupionych w sklepie bez, ja jednak mimo wszystko zachęcam Was do upieczenia domowych, z przepisu z którego ja zawsze korzystam (znajdziecie go tutaj) z którego skorzystałam i tym razem.  Prawda jest taka że Eton Mess najlepszy jest w sezonie truskawkowym. Ja wykorzystałam hiszpańskie truskawki dostępne praktycznie wszędzie przed walentynkami. Szczerze mówiąc wcale nie były takie złe. Skąpane w bitej śmietanie i bezowych okruszkach, smakowały naprawdę dobrze :) Jeśli natomiast nie jesteście do takich truskawek przekonani, możecie użyć owoców z kompotu.  Składniki:  około 1,5 szklanki szklanki pokruszonych bez szklanka śmietanki 30-36% łyżka cukru pudru kilka truskawek    Wykonanie: Śmietankę ubić z 2 łyżkami cukru pudru. Truskawki pokroić w plastry﻿. W szklakach/pucharkach/kieliszkach układać warstwami śmietankę, truskawki i pokruszone bezy (można najpierw zmieszać bezy ze śmietanką a potem przekładać owocami).  Schłodzić w lodówce. Smacznego :) 