Te ciasteczka to kolejny dowód na to że piękno tkwi w prostocie!! Jestem bardzo mile zaskoczona i od dzisiaj zakochana w tych ciastkach. Są po prostu wspaniałe. Dzięki dodatkowi skrobii ziemniaczanej są niesamowicie kruche (ale nierozpadające się), delikatne.. wprost rozpływające się w ustach. Do tego ten zapach podczas pieczenia, poprostu magia ;) Inspirację znalazłam tutaj, przepis podaję po moich modyfikacjach. Zamiast mąki ziemniaczanej dałam waniliowy proszek budyniowy, zwiększyłam też nieco ilość mąki pszennej aby móc bez problemu formować wałeczki dłonią, i standardowo dałam mniej cukru ;) Aaa.. i pominęłam alkohol. Pycha!  Składniki: - 180g masła - 180g mąki pszennej - 80g waniliowego proszku budyniowego (niesłodzonego) - 3 łyżki cukru pudru   Wykonanie: Miękkie masło utrzeć z cukrem pudrem na gładką masę. Wsypać mąkę i proszek budyniowy, ponownie zmiksować. Z masy formować wałeczki grubości około centymetra. Układać na blaszcze wyłożonej papierem do pieczenia w niedużych odstępach (delikatnie się rozpłyną). Piec w temperaturze 180oC przez około 15 minut (ja piekłam 18 minut). Z podanych składników wyszło mi około 45 sztuk. Smacznego :) 