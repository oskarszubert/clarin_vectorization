Dzień Dziecka już lada dzień. Dlatego dzisiaj propozycja ku uciesze najmłodszych :) Przepyszne, puszyste gofry z dodatkiem mąki pełnoziarnistej, miodu i płatków owsianych. Można z powodzeniem powiedzieć że stanowią wartościowy posiłek dla naszych pociech. I to nie byle jaki.. bo jeśli zaopatrzycie się (a może już macie taką :) w gofrownicę która wyczaruje gofry w kształcie myszki Miki z pewnością nie będzie malucha który nie skusi się na kilka sztuk ;) Są naprawdę urocze, choć rzecz jasna w zwykłej gofrownicy też będą pyszne :) Dla zainteresowanych, pod przepisem jeszcze kilka słów w ramach oceny gofrownicy. źródło: klik  Składniki:  1 szklanka mąki pszennej 0,5 szklanki mąki pełnoziarnistej 1/4 szklanki płatków owsianych 2 łyżeczki proszku do pieczenia 1/4 łyżeczki sody 1/4 łyżeczki cynamonu 1 i 1/4 szklanki mleka 3/4 szklanki jogurtu greckiego (dałam zwykły naturalny jogurt) 1/3 szklanki miodu płynnego 2 jajka 1 łyżeczka ekstraktu waniliowego 3 łyżki roztopionego masła    Wykonanie: Mąkę pszenną, pełnoziarnistą, płatki owsiane, cynamon, sodę i proszek do pieczenia wymieszać w misce. W drugiej misce wymieszać mleko, jogurt, jajko, miód i ekstrakt. Płynne składniki wlać do suchych i dokładnie wymieszać, po czym dodać roztopione masło i jeszcze raz wymieszać. Gofrownicę dobrze rozgrzać (maksimum mocy), wlewać porcje ciasta i piec około 4 minut, choć zależy to od gofrownicy. Studzić gofry na kratce. Najlepsze ze świeżymi owocami polane miodem :)  Smacznego :) ****** Do zrobienia takich atrakcyjnych dla maluchów gofrów użyłam sprzętu firmy Ariete z serii Disney. Jakie są moje wrażenia?  Gofrownica sama w sobie jest dość duża więc zajmuje w kuchni sporo miejsca. Fakt jest jednak taki że jako sprzęt sprawdza się super. Gofry szybko robią się rumiane, nie przywierają do ścianek i rosną na potęgę ;) Jeśli zatem dysponujecie wolnym miejscem w kuchni, polecam :) Zrobicie frajdę swoim dzieciom, ich gościom.. i z pewnością na każdym kinder party dzieciaki od niej nie odejdą.     Najlepsze ze świeżymi owocami i miodem. Mmmm... pycha ;) 