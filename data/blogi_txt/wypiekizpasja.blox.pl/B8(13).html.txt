Jakiś czas temu pokazywałam Wam przepis na uniwersalne spody do babeczek. Dzisiaj propozycja na ich wykorzystanie :) Pomarańczowy krem, lekko słodki, lekko kwaśny. Nie jest bardzo gęsty, ale też nie wylewa się z babeczek. Do tego bita śmietana i akcent w postaci wiórek z mlecznej czekolady, które możecie kupić od minionego wtorku w każdym Lidlu (a także kilka innych fajnych do wypieku produktów).  Składniki:  10 spodów do babeczek  krem pomarańczowy:  szklanka soku z pomarańczy (u mnie z dwóch pomarańczy) 2 łyżki soku z cytryny 4 łyżki cukru 3 duże jajka 2 łyżki mąki pszennej 1 łyżka mąki ziemniaczanej  krem śmietankowy:  szklanka śmietanki kremówki 2 łyżki cukru pudru ponadto:  wiórki czekoladowe lub starta na tarce czekolada Wykonanie: Wszystkie składniki na krem pomarańczowy umieścić w rondelku, dokładnie wymieszać rózgą. Postawić na palniku i na średnim ogniu podgrzewać cały czas mieszając rózgą. Kiedy krem zgęstnieje zdjąć z palnika, przykryć folią spożywczą aby nie zrobił się kożuch i odstawić do wystudzenia. Śmietankę ubić na sztywno, dodać cukier. Do spodów nałożyć wystudzony krem pomarańczowy. Na wierzch wycisnąć z rękawa cukierniczego (lub łyżką) bitą śmietanę. Posypać wiórkami czekolady. Schłodzić. Smacznego :) K. 