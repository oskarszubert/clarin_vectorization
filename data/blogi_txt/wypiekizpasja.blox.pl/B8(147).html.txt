Mam otatnio jakąś obsesję na punkcie czekolady. Nawet jeśli mi się wydaje że następny wypiek będzie bez jej udziału.. to i tak w rezultacie jest :D No cóż.. w końcu to największa  kusicielka i łamaczka naszych postanowień, więc chyba nie ma się co dziwić ;) Przepis na te babeczki zobaczyłam kilka dni temu w którymś z czasopism kulinarnych (zabijcie mnie.. ale nie wiem w którym ;) i od razu pojawił się wielki uśmiech na mojej twarzy :D Wiedziałam że to musi być coś pysznego, i jak się domyślacie, nie pomyliłam się. Są mięciutkie i niesamowicie aromatyczne. W połączeniu z ciężkim, maślano- czekoladowym kremem sprawiają że wystarczy jeden kęs aby zapomnieć o kaloriach.. I nie przejmujcie się że ta myśl wraca wraz z ostatnim kęsem.. bo przecież i tak już jest za późno ;):))  Składniki: - 100g masła - 150g mąki pszennej - 3 jajka - po 75g czekolady gorzkiej i mlecznej - duży cukier waniliowy (16g) - 2 łyżeczki proszku do pieczenia - szczypta soli Krem czekoladowy: - 100g masła - 100g czekolady - ew. kolorowe draże do dekoracji   Wykonanie: Czekoladę rozpuścić w kąpieli wodnej lub mikrofali. Masło utrzeć z solą i cukrem waniliowym, dodawać kolejno jajka, dalej miksując. Mąkę wymieszać z proszkiem do pieczenia, wmieszać w masę jajeczno- maślaną. Na koniec dodać lekko przestudzoną rozpuszczoną czekoladę i wszystko dokładnie zmiksować. Nakładać do foremek na muffiny do 3/4 wysokości. Piec w temperaturze 175oC przez około 30 minut. Masło zmiksować. Powoli wlewać rozpuszczoną czekoladę, dalej miksując. Wystudzone muffiny udekorować kremem i ew. drażami.  Smacznego :) 