Miałam mały dylemat czy pokazać Wam to ciasto. A czemu? Wszystko za sprawą.. dziury ;) Po upieczeniu jak zwykle nie mogłam się doczekać aż wystygnie, pokroiłam zatem jeszcze mocno parujące (ok.. właściwie było prosto z piekarnika ;). Finał był taki że moim oczom ukazała się spora przestrzeń i niestety.. wypadające nadzienie. Buuu.. rozczarowanie. Ale smak i zapach? Oj.. powiem Wam że zdecydowanie nadrabiał ten wygląd ;) Okazało się jednak, że na drugi dzień ciasto ułożyło się wypełniając wnętrze, a wystudzony farsz już nie wylatywał :) Ciasto bez problemu można było kroić w zgrabne plastry. Dlatego jest! Wilgotne ciasto drożdżowe wypełnione jabłkami i białym serem, a do tego maślana kruszonka. Na śniadanie czy podwieczorek idealna. Nawet na drugi dzień jest wciąż delikatna i puszysta :) Spróbujcie! A jeśli boicie się wspomnianej dziury, można również zawinąć ciasto z nadzieniem w rulon (jak tutaj) i już w formie naciąć. Będzie równie pyszne, i może bez niespodzianek. Albo po prostu zaczekać aż wystygnie ;)  Składniki: na ciasto:  7g suszonych drożdży 1/2 szklanki mleka 5 łyżek cukru 1/3 szklanki tłoczonego soku jabłkowego 2 nieduże jajka łyżeczka waniliowego ekstraktu 440g mąki pszennej szczypta soli 70g masła  nadzienie jabłkowe:  5-6 średniej wielkości kwaśnych jabłek płaska łyżeczka cynamonu ew. cukier do smaku  nadzienie serowe:  250g sera białego 2 łyżki mascarpone 3 łyżki cukru﻿  kruszonka:  3 łyżki masła 3 łyżki cukru 5 łyżek mąki  ponadto:  jajko do posmarowania ciasta Wykonanie: Jabłka obrać, pozbawić gniazd nasiennych i pokroić w kostkę. Przełożyć do garnka i poddusić na małym ogniu aż się rozpadną. Dodać cynamon, wymieszać i odstawić do wystudzenia. W misie miksera umieścić letnie mleko, cukier i drożdże. Włączyć mikser i przemieszać kilka razy aby się rozpuściły, a następnie dodać sok jabłkowy, jajka i ekstrakt. Kiedy jajka połączą się z masą, cały czas miksując dodawać stopniowo mąkę ze szczyptą soli. Wyrabiać około 5 minut a następnie dodać rozpuszczone masło i wyrabiać kolejne 5 minut. Tak wyrobione ciasto przełożyć do omączonej miski, przykryć i odstawić do podwojenia objętości (jeśli ciasto będzie dobrze wyrobione potrwa to pewnie nie dłużej niż 40 minut). W między czasie przygotować nadzienie serowe. Wszystkie składniki utrzeć ręcznie lub mikserem. Wyrośnięte ciasto rozwałkować na prostokąt o wymiarach ok. 45/25cm. Ciasto przełożyć do natłuszczonej i wysypanej bułką tartą keksówki (dł. 30cm)lub wyłożonej papierem do pieczenia, tak aby ciasto leżało również na bokach formy. Wypełnić serem, a następnie jabłkami.  Zawinąć boki zamykając ciasto. Dość mocno ucisnąć aby nie było w środku powietrza. Przykryć i odstawić na ok. 20 minut. Wyrośnięte ciasto posmarować roztrzepanym jajkiem. Składniki na kruszonkę połączyć palcami lub widelcem.﻿ Obsypać kruszonką wierzch ciasta.  Piec około 40 minut w temperaturze 175oC. Kroić po wystudzeniu, tuż po upieczeniu choć pyszne, będzie się rozpadało :)  Smacznego :) 