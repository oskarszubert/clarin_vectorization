W lodówce leżały drożdże pozostałe po drożdżówkach z truskawkami i kruszonką. Zagniotłam więc na szybko drożdżowe z tego przepisu. Uważam że to genialne ciasto. Bardzo fajnie się z nim pracuje, a po upieczeniu jest puszyste i delikatne. Do tego kilka truskawek, jabłek i waniliowa kruszonka. Mmmm.. mówię Wam .. ciasto grzechu warte.. ;) Żródło przepisu na kruszonkę: Moje Wypieki - z drożdżówek które poprzednio piekłam.  Składniki: Na ciasto: - 50 dag mąki - 3 dag drożdży - 250ml mleka - 2 jajka - 10 dag cukru - 5 dag masła Kruszonka: - 1/2 szklanki mąki - 5 łyżek cukru - 16g cukru waniliowego (całe opakowanie) - 60g roztopionego masła Ponadto: - ok. 300g truskawek - 2 jabłka Wykonanie: Zaczyn: Rozkruszyć drożdże, zasypać łyżką cukru i zalać lekko ciepłym mlekiem. Wsypać łyżkę mąki i wszystko wymieszać. Odstawić do wyrośnięcia w ciepłe miejsce (około 10-15min) Ciasto właściwe: Jajka utrzeć z cukrem. Do miski wsypać mąkę, wlać utarte jajka, zaczyn i rozpuszczone masło. Wymieszać wszystko. Wyrabiać około 10min. Ciasto powinno być lepiące, nie podsypywać mąkę. (Ja co jakiś czas wkładałam dłonie w mąkę aby nie kleiło się mocno do rąk). Odstawić do podwojenia objętośći (około godziny). Jabłka pokroić w grubą kostkę, truskawki odszypułkować. Składniki na kruszonkę wyrobić między palcami. Wyrośnięte ciasto uderzyć kilka razy pięścią (odpowietrzyć) poczym ponownie szybko zagnieść. Wyłożyć nim fomę o wymiarach ok. 35/25cm (wyłożonej papierem do pieczenia). Na ciasto ułożyć dowolnie owoce, lekko je wciskając. Obsypać obficie kruszonką. Piec w piekarniku nagrzanym do 180oC przez około 40-45 minut. Po upieczeniu pozostawić ciasto jeszcze kilka minut w ciepłym, uchylonym piekarniku. Smacznego :) 