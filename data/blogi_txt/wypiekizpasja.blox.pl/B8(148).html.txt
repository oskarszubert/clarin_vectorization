Pzepis na to genialne ciasto pochodzi z blogu Przy kuchennym Stole, i zgadzam się z 100% z Edysią, to jedno z najlepszych ciast jakie jadłam. Jest mocno czekoladowe, wilgotne.. a polewa stanowi wspaniałe dopełnienie. Cola jest w nim tak naprawę zupełnie niewyczuwalna, ale spełnia tutaj ważną rolę spulchniacza, przez co ciasto jest niezwykle puszyste. Ja od siebie dodałam jeszcze siekane migdały którymi posypałam polane polewą ciasto.  Na drugi dzień smakowało równie dobrze, a może nawet lepiej ;) Jestem pewna że Wam posmakuje!  Składniki: Składniki suche:  250g mąki pszennej 300g cukru kryształu (dałam 3/4 szklanki) 16g cukru waniliowego (opakowanie) 2 łyżeczki proszku do pieczenia 3 czubate łyżki gorzkiego kakao szczypta soli  Składniki mokre:  75ml mleka 2 jajka 200ml coca coli 250g rozpuszczonego i ostudzonego masła  Polewa:  100g czekolady o smaku toffi (ja miałam zwykłą gorzką) 2-3 łyżki śmietanki 30% Wykonanie: W jednej misce umieścić składniki suche w drugiej mokre. Połączyć obie zawartości misek. Wymieszać dokładnie ale delikatnie, aby nie rozgazować zbytnio mocno coli. Ciasto wlać do tortownicy o średnicy 24cm wysmarowanej masłem i posypanej bułką tartą (ja piekłam w dużej keksówce). Ciasto wstawić do piekarnika nagrzanego do temperatury 180oC i piec około 40-50 minut. Przed wyłąxczeniem piekarnika sprawdzić patyczkiem czy ciasto jest już upieczone. CZekoladę rozpuścić w kąpieli wodnej, dodać śmietankę. Polewę wylać na ciasto. Poztsawić do zastygnięcia jej na cieście. Ja dodatkowo posypałam ciasto posiekanymi migdałami kiedy polewa była jeszcze płynna. Smacznego :)   PS. lada chwila zapowiadany konkurs :) 