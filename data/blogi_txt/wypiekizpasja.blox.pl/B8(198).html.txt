Dla mnie eklerka to spora porcja bitej śmietany i polewa z ciemnej czekolady. Dopuszczalny jest też krem budyniowy ale dla mnie to już nie to ;) Fotki robiłam jeszcze zanim bita śmietana pożądnie się schłodziła przed obawą że nie zdążę ich zrobić zanim wszystkie znikną z lodówki :) Pracy niewiele.. a efekt? Sami sprawdźcie!  Żródło: Przepis na ciasto parzone pochodzi stąd (od niezawodnej Dorotus)   Składniki: - szklanka mąki pszennej - szklanka wody - 4 jajka (jeśli duże to 3) - 125g masła - 0,5l śmietany kremówki - 2 czubate lyżki cukru pudru Ponadto: - 100g czekolady - 4 łyżki śmietanki   Wykonanie: Zagotować wodę z masłem. Do gotującej wody wsypać mąkę i dokładnie mieszać do momentu kiedy ciasto będzie gładkie i będzie odchodziło od brzegów garnka. Odstawić do dokładnego ostygnięcia. Kiedy masa wystygnie zmiksować ją z jajkami (dodając po jednym). Ciasto przełożyć do rękawa cukierniczego z grubą końcówką. Na blachę wyłożoną papierem do pieczenia wyciskać eklery o długości około 10cm i szerokości około 3cm (można zrobić to łyżką). Piec w piekarniku nagrzanym do temperatury 200oC przez około 25 minut. Dokładnie wystudzić, poczym przekroić każdą na pół. Śmietankę ubić. Pod koniec ubijania dodać cukier. Przekładać wystudzone eklerki bitą śmietą. Górną część posmarować (najlepiej pędzelkiem) lub polać rozpuszczoną czekoladą wymieszaną ze śmietanką.  Polecam :) 