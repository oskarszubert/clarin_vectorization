Dużo grillowaliśmy.. oj dużo :) Ale pieczarki faszerowane bryndzą to jeden z tych smakołyków które zdecydowanie podbiły nasze podniebienia. Szybkie w przygotowaniu, zaledwie z 3 składników i naprawdę bardzo dobre, choć podobno wszystko zależy od jakości bryndzy.  Za przepis dziękuję Pani Kasi Kret z Nowego Targu, a za precyzyjne zobrazowanie przepisu, Maćkowi i Marioli :) Przesyłam Wam cieplutkie pozdrowienia, i oczywiście polecam się na przyszłość w przypadku chęci podzielenia się równie ciekawymi ﻿przepisami ;)  ﻿ Składniki na 20 porcji:  20szt średnich pieczarek 100g bryndzy 70g-100g sera żółtego Wykonanie: Pieczarki pozbawić ogonków. Kapelusze dokładnie umyć lub obrać, wypełnić bryndzą do ¾ wysokości wgłębienia w pieczarce. Ser żółty zetrzeć na tarce o grubych oczkach. Posypać każdą pieczarkę. Grillować około 15-20 minut, do momentu rozpuszczenia się żółtego sera. ﻿  UWAGI: Jeśli pieczarki będą już miękkie i wystarczająco ugrillowane a ser żółty nie będzie jeszcze dobrze roztopiony, można przykryć je aluminiową tacką lub kawałkiem folii aluminiowej. Smacznego :) ﻿ 