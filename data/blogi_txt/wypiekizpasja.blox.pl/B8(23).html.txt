Piotruś zniechęcony ciągłym oczekiwaniem zerknął ostatnio przez okno mówiąc.. 'mama, śniegu już chyba nigdy nie będzie..'. Ja jednak mam nadzieję że będzie, i to wkrótce! Bo czy wyobrażacie sobie święta bez białego puchu??  Póki co na pocieszenie zrobiliśmy sobie bananowe bałwanki które jak stwierdził Piotruś, 'przywołają śnieg' ;). Takie owocowe figurki to nie tylko fajna zabawa dla dzieci, ale zachęta do zjedzenia porcji owoców. Naprawdę polecam :) Na podstawie poniższej instrukcji Wasze dzieci mogą je zrobić zupełnie samodzielnie. Przy okazji na dole wpisu opisałam kilka zabaw które mój synek bardzo lubi.. więc może i Wam się spodobają? Bałwanki są do tego z pewnością świetną okazją :) źródło: zdjęcie znalezione gdzieś w internecie w zeszłym roku, niestety nie wiem gdzie, ponieważ miałam tylko wydruk fotki.  Składniki:  banany jabłka paluszki (mało słone lub z makiem/sezamem) rodzynki (małe- sułtańskie, lub większe, ale posiekane)            Poniżej kilka zabaw które możecie przeprowadzić ze swoimi dziećmi przy okazji robienia bananowych bałwanków. Przedział wiekowy to 3-4 lata, choć dzieci młodsze i starsze być może też się zainteresują ;) A więc kiedy już wybawicie się robieniem bałwanków: 1. wydrukujcie wszystkie 8 obrazków i poproście dziecko aby ułożyło je w odpowiedniej kolejności, czyli ułożyło historyjkę narodzin bałwanka :) (jeśli dziecko zna cyferki, należy je z obrazków usunąć aby nie ściągało ;) 2. wydrukujcie 2 zestawy po 8 obrazków. Ułóżcie z jednego zestawu jakąś sekwencję (ciąg obrazków w przypadkowej kolejności) i poproście dziecko, aby korzystając z drugiego zestawu ułożyło dokładnie taką samą sekwencję. 3. przyjrzyjcie się swoim bałwankom, porównujcie, szukajcie różnic. Któryś na pewno jest większy, któryś mniejszy, niektóre są grubsze, inne cieńsze.. Mój syn uwielbia te zabawy. Sekwencje i układanie historyjek z obrazków to świetna zabawa która pobudza procesy myślowe maluchów. Naprawdę polecam! Natomiast zabawa nr. 3 poza tym że trenuje spostrzegawczość, to również utrwala pojęcia: mały, duży.. itp. PS. bawić możecie się też na inne sposoby.. naprawdę możliwości jest jeszcze najmniej kilka. Może macie jakieś propozycje? ;)   Smacznego i miłej zabawy! :) 