Szybkie i bardzo smaczne ciasto. Tak naprawdę można użyć każdych owoców, nawet tych z puszki. Ja zrobiłam wersję babanowo jabłkową, bardzo zresztą smaczną ;) Na pewno zrobię je jeszcze z gruszkami i ananasem! Przepis pochodzi z portalu we-dwoje.pl. Wprowadziłam kilka zmian.  Składniki: - 4 jajka - 1 i 1/2 szklanki mąki pszennej - 175g masła (użyłam Kasi) - szklanka cukru (dałam 2/3 szklanki) - 16g cukru waniliowego - 1 łyżeczka proszku do pieczenia - 2 jabłka - 2 banany - łyżka niesłodzonego kakao   Wykonanie: Jabłka i banany pokroić w plasterki. Całe jajka ubić z cukrami. Dalej misując dodawać powoli mąkę wymieszaną z proszkiem do pieczenia oraz roztopione masło. Podzielić masę na dwie części. Do jednej dodać kakao. Formę o wymiarach 25cm/16cm wyłożyć papierem do pieczenia. Wylać ciasto ciemne. Ułożyć banany jeden obok drugiego. Zalac ciastem jasnym. Wyłożyć jabłka. Piec w temperaturze 180oC około 45minut (do suchego patyczka).  Smacznego :) 