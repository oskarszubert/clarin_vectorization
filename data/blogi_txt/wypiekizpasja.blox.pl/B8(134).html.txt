Przyznaje. Bakłażan nigdy mnie jakoś nie 'pociągał'. Piankowa struktura, trochę bez smaku.. Nie widziałam w nim perspektyw kulinarnych.. Do dzisiaj! To danie odwróciło to myślenie totalnie. I mimo że od zawsze wiedziałam że curry to magiczna przyprawa...  .... to w tym daniu pozwoliła mi na odkrycie na nowo bakłażana! Wreszcie miał jakiś smak ;) Pikantny, choć warto mieć pod kontrolą ilość dodawanego chili (ja dodałam zaledwie kilka maleńkich paseczków, a mimo wszystko było ją dobrze czuć ;) Aromatyczny, dzięki dużej ilości przypraw. Curry samo w sobie może stanowić samodzielne danie, ponieważ jest gęste i naprawdę pożywne, my jednak zjedliśmy je w towarzystwie jaśminowego ryżu, i tak też Wam polecam! Musicie spróbować, koniecznie :) Źródło: Nigel Slater - program na kuchni.tv  Składniki:  2 średnie bakłażany duża cebula puszka pomidorów krojonych łyżeczka cukru sól pieprz 1/4 łyżeczki kurkumy 1/4 łyżeczki suszonego imbiru kilka ziaren kminu czubata łyżeczka curry kawałeczek posiekanej bardzo drobniutko, czerwonej papryczki chili 2-3 łyżki kwaśnej, gęstej śmietany    Wykonanie: Bakłażana pokroić w kostkę (jeśli ma w środku dużo widocznych pestek, wykroić je). Przełożyć na durszlak, posolić, wymieszać i odstawić na 30 minut aby bakłażan puścił wodę. Odcedzonego bakłażana podsmażyć na dobrze rozgrzanym oleju (powinien być dobrze zrumieniony). Przełożyć do garnka. Cebulę posiekać w kostkę, podsmażyć i dodać do bakłażana. Zalać wszystko pomidorami, dodać przyprawy, wymieszać. Gotować na małym ogniu około 20 minut. Wyłączyć i dodać śmietanę.   UWAGI:  Uważajcie z chili. Ja dałam dosłownie śladowe ilości na tą ilość składników, mimo wszystko było je zdecydowanie czuć. Jeśli przesadzicie z chili i potrawa wyjdzie bardzo pikantna, dodajcie więcej śmietany bądź jogurtu (jogurt do przestudzonej potrawy, aby się nie zważył) które łagodzą ostry smak. Jeśli to nie pomoże.. i potrawa wciąż będzie bardzo ostra, miejcie w pogotowiu tłusty jogurt, mleko lub śmietanę aby ugasić pożar ;) Pamiętajcie! Woda nie jest dobrym pomysłem, gdyż nie rozpuszcza kapsaicyny odpowiedzialnej za uczucie pieczenia, a jedynie rozprowadzi ją na szersze pole..  Smacznego :) 