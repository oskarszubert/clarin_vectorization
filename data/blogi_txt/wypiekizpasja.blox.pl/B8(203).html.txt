To co widzicie to efekt ewolucji dania które jakiś czas temu pojawiło się na naszym stole :) Wbrew pozorom jest banalne do wykonania i naprawdę szybkie! Wykonanie 6 sztuk zajęło mi jakieś.. 15 minut, więc jak na obiad dla tylu osób to stosunkowo krótko, prawda? ;) Połączenie smaków jest naprawdę mocno trafione. To wprost niewiarygodne że tak pyszne danie powstaje w tak krótkim czasie :) I jeszcze tylko jedna uwaga. Za pierwszym razem robiliśmy je na elektrycznym grillu, za drugim w piekarniku. Zdecydowanie smaczniejsze były jednak te z grilla dzięki wyższej temperaturze, a w konsekwencji krótszemu czasowi przygotowania. Te z piekarnika też były ok, ale zdecydowanie mniej soczyste, zatem jeśli macie możliwość, ugrillujcie je. A jeśli nie, pieczcie pod folią w wysokiej temperaturze. Warto spróbować :)   Składniki:  6 pojedynczych piersi z kurczaka kilka gałązek tymianku oliwa z pomidorów sól, pieprz  farsz: 6-7 suszonych pomidorów z zalewy 150g fety (lub podobnego sera sałatkowego) 2-3 małe gałązki świeżego tymianku łyżeczka oliwy z pomidorów świeżo mielony pieprz 12 plastrów szynki szwarcwaldzkiej    Wykonanie: Piersi umyć i osuszyć. W każdej piersi zrobić kieszonkę nacinając ją nożem.  Wszystkie składniki na farsz utrzeć razem (zioła uprzednio posiekać drobno). Farszem napełnić każdą kieszonkę.   Z obu stron obsypać delikatnie solą i pieprzem. Każdą pierś zawinąć w dwa plastry szynki (jest krucha i delikatna więc należy to robić dość ostrożnie). Wierzch wysmarować oliwą z pomidorów. Ułożyć w naczyniu żaroodpornym, ułożyć kilka gałązek tymianku.   Przykryć folią spożywczą i piec około 15-20 minut w temperaturze 240oC, lub na grillu elektrycznym.  Smacznego :) 