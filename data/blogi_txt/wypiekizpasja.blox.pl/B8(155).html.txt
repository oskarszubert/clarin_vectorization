Sezon owocowy w pełni. Moje myśli wciąż krążą wokół musów, koktajli, lekkich deserów i wszystkiego tego co można nazwać "lekkim". W odstawkę poszły ciasta które jeszcze niedawno planowałam zrobić w najbliższym czasie. Póki co muszą jeszcze poczekać ;) Tymczasem proponuję kolejny szklankowy, lekki deser z kiwi, jogurtem greckim i biszkoptami (u mnie biszkopt który ostatnio trochę nie wyszedł i słabo wyrósł, a jakoś zużyć go trzeba ;). I właśnie na coś takiego mega-prostego i letniego mam teraz ochotę. Uwielbiam takie desery :)   Skałdniki na 2 porcje po 250ml: - 3szt dojrzałego kiwi - 3/4 szklanki pokruszonych biszkoptów - 340g gęstego jogurtu greckiego - 2 łyżki soku z cytryny - ew. truskawki do dekoracji   Wykonanie: Kiwi obrać i zmiksować na mus. Jogurt wymieszać z sokiem z cytryny. Do szklanek nakładać kolejno: - trochę jogurtu na dno - pokruszone biszkopty - cienka warstwa jogurtu - 2-3 łyżki musu z kiwi - cienka warstwa jogurtu- należy to robić delikatnie,  jogurtnie zapadł się w mus - pokruszone biszkopty - cienka warstwa musu - truskawka do dekoracji Podawać schłodzone.   Smacznego :) 