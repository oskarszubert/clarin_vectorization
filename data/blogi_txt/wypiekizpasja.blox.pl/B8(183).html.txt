Cynamonowa.. choć odnajdziecie w niej również kilka innych aromatów które wspaniale się przenikają, tworząc jedną z najbardziej aromatycznych drożdżówek ever :)!. Limonka, cytryna, prawdziwe pachnące masło i brązowy cukier dający w rezultacie miejscami fajny karmelowy posmak. Wszystko to sprawia że zniknęła w zaledwie kilka chwil.. :) Pachniała obłędnie, smakowała jeszcze lepiej ;) Mięciutka, puszysta, ale zarazem wilgotna. Idealnie odrywała się w zgrabne 'kromki' które jedliśmy posmarowane domową konfiturą w czarnej porzeczki. Zakochałam się w niej! Oj... będzie powtórka ;) Gorąco polecam! Składniki: na zaczyn:  1/2 szklanki mleka 30g drożdży świeżych Babuni 2 łyżki cukru 2 łyżki mąki  ciasto właściwie:  zaczyn 250g mąki 1 jajko 4 łyżki cukru skórka otarta z jednej limonki skórka otarta z połowy cytryny sok z jednej limonki 70g masła ponadto:  6 łyżek cukru trzcinowego Demerara łyżeczka cynamonu Wykonanie: Zaczyn. Drożdże z cukrem utrzeć, dodać mleko i mąkę. Wymieszać, przykryć i odstawić na 15 minut (aż drożdże ruszą). Do misy miksera wsypać mąkę, skórki cytrusowe, wycisnąć sok z limonki, dodać cukier i lekko ubite rózgą jajko, a następnie cały zaczyn drożdżowy. Po 3-4 minutach wyrabiania dodać rozpuszczone masło i wyrabiać kolejne 4-5 minut (ręcznie nieco dłużej). Ciasto powinno być dość lepiące, więc najlepiej wyrabiać je mikserem, ręcznie natomiast, starać się jak najmniej podsypywać mąką. Ciasto przełożyć do omączonej miski, przykryć i odstawić do podwojenia objętości. Po tym czasie ciasto rozwałkować na prostokąt o wymiarach 44/26cm, równomiernie obsypać cukrem wymieszanym z cynamonem,  a następnie przekroić wzdłuż długiego boku na 3 plastry. Nałożyć na siebie kawałki ciasta,  przekroić na pół w poprzek i również na siebie nałożyć. Powstały kawałek ciasta przekroić na cztery części  Poszczególne kawałki ciasta ułożyć w małej keksówce o długości 25cm, odstawić do podrośnięcia na około 30 minut.  Po tym czasie ciasto wstawić do piekarnika nagrzanego do 180oC i piec przez około 35-40 minut. Wierzch ciasta powinien być dość mocno rumiany. Smacznego :) /wpis sponsorowany/ 