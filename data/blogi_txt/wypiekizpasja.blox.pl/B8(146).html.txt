Ciasto z niewielkim dodatkiem mąki, mocno wilgotne lecz nie zbite. Intensywnie czekoladowe z chrupiącym wnętrzem i rozpływającym się w ustach wnętrzu. Niebiańsko pyszne! Cynamon jest tutaj naprawdę lekko wyczuwalny, nadaje tylko delikatnego aromatu. Podane z kleksem niesłodzonej pomarańczowej śmietanki rozwieje każde smutki i powie 'PRECZ' wszystkim troskom ;) Gorąco polecam! źródło: inspiracja: magazyn kulinarny Składniki:  200g czekolady gorzkiej 3 jajka łyżka waniliowego ekstraktu łyżka rumu pół szklanki cukru kryształu 150g masła 1/3 płaskiej łyżeczki cynamonu 3 łyżki mąki (z lekką górką)  do podania:  250ml śmietanki kremówki łyżeczka skórki otartej z pomarańczy    Wykonanie: Czekoladę połamać na kawałki, rozpuścić na parze wodnej wraz z masłem. Odstawić do wystudzenia. W tym czasie zmiksować na puszystą masę jajka z cukrem. Dalej miksując na niskich obrotach dodać ekstrakt, po czym wlewać cienką strużką rozpuszczoną czekoladę. Na koniec, rózgą lub drewnianą łyżką wmieszać przesianą mąkę z cynamonem. Masę przełożyć do tortownicy o średnicy 24cm (dno wyłożone papierem do pieczenia,boki wysmarowane tłuszczem i obsypane tartą bułką) i piec około 40 minut w temperaturze 180oC. Nie sprawdzać patyczkiem, ciasto jest na tyle wilgotne że mimo upieczenia patyczek będzie oblepiony ciastem. Wyjąć z blachy dopiero kiedy będzie całkowicie ostudzone. Podawać z ubitą na sztywną śmietaną z dodatkiem skórki pomarańczowej.  Smacznego :) 