W przeciwieństwie do późnej wiosny a potem lata, kiedy świeże warzywa i owoce były na każde wyciągnięcie ręki, podczas jesienno zimowego okresu nie jest to już takie proste. Teraz jest czas na kombinowanie ;) Świetnym pomysłem na to aby dołożyć dziecku kolejną dzienną porcję warzyw i owoców (a powinno być ich 5 jak wiecie) jest sok przecierowy. Do kupnych nic nie mam, bo można je kupić dobrej jakości, a jedyne do czego można się przyczepić to cukier. Warzywa i owoce gotowane na parze są naprawdę wystarczająco słodkie, więc po co on, nie wiem.. Ale dzisiaj pomysł na alternatywę, sok przecierowy wykonany w domu, o moim ulubionym smaku marchew-jabłko-banan. Prosty i szybki do zrobienia. Słodki jak ten ze sklepu, a jednak bez cukru :) Smakuje dokładnie tak samo jak ten kupny.. sama wypiłam nie jedną szklankę. Polecam :)  Składniki:  4 średnie marchewki 1,5 jabłka 1 duży banan 3 szklanki soku jabłkowego (BEZ cukru, najlepiej tłoczony) pół szklanki wody mineralnej (lub ciut więcej)    Wykonanie: Obrane marchewki i jabłka pokroić w mniejsze kawałki, ugotować do miękkości na parze. Do ostudzonych warzyw dodać banana, wlać sok i wodę. Miksować blenderem do uzyskania gładkiej konsystencji (w zależności od blendera ok. 3 minut). Przechowywać w lodówce do 2 dni.  Smacznego :) 