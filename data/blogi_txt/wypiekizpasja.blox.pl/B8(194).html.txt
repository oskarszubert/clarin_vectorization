Kto lubi gruszki? Ręka do góry! Ja podnoszę dwie.. a jak trzeba to i nogi podniosę ;) Bo gruszki wręcz uwielbiam, a taki dżem to dla mnie niemalże raj na ziemi :) Pierwszym razem zrobiłam zaledwie dwa słoiczki (widoczne na zdjęciu), ale na balkonie leży już kolejna porcja gruszek która tym razem pozwoli mi na zadowalający zapas tego dżemu.  Nie polecam przy jego przygotowywaniu wymiany prawdziwej waniliowej laski na cukier wanilinowy. Smak będzie 'chemiczny' i daleki od tego jaki z pewnością oczekujecie. MOJA RADA: ja kupuję zwykle wanilię przez internet płacąc za jedną laskę niecałe 2zł (w stacjonarnym sklepie 10zł). Kupuję hurtowo np. 10-15 sztuk. Jak widzicie, koszt nie jest wtedy duży :) Polecam!  Składniki:  3kg gruszek 500g cukru jedna laska wanilii sok z połowy cytryny Wykonanie: Gruszki obrać ze skórki, pozbawić gniazd nasiennych i pokroić w kostkę. Owoce przełożyć do garnka o grubym dnie i gotować na małym ogniu aż gruszki puszczą soki. Dodać cukier i sok z cytryny. Laskę wanilii przekroić wzdłuż, nożem zeskrobać ziarenka i dodać je do gruszek, laskę również. Gotować aż gruszki rozpadną się zupełnie i dżem zgęstnieje. Najlepiej jest robi﻿ć to na raty, gotując po pół godziny dwa razy dziennie np. rano i wieczorem.  Kiedy dżem będzie już miał odpowiednią konsystencję, wyjąć laskę wanilii, a następnie przełożyć go do wyparzonych/wypieczonych słoików i pasteryzować około 15-20 minut.  Smacznego :) 