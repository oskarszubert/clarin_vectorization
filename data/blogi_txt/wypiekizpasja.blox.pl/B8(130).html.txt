Był już cukier cynamonowy i waniliowy. Przyszła pora na różany :) Postanowiłam że go zrobię, jak tylko natrafiłam na tą stronę. Zafascynowałam się prostotą jego wykonania, ale przede wszystkim pięknym kolorem. Ja co prawda użyłam płatków żółtych róż, więc kolor mojego cukru nie jest tak intensywny, ale mimo wszystko pachnie i wygląda wspaniale. Do czego można użyć cukru różanego? Wg. propozycji autorki można go użyć do herbaty, aromatyzowania ciast, ciasteczek deserów, a także do dekoracji. Ja jeszcze nie zdążyłam go użyć ale zapewne lada chwila to uczynię ;) Składniki: - garść oczyszczonych płatków różanych - szklanka cukru   Wykonanie: Z płatków pozbyć się białych części. Utrzeć je dokładnie w blenderze na papkę, połączyć z cukrem, dokładnie ze sobą rozetrzeć. Cukier rozłożyć na tackę, przykryć ściereczką i pozostawić do wyschnięcia. Może to potrwać do 2 dni. W między czasie przemieszać cukier kilka razy. Gotowy cukier zamknać w szczelnym pojemniczku.   Polecam :) 