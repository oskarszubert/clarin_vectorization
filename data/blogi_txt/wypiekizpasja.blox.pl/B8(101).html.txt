Robiłam je już kilka razy i zawsze wychodzi tak jak powinno. Jest lekko "piernikowe" i wilgotne od bananów. Stopień komplikacji właściwie zerowy. Nie może się nie udać :)   Źródło: ta strona   Składniki: - 100 g masła - 100 g cukru - 1 cukier waniliowy - 2 jajka - 50 g mąki ziemniaczanej - 150 g mąki pszennej - 2,5 łyżeczki proszku do pieczenia - 2 pokrojone w kostkę banany (dałam 3) - po 1/3 łyżeczki imbiru, gałki muszkatołowej i sproszkowanych goździków (u mnie łyżeczka przyprawy do piernika) - 2 łyżeczki cynamonu - 100 g czekolady mlecznej   Wykonanie: Jajka utrzeć z cukrem (kryształ + waniliowy). Rozpuścić w kąpieli wodnej czekoladę z masłem. Do miseczki przesiać obie mąki z proszkiem do pieczenia. Dodać do tego jajka, rozpuszczoną czekoladę z masłem oraz przyprawy. Wszytko wymieszać. Na końcu wmieszać pokrojone w kostkę banany. Formę o wymiarach 25x15 wyłożyć papierem do pieczenia. Piec w temperaturze 180st. Autorka przepisu podaje czas pieczenia około 1 godziny. Ja uważam że to zdecydowanie za dużo. Piekę zwykle około 40 minut. Jeżeli góra szybko zacznie się rumienić, przykryć ciasto folią aluminiową. Polecam :) 