Przejadły mi się ciasta z kremami, bitą śmietaną i galaretkami, dlatego w najbliższym czasie  właśnie takich najprostszych ciast znajdziecie u mnie najwięcej :) W kolejce czekają jeszcze conajmniej dwa ;)  Na babkę z majonezem zbierałam się długo. I żałuję że aż tak długo, bo tak dobrej babki już dawno nie jadłam. Niezykle puszysta, lekka, delikatna, lekko słodka, delikatnie opruszona kakao i cukrem pudrem. Idealne ciasto do kawy.. choć nie wiem czy doczeka tej porannej ;) Jako największą rekomendację zacytuję słowa mojej niezastąpionej degustatorki, mojej kochanej mamy: "A co to? Jakie pyszne! Mogłabym zjeść całą sama. Zrób jeszcze jedną.." Nie miałam więc wyjścia.. zrobiłam drugą ;)  Żródło: w-spódnicy  Składniki: - 3/4 szklanki mąki pszennej - 3/4 szklanki ziemniaczanej - 5 jajek - szklanka cukru (dałam 2/3 szklanki) - 3 łyżki majonezu - szczypta soli - 2 łyżeczki proszku do pieczenia - łyżka kakao   Wykonanie: Białka oddzielić od żółtek. Ubić pianę z białek ze szczyptą soli, dalej ubijając dodać cukier. Miksować jeszcze chwilę. Żółtka utrzeć z majonezem. Połączyć ze sobą obie zawartości misek. Do masy jajecznej wmieszać delikatnie mąkę przesianą z proszkiem do pieczenia. Odłożyć 1/3 ciasta, wymieszać z kakao. Do formy keksówki o wymiarach ok. 30cm wlać jasne ciasto. Zrobić na środku wgłębienie, wlać w nie ciasto ciemne. Delikatnie wcisnąć łyżką masę ciemną w środek. Piec około 40-45 minut w temperaturze 1700C (przed wyłączeniem piekarnika sprawdzić patyczkiem czy jest już upieczone).  Smacznego :) 