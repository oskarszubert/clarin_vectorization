Ostatnio mamy fazę na wszelkiego rodzaju placki. Na pytanie kierowane do synka 'Co jemy dzisiaj na kolację?' zawsze słyszę 'placuszki' ;)  Wczoraj były jogurtowe z nutellą. Robiąc je nie spodziewałam się że będą aż tak dobre ;) Wyczuwa się zdecydowany smak nutelli i lekki posmak jogurtu. Konsystencją są jak każde jogurtowe, mięciutkie i wilgotne. Posypane cukrem pudrem są POWALAJĄCO smaczne :) I tak właśnie zakończyliśmy wczorajszy dzień :)  Składniki:  pół szklanki jogurtu naturalnego 2 czubate łyżki nutelli 1 jajko 1/3 łyżeczki proszku do pieczenia 4 czubate łyżki mąki pszennej cukier puder do posypania Wykonanie: Jogurt, jajko i nutellę wymieszać dokładnie (ja robię to łyżką). Dodać makę i proszek do pieczenia. Wymieszać. Nakładać małe porcje na rozgrzaną, lekko naoliwioną patelnię. Smażyć na rumiano z obu stron. Usmażone układać na ręczniku papierowym do odsączenia nadmiaru tłuszczu. Przed podaniem posypać cukrem pudrem. Najlepsze na ciepło. Smacznego :) 