Bez wątpienia, jeśli chodzi o szybkość i prostotę, ciasto francuskie sprawdza się doskonale. Smakuje wyśmienicie zarówno w duecie z owocami, na słodko, jak i z farszami wytrawnymi. Warto więc mieć taki awaryjny rulonik gotowego ciasta w zamrażalniku :) Nie to abym nie zachęcała do zrobienia własnego.. ale ja chyba jeszcze długo się na to nie zdecyduję ;) A więc jabłka z cynamonem otulone chrupiącym ciastem francuskim, ze słodką lukrowo- czekoladową polewą. Trio dokonałe! Polecam nie tylko tym mocno zapracowanym, ale i tym których czasem dopada leń z jednoczesną ochotą na coś słodkiego ;)  Składniki: - opakowanie ciasta francuskiego - 4 średnie jabłka - łyżeczka cynamonu - lukier (cukier puder+ gorąca woda) - 50g czekolady gorzkiej Wykonanie: Ciasto francuskie rozwinąć na blachę z piekarnika (pozostawiając papier w który było zawinięte), ponakłuwać. Piec około 15 minut w temperaturze 190oC (na rumiano). Wystudzić. Jabłka pokroić w kostkę, dusić na małym ogniu około 15 minut, pod koniec dodając cynamon. Wystudzić. Wystudzone ciasto francuskie przekroić na pół, przełożyć duszonymi jabłkami. Górę polukrować. Roztopić czekoladę w mikrofalówce lub kąpieli wodnej. Przełożyć do foliowego woreczka, odciąć delikatnie róg i zrobić wzorek wyciskając czekoladę na lukier.  Jest to moja kolejna propozycja do akcji organizowanej przez Olciaky i Beatkę "Sezon na jabłka"  Smacznego :) 