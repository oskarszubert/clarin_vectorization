Irlandzki gulasz z mięsem wołowym. Gęsty, sycący i idealny na obecną porę roku. Może nie wygląda zbyt okazale, ale taki właśnie być powinien.. Według mojego M który będąc w Irlandii miał okazję jeść Irish Stew, powinna to być właśnie taka apetyczna papka ;)Danie to nie jest trudne do wykonania zatem mocno zachęcam Was do wypróbowania :) źródło: przepis własny - odtworzony na bazie oryginałuPS. wybaczcie mi proszę coraz gorsze zdjęcia.. ale tak jak wspominałam.. brak czasu robi swoje.  Składniki:  0,5kg wołowiny pokrojonej w grubą kostkę 6-7 średnich ziemniaków 400g mieszanki marchewki w kostce z zielonym groszkiem 3 cebule ﻿ok. 1l bulionu/wody (tyle aby wszystkie składniki w garnku były zakryte) sól pieprz tymianek 2 ząbki czosnku    Wykonanie: Podsmażyć wołowinę na dużym ogniu, wrzucić do gotującego się bulionu/wody. Cebulę pokroić w grubą kostkę, również podsmażyć i dołożyć do bulionu. Gotować wszystko około 40 minut (mięso powinno być miękkie), doprawić pieprzem i ew. solą (w zależności od bulionu). Połowę ziemniaków pokroić w drobniejszą kostkę, drugą część w bardzo grubą kostkę. Dodać je do bulionu, gotować kolejne 15 minut. Następnie dodać marchewkę z groszkiem, doprawić tymiankiem i gotować jeszcze około 15 minut (lub do chwili rozgotowania się części ziemniaków). Smacznego :) Przepis ten bierze udział w konkursie Neoflam 'Mistrzowie Patelni' w kategorii "W marcu jak w garncu﻿".  ﻿ 