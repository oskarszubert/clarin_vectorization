Bajaderka, czyli coś z niczego ;) Zawsze może smakować inaczej, w zależności od tego co akurat mamy na "zbyciu". Może to być niewyrośnięty biszkopt, obeschnięte muffiny lub nieudane drożdżowe.. W zasadzie każde suche ciasto. Do tego trochę bakalii, kakao, herbatniki i gotowe :) Instruktaż działania otrzymałam od Pani Ani, koleżanki z pracy, a brzmiało to mniej więcej tak: "co się akurat w domu znajdzie, trochę herbatników i reszta na oko" ;) Nie ma to jak precyzyjny przepis, co? ;) Mimo wszystko dałam radę, a efekt tych działań "na oko" przwerósł moje najśmielsze oczekiwania :) I jeszcze jedno.. Od dzisiaj co jakiś czas tupne nogą obok piekarnika podczas pieczenia ciasta.. może się nie uda.. i pretekst do bajaderek będzie..? ;):)) Składniki: - 70-80dag pokruszonych ciast, ciasteczek, babeczek itp. - około 18-20dag bakali - 100g rodzynek - pół szklanki mleka - pół kostki masła - 2 czubate łyżki kakao - 2 paczki herbatników - 2 łyżki gęstej marmolady (dałam śliwkową) - łyżka alkoholu (ja dałam czystej wódki) - kilka  kropel aromatu rumowego Polewa: - 50g czekolady - 4 łyżki mleka - łyżka masła - szklanka wiórków kokosowych   Wykonanie: Zagotować mleko z masłem i kakao. Lekko przestudzić. Herbatniki bardzo drobno pokruszyć. Rodzynki zalać wrzątkiem. Bakalie posiekać, Wszystkie składniki umieścić w misce, zalać mlekiem. Wyrobić na gładką masę, formować kulki (wielkość według gustu), wstawić je do lodówki. Mleko podgrzać, dodać masło i czekoladę, podgrzewać do rozpuszczenia. Schłodzone kulki maczać w polewie, następnie w wiórkach kokosowych. Chłodzic kilka godzin, najlepiej całą noc. Smacznego :) 