Jakiś czas temu pokazywałam Wam przepis na pieczarki faszerowane bryndzą. Była to inspiracja do przygotowania cukinii w podobny sposób, z tą zmianą że zamiast bryndzy wystąpiła feta. Dla niektórych może wydać się to dziwne, bo feta raczej rzadko występuje na ciepło, ale uwierzcie mi że to był prawdziwy hit! Cukinia delikatnie chrupie, feta rozpływa się w ustach, a na koniec ciągnąca się serowa czapeczka... Mmm...  koniecznie do wypróbowania :))  PS. niestety nie udało mi się zrobić fotki ugrilowanej już cukinii, ale mogę Wam powiedzieć że zupełnie zachowuje swój kształt.  Składniki na około 10 porcji:  2 grubsze cukinie feta przyprawa do grilla klasyczna 2 plasterki żółtego sera lub pół szklanki startego    Wykonanie: Z cukinii odkroić końcówki. Pokroić w grube plastry około 4cm grubości. Każdy plaster wydrążyć łyżeczką pozostawiając dno (zrobić tylko wgłębienie). Cukinię napełnić fetą po samą górę. Przykryć kawałkiem sera, posypać przyprawą. Grilować około 15-20 minut do chwili aż ser żółty się rozpuści. Jeśli po tym czasie cukinia będzie już gotowa a ser wciąż nie będzie rozpuszczony, przykryć cukinię kawałkiem folii aluminiowej lub aluminiową tacką. Podawać prosto z grilla kiedy ser jest jeszcze ciepły i przyjemnie ciągnący. Smacznego :) 