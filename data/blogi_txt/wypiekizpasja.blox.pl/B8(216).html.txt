To druga propozycja szczególnie godna uwagi z pośród wszystkiego, co lądowało na grillu podczas naszego urlopu. Tym razem deser. Słodkie, soczyste i mięciutkie brzoskwinie w miodzie z równie miękkimi i słodkimi rodzynkami. I tak oto, szybko i łatwo można wyczarować smaczny deser po całej grillowej uczcie. ... wyobraźcie sobie jak taka cieplutka i słodka brzoskwinia smakuje w towarzystwie kulki zimnych lodów waniliowych... hmmmm...? ;) ***** PS. ponownie znikam na weekend. Nowy wpis pojawi się pewnie w niedziele i zdradzę Wam tylko że będzie to przepyszne, mega aromatyczne ciasto, które mój M pokochał!! Warto go tutaj wyglądać ;) A Wam kochani życzę udanego weekendu i dużo słoneczka :) Komentarze raczej nie będą moderowane, więc na wszelkie pytania w komentarzach i mailach odpowiem po powrocie :) Buziaki :)  Składniki na 8 porcji:  4 brzoskwinie 8 łyżeczek miodu ok. pół szklanki rodzynek cynamon folia aluminiowa    Wykonanie: Brzoskwinie umyć, przekroić na pół i wyjąć pestki. Do każdej połówki wlać po łyżeczce miodu, wrzucić garstkę rodzynek i posypać cynamonem. Zawinąć szczelnie każdą z osobna w folię aluminiową. Grillować około 20 minut, lub do momentu kiedy brzoskwinie będą bardzo miękkie. ﻿Smacznego :) 