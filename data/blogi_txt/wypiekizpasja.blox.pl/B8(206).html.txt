Nie trzeba mieć super zdolności ani wymyślnego sprzętu w kuchni aby zrobić komuś najbliższemu słodką niespodziankę w Walentynki. Wystarczy kupić płat francuskiego ciasta, wyciąć serca, nadziać je i upiec :) Szybko i łatwo, choć nie oznacza że nie smacznie ;) Ciasteczka są idealne do kawy, herbaty.. lub do powiedzenia.. KOCHAM CIĘ, bez używania słów ;)  Składniki:  płat ciasta francuskiego ok. 1/4 szklanki konfitury np. z jagód lub wiśni (nie dżemu) pół płaskiej łyżeczki mąki ziemniaczanej roztrzepane jajko do posmarowania cukier do obsypania    Składniki: Ciasto francuskie rozwinąć i delikatnie rozwałkować (tylko na szerokość papieru w który zawinięte było ciasto). Wycinać ciastka foremką w kształcie serca (powinna być parzysta ilość). Na serca wyłożyć po łyżeczce konfitury wmieszanej z mąką ziemniaczaną, delikatnie przykryć drugim sercem, skleić boki. Boki każdego ciastka docisnąć widelcem (jeśli mocno się klei, włożyć go najpierw do mąki). Posmarować każde jajkiem, posypać cukrem. Piec około 12-15 minut w temperaturze 220oC. Powinny być ładnie rumiane. Smacznego :) 