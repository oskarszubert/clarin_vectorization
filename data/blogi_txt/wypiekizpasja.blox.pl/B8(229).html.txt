Gwarantuje Wam że w ten sposób przygotowany kurczak dostarczy Waszym kubkom smakowym zupełnie nowych doznań ;) Przyznam jednak że to dość 'odważne' danie. Delikatny kurczak i intensywnie cytrynowy (dzięki dużej ilości soku z cytryny), słodko-kwaśny sos. Nam bardzo smakował, mam więc nadzieję że Wam też będzie ;) źródło: klik - lekko zmodyfikowałam wykonanie  źródło: klik Składniki:  jedna podwójna pierś z kurczaka 2 łyżki sosu sojowego kilka łyżek mąki pszennej sól, pieprz  na sos:  1/4 szklanki wody sok i skórka z jednej cytryny 1 łyżeczka mąki kukurydzianej 2 łyżki cukru sól, pieprz  ponadto:  garstka szczypioru do podania    Wykonanie: Mięso lekko rozbić, pokroić w grubszą kostkę lub paski. Wymieszać z sosem sojowym i odstawić do lodówki na 30 minut. W między czasie wymieszać w rondelku wszystkie składniki na sos, tak aby nie było grudek mąki. Po wyjęciu kurczaka z lodówki doprawić go solą i pieprzem, każdy kawałek obtoczyć w mące i obsmażyć na rumiano na oleju. Sos zagotować na wolnym ogniu do zgęstnienia, cały czas mieszając. Kiedy zgęstnieje, dodać do niego podsmażonego kurczaka i gotować razem na wolnym ogniu jeszcze przez kilka minut co jakiś czas mieszając. Podawać z ryżem. Smacznego :) 