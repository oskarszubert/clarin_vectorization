Całkiem przypadkiem natrafiłam ostatnio na dwa przepisy które bardzo mnie zaciekawiły, a mianowicie babka marmurkowa w Kolorowej Kuchni (to smaki które kocham) oraz babka Zebra na blogu Słodka Pasja (prostota wykonania ciasta). I tak, całkiem spontanicznie, z obu z tych przepisów, powstał smakowity mix ;) Pomysł z Kolorowej Kuchni.. a przepis na bazę ciasta, ze Słodkiej Pasji :D Babka wyszła mięciutka i aromatyczna, po prostu idealna :) Połączenie cynamonu i kawy to połączenie dwóch kochanych przez nas smaków, więc nie muszę chyba mówić że baaaaardzo przypadła nam do gustu..? ;)  Składniki na małą foremkę do babki:  3 małe jajka pół szklanki cukru cukier waniliowy 1,5 szklanki mąki pszennej łyżeczka proszku do pieczenia pół szklanki wody pół szklanki oleju  2 łyżki kakao łyżka cynamonu łyżka kawy    Wykonanie: Jajka zmiksować na puszystą masę z cukrem i cukrem waniliowym. Dalej miksując wlać wodę z olejem. Zmniejszyć obroty, wsypać mąkę i wymieszać. Ciasto podzielić na dwie części. Do jednej dodać cynamon, do drugiej kakao i kawę rozpuszczoną w minimalnej ilości gorącej wody. Ciasto nakładać naprzemiennie do foremki wysmarowanej tłuszczem, tworząc marmurek. Na koniec włożyć w kilka miejsc widelec i przekręcić. Babkę piec w temperaturze 180oC przez około 45 minut. Wystudzić. Posypać cukrem pudrem lub polać polewą czekoladową.  Smacznego :) 