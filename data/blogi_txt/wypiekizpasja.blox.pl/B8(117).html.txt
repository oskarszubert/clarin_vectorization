Kolejne słoneczne ciasto :) Powstało pod presją przybycia gości, którzy zapowiedzieli się dwie godziny przed przybyciem, podczas kiedy ja byłam jeszcze w pociągu wracając do domu ;) Mega szybkie, typu muffinowego, czyli wszystko co potrzebujemy to 5 minut, dwie miski i łyżka, po czym ciasto ląduje w piekarniku. Po dodaniu garści bakalii okazało się że wyszedł nam wspaniały, błyskawiczny keks ;) I znowu pokusiłam się o użycie mąki kukurydzianej i szczypty kurkumy.. to tak przyjemnie nastraja ;) *przepis stąd. Lekko zmodyfikowany.  Składniki:  2 szklanki mąki pszennej 1/2 szklanki mąki kukurydzianej szczypta kurkumy 1/3 szklanki cukru 3 jajka szklanka kefiru/maślanki 1/3 szklanki oleju lub rozpuszczonego masła 2 łyżeczki proszku do pieczenia bakalie (u mnie suszone śliwki, skórka cytrynowa i rodzynki) 3 czubate łyżki wiórek kokosowych     Wykonanie: Składniki suche wymieszać w jednej misce, w drugiej składniki mokre. Połączyć obie zawartości misek, dodać bakalie. Wymieszać szybki, niezbyt dokładnie (mogą pozostać nieduże grudki). Ciasto przelać do tortownicy o średnicy 24cm i piec przez około 45 minut w temperaturze 180oC. Upieczone ciasto postawić na kratce, pozostawić do całkowitego ostudzenia.  Smacznego :) 