Od dawna się zbierałam aby zrobić twarogowe trufelki, ale ponieważ przepisów w internecie na takie cudeńka nie ma za wiele, zaufałam swojemu doświadczeniu i zrobiłam własny mix ;) Byłam baaardzo ciekawa jaki będzie efekt końcowy :) Wybrałam smak - bardzo przez nas lubiane cytrynki - i zabrałam się do eksperymentu.. Powiem Wam szczerze że byłam w mocnym szoku jak spróbowałam pierwszą, jeszcze dobrze nieschłodzoną pralinkę. Wspaniała, kremowa konsystencja, dominujący smak cytryny i gorzka czekolada! Po nocy w lodówce smakowały jeszcze lepiej! To zdecydowanie deser grzechu wart ;) Spróbujcie.. nie pożałujecie ;)  Składniki:  kostka chudego twarogu skórka otarta z połowy cytryny 2 łyżki soku z cytryny 16g cukru waniliowego 3/4 szklanki zmielonych płatków czekoladowych (u mnie kakaowe z kawałkami czekolady, stąd ich 'blady' kolor) 200g gorzkiej czekolady  Wykonanie: Twaróg zmielić w blenderze na kremową konsystencję. Dodać cukier waniliowy, skórkę i sok z cytryny oraz zmielone płatki, utrzeć łyżką, schłodzić. Ze schłodzonej masy lepić nieduże kuleczki. Czekoladę rozpuścić w mikrofali lub kąpieli wodnej. Kulki obtaczać dokładnie w czekoladzie. Gotowe układać na folii spożywczej. Wstawić do lodówki na godzinę. Przechowywać w lodówce. Smacznego :) 