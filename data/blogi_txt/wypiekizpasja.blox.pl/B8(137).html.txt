Czas przed urlopem jest czasem bardzo intensywnym, zatem jeśli coś piec to coś szybkiego ;) Wiem, wiem.. Sporo u mnie takich przepisów bez miksera, ale nic na to nie poradzę że jestem ich fanką ;) A jeszcze jak jest z cynamonem? Dwa razy zastanawiać się nie muszę czy je upiec :) Ciasto wyszło mocno, choć nie przesadnie cynamonowe, lekko wilgotne i naprawdę przeeeeepyszne. To takie typowe ciasto do kawy lub herbaty. Warto upiec choć raz.. choć pewnie na razie nie spoczniecie ;) PS. i kolejny test formy, szczegóły poniżej. źródło: klik  Składniki:  2 szklanki mąki 0,5 szklanki cukru+ 1/3 szklanki 1 łyżeczka sody szczypta soli 1 jajko 1 szklanka maślanki 1/4 szklanki oleju 1/2 łyżeczki cynamonu+ 0,5 łyżeczki cynamonu    Wykonanie: W misce wymieszać mąkę, pół szklanki cukru, sodę, pół łyżeczki cynamonu i sól. W drugiej jajko, maślankę i olej. Połączyć obie zawartości misek. Wymieszać. W szklance wymieszać razem pozostały cukier i cynamon. Formę keksówkę o długości około 25cm wysmarować tłuszczem i wysypać niewielką ilością mąki/jeśli używacie formy silikonowej, pominąć. Ciasto nakładać łyżką do formy, warstwami posypując cukrem z cynamonem. Na koniec wykałaczką lekko przemieszać, aby zrobić wzorek. Piec około 35 minut w temperaturze 180oC. Przed wyłączeniem piekarnika, sprawdzić patyczkiem. Smacznego :) **** Do upieczenia tego ciasta użyłam formy Zeal którą otrzymałam do testowania.   Sprawdziła się bardzo dobrze. Ciasto rewelacyjnie z niej wyszło, mimo iż zupełnie niczym jej nie smarowałam. Czyli mogę polecić ;) Pozdrawiam i życzę udanych wypieków :)Kasia 