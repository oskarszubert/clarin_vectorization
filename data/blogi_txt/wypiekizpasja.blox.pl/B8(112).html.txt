Czy już sama nazwa nie brzmi pysznie? Ja zakochałam się w tym cieście od razu.. a tylko czytając przepis, w swojej wyobraźni﻿ czułam zapach pieczonej kokosowej kruszonki. Wypiek szczególny, bo urodzinowy.. Szczególny, bo w wirtualnym towarzystwie Agi :) Dziękuję Ci bardzo za to że nijako uczciłaś ten dzień wraz ze mną, i choć nasze wspólne spotkania w kuchni zawsze kończą się powodzeniem, to traktuję jako szczególnie udane :) Dziękuję.. A ciasto? Chyba nie trzeba nic dodawać.. :) Powiem tylko że niestety nie udało mi się dostać kokosowego budyniu, przez co krem zapewne nie był tak intensywnie kokosowy jak w oryginale, ale mimo wszystko kokos wypełniał je po same brzegi :) Składniki: na ciasto:  150g mąki pszennej 100g mąki ziemniaczanej (dałam kukurydzianą) 50g cukru 150g masła 1 jajko na budyń:  400ml mleczka kokosowego 1 i 1/2 szklanki mleka 2 budynie kokosowe 4 łyżki cukru (jeśli budynie są z cukrem, pominąć)  Kruszonka:  100g mąki pszennej 50g mąki ziemniaczanej 100g wiórków kokosowych 50g cukru 125g masła﻿  ponadto: 600-700g czereśni (zużyłam niecałe 500g) ew. cukier puder do posypania    Wykonanie: Wszystkie składniki na ciasto szybko zagnieść. Ciasto włożyć do lodówki na godzinę. Schłodzone ciasto rozwałkować na między folią aluminiową a papierem do pieczenia na wielkość nieco większą niż forma 30/20 cm. Rozwałkowane ciasto, przełożyć wraz z papierem do pieczenia do formy, dociąć boki i ponakłuwać widelcem. Podpiec w temp. 160oC przez około 20-25 minut, na bladozłoty kolor. Wystudzić. Przygotować budyń. Mleczko kokosowe zagotować ze szklanką mleka. W pozostałej połowie rozpuścić budynie i dodać cukier (jeśli budynie są bez cukru). Mieszankę wlać do gotującego się mleka, mieszać energicznie do uzyskania gładkiego budyniu. Pogotować chwilę. Zdjąć z ognia. Przygotować kruszonkę. Wszystkie składniki na kruszonkę wyrobić między palcami, do uzyskania grudkowanej konsystencji. Na podpieczony i ostudzony spód wyłożyć wydrylowane czereśnie (rozcięciem do góry), na nie wylać budyń, posypać równomiernie kruszonką. Piec w temp. 180oC przez około 30 minut (do zrumienienia się kruszonki). Można posypać cukrem pudrem. Smacznego :) 