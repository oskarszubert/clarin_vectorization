Jeśli szukacie pomysłu na rodzinny obiad to ta propozycja jest dla Was idealna. Taka kombinacja smaków po prostu musi zrobić wrażenie na gościach.. Na naszych zrobiła ;) Zaletą tych roladek jest również to że same w sobie są bardzo proste w wykonaniu, a kiedy są już pozawijane należy tylko zapiec je w piekarniku a w między czasie przygotować dodatki, czyli tak jak lubimy najbardziej, prawda? Spróbujcie koniecznie, naprawdę warto.  PS. nie mam zdjęcia w przekroju.. ale jeszcze jedna roladka jest w lodówce, więc jutro ją jeszcze wezmę pod obiektyw ;) źródło inspiracji: klik  Składniki na 4 roladki:  podwójna pierś z kurczaka 8 cząstek suszonych pomidorów kilka łyżek kremowego serka czosnkowego kilka plasterków szynki szwarcwaldzkiej sól pieprz wykałaczki    Wykonanie: Obie połówki piersi przekroić wzdłuż otrzymując 4 cienkie kotlety. Każdy kawałek mięsa rozbić lekko tłuczkiem, delikatnie posolić (uwaga, szynka i pomidory są slone) i doprawić pieprzem. Na każdym kotlecie rozsmarować po łyżce serka, na środku ułożyć po dwa suszone pomidory, zawinąć ciasno zamykając boki wykałaczkami. Gotowe roladki ułożyć w naczyniu żaroodpornym. Polać oliwą z pomidorów, rozsmarować, przykryć i zapiekać ok. 30-40 minut. Smacznego :) 