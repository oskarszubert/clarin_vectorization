Ciasto marchewkowe to jedno z moich ulubionych ciast. Dlaczego by więc nie spróbować marchewkowych ciasteczek? Strasznie byłam ciekawa ich smaku i w sumie się nie rozczarowałam, bo są bardzo smaczne. Niewątpliwie ich zaletą jest to że błyskawicznie się je robi, bo po niecałej godzinie już mogliśmy się nimi zajadać. Warto mieć takie przepisy dla niespodziewanych gości :)  Źródło: "Ciasta i ciasteczka, 31 biblioteka Poradnika Domowego" Składniki: Na ciasto: - 40 dag mąki - kostka masła lub margaryny (u mnie Kasia) - 15 dag drobno startej marchwi - plaska łyżeczka proszku do pieczenia - 2 łyżki cukru pudru* Ponadto: - 1/3 słoika dżemu (w oryginale słoik, ale moim zdaniem to zdecydownie za dużo) - cukier puder do posypania   Wykonanie: Mąkę, proszek do pieczenia, cukier puder posiekać z masłem/margaryną. Dodać marchew i wyrobić ciasto. Rozwalkować na grubość około 4-5 mm i szklanką wycinać krążki. W połowie krążków wyciąć otworki np. kieliszkiem. Krążki sklejać parami, przekładając dżemem. Układać na blaszce wyłożonej papierem do pieczenia. Piec w temp. 190st około 20 minut. Z podanego przepisu wychodzi około 40 sztuk. * z tej ilości cukru ciasteczka są lekko słodkie, więc w razie potrzeby proponuję zwiększyć nieco ilość cukru. Smacznego :) 