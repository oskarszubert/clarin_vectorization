Jestem z natury dość niecierpliwą osobą i omijam z daleka przepisy które zawierają w sobie wzmiankę o czekaniu na efekt końcowy dłużej niż jeden dzień ;) Ekstrakt właśnie do takich należy bo czekać należy (o zgrozo!) 2 miesiące, no ale i na niego przyszedł w końcu czas ;) Dziś ma już ponad 3 tygodnie. To wspaniały dodatek do aromatyzowania ciast i kremów. Owszem.. może i możecie kupić taki w sklepie.. ale pamiętajcie że robiąc go w domu wyjdzie taniej, i bardziej pewnie pod względem jakościowym, także zachęcam Was mocno. Tych zniecierpliwionych również, bo im wcześniej go wstawicie, tym lepiej ;) Przepis od Dorotus.  Składniki:  szklanka wódki 3 strąki wanilii* słoiczek lub zamykana butelka   Wykonanie: Laski wanilii naciąć wzdłuż, ale nie docinać do końca. Włożyć do buteleczki lub słoiczka, zalać wódką tak aby laski wanilii były w całości przykryte. Zamknąć, postawić w chłodnych i zaciemnionym miejscu. Ekstrakt nabierze koloru już po tygodniu ale dopiero po dwóch miesiącach nabierze odpowiedniego aromatu i będzie nadawał się do użytku. Można przetrzymywać go przez lata. Po zużyciu połowy ekstraktu warto dolać brakującą część wódki i odczekać chwilę. Dzięki temu zawsze będziecie mieli gotowy ekstrakt pod ręką :)   Update: *cenna rada dotycząca ilości lasek wanilii, w komentarzach. Polecam! 