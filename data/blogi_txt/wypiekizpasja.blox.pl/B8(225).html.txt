Metoda na słodyczowego głoda ;) Ja dzisiaj takiego miałam.. Sernik chłodził się w lodówce, a ja co chwila otwierałam lodówkę sprawdzając czy oby już nie jest ok ;) Niestety, ale sernik wciąż nie był wystarczająco schłodzony, a moja chęć na coś słodkiego rosła. Złapałam więc to co miałam pod ręką. Herbatniki podkradzione szkrabowi, troche masy krówkowej, jakaś czekolada w szafie też zawsze się znajdzie.. no i kokos.. a tego zawsze pod dostatkiem w moim asortymencie domowym :) I tak powstały smaczne i szybkie ciasteczka. Wiem że przepis nie jest skomplikowany i żadnej tu roboty tak naprawdę, aczkolwiek uwierzcie mi że niespodziewani goście napewno byliby nimi zachwyceni, dlatego swierdziłam że się podzielę tym pomysłem :)  Składniki (na 10 ciasteczek): - 20 sztuk słodkich herbatników - 1/3 szklanki masy krówkowej - ok. 60g czekolady (ja użyłam ciemnej) - wiórki kokosowe do obtoczenia   Wykonanie: Połowę herbatników posmarować karmelem (dośc cienko - jest bardzo słodki). Złożyć z drugą cześcią herbatników. Rozpuścić czekoladę. Pędzelkiem smarować górę ciasteczek. Od razu maczać w wiórkach kokosowych. Gotowe :)  Polecam i życzę smacznego :) 