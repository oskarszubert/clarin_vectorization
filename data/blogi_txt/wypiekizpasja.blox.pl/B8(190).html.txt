Wiem.. wiśni już raczej nie ma.. ale.. może tak jak ja macie mrożone? ;) A jeśli nie, zachęcam do zastąpienia jakimikolwiek innymi owocami np. jabłkami, gruszkami lub śliwkami.  Ciasto jest mięciutkie, skórka słodka i chrupiąca, a wnętrze kwaskowe. Idealnie się kroi, ładnie wygląda, a to wszystko sprawia że z przyjemnością wyciąga się łapkę po kolejny kawałek ;) Jestem pewna że w Waszym przypadku też tak będzie ;) Gorąco polecam! Źródło - przepis zmodyfikowany PS. dobiega końca III etap konkursu z Amicą. Jeszcze tylko do niedzieli możecie zgłaszać swoje propozycje na deser! I pamiętajcie kochani.. deser to nie tylko ciasto, więc się nie ograniczajcie ;) Liczę na Waszą kreatywność :)   Składniki: na zaczyn:  2 łyżki ciepłej wody 2 i 1/4 łyżeczki suchych drożdży szczypta cukru  na ciasto właściwe: 2 i 1/4 mąki pszennej 1/2 szklanki letniego mleka 6 łyżek cukru 5 łyżek niesolonego masła 1 łyżeczka soli (dałam mniej) 2 duże żółtka (dałam trzy mniejsze) łyżeczka ekstraktu waniliowego szczypta przyprawy do piernika  na nadzienie:  2 szklanki wiśni (mogą być mrożone, jednak wtedy należy je odsączyć w soku) 2-3 łyżki cukru (lub więcej, według Waszego gustu) 2-3 łyżki bułki tartej 2-3 łyżeczki mąki ziemniaczanej (mniej jeśli owoce są świeże)  ponadto:  garstka wiórków kokosowych i brązowego cukru białko do posmarowania ciasta    Wykonanie: Składniki zaczynu dokładnie wymieszać. Odstawić na 10-15 minut, aż zaczną 'bąbelkować'. Mleko, masło, cukier i sól podgrzewać na małym ogniu do chwili rozpuszczenia masła i cukru (nie gotować). Jeśli mleko za mocno się zagrzało, odstawić na kilka minut. Do letniego mleka dodać wyrośnięty zaczyn. Wymieszać. W miski robota wsypać mąkę, przyprawę, ekstrakt i żółtka, wlać zaczyn z mlekiem. Włączyć maszynę i wyrabiać około 6 minut. Oczywiście można to również zrobić ręcznie wyrabiając ciasto. Po tym czasie przełożyć ciasto do lekko naoliwionej miski, przykryć lnianą ściereczką i odstawić do podwojenia objętości (ok. 1,5-2h). W między czasie wymieszać wiśnie z cukrem i mąką ziemniaczaną. Wyrośnięte ciasto odgazować, rozwałkować na prostokąt o wymiarach ok. 20/30cm. Ułożyć węższą stroną do siebie. Pośrodku, pozostawiając miejsce z każdej strony, wysypać równomiernie bułkę tartą.  Na bułce tartej wyłożyć owoce. Ponacinać boki na kilkanaście pasków (nie docinając do samych wiśni, ponieważ podczas pieczenia wypłynie bokami sok), odciąć nadmiar ciasta z rogów.  Zawinąć ciasto na wiśnie z obu stron. Zawijając kolejne paski ciasta na siebie, upleść warkocz. Gotowy warkocz przykryć ściereczką i pozostawić do wyrośnięcia na ok. 1 godzinę.  Po tym czasie nasmarować białkiem, posypać cukrem oraz wiórkami. Wstawić do nagrzanego do 180oC piekarnika i piec około 30 minut. Z pozostałego ze ścięcia rogów ciasta można zawinąć małą bułeczkę z owocami, dżemem, lub czymkolwiek co macie pod ręką :) ﻿ Smacznego :) 