Jeśli należycie do fanów kokosanek to jest to ciasto właśnie dla Was! Właściwie to jest to taka.. wielka kokosanka zamknięta w otoczce z kruchego ciasta :) Całość wieńczy polewa z mlecznej czekolady. Ciasto bardzo ładnie się kroi, nie rozpada i z pewnością przypadnie do gustu każdemu wielbicielowi kokosowych klimatów. Powiem Wam szczerze że sama zjadłabym co najmniej połowę ;) To wręcz.. kokosowe marzenie :) Spróbujcie. Ciasto jest łatwe i z pewnością każdemu się uda.   Składniki: na ciasto:  115g masła 1 i 1/4 szklanki mąki 2 łyżki cukru pudru szczypta soli  Nadzienie:  2 duże jajka 150g cukru pudru 200g wiórek kokosowych 100g masła  polewa:  100g czekolady mlecznej 50g masła ew. wiórki czekoladowe do dekoracji    Wykonanie: Suche składniki posiekać z zimnym masłem, wyrobić szybko elastyczne ciasto. Zawinąć w folię spożywczą, spłaszczyć i umieścić w lodówce na pół godziny. Po tym czasie rozwałkować ciasto i wyłożyć nim formę do tarty lub tortownicę o średnicy 24cm (w tortownicy dociąć brzegi na wysokość około 4cm), ponakłuwać widelcem spód. Dno formy powinno być wyłożone papierem do pieczenia. Wstawić ciasto do piekarnika nagrzanego do 190oC i podpiec 15 minut (lub nieco mniej- aż dno będzie rumiane). Białka oddzielić od żółtek. Białka ubić na sztywno, a następnie dodawać po łyżce cukier puder. W między czasie rozpuścić masło, dodać wiórki i dokładnie wymieszać. Po ostatnim dodaniu cukru do białek miksować jeszcze chwilę, a następnie dodać żółtka i zmiksować tylko do połączenia składników. Wymieszać delikatnie z wiórkami. Masę wyłożyć na podpieczony spód i piec kolejne 30 minut w temp. 180oC. Wystudzić. Czekoladę rozpuścić z masłem w kąpieli wodnej. Wylać na wystudzone ciasto. Ew. obsypać wiórkami czekoladowymi.  Smacznego :) 