Przetestowałam dotychczas kilka podobnych przepisów, jednak żaden z nich nie był tym czego szukałam. Dopiero bezbłędny przepis znaleziony u Doroty na Moich Wypiekach okazał się strzałem w 10!. A mogłam od razu udać się do sprawdzonego źródła i zaoszczędzić sobie czasu ;) W każdym razie babeczki są mięciutkie i baaaardzo smaczne. Od siebie dodałam orzeszki i jogurtowy krem, który jest pyszny :) Polecam :)  Składniki: - 110g mąki pszennej - 110g miękkiego masła - 80g cukru (dałam około 50g) - 2 jajka - 1 łyżeczka proszku do pieczenia - łyżeczka ekstraktu z wanilii (dałam 16g cukru waniliowego + kilka kropel aromatu) - pół szklanki siekanych orzeszków ziemnych Krem: - 200ml gęstego jogurtu typu greckiego - 100g czekolady mlecznej - 2 łyżki cukru pudru - 50g masła Wykonanie: Wszystkie składniki umieścić w misce i ucierać mikserem do białości. Nakładać ciasto do formy na muffiny wyłożonej papilotkami do 2/3 wysokości. Piec około 20 minut w temperaturze 180oC. Krem: masło utrzeć z cukrem pudrem, dodawać powoli jogurt. Na końcu, cały czas miksując, wlewać roztopioną czekoladę. Wstawić do lodówki, kiedy lekko zgęstnieje, smarować muffiny, posypać orzeszkami. Smacznego :) 