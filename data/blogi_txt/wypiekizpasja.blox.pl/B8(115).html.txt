Niezwykle proste, nie potrzebujecie nawet miksera. Nieco bardziej wilgotne niż to które proponowałam Wam już jakiś czas temu. Aromatyczne dzięki dodatkowi cynamonu, choć możecie również dodać kardamon jak sugeruje Martha. Ja tego nie zrobiłam, ponieważ jak wiecie, kocham się w cynamonie ;) Jeśli jeszcze nie macie ciasta na weekend to proponuję upiec właśnie to. Nie może się nie udać :)  źródło: klik (podaję z moimi niewielkimi zmianami)   Wykonanie:  1 szklanka mąki pszennej 3/4 łyżeczki sody 1/3 łyżeczki proszku do pieczenia łyżeczka cynamonu (lub 1/2 łyżeczki kardamonu) 2 szczypty soli 1/4 szklanki oleju 1/3 szklanki jogurtu naturalnego 2 duże jajka 1/2 szklanki cukru białego 1/3 szklanki cukru brązowego szklanka startej na drobnych oczkach marchewki (ok. dwie średnie sztuki) lukier lub rozpuszczona czekolada do dekoracji    Wykonanie: W jednej misce umieścić mąkę, sodę, proszek do pieczenia, sól i cynamon/kardamon. Do drugiej wbić jajka, dodać oba rodzaje cukru. Trzepaczką dokładnie wymieszać. Dodać jogurt i olej, ponownie wymieszać. Dodać marchewkę (nieodciśniętą), wymieszać. Dodać wcześniej przygotowane składniki suche, wymieszać. Ciasto przełożyć do tortownicy o średnicy 24cm (dno wyłożone papierem do pieczenia). Piec w piekarniku nagrzanym do 175oC przez około 40-45min. Przed wyłączeniem sprawdzić patyczkiem czy ciasto jest gotowe (patyczek wbity w środek ciasta, po wyjęciu powinien pozostać całkowicie suchy). Po wyłączeniu piekarnika odczekać kilka min po czym oddzielić nożykiem boki ciasta od formy. Całkowicie wystudzić. Ozdobić strużką lukru lub czekolady (woreczkiem z odciętym rogiem).  Smacznego :) 