Co prawda przygotowanie takiego śniadania nie trwa długo, ale zdaję sobie sprawę że szykując się rano do pracy mając jeszcze do wyszykowania dziecko lub (o zgrozo! ;) dwoje, nawet tyle czasu nie ma.. Ale zachęcam Was do dogodzenia sobie w chociażby w weekend :) Placuszki są pyszne, smakują trochę jak dobra szarlotka :) Nie zawierają mąki ani cukru. Ich słodkość zależy jedynie od użytych jabłek. Najlepiej smakują z miodem lub syropem buraczanym o którym wspominałam Wam tutaj, choć i bez tego są dobre. Smażcie je na lekko naoliwionej patelni, łopatką ostrożnie przerzucając na drugą stronę (nie są mocno 'ścisłe' ale też po usmażeniu nie rozpadają się). Polecam! U mnie podane ze świeżo wyciskanym sokiem z pomarańczy i grejpfruta. Pycha ;) inspiracja: kilk   Składniki:  1/2 szklanki płatków owsianych górskich 2 mniejsze jabłka lub 1 większe 2 jajka łyżeczka cynamonu    Wykonanie: Płatki zalać wrzątkiem do wysokości płatków (płatki od razu ją wchłoną, ale nie dolewać), odstawić. W między czasie obrać jabłka i zetrzeć na tarce na średnich oczkach. Wymieszać razem namoczone płatki, starte jabłka, łyżeczkę cynamonu i jajka. Dokładnie wymieszać. Smażyć na patelni lekko naoliwionej z każdej strony na rumiano. Przekładać ostrożnie, sprawnym ruchem. Podawać z miodem lub innym syropem (choć niekoniecznie).  Smacznego :) 