Na szybko upieczone przed pracą, zaledwie w parę chwil parowały roznosząc po mieszkaniu przyjemny zapach. Jak to z muffinami bywa, wystarczyły dwie miski i łyżka. Do tego letni akcent w postaci słodkich czereśni i dla wzmocnienia kaloryczności.. spora ilość czekolady ;) Wyszło pysznie :) I jest jeszcze jedna ważna rzecz! Ciasta na muffiny NIE miesza się zbyt długo ponieważ po upieczeniu stają się ciężkie i to już zdecydowanie nie jest 'to'. Pamiętajcie o tym koniecznie! W każdym razie polecam! Możecie piec w ciemno, z pewnością Wam posmakują ;) Składniki: suche:  250g mąki pszennej pół płaskiej łyżeczki sody pół płaskiej łyżeczki proszku do pieczenia pół szklanki cukru mokre:  2 jajka 3/4 szklanki maślanki 100g masła łyżeczka ekstraktu z wanilii 2 łyżeczki amaretto  ponadto:  szklanka wydrylowanych czereśni 100g posiekanej drobno białej czekolady 50g posiekanej drobno gorzkiej czekolady    Wykonanie: W jednej misce umieścić składniki suche, w drugiej mokre. Połączyć obie zawartości misek wlewając płyn do składników sypkich. Przemieszać łyżką 2-3 razy aż powstaną spore grudki mąki, dodać czereśnie i obie czekolady. Wymieszać ponownie ale tylko do połączenia składników (mogą zostać małe grudki ciasta). Ciasto nakładać do formy do muffin wyłożonej papilotkami do 3/4 wysokości. Piec około 20-25 minut w temperaturze 180oC. Z porcji wychodzi ok. 12-14 sztuk.  Smacznego :) 