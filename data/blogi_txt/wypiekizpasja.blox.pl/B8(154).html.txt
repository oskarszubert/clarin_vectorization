Idzie wiosna. I choć zima w dalszym ciągu niechętnie ustępuje jej miejsca, coraz częściej w powietrzu czuć zapach tulipanów.. na sklepowych półkach coraz częściej widać żółte główki narcyzów..., a zimowe kurtki, czapki i rękawice lądują głęboko w szafie z nadzieją że już dłuuugo nie będą potrzebne ;) Aby jednak zmieścić się w letnią garderobę warto już dziś zacząć 'gubić' piętno odciśnięte przez zimową dietę (lub jej brak jak kto woli) ;) Dlatego też dzisiaj proponuję Wam lekki, twarogowy deser w zestawieniu kawa-banan, z dodatkiej musli. Smak kawy nie jest intensywny, jednak dobrze wyczuwalny. Rewelacyjnie komponuje się z bananem i chrupiącym musli. Gorąco polecam :) Składniki:  250g twarogu  2 łyżeczki miodu 150ml jogurtu kawowego (użyłam pitnego) łyżeczka kawy rozpuszczalnej 2 małe banany kilka kropel soku z cytryny pół szklanki musli Wykonanie: Kawę rozpuścić w minimalnej ilości gorącej wody. Twaróg zmiksować w blenderze na gładką masę. Dodać jogurt, rozpuszczoną kawę, miód i dokładnie wszystko wymieszać. Banany pokroić w średniej grubości plasterki, skropić sokiem z cytryny. Deser nakładać do pucharków lub szklanek, warstwowo: - musli - twarożek - plasterki banana - twarożek - plasterki banana - musli   Smacznego :) 