Kiedy całkiem niedawno Dorotka opublikowała ten wpis, wiedziałam że jak tylko znajdę chwilę to też sobie taki zrobię, a co? :P Nie mam maszynki do makaronu więc wałkowałam tradycyjnie i kroiłam nożem podsypując płaty ciasta mąką. Nie licząc leżakowania ciasta, cały proces /z podwójnej porcji/ zajął mi około 40 min z przygotowaniem wszystkiego i sprzątaniem, więc to chyba nie wiele ;) Dobrze zasuszony makaron można trzymać nawet kilka miesięcy w szczelnie zamkniętym pojemniku. I jako że to słodki blog, w najbliższym czasie będzie słodka propozycja jego użycia ;) I kto by pomyślał że tak niewiele potrzeba aby w domowym zaciszu wyprodukować własne Tagliatelle, Pappardelle czy Fettuccine? ;)   Składniki:  100g maki pszennej 1 jajko szczypta soli ew. troszkę wody lub oliwy    Wykonanie: Wszystkie składniki połączyć ze sobą. Wyrabiać około 2 minut. Jeśli ciasto jest zbyt suche, dodać nieco wody lub oliwy*. Elastyczne i gładkie ciasto zawinąć w folię i odłożyć do leżakowania na ok. 20 minut. Po tym czasie podzielić ciasto na pół. Jedną część ponownie zawinąć w folię (aby nie obeschła). Drugą część wałkować na grubość około 1mm delikatnie podsypując mąką w razie potrzeby. Ciąć na paski porządanej grubości**. Podobnie postąpić z drugą częścią ciasta. Gotowy makaron włożyć do gotującego się osolonego wrzątku, gotować około 5 minut. Odcedzić i przelać zimną wodą.   Uwagi: * moje ciasto, mimo dodania wody, wciąż wydawało się lekko za twarde, jednak po leżakowaniu nabrało elastyczności, zatem proponuję nie dodawać za wiele dodatkowego płynu, ** aby przyspieszyć proces cięcia, można podsypać kolejne blaty ciasta mąką, zwinąć w rulon lub na kilka części i kroić kilka warstw na raz. Po skrojeniu makaronu rozdzielić go między palcami i rozłożyć na bawełnianą ściereczkę, *** makaron można suszyć na bawełnianej ściereczce (jeśli nie zależy Wam na regularnym kształcie) lub rozwiesić np. na kratce z piekarnika, aby mieć równiutkie i długie wstążki.  Smacznego :) 