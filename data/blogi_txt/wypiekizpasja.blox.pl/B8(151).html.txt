Sesja zakończona. No może jeszcze jeden egzamin, ale z grubsza sytuacja opanowana ;) W każdym razie, z okazji totalnego braku czasu coś naprawdę prostego i szybkiego. Bez miksera, bez wymyślnych składników. Przepyszne, intensywnie czekoladowe i puszyste ciasto z kontrastującymi, białymi ciapkami z sera z prawdziwą wanilią. Przyznam że nie spodziewałam się że będzie aż takie dobre, więc szczególnie polecam ;) Idealne ciasto do kawy. Upieczcie koniecznie :) Nie może się nie udać.  źródło: zmodyfikowany klik  Składniki: miska I:  1 i 1/2 szklanki mąki pszennej 3/4 szklanki cukru (dałam 0,5 szklanki i ciasto było lekko, dla mnie idealnie mało słodkie ;) 1/2 łyżeczki sody oczyszczonej 1/3 łyżeczki proszku do pieczenia  miska II:  1/2 szklanki ciemnego kakao 70g czekolady mlecznej 1 szklanka gorącej, mocnej, świeżo zaparzonej kawy 2/3 szklanki majonezu 1 jajko 2 łyżeczki ekstraktu waniliowego  masa serowa:  250g sera białego (kostka) 1 jajko 2 łyżki cukru pudru łyżeczka cukru waniliowego z prawdziwą wanilią    Wykonanie: Wymieszać wszystkie składniki miski I. W misce II wymieszać kakao i drobno posiekaną czekoladę, następnie mieszając ubijaczką wlewać gorącą kawę. Mieszać do chwili uzyskania gładkiej konsystencji. Odstawić na 10 minut. Po tym czasie dodać majonez i jajko, dokładnie wymieszać. W osobnej misce utrzeć wszystkie składniki masy serowej. Ciasto przelać do formy o średnicy 23cm lub formy prostokątnej ok. 18/30cm (dno wyłożone papierem do pieczenia). Na wierzch ciasta, łyżką nakładać spore porcje sera, w lekkich odstępach od siebie. Piec w piekarniku nagrzanym do 180oC przez około 40-45 minut. Wystudzić.  Smacznego :) 