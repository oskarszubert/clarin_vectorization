Jak na pierwszy raz styk z ruchem lewo stronnym był ciekawy. Najfajniejsze było to że wszystko przychodziło stopniowo. Zjazd był łatwy i pokonanie pierwszych kilometrów szło też elegancko: jechałem za kolumną ciężarówek które również zjechały z promu. Parę rondek i wyjazd z Dover zaliczony. Z autostradą było jeszcze łatwiej. Utrzymanie się w pasach nie stwarzało żadnego kłopotu. W miarę jak zbliżałem się do Londynu ruch naturalnie zwiększał się. Oczy szeroko otwarte i nawet wyłączyłem muzę żeby mnie nie rozpraszała. Kierowcy osobówek i ciężarówek byli bardzo uprzejmi. Za każdym razem gdy zmieniałem pas na prawy żeby kogoś wyprzedzić lub po prostu żeby pojechać dobrym rozjazdem, widziałem mrugnięcie długich światełek w lusterku. Sytuacja bardziej się skomplikowała gdy podjeżdżałem pod firmę. Ronda trzy pasmowe i szczególnie wjazd na nie pod trudnym kątem drastycznie ograniczał widoczność. Bacznie obserwowałem ruch i dałem radę. Bezbłędnie podjechałem pod firmę dzięki wskazówkom innych kierowców oraz nawigacji, zobaczyłem pod rampami trzy auta Miratransu. Odetchnąłem z ulgą: jestem w domu.   Teraz coś na temat wjazdu na prom. Wszystko odbywa się bardzo łatwo. W obydwie strony wszystko jest elegancko oznaczone. Zanim dojechałem do budki gdzie dostawałem bilet, Francuzi zciągneli mnie na wykrywanie dwutlenku węgla pod naczepą co ma na celu wykrycie ewentualnych pasażerów na gapę. Wsadzili parę czujników i po trzydziestu sekundach było po wszystkim. Później kontrola paszportowa przez Brytyjczyków i ustawienie się we właściwym pasie w oczekiwaniu na ladowanie promu. Tutaj też psy dokładnie węszą. Wjazd na prom przelotowy i po bólu. Półtorej godzinki rejsu i tyle.  Streszczając, udało się wszystko bezbłędnie, bez kolizji ani groźnej sytuacji na drodze. Nie miałem również żadnych przykrych przygód z nielegalnymi imigrantami. Można powiedzieć że jestem gotowy do dalszych wypraw w głąb Anglii :) Zdjęcia: 1. Płynę romem i zostawiam Francję za mną. 2. Pierwszy styk z Anglią. 3. Powrót do Dover z powrotem na prom 4. W kolejce.  Wysłane z iPhone'a z promu do Calais. 