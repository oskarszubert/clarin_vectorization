Przedwczoraj wróciłem z trasy. Wyprowadziłem się z mojego Volviaka czyli drugiego lub może pierwszego mieszkania w 15 minut. Troszkę było mi smutno ale nie miałem czasu się nad tym zastanawiać. Wszystko było przygotowane od paru dni i gdy tylko zjechałem na bazę po trzynastogodzinnej jeździe, zacząłem etap wyprowadzki. Kilka razy upewniłem się że wszystko zabrałem i choć nie wiem ile razy człek sprawdzi, zawsze ma się to uczucie że czegoś się zapomniało.  Systematczynie zbadałem każdy zakamarek. Postarałem się również o to żeby kierowca, który przejmie po mnie ten ciągnik, gdy po raz pierwszy otworzy drzwi, był zadowolony. Spędzamy dużo czasu w środku naszych maszyn, więc to więcej niż tylko auto i sprzęt. Czystość i schludność przede wszystkim! Dałem do zrozumienia szefowi że chciałbym wrócić na moje Volvo po wakacjach ale co z tego wyniknie, zobaczymy w sierpniu. Jedno jest pewne: nie będzie on stał pod płotem i próżnował podczas mojego dwumiesięcznego urlopu. Sprzęt musi pracować i zarabiać, na to nie ma siły. Buisness is buisness.  Tak, mam wolne? Powoli oswajam się z tą myślą. Ostatnie miesiące upłyneły bardzo szybko gdyż świadomie narzucałem sobie coraz szybsze tempo pracy w ucieczce przed samym sobą. Kocham jeździć, wręcz uwielbiam ale przychodzi ten czas że trzeba coś innego niż rutyna. Jazda też może stać się rytuną, bardzo nałogową, od której należy odpocząć żeby bardziej za nią tęsknić. To bardzo zdrowe.  Bilans działalności w firmie Prince Logistics Services między 22.09.2011 a 03.06.2012 (osiem miesięcy i opary): -Ilość wyjazdów: 21. -Ilość powrotów: tyle samo, za każdym razem przyciągając pełną naczepę warzyw lub owoców. -Ilość przebytych kilometrów: 172 823 (przeciętnie na miesiąc wyszło 21 602km, zacny wynik) -Ilość załadunków/rozładunków: 90.  Jak spędzę wakacje? Tego jeszcze do końca nie wiem. Nigdy nic do końca nie wiem, chyba już do tego Was przyzwyczaiłem. Jedno jest pewne: za parenaście godzin będę w Polsce a co dalej to się zobaczy. Oficjalnie informuję zainteresowanych że będę obecny w Opolu na zlocie Master Truck, który odbędzie się 6 - 7 - lipca. Co do szczegółów oraz w jaki sposób będzie tam mnie można odnaleść proszę obserwować Twiterra lub stronę na FB.  Podczas wolnego filmy na YT prawdopodobnie jakieś się pojawią, w zależności czy nie będę za bardzo zajęty odpoczywaniem. Biorę wszystkie nagrane materiały ze sobą i może podczas wolnego nadrobię zaległości.  Pamięta ktoś jeszcze mój wyjazd do Kaliforni, który został brutalnie przerwany? Oto relacja z niego. Ostrzegam to najdłuższy mój film i może znużyć: trwa pół godziny. 