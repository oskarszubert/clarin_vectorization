O godzinie 17 wczoraj ochroniarz zapukał w moją kabinę: zlitowali się nad panem, wjeżdżaj pan. Myślę sobie: no! Czyli dziś w końcu ruszę! Oczywiście miałem dwa magazyny do obskoczenia; w pierwszym miły pan oddając mi Cmrkę pouczył mnie: niech pan się postara i więcej nie spóźnia, bo to tak nie można, cała logistyka siada, nic nie da rady zaplanować. Już nie pierwszy raz słyszę ten tekst, ußmiechnąłem się i powiedziałem: postaram się następnym razem nie nawalić, ale rozumie pan że nie wszystko ode mnie zależy. Puścił mi oczko i zaśmiał się: dobra, dobra, sam jeździłem więc wiem jak to jest. W drugim magazynie załatwiłem panu tak żeby nie robili problemów i was doładują, tylko tam mi nie pyskować! - znów z uśmiechem. Takich ludzi w firmach powinno być stanowczo więcej!W drugim magazynie pracowali do szóstej rano, i o 5:30 zwątpiłem totalnie. Psychicznie nastawiłem się na spędzenie week endu na parkingu pod firmą gdzie jedyną rozrywką to prysznic. Jednak o 7 rano zapukano do drzwi i podano mi numer rampy i o dziwo 20 min później było po wszystkim!Wracając do początku posta: zlitowali się nad Panem( nie cierpię ochroniarzy, choć niektórzy są równi). Dlatego że się spóźniłem to ktoś się ma litować? Nie xnam kierowcy co by specjalnie chciał się spóźnić. Kierowcy przede wszystkim zależy na tym żeby jego praca szła jak najsprawniej. Wynika to z tego że mimo że lubi jeździć, to jego praca to nieustanna walka z czasem. Spedytorzy chcieliby wszystko ekspresowo, czas pracy i przepisy bezpiecznie, a inspekcja drogowa i policja wszystko wedlug prawa bez żadnego kompromisu. I teraz kierowca, znany powszechnie jako pospolity przygłup, musi w tym wszystkim lawirować i robić tak, żeby jeszcze jego życie osobiste było dopełnione czyli spędzać czas z rodziną ( akurat to nie mój przpadek ale piszę o tym co obserwuję). Szerze? Żaden kierowca nie chce być spóźnionym. Ufffff chyba trochę pojechałem :)Zauważyłem że w polskich firmach i szczególnie tych zachodnich korporacjach jest dużo zsbarwienia komuny. Jakieś papierowe przepustki, świstki, oczywiście nie mogło być tak żebym nie wycofał się pod rampę nie wypełniając jakiegoś formularza itd itp i wszyscy oczekują od kierowcy żeby wszystko wiedział. Ładujemy w wielu różnych firmach, każda ma swoją procedurę i zapamiętać to wszystko to kosmos :) Dobra już kończę murudzić :DStoję obecnie w Rzepinie, niedaleko mam do Odry, i mogłem się już dzisiaj wpakować w Niemca ale po co? Jutro czyli w niedzielę i tak jest zakaz dla tirów więc wolę posiedzieć w kraju :)Droga z Olsztyna była bardzo ciekawa. Wąska, kręta, lasy, pagórki i dziury nie zapominając o naszych niecierpliwych kierowcach osobówek. I wiatr który wiał! Siły natury nikt nie pokona :) Na sam koniec A2 i dobrze znana droga na Świecko. Ruszam jutro punktualnie o 21:45.Jazda nocą :DWysłane z iPhone'a 