Okazało się że zamiast wyjazdu na Florydę firma zmieniła plan. Jadę bliżej i dopiero dziś po południu ale i tak będę musiał 'dymać' bo pierwszy rozładunek jest w Michiganie. Nie wiem dokładnie gdzie ale jest na jutro. Mam minimum 900km jazdy dziś ale po 401 w Ontario mogę jechać z zamkniętymi oczami. Skorzystałem więc z niespodziewanych kilku wolnych godzin i skleciłem w szybkim tempie film.  Tak mniej więcej wygląda każdy mój powrót do Montrealu. Na filmie niestety nie da się ująć zadowolenia, którego doznaję gdy dowożę towar do celu. Robi się człowiekowi jakoś lżej i z fajnym podkładem zasuwam do firmy. Mimo korków i fatalnego stanu dróg w tym mieście, mogę powiedzieć że lubię tutaj wracać, nawet żeby spędzić tę parę godzin wolnego :). 