W każdej branży i na całym świecie spotykamy różnych ludzi. Ponieważ większość mojego życia od 8 lat spędziłem za kółkiem postaram się przedstawić różne typy kierowców jakie udało mi się zaobserwować. Zaznaczam że nie mam w zwyczaju oceniać ludzi i nie mówię czy taki lub siaki typ jest dobry lub zły. Nie, po porostu jest to sposób w jaki ich odebrałem i broń Boże nie oceniam nikogo!  1. Dusigrosz.  Ten wszędzie widzi zysk lub straty. Stale kalkuluje co się opłaca a co nie. Robi tak, żeby "jego" było na wierzchu i broń Boże żeby w czymś miał stracić. Dość szybko, gdy ewentualnie widzi że będzie nie po jego myśli i będzie musiał zarobić mniej niż to sobie zaplanował, ciśnienie idzie mu do góry razem z kolorem jego twarzy. Widać wtedy obłęd w jego oczach i nie rzadko zrobi scenkę nie przejmując się otoczeniem. Kasa jest najważniejsza. Nieustannie narzeka że wszędzie wszystko się kończy, że firmy obcinają, że to pracuje za grosze i że w ogóle jest do kitu. Taki wie dokładnie ile ma paliwa i czy auto mu "wychodzi" czy nie. Zna wszystkie sztuczki, co i gdzie i jak można po cichu dorobić. Gdzie sprzedać paliwo, lub opylić nowy pas zastępując go starym. Oj tak! Ten nigdy na świcie nie zginie.  2. Mądrala.  Wszystko wie, wszędzie był, jeździ w najlepszej firmie, jest co weekend w domu, zarabia ponad 7000pln i w ogóle ma ułożoną robotę tak że na wszystko ma czas. Rozmowa z takim eksponatem jest dość monotonna bo na każdym kroku odpowiedź i styl jest przewidywalny. A bo on tak nie jeździ, a bo on robi wszystko lepiej. Jemu zawsze wszysko się udaje. Nawet gdy coś mu nawali to nigdy nie miał problemu bo zawsze wiedział co zrobić. Słowem : nie ma mocnych!  3. Brudas. Gdy otorzy kabinę i się przy niej stoi czuć dziwny zapach nieświeżości. Gdy otwiera drzwi lub spina pasy na plandece nie robi tego w rękawiczkach. Jest to swego typu twardziel. Antyperspirant i dezodorant to pojęcie mu nieznane. Nie ma to jak zapach prawdziwego mężczyzny po całym dniu pracy. W środku samochodu ma ogromny bałagan i czasami dziwię się że potrafi odnaleść potrzebne mu rzeczy.  4. Imprezowicz.  Pogodnie nastawiony gościu, któremu do szczęścia wiele nie potrzeba. Weekend na parkingu z innymi kierowcami  jest dla niego niezłą rozrywką. Przyjazny jest mu każdy który ma ochotę się napić i pogadać dla zabicia czasu. Wspólne gotowanie obiadu, lub wycieczki do sklepu to całkiem jego styl. Taki również chętnie pomoże na drodze gdy coś nawali z autem. Nie mniej jednak jego opowieści po trunku potrafią nabierać różnych nierealnych rozmiarów czasami aż zabawnych. Ale nieszkodliwe są tego jego opowieści  5. Pasjonat.  Ciężarówki są dla niego wszystkim. Podnieca się nimi nawet gdy wykonuje tę pracę od wielu lat. Nieustanne podróże to jego rzeczywistość. Jechać tam gdzie jeszcze nie był, stanowi dla niego największy prezent jaki daje mu jego praca. Lubi swoją maszynę i utrzymuje w niej porządek. Gdy już za długo siedzi w domu ciągnie go w trasę. Poczucie wolności jest dla niego najważniejsze, jest otwarty na świat i innych ludzi. Jeździ i obserwuje różne nacje i obyczaje. Cały czas ciągnie go w nieznane.  6. Odludek.  Często gęsto człowiek zastanawia się czy ktoś w tym aucie, które stoi na parkingu z zasuniętymi firankami, w ogóle jest. Człowiek cień, cichy i spokojny. Ma swoje zajęcia w kabinie i unika kontaktu z innymi kierowcami, wręcz z kimkolwiek. Nie przepada za tym gdy mu się przyszkadza, czuć to od razu po pierwszych słowach rozmowy. Gdy już zdecyduje się na rozmowę na radiu to tylko po to żeby zaciągnąc informacji. Nawet jadąc z kolegą z firmy w to samo miejsce przez długie godziny rozmowa na radiu nie klei się wcale. Po prostu żyje w swoim świecie.  Jest jeszcze pewnie wiele innych typów osobowości jakie można spotkać w transporcie lub ogólnie na świecie. Często bywa tak że kierowca bywa mieszanką tych wszystkich różnych typów ale jest całkiem inny. Jeszcze raz zaznaczam że nikogo nie oceniam, tylko tak dla frajdy chciałem się podzielić z Wami moim doświadczeniem z ludźmi na drodze :) 