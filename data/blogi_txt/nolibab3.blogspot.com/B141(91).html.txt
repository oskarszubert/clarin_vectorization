Dla polskiego obywatela nie jest to niemożliwe. Wręcz przeciwnie to rzecz całkiem do wykonania ale oczywiście zabiera trochę czasu lub kasy. Są dwie główne drogi, które pozwolą zainteresowanym znaleść się w Kanadzie i wykonywać ten zawód tak jak ja. Zaznaczam, że nie ma nic szczególnego w tym co robię: wykonuję robotę, którą po prostu lubię.  Przede wszystkim niezbędna jest znajomość języka angielskiego. Bez tego ani rusz. Nie trzeba mieć super umiejętności, żeby rozmawiać lub kłócić się o polityce, ale komunikatywność musi być. Zresztą wychodzę z założenia że od przybytku głowa nie boli i znajomość wielu języków to wielki plus. Ubolewam nad faktem że jestem zbyt leniwy na to żeby nauczyć się ich więcej. Oczywiście posiadanie prawa jazdy kategorii C+E jest wielkim plusem a doświadczenie w branży transportu międzynarodowego stanowi jeszcze większy atut. Nie znaczy to jednak że Kanada automatycznie przyjmie Was z otwartymi rękoma.  Traf chciał tak, że od momentu gdy zacząłem prowadzić bloga oraz działalność filmową w necie pojawiły się dwie postacie, które postanowiły wyemigrować z Polski do Kanady celem prowadzenia dużych składów oraz lepszego życia (czy lepszego tego nie wiem, to tylko mój odbiór ich poczynań). Pierwszą drogę ilustruje dość dobrze Arek (link do jego bloga: http://areksm7.blogspot.ca/ ) Zawodowy kierowca z paro-letnim doświadczeniem w Europie oraz co ważniejsze: na wyspach. Droga jest prosta i zajmuje minimum 2 -3 lata. Aż tyle czasu ze względu na potrzebne doświadczenie w międzynarodówce albo przynajmniej w jeździe dużym składem (jeśli posiadasz takiego doświadczenie czas skraca się diametralnie). W Anglii oraz Irlandii są przedstawiciele agencji firm kanadyjskich, które potrzebują kierowców na gwałt. Działają one według ścisłych praw immigracyjnych, które wymagają od kandydata pewnego doświadczenia. Władze chcą się upewnić że osoba, która przyjedzie, zna się na tym co ma zamiar robić i nie zmieni zdania będąc już na miejscu. Dostać pozwolenie na pracę w Kanadzie nie jest zawsze łatwe. Dwu letnim doświadczeniem w Europie, znajomością języka angielskiego oraz obowiązkowo: niekaralnością, zainteresujecie przedstawicieli firm kanadyjskich, którzy głównie poszukują siłej roboczej na wyspach, ze względu na język oraz podobieństwo systemu panującego w obydwóch krajach. Taka firma zapewnia Wam conajmniej rok zatrudnienia w Kanadzie (wymóg władz kanadyjskich) a czasami nawet pokrywają koszt przelotu i pomoc w pierwszych krokach w obcym kraju takim jak z zakwaterowaniem oraz wymianą prawa jazdy. Niestety polskie a nawet europejskie prawo jazdy nie jest tutaj dużo warte. Nie do pracy. Trzeba zdać dwa egzaminy: teoretyczny i praktyczny żeby wymienić obce prawo jazdy na kanadyjskie. Dlatego, często gęsto już w UK następuje jazda próbna i ocena kierowcy przez agencje rekrutacyjną, żeby stwierdzić czy kandydat nadaje się czy nie. Firm, które zatrudniają w Kanadzie jest wiele. Te, które decydują się szukać kandydatów poza granicami kraju to przeważnie ogromne korporacje. Oto parę z nich. H R, Bison, Yankee lub Challenger. Wystukajcie w Googlach, dość szybko traficie na ich stronę. Praca w tych firmach przez pierwszy rok nie będzie wielką rewelacją. Będzie to przeważnie podwójna obsada i jazda teoretycznie non stop z paro-dniową przerwą między kursami, trwającymi aż do dwóch trzech tygodni. Podwójna obsada na tym kontynencie to całkiem inna bajka niż w Europie: truck jedzie prawie że 24 godzinki na dobę a kasa z tego nie jest aż tak wielka choć jeszcze nie najgorsza.  Druga droga, trochę trudniejsza ze względu na poziom odwagi, którą ona wymaga, wybrał sobie Paweł (link do jego strony na FB https://www.facebook.com/CichyWilkRR/info oraz do bloga: http://roadtruck.blogspot.ca/2012/05/no-jak-to-w-zyciu.html) Po prostu, Kanada, dla obywateli świata, którzy mają trochę kasy na koncie oraz mają mniej niż 35 lat daje możliwość otrzymania wizy do pracy na okres roku. Przyjeżdżasz tutaj na własną rękę z pieniędzmi w kieszeni (jeśli się nie mylę to minimum 10 000 CAD). Sądzę że są też inne wymogi jak niekaralność , stan zdrowia i z pewnością minimalne kwalifikacje zawodowe. Mając taką sumkę w kieszeni w Kanadzie w obojętnie jakiej jej części, singiel jest w stanie utrzymać się przez conajmniej 4 miesiące. Nie wnikałem w szczegóły tego programu bo jestem ostatnio człowiekiem dość zapracowanym ale tutaj podaję Wam link, gdzie znajdziecie wszystkie potrzebne informacje na ten temat. To oficjalna strona Ambasady kanadyjskiej w Warszawie: http://www.canadainternational.gc.ca/poland- pologne/experience_canada_experience/index.aspx?lang=pol view=d. W ramach tego programu nie trzeba koniecznie od razu łapać się za pracę na truckach więc posiadanie prawa jazdy C+E nie jest obowiązkowe. Jednak posiadanie nie tyle prawka co doświadczenia pomaga w szybszym zdobyciu jego tutaj. Gdy nie masz prawa jazdy z innego kraju musisz obowiązkowo zapisać się na kurs nauki jazdy. Mając polskie prawo jazdy pozwala Ci to ominąć etap szkółki i od razu podchodzić do egzaminów. Swoją drogą wykupienie paru godzin jazdy przed egzaminem jest jak najbaridzej wskazane żeby oswoić się z tutejszym sprzętem.  Nie ma tutaj czegoś takiego jak kurs przewozu rzeczy. Masz prawo jazdy możesz jeździć. Co do ADRów to każdy pracodawca jest zmuszony wysłać i zapłacić pracownikowi za takie szkolenie. Jest jeszcze parę innych dróg żeby dostać się do Kanady. Ja taką nietypową drogą tutaj przybyłem. Przywieźli mnie rodzice gyż to oni zdecydowali się na inny byt poza granicami Polski. Dla ludzi, którzy mnie jeszcze dobrze nie znają, przypominam że zaczynałem pracę zawodową na stanowisku kierowcy w Kanadzie a Europę i Polskę odkryłem ze względu na chęc poznania moich korzeni. Zobiłem w sumie drogę odwrotną niż to co opisane wyżej. Na koniec stary film, który sądze jest w temacie oraz wpis na blogu na temat mojej wizji Kanady i życia tutaj: http://nolibab3.blogspot.ca/2011/09/rzeczywistosc-kanadyjska- wedug-mnie.html 