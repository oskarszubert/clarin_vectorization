Ale zacznę od początku. Wyjazd z Polski nie należał do najciekawszych. Zaczęło padać i konkretny deszcz towarzyszył mi aż do Hamburga. Przed tym miastem ni z tego ni z owego zaliczyłem moją pierwszą kontrolę celną w Niemczech. Trwała 2 minutki i miła pani, płynnie mówiąca po angielsku, podziękowała mi i życzyła miłych wakacji, gdyż ku jej wielkiemu zdziwieniu nie jechałem do pracy moim białym skromnym Peugeotem. Szukali fajek, alko i zapasu paliwa.  Niemcy, Danię, Szwecję oraz część Norwegii aż za Oslo przeskoczyłem jedym pędem. Raz że pogoda naprawdę była markotna a dwa że nie zawsze interesują mnie większe skupiska ludzi. Mimo dużych różnic między nimi w dzisiejszych czasach świat konsumpcji zrobił je podobne do siebie. Jeśli nic na świecie się nie zmieni to niedługo mało kto będzie wiedział co te wszystkie budowle, zabytki oraz muzea znaczą. Dziś bardziej liczy się kult: kup, zużyj, wyrzuć i zacznij od nowa. Tyle edytorialnych myśli. Wczoraj, czyli w niedzielę styknąłem się z Norwegią, taką jaką ją sobie wyobrażałem. Zresztą moje oczekiwania okazały się mało ambitne bo to co zobaczyłem zaspokoiło je ponad milion razy. Zobaczyłem Norwegię poteżną, czystą i groźnie piękną. Trudno opisać te wszystkie widoki, tym bardziej pisząc z telefonu dlatego zapraszam wyżej do zdjęć. Czasami czułem się prawie jak w Kanadzie i górach skalistych, choć nie, tam nie ma fiordów. Po prostu jak w bajce. W jednym dniu i to na bardzo krótkim odcinku spotkałem różne typy klimatów oraz roślinności. Przez cały dzień byłem w lekkim stanie euforii bo naprawdę nie mogłem pochłonąć tego piękna w inny sposób. Dzisiaj natomiast znów pada deszcz ale doznałem innej formy przyjemności. Dobrej jakości droga, mająca tyle zakrętów że aż mnie boli ręka od kierownicy. Jazda w deszczu po takiej drodze to poezja. Cały czas chodziły biegi bo do zakrętów trzeba dodać częste podjazdy pod górki, mniejsze i większe. Tak a propos Peugeocik sprawuje się wyśmienicie. Idzie jak mała burza, mocy ma wystarczająco na jego tyci silniczek diesla. W Norwegi spalanie wyszło mi 4.7l/100km, co mnie bardzo ucieszyło, bo przed chwilą zatankowałem chyba najdroższe paliwo w moim życiu: 13.42NOK za litr. To około 6.89PLN lub 2.32CAD. Masakra! I moje autko mimo jego 200 000 km na liczniku chodzi jak w zegarku. Zresztą wiedziałem czym jadę bo przyjrzałem mu się konkretnie przed wyjazdem. I tyle szanowni państwo. Zasuwam dalej na północ, im dalej tym lepiej! Zdjęcia: 1. Droga nr 258 gdzie EZG rządzi. 2. Cały czas na drodze 258. Zrobiłem sobie przechadzkę nad potok. 3. Jeszcze jedno ujęcie z drogi 258. 4. Fiord Geiranger (ujęcie z drogi 63) 5. A tu poszedłem spać. Nad fiordem Eres przy drodze 660. To jest piękne że w Norwegii można biwakować na dziko. 