Jest dużo kierowców. Jedni są z powołania, pasji, inni z przymusu lub dla kasy a jeszcze inni bo tak im wyszło w życiu. Według mnie najbardziej trafne jest stwierdzenie że każdy kierowca ma z tego wszystkiego po trochu. Mi też czasami nie chce się wyjeżdżać albo psioczę że wykonuję pracę niewolnika którą mało kto docenia. Nie lubię oceniać żadnego z tych typów kierowców i wybierać który jest lepszy lub gorszy. Dla mnie fachowcem jest ten który jeździ ostrożnie i dobrze potrafi ocenić ryzyko jakie stanowią ruch drogowy oraz inni kierowcy. Reszta zależy od tego co kto lubi robić. W naszej branży mając doświadczenie kierowca znajdzie sobie pracę która będzie mu najbardziej odpowiadała.Próbowałem już parę tych wariantów. Przez trzy lata bywałem co weekend w domu i zarabiałem niezłą kasę.  Później gdy życie postawiło mnie w dziwnej sytuacji postanowiłem spędzać jak najwięcej czasu w trasie bijąc wszystkie ustalone wcześniej rekordy. Nie chciałem zjeżdżać do domu bo prostu nie miałem po co. Dalej nie mam, odkryłem natomiast że długie podróże i chęć przygody wywołują we mnie uczucie pewnej formy satysfakcji. Czuję się wtedy przydatny całemu bałaganowi jaki nazywamy ludzkość i wydaje mnie się że robię coś pożytecznego. Kiedy moje bliskie otoczenie stwierdziło że zaczynam stawać się dzikusem spróbowałem pracy która pozwalała mi być codziennie w domu. Wytrzymałem tylko 4 miesiące. Wróciłem na szlak z jeszcze większym przekonaniem że prawdziwe życie dla mnie jest tu na drodze. W dużych poważnych firmach jest miejsce dla każego typu kierowcy. Wiem że często wracam do tej jednej firmy ale Leger był idealnym tego przykładem. Byli tam kierowcy którzy dymali Kalifornię, inni co jeździli cały czas w to samo miejsce i nie chcieli słyszeć o jakiejkolwiek zmianie. Byli i tacy co nie wystawiali nosa dalej niż 100km od Montrealu i w ogóle nie opuszczali granic prowincji Québec. W Miratransie zdążyłem już poznać trochę kierowców i żaden nie mówi że psuje im pracę. Większość z nich zjeżdża do domu co półtora, góra dwa tygodnie. A spotkałem już też paru takich którzy siedzą na przerzutach po 3 tygodnie i im to nie przyszkadza. Nie mogę zapomnieć kierowcy, już nie pamiętam z jakiej firmy, który powiedział mi że siedzi na zachodzie 2 miesiące i chce jeszcze z miesiąc bo mu tak pasuje. Jak mu pasuje to co mi do tego? W transporcie każdy kierowca w obojętnie jakiej firmie musi walczyć o to na czym mu zależy. Trafiliście na blog kierowcy który lubi podróżować i jak na razie nie zależy mi na czasie spędzonym w domu. Jak zaistnieje taka potrzeba to albo szef się zgodzi na moje warunki albo zmienię firmę. Prowadząc ten blog staram się pokazać jak najlepiej potrafię ułamki z życia kierowcy i dość często zaznaczam że rozumiem też tych których nagli do domu i że na ich miejscu prawdopodobnie wkurzałbym się jeszcze bardziej niż oni. Nie miałem żadnego konkretnego celu zakładając tego bloga, odpowiedziałem jedynie na ciekawość widzów z YouTube którzy się tego domagali. Teraz jedak chciałbym tutaj sprowadzić jak największą liczbę osób i nie tylko kierowców żeby zwrócić uwagę na pracę i poświęcenie kierowcy.  Może jak większa ilość ludzi zacznie sobie z tego zdawać sprawę zaczną nas troszeczkę inaczej traktować, inaczej o nas myśleć i kto wie. Może kiedyś razem się wszyscy zbierzemy do kupy i razem odniesiemy jakiś sukces.Tyle myśli i moich poglądów. Dzisiaj ujechałem całe 200 km. Dzień zanosił się ciekawie. Znaleziono mi krajówkę w okolice Szczecina, jednak w miejscu załadunku (Żelazno niedaleko Kłodzka)  okazało się że towar będzie gotowy jutro. Tydzień mozolnego trybu pracy. Ale to ode mnie nie zależy. Zanotowałem sobie tylko w głowie żeby następnym razem wziąć więcej niż jedną książkę w trasę. Najważniejsze że w piątek ładuję Hiszpanię i będę miał tydzień spokoju. Fakt że święta spędzę tu w kabinie ale to dla mnie nie nowość. Przez ostatnie 3 lata miałem już wigilię i 2 noce sylwestrowe w podobnym stylu bo sam tak zdecydowałem. Mimo że nie jestem gorliwym katolikiem potrafię w jakiś sposób zaznaczyć te ważniejsze dni w naszej kulturze i robię to w moim własnym stylu.No i na koniec jeszcze raz dziękuję za poprawianie moich błędów. Poprawiam je na bieżąco :) i trochę się przy tym wstydzę :p.Wysłane z iPhone'a 