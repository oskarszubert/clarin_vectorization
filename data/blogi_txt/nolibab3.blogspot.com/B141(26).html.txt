Dziwna jest ilość paradoksów w naszym życiu. Jeszcze bardziej dziwna jest ich natura ale wszystko co istnieje jest naturalne, czyż nie? Praca, którą lubię a wręcz kocham potrafi w jednej chwili stracić całkowity smak. Jej specyfika, dająca mi poczucie wolności może w parę sekund zmienić się w najgorsze więzienie: odłegości i czasu, które dzielą mnie od miejsca, w którym chcę być.  Tak, nie jest wesoło i moje myśli nie dają mi spokoju. Zawsze zaznaczałem w moich wpisach na blogu że  nie mam żadnych większych obowiązków rodzinnych. Byłem i w sumie dalej jestem samotnym wilkiem przemierzającym ogromne przestrzenie mając jeden cel: czuć się lepiej w biegu. Wyjeżdżanie w dalekie trasy i nieobecność w domu w ogóle nie miały wpływu na moje życie osobiste gdyż wracając, od paru lat i tak na mnie nikt nie czekał.  Dopiero trzy dni temu poczułem co to jest bezsilność. Moja Mama od paru dni leży w szpitalu w Montrealu. Sama do mnie zadzwoniła żeby mnie zawiadomić. Czuje się dobrze i narazie przechodzi serię badań żeby stwierdzić co i jak. Przez telefon mówiła mi żebym się nie martwił i żebym myślał o jeździe i nie zmianiał sobie planów.  Ostatnie parę dni jazdy były dziwne mimo że próbowałem sobie dodawać otuchy w różne sposoby. Jeszcze nigdy czegoś takiego nie doświadczyłem. W szumie silnika nie znalazłem żadnej odpowiedzi tyko coraz więcej nurtujących pytań i przemyśleń. Analizowałem wszystkie scenariusze włącznie z tym że zostawię gdzieś skład i wsiądę w somolot żeby wrócić do Montrealu.  Powiadomiłem mojego pracodawcę o tym że muszę jak najszybciej znaleść się w domu podając przyczynę. W telefonie usłyszałem tylko "O fuck, I understand and I'll call you later". Z British Columbi, gdzie obecnie się znajduję, miałem jechać do Utah i później do Kaliforni. Normalnie ładunek marzenie, lecz w tym przypadku chuk z tym wszystkim. Chcę być tylko tam gdzie powinienem, tzn w szpitalu przy mojej Mamie dopóki nie wyzdrowieje.  Specycja zrobiła roszadę i jutro ładuję "coś" w Washingtonie prosto do Montrealu. Nie wiem czy będę przestrzegał czas pracy podczas powrotu. Sądzę że raczej nie.  Wybaczcie jeśli moja aktywność się teraz ciut zmniejszy. Mam inne priorytety w głowie. 