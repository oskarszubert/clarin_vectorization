Nieźle dzisiaj dałem czadu. Wszystko poszło lepiej niż myślałem. O 7:30 rano podjechałem z pustymi skrzynkami w to samo miejsce we Francji gdzie ładowałem wodę do Niemiec i myślałem że sobie trochę poczekam. Według instrukcji na dokumencie przewozowym miałem być o 5 rano co było niemożliwością, no chyba żebym złamał prawo. Nic z tego kolego. Od razu niech Pan wjeżdża i rozbiera boki. Zciągali mnie na dwa wózki. Ludzie! 45 minut i było po wszystkim. Oczywiście boki zmontowane spowrotem. Ostatnie deski wkładałem już prawie zdrętwiałymi rękoma.  I dalej, przyszła dyspozycja o następnym ładunku, który mam zabrać jutro rano jakieś 30 km dalej. Patrzę na zegarek i myślę i myślę i myślę. No nie, ja tu nie będę stał dobę. Zjadłem śniadanie, wypiłem kawkę, wlazłem pod prysznic dostępny pod firmą i posłuchałem sobie jak bluźni francuski kierowca na to że woda z prysznica jest za gorąca. Jechał na całego chyba z 5 minut, myślałem że pęknę ze śmiechu. Ale faktycznie leciał prawie wrzątek, dopiero po paru minutach jak i ja włączyłem natrysk woda była akurat.No i co? O 10 rano wio pod drugą firmę. Już nie raz tak robilem że podjeżdzam dużo wcześniej i w Ameryce zanim zacząłem jeździć na chłodni często mi się udawało. No chłodni wiadomo, to całkiem inny świat jeśli chodzi o ładunek. Prawie nigdy nie było tak żebym podjechał i towar był gotowy. Wracając do dzisiejszego dnia. Zawsze zaczynam rozmowę z uśmiechem na twarzy mówiąc: wiem że jestem tutaj za wcześnie, ale pomyślałem sobie że skoro byłem blisko lepiej podjechać i spytać czy dzisiaj ewentualnie, przypadkiem byłoby coś możliwe. Pani patrzy, patrzy, myśli i mówi: to zlecenie jeszcze nie jest przygotowane ale chwileczkę. I zniknęła na parę chwil.  - Pan tym niebieskim autem? - Tak. - To niech pan idzie i w nim czeka, po południu lub może wcześniej przyjdzie ktoś i zawoła Pana pod rampę.No i super. Zawszę wolę być do przodu, szczególnie wtedy gdy czuję że wszystko się układa. Pozytywna energia. W najgorszym wypadku poczekam pod firmą. Godzinę później wózkowy zagonił mnie pod rampę, ładował dosłownie 20 minut. Aż wszystko fruwało! I pomyśleć że to w Michelinie i we Francji gdzie związki górą! Podczas załadunku zadzwoniła do mnie spedycja pytając czy już się rozładowałem. Że co? Ja już ładuję w drugim miejscu. :D. Wyruszyłem z dużym uśmiechem na twarzy o 13 i jeszcze ujechałem 4 godzinki w rytm muzyki z radia francuskiego a la Rmf. Czyli, łubudubu, cały czas to samo aż do przegięcia. Ale raz na jakiś czas takie stacje się przydają. Uwielbiam takie dni. Rzetelna praca w solidnym tempie. Czuję wtedy ogromną wewnętrzną satysfakcję. No bo co? Ślimaczyć się? Jak jest możliwość to trzeba korzystać. I tak później odpocznę. A to wszystko może wpłynąć na szybszy powrót do kraju.+22 C i zasłużone zimne piwo na koniec dnia. Życie czasami potrafi być piękne.Najlepsze jest to że jutro mam zamiar zrobić to samo co dzisiaj bo towar który teraz wiozę ma być dopiero W poniedziałek w Bordeaux :D Zobaczymy.Wysłane z iPhone'a 