Od rana była sama gonitwa. Przejęcie ciągnika, wpakowanie się z tobołami, ułożenie ich, posprzątanie auta i choć w środku nie było zmasakrowane, to daleko było do poziomu czystości jaki ja lubię. Przede wszystkim zrobiłem porządek w każdym schowku, usunąłem niepotrzebne walające się papiery no i w końcu o 13 ruszyłem na załadunek do Gostynina. Ahhhhh, no tak :). Jadę Dafem, niestety skrzynia biegów automatyczna, ale cóż zrobić, przeżyję jakoś. Jutro będzie zdjęcie jak  znajdę chwilkę czasu. Z Gostynina ładuję jakieś żelastwo do Dobrego Miasta. Załadunek już trwa od piętnastej i końca nie widać. Najlepsze jest to że spedytorka myślała że załaduję się w godzinkę i jeszcze dziś wieczorem podjadę do celu ponieważ jutro w Olsztynie o godzinie 10 rano mam się ładować z towarem który idzie do Hiszpani. Bardzo ważny ładunek bo to jeden z głównych klientów Miratransu. Niestety, na krajówkach nie tędy droga proszę pani, nawet jeśli dzisiaj skończą mnie ładować, w co zaczynam szczerze wątpić, to dokumenty będą gotowe dopiero jutro rano. Uhm, nie ma cudów żebym zdążył na jutro. A szkoda, bo nie wiem co teraz będzie z tą Hiszpanią. W transporcie nie ma co planować, już nie raz to powtarzam, jest za dużo niewiadomych o czym spedytorzy często zapominają :)Wszystko w normie zatem :) Na krajówce mało co się zmieniło od ostatniego razu.Wysłane z iPhone'a 