Na bazie w Sierpowie byłem o 5:20 rano. Mimo że większość rzeczy wpakowałem w auto wczoraj, dziś ze sobą przywiozłem jedzenie które trzymam w lodówce. Miałem zabrać ze sobą kierowcę który zostawił swoje auto w czwartek niedaleko Poznania i na weekend wrócił do domu okazją dlatego wolałem być trochę wcześniej żeby wszystko ogarnąć i zrobić mu miejsce na jego toboły. Znając życie napewno weźmnie ze sobą niezły majdan. Nie myliłęm się :) Zawsze jak wyjeżdzam mam uczucie że czegoś zapomniałem. Czasami coś ważniejszego lub mniej. Tym razem zapomniałem ścierki którą zawsze podkładam pod talerz lub deskę kiedy gotuję. Niby głupi szczegół ale skomplikuje mi to utrzymanie porządku w kabinie. Cóż, postaram się gdzieś w nią zaopatrzyć zanim opuszczę kraj. Z Poznania podróż drogą krajową nr 8 szła wyśmienicie. To jest do momentu kiedy przypomniałem sobie że przede mną Wrocław. Tak, piękne miasto. Nie wiedziałem że wrocławscy urzędnicy aż tak bardzo dbają o jakość życia w tym mieście i o płynność ruchu na ulicach. Jeśli przyzwocie ubrane panie oraz panowie w krawatach (urzędnicy) sądzą że wyeliminowanie ruchu ciężarowego w godzinach szczytu oraz w nocy poprawi jakość życia we Wrocławiu to skromnie, według mnie :  popatrzcie dalej niż koniec Waszego nosa.  Samochody ciężarowe mają zakaz wjazdu na ulice tranzytowe czyli drogi krajowe Wrocławia w godzinach : od 6:00 do 9:00, 13:00 do 19:00 oraz od 22:00 do 4:00. Czyli generalnie zostawia to 9 godzin na dobę w których wyżej wymienione auta mogą poruszać się przez to lub w tym mieście. Chciałem przypomnieć że transport jest jedną z ważniejszych części całej gospodarki więc jeśli ograniczamy ruch w danym rejonie ma to ogromny wpływ na wydajność wszystkich firm w okolicy i nie tylko. Dodam jeszcze że błedne jest myślenie że ruch ciężarowy korkuje drogi. Korki są powodowane natężeniem ruchu a samochodów osobowych jest proporcjonalnie dużo więcej niż aut ciężarowych. Więc jeśli przeciętny Kowalski śpieszący sie do pracy wkurza się że Tir przed nim powoli startuje i nie ma go jak wyprzedzić to niech najpierw pomyśli o tym że w tej właśnie naczepie mogą być pieluchy dla jego potomstwa albo części do auta które pucuje co weekend na myjni. Wydaje mi się że ludzie nie zdają sobie sprawy co stoi za całym dobrobytem w którym żyjemy. Transport rzeczy jest jednym ogniwem tego systemu a tych ogniw jest dużo więcej. Tak więc miałem wybór : stanąc przed Wrocławiem o godzinie 3 PM i zrobić pauze do 19 czekając na okienko lub przedłużyć sobie drogę o 50 km i objechać cały ten bałagan. Wiadomo którą opcję wybrałem :D. Czas pracy naglił mnie bo musiałem najpóźniej skończyć jechać o godzinie 9 PM więc jeśli ruszyłbym o 19 z przedmieść Wrocławia szanse żebym dotarł do Kudowy oddalonej o 130 km dalej były słabe (bo ja zawsze chcę dojechać jak najdalej się da). Pojechałem sobie dookoła. Lepiej ciut dłużej ale lepiej być pewnym. Trochę zwątpiłem zapuszczając się na drogi z trzycyfrowymi numerami, ale w sumie nie żałuję niczego. Zero korków, piękne widoki i zwiedzanie części mojego kraju której jeszcze nie widziałem. REWELACJA.  Na granicy z Czechami stawiłem się o godzinie 19:10. Chciałbym również zauważyć że będąc osobą która stara się myśleć o naszej biednej planecie rzucam apel dla ekologów z Wrocławia. Pomyślcie sobie, ile dzisiaj paliwa więcej spaliłem omijając Wrocław i jadąc krętymi drogami, ile więcej dwutlenku węgla wyrzuciłem w atmosferę i tę liczbę można pomnożyć o ilość samochodów która ze względu na beznadzienje przepisy, muszą omijać to piękne miasto... dopukie nie skończą obwodnicy :D  Chyba ostro pojechałem co ?  Na sam koniec powiem Wam że droga krajowa nr 8 między Łagiewnikami a Kudową to czysta poezja. Jechałem kiedyś tędy ale padał deszcz i było mgliście. Natomiast dzisiaj... odkryłem kolejną część naszej pięknej Ojczyzny.  Zdjęcia :  1 : Droga krajowa nr 39 między Namysłowem a Brzegiem 2: Droga krajowa nr 39 między Brzegiem a Strzelinem 3: Droga krajowa nr 8 przed Kłodzkiem 