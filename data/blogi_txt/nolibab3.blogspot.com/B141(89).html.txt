Bordeaux, według planu, przeskoczyłem bezbłędnie i bez żadnej straty czasu. Według mnie najlepsze okienko do pokonania dużych miast jest między 5 a 6 rano. Lepiej niż nocą. Nocą często bywa tak że służby drogowe, korzystając z mniejszego natężenia ruchu, przeprowadzają różne naprawy i remonty dróg. Zostawiają otwarty tylko jeden pas lub całkowicie zamykają drogę co potrafi spowodować korek  nie gorszy niż w godzinie szczytu. I cały przebiegły plan jaki kierowca ułożył sobie w głowie, pada. Oczywiście w takich momentach chce mi się bluźnić na cały świat. Natomiast o 5 rano nie ma już miejsca na żadne roboty, wszystko jest zwinięte a ruch samochodowy mimo ze nie mały, to cały czas jest płynny. W końcu nie wszyscy zaczynają pracę o 6 rano. Często tak robiłem w Toronto w Kanadzie i prawie zawsze mi się udawało. Zauważyłem że podobnie jest tutaj.Są i dobre strony zasad czasu pracy kierowcy w Europie. Po 4 godzinkach jazdy musiałem stanąć na 45 minut więc co? Raz na łóżko i krótka drzemka odświeżyła mi ciało i zmysły. Do tego padało. Jak ja uwielbiam spać gdy w dach kabiny bębni równomiernie deszczyk. To najlepsza kołysanka.Reszta dnia nie przyniosła nic ciekawego... Chociaż? Padało więc i widoki były już nie te same. Ponuro ale i tak pięknie. Na Europę mówi się po francusku : "le vieux continent" czyli stary kontynent i w Hiszpanii czuć to dość dobitnie. Gdybym nie musiał tak gonić to zjechałbym na drogę krajową która szła równolegle przy autostradzie i przemierzył parę miasteczek. A tak musiałem je podziwiać z daleka co i tak było ciekawe. Fascynuje mnie widok małych osad z domkami z czerwonymi dachami. To prawie tak jakby czas zatrzymał się parę, parenaście setek lat temu.Na sam koniec dnia minął mnie Polak jadący właśnie z Porugalii. Ostrzegł mnie że były tam strajki kierowców i żebym uważał bo obrzucali kamieniami ciężarówki które nie chciały stanąc. Mówił że przestał na parkingu dwa dni i teraz już po wszystkim ale żebym uważał i pytał dalej. Będę zatem ostrożny. Niestety termin dostawy wymaga ode mnie tego żebym zaczął jechać o 3 rano. W Portugalię wjadę zatem przed wschodem słońca. Szkoda ale co zrobić, odbiję sobie w drodze powrotnej.Zdjęcia :1: 100 km przed Burgos w Hiszpanii.2: Jadę w dobrym kieeunku! :D 