Plan który ustaliłem sobie wczoraj udał mi się całkowicie. Obydwa miejsca załadowane, znaczy pisząc teraz jestem cały czas pod rampą w ostatniej firmie. Nawigacja mówi mi że przejechałem 716 km w 8 godzin i 55 minut. Mam w rezerwie jeszcze godzinę jazdy której już i tak nie wykorzystam. Idę tutaj spać. Ale tydzień jeszcze nie skończony! Jutro pomykam dalej bo towar ma być we Francji na poniedziałek rano. Wykręcę krótką pauzę i w końcu trochę odpocznę.A plan był taki. Zaczynając od początku : w czwartek zrzucałem w Portugalii. Zacząłem jechać o 3:23 am. Dlatego tak wcześnie bo do celu miałem jeszcze 500 km. Rozładunek potrwał długo bo mimo że byłem pod firmą o 10:30 to pod rampę wzięli mnie dopiero o 13:00. Nerwówka zaczęła się od momentu jak spedycja zadzwoniła i powiedziała że coś dla mnie ma tylko jest 600 km podjazdu na pusto. Popatrz, popatrz, nie tak dawno w Olsztynie był problem z 280 km na pusto a tu masz. Ale mniejsza z tym. Myślę sobie: nie ma sprawy, jak dzisiaj dużo nie ujadę to jutro i tak zdążę. Ale okazało się że są dwa miejsca załadunku i to drugie jest jeszcze 280 km dalej! 880 km w Europie w jedeń dzień pracy to niemożliwe, więc musiałem jeszcze w czwartek ilość tych kilometrów zmniejszyć. Czas pracy (15h), czyli maksymalny czas jaki może upłynąć od momentu jak zaczynam dzień, kończył mi się o 18:23. A rozładunek szedł im wyjątkowo mozolnie. Zdejmowanie opon trwa długo. Oczywiście poinformowałem spedycję o tym że jeśli dzisiaj dużo nie ujadę to o drugim miejscu możemy jutro zapomnieć. Skończyli rozładunek o 15:40 co zostawiało mi 2 godzinki i 40 min na jazdę. Ale to tak się mówi. Nigdy się nie wykorzysta czasu który się ma bo parkingi na autostradzie nie są co kilometr tylko co 30 a czasem i więcej. Jeszcze do tego korek dojazd do autostrady itd itp. Wyleciałem z tamtąd jak z procy i udało mi się stanać o 18:15 i zrobić 170km. Bardziej na styk się nie da. Chyba to wszystko powikłane co?Dziś wszystko szło elegancko. Na drodze było pusto, nie miałem większego problemu ze znalezieniem firm. Zresztą i tak nie miałem dużego pola do manewru bo czas jazdy miałem wyliczony. Moje doświadczenie i piąty zmysł kierowcy mi dzisiaj pomogły bo choć nawigacja nie znalazła adresu, to pod firmy zajechałem bezbłędnie.Dzisiejszy post jest trochę zagmatwany :), jestem zmęczony wybaczcie mi.Zapomniałem jeszcze powiedzieć że dziś zobaczyłem to co ominęło mnie wczoraj : piękne widoki w Portugalii. Jechałem rano i mgła tajemniczo przykrywała doliny. Później w Hiszpanii się rozjaśniło i słoneczko pięknie grzało :)I na sam koniec dnia wdałem się w rozmowę z Hiszpańskim kierowcą pod rampą. W sumie to on mnie zaczepił. Bardzo ożywiony starszy facet. Buchało z niego energią i żartem. Cała akrobacja trwała aż godzinę! Rozumiałem prawie wszystko! Bluźnił jak cholera na swojego szefa, że przed kryzysem miał 3000€ i co weekend w domu a teraz ma 2200€ i po 3 tygodnie w trasie. Generalnie on gadał więcej niż ja. Gimnastykowałem się nieźle ale ostatecznie w jakiś sposób przekazywałem mu to co chciałem powiedzieć. Dużo rozumiem z hiszpańskiego i cholera jakbym pomieszkał tutaj z pół roku wiele mógłbym się nauczyć. AhhhhhhhhhZdjęcia :1: Portugalia A232: Hiszpania A62 przed Valladolid.3: Hiszpania AP-1 za Burgos 