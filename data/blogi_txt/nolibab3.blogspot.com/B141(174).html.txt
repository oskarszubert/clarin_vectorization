Niestety tak jest. Unia, unią ale każdy kraj ma swoje własne widzimisię jeśli chodzi o system poboru opłat za autostrady oraz innych dróg dla samochodów ciężarowych. Szkoda, bo tych czytników na szybie zaczyna się zbierać niezła liczba i niedługo chyba zabraknie szyby.   Zacznijmy od systemu niemieckiego Toll Collect, który według mnie jest najbardziej perfekcyjnym bo nie wymaga żadnej infrastruktury zewnętrznej. Znaczy jest infrastuktura zewnętrzna typu satelity i wieże operatorów komórkowych ale nie utrudniają one w żadnym stopniu ruchu na drodze. Cały system składa się z czterech części: antenka GPS, antenka GPRS (do telefonii komórkowej), główny moduł: coś w rodzaju mini komputera, które wygląda jak radio samochodowe oraz centrali znajdującej się gdzieś na terenie Niemiec. Działa to w bardzo prosty sposób. OBU (On Board Unit) czyli główny moduł za pomocą anteny GPS ustala pozycję auta i ową informację wysyła do centrali za pomocą łącza komórkowego GPRS. Centrala nalicza myto i zciąga je z konta przewoźnika które wcześniej musiał założyć. Myto jest naliczane w zależności od ilości osiek oraz kategori spalania silnika. Stawka z kilometra oczywiście jest najtańsza dla Euro 5. Na drugim zdjęciu to OBU które nie wymaga żadnej obsługi ze strony keirowcy. Wystraczy się tylko martwić o to czy pali się zielone światełko czy nie. Oczywiście jest alternatywa i nie jest obowiązkowym instalować tego systemu w autach. Przewoźnicy którzy tylko tranzytują przez Niemcy mogą na każdej granicy oraz licznych stacjach na autostradzie wykupić prawo przejazdu przez autostradę dowolnego wyboru. Są to tak zwane terminale Toll Collecta które wyglądają jak bankomaty. Na ekranie obsługa jest bardzo łatwa wszystko bardzo czytelne. Wybieramy na mapce gdzie wjeżdżamy na autostradę i gdzie zjeżdżamy, podajemy dane auta oraz kategorię spalania. Jeżeli Policja będzie nas mijała i system poinformuje ich że nie mamy Toll Collecta, wprowadzą ręcznie rejestrację auta i sprawdzą czy opłaciliśmy autostradę czy nie. Bo Policja oraz Bag ma również możliwość łączenia się z naszym modułem i zczytywania go podczas jazdy. Nie raz zdarzyło mi się że przez parę minut Policja lub Bag jechała za mną a później rura i zniknęli, czyli zczytywali mi Toll Collecta. Na pierwszym zdjęciu widać wszystkie czytniki jakie mialem zainstalowane na szybie w Dafie. Ten pierwszy po prawej to właśnie odbiornik GPS do Toll collecta. Później w od praweje do lewej : czytnik na Francję, Włochy, Austrię, Czechy oraz Polskę.  We Francji wszystko jest łatwe. Autostrady posiadają różne spółki ale na każdej autostradzie jest możliwość płacenia za pomocą czytnika, który wcześniej był zarejstrowany w bazie danych i został podłączony pod jakąś kartę płatniczą (DKV, Shell, kartę kredytową itd itp). W momencie jak podjeżdżamy pod bramki system wszystke rejestruje i po pobraniu opłaty otwiera nam bramkę automatycznie. W tym kraju nie mamy obowiązku posiadania czytnika. Jeśli go nie mamy podjeżdżamy pod bramki i płacimy albo kartą albo gotówką. Teraz jest już podobno jeden czytnik który działa i na Francję i na Hiszpanię a w przyszłości i na Portugalię, ponieważ Portugalia też zaczęła stawiać bramki na niektórych autostradach.  W Hiszpani, Portugali i Włoszech jest tak samo z autostradami. Są bramki i jest możliwość płacenia róznymi metodami czyli gotówką, kartami płatniczymi lub czytnikami zainstalowanymi na szybie. Wiadomo że czytniki to najlepsza sprawa bo najszybsza.  Co do Polski, Austri i Czech, używają identycznego systemu choć każde państwo nazywa go inaczej. Viatoll, Premid lub GoBox. W tych krajach nie można jeździć samochodem ciężarowym powyżej iluś tam ton ( w zależności od kraju) bez owego czytnika. Każdy czytnik może być ustawiony na ilość oś, ale to dotyczy tylko Austrię i Czechy bo na Polskę jeżeli auto waży powyżej 12 ton stawka jest ta sama. Na szybie auta musi być zainstalowany czytnik lub nadajnik, który gdy przejeżdżamy przez bramkę na autostradzie lub na jakiejkolwiek drodze, wydaje dzwięk potwierdzający że opłata została pobrana. Nie są to typowe bramki tylko po prostu rusztowanie nad autostradą które nie zwalnia w ogóle ruchu. I teraz są dwie możliwości co do opłacania tych czytników. Mogą one pracować w trybie na doładowanie, jak komórka. Doładowujemy czytnik wokreślonych punktach (głownie na granicach i na stacjach paliw) i jedziemy aż czytnik przypomni nam o niskim stanie konta. Lub, tak jak to robi większość przewoźników, podłączamy czytnik pod kartę płatniczą i opłaty są pobierane automatycznie z konta. W Austrii głównie autostrady są płatne. W Czechach autostrady oraz niektóre drogi szybkiego ruchu a nawet drogi krajowe tranzytowe. W Polsce natomiast istnieje od 1 lipca pewne zamieszanie, ponieważ system Viatoll nie obsługuje wszystkich odcinków drogowych. Viatoll działa tylko na drogach krajowych (gdzie jeszcze nie wszystkie bramki zostały ustawione) oraz na autostradach państwowych. Natomiast na autostradach prywatnych trzeba tak jak wcześniej płacić kartą lub gotówką co według mnie jest totalną porażką. Już nie wspomnę nawet o tym że na autostradach prywatnych obowiązuje całkiem inna stawka od kilometra niż myto na drogach krajowych, co spowodowało że większość przewoźników postanowiła po prostu 'olać' autostrady prywatne korzystając z tańszych i gorszych dróg krajowych. Jak zwykle cierpi na tym najwięcej kierowca ale generalnie tego ostatniego mają wszyscy w nosie.    Jest jeszcze jeden system opłacania autostrad który obowiązuje w następujących państwach : Hollandia, Belgia, Luxemburg, Dania oraz Szwecja. Zasada jest prosta. Tak jak nasza stara winieta w Polsce. Wykupujemy ją na dzień, lub na ile nam się to podoba. Z tą róznicą że kupujemy ją w formie elektronicznej. Przed wjazdem do strefy tych krajów musimy zaopatrzeć się w EUROVIGNETTE. Można ją głównie kupić na granicy każdego kraju, choć punkty sprzedaży na granicy nie są otawrte całą dobę. Najłatwiej ją kupić na stacjach paliw w pobliżu granicy, najczęściej Shella, lub na pierwszej napotkanej stacji w strefie. Cennik jest dość łatwy: 1 dzień = 8 euro. Tydzień = 33 euro. Generalnie nigdy nie kupowalem na dłużej niż tydzień wieć nie znam cennika na miesiąć i na rok. Tego typu winietę można również kupić przez internet. Działa to na tej zasadzie że Policja mijając nas chcąc zobaczyć czy opłaciliśmy autostradę wpisze sobie rejestrację i sprawdzi czy jesteśmy zarejestrowani. Ważnym jest pamiętać że stanie na parkingu na autostradzie uważane jest jako korzystaniem z niej i mimo tego że nie jedziemy w dany dzień, parkując (czyli słowem mówiąc weekendując) winieta musi być wykupiona na wszystkie dni. Często gęsto Policja lubi zjeżdżać na parking na autostradzie i sprawdzać czy auta stojące tam na weekend mają opłacone winiety. Na zdjęciu jest przykład potwierdzenia kupienia winiety w Niemczech i we Francji. W sumie ten świstek może być przydatny ale nie jest konieczny, bo wszystko jest zarejestrowane w systemie elektronicznie. 