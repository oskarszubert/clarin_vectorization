Co jakiś czas otrzymuję maile z zaproszeniami na spotkanie od ludzi z różnych części naszego kraju. Wybaczcie, ale niełatwo jest mi się spotykać ze wszyskimi gdy akurat przejeżdżam obok nich. Mimo życia 'publicznego' jakie prowadzę jest sporo rzeczy, które zostawiam prywatne. Tak więc czasami będąc w okolicach pewnej miejscowości nie zawsze mam czas na spotykanie się. Od dłuższego czasu pewna grupa osób chciała zobaczyć jak wyglądam oraz w ogóle kim jestem w rzeczywistości. Pierwsza okazja była na Master Trucku w Opolu, ale faktycznie nie postarałem się i nie zrobiłem żadnego postu na ten temat. W ten sposób parę osób ominęła okazja. Dodam że jestem przeciętnym kierowcą samochodu ciężarowego.  Dlaczego w Gnieźnie? W sumie nie wiem. Tak po prostu wyszło z rozmów na chacie na tym blogu i w związku z tym że sporo osób (choć ostatnio coraz więcej nowych twarzy się tutaj pojawia), które udzielają się na chacie mieszkają właśnie w tych okolicach wypadło na to miasto. Muszę też przyznać że mimo pewnych nicków, które zaczynają mi być znajome, jeszcze nie wszystkich dokładnie kojarzę, nie mówiąc o ich miejscu zamieszkania.  Z rzeczy praktycznych. Na spotkaniu będę napewno ja, Mariuszbru także znany jako wódz, PawelTrucker, kierowca, który jeździ w Anglii i co jakiś czas przylatuje do Polski. Będzie też Jarząbek, choć jego obecność w pewnej chwili była niepewna.  Miejsce spotkania: w tym oto ogródku na rynku (adres to Rynek 6,7 lub 8 przepraszam nie obczaiłem dokładnie) w Gnieźnie 20 sieprnia 2011 od godziny 15:30 do 18:00-19:00. Piwo nie jest drogie, z beczki 4.5pln za 0.5l czyli nie aż tak źle. Nie mam zielonego pojęcia czy w ogóle ktoś się zjawi, zobaczymy. Prosiłbym również o osoby, które mają zamiar, tak jak ja pić alkohol, przybyć innym środkiem lokomocji niz samochód lub zapewnić sobie bezpieczny powrót. Bo wypicie nawet dwóch piw dyskfalifikuje kierowcę do jazdy o czym mam nadzieję wszyscy wiecie. Osobiście skorzystam z usług PKP żeby dojechać na miejsce z Łęczycy. Mam nadzieję że dojadę na czas, bo mam tylko 6 minut na przesiadkę w Toruniu. Prosiłbym również o krótkiego maila informującego od osób, które mają zamiar przybyć na spotkanie pod adres blog.nolibab3@yahoo.ca żebym miał pojęcie czego mam się spodziewać. Lubię wszystko mieć poukładane :) Zatem do zobaczenia! 