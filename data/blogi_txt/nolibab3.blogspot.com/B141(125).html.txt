Więc jestem sobie w domu od soboty rano. Całkiem nieźle. Odpoczywam, gimnastykuję, w odpowiedniej kolejności, ciało na basenie, wątrobę z przyjacielem i na koniec załatwiam małe sprawy. A no i dużą część pierwszego dnia spędziłem na rozgrzewaniu mieszkania w którym przebywam. Tak, tutaj jeszcze pali się w piecu więc trochę czasu zajmuje wprowadzenie ciepła w ściany które stoją już i patrzą na świat od ponad dwustu lat.  W ogóle to w piątek w Olszytnie było niezłe zamieszanie. Właśnie w tych momentach kierowca potrafi bardzo dobrze odczuć że jest tylko przyrządem, narzędziem do robienia kasy i jak bardzo kogokolwiek obchodzi że on też ma życie osobiste i niecierpi być w zawieszeniu i niepewności. W sumie nie jestem osobą która narzeka na swój los mając za sobą niezłe przejścia w życiu ale oczekując przez 6 godzin decyzji zacząłem tracić cierpliwość. Jak już wspominałem wcześniej, mój Daf ma iść do dealera bo coś jest z nim nie tak. Kopci na niebiesko i spala od groma paliwa (miałem ponad 270 litrów przepału hahahahah). Jest już umówiony na wtorek o godzinie ósmej. Oczywiście muszę zjechać na bazę bo dealer Dafa do którego mam się udać jest w Rzgowie a nie w Olsztynie. No i tutaj zaczynają się przeboje. Myślę sobie, będzie elegancko, rozładuję się o 11, będą mi szukać jakiejś krajówki w kierunku Łodzi, a jak nie znajdą no to ostatecznie puszczą mnie na pusto. Nie tak to działa. Okazuje się że 260 km na pusto w Polsce to straszny koszt dla firmy, wręcz astronomiczny. Przypominają mi się czasy kiedy to na pusto z Vancouver sunąłem około 1800km do Kaliforni i było dobrze. No ale dobra, spedycja wpadła na wspaniały pomysł, dość często zresztą stosowany, żeby postawić auto na parkingu strzeżonym i zabrania się z innym kierowcą na weekend do domu. Później miałbym wrócić do Olsztyna w poniedziałek i od nowa by mi szukali krajówki. Tylko co z tym serwisem? Dwie rozmowy ze spedytorką nie dały skutku, nie docierało do niej, czy może nie chciała żeby dotarło, że auto musi być we wtorek na serwisie. Miała tylko w głowie 260 km to za dużo na pusto. Ostatnia rozmowa skończyła się tak że odłożyła mi słuchawkę a ja wcale nie byłem niemiły. No co to to nie! I tak czas leci, zbliża się siedemnasta a ja dalej nie wiem co mam robić. Czy spędzam week end w Olsztynie, czy jadę z innym kierowcą. Żadna opcja mi nie przyszkadzała tylko chciałem do cholery wiedzieć. W końcu wykonałem telefon do dyrektora i on podjął decyzję żebym jechał na pusto. Domyślam się że w takiej sytuacji nie jednemu kierowcy ciśnienie idzie do góry. Tak więc widzicie, gdyby nie auto które musi iść na serwis, to przesiedziałbym sobie weekend w Olsztynie będąc 260km od domu. W sumie zaczynam rozumieć jak to działa. Do domu kierowca idzie jak się uda. Weekend w domu to już chyba musi być wyczyn. Auto nie może stać, auto musi jechać. Auto może tylko stać na weekend gdzieś za granicą. Nie wiem czemu tak jest ale jak jest się blisko domu, ładunki jakby spadają z nieba. Nie da rady żeby auto stało na bazie dłużej niż dzień bo już coś dla niego jest. Powiem szczerze że przyzwyczaiłem się do pracy po 10 , 11 dni w trasie i później 3 lub 4 dni w domu ale z tego co widzę w polskich firmach będzie o to ciężko. Tyle smutków. Jutro rano zaprowadzam Dafika na serwis, i może będzie tak że będą go naprawiać z 2, 3 dni. Sądzę że głowica będzie do wymiany, bo wcześniej wymienili uszczelkę, a auto jak kopciło na niebiesko tak kopci. Więc taka naprawa musi potrwać :)  Na sam koniec tego dziwnego postu pozwolę sobie zrobić parę uwag. Znalazło się parę komentarzy na temat mojej ortografii i błedów jakie robię. Są one mile widziane, w ten sposób będę ćwiczył dalej poprawne pisanie w języku ojczystym. Zdaję sobie całkowicie sprawę że walę byki. Największe problemy i to już od podstawówki mam z przecinkami. Staram się jak mogę ale uwierzcie mi nie jestem nikim innym tylko zwykłym kierowcą który skończył 6 klas podstawówki w Polsce. Do tego moje zdania czasami mogą być dziwnie skonstruowane bo w głowie siedzi mi gramatyka francuska i w mniejszym stopniu angielska również.   Dostaję również dużo zaproszeń do grona znajomych na Facebooku. Przykro mi, Facebook to dla mnie bardzo prywatna sprawa zarezerwowana dla ludzi z którymi mam prawdziwe stosunki towarzyskie więc na większość nie odpowiadam.   A więc proszę o wyrozumiałość :) 