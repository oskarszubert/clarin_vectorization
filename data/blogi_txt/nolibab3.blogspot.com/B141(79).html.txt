Polscy kierowcy pracujący na przerzutach choć i nie tylko, wyjeżdżając za granicę biorą ze sobą spory zapas żywności. Jest to normalne i logiczne : zarabiając złotówki a wydając euro, odżywianie się za granicą nie miałoby większego sensu. Dlatego, butla turystyczna oraz zapasy jedzenia wzięte z kraju to podstawa. Nigdy nie byłem zwolennikiem odżywiania się w restauracjach gdy jestem w trasie. Nawet w stanach gdzie mozna zjeść stosunkowo tanio, czy to w restauracji na truck stopie czy w fast foodzie obecnym wszędzie, zawsze wolałem brać jedzenie z domu które sam przygotowałem. To po prostu kwestia świadomości tego co wchłania moje ciało. Tam nie potrzebowałem butli bo w aucie miałem mikrofalę do podgrzania, no i podróż nie trwała nigdy dłużej niż 10, 11, maksymalnie 12 dni. Natomiast tutaj w Europie odżywiać się w sposób zdrowy, ciekawy i do tego smaczny to niezły wyczyn. Ale Polak potrafi nie?W trasę głównie bierze się żywność która się nie psuje. Mam małą lodówkę ale jej pojemność zobowiązuje mnie do  zakupów rzeczy bieżących co tydzień. W lodówce mam głównie jajka, masło, jogurty, sery i jakiś sok który się schładza : najczęściej sok jabłkowy z miętą lub grejfutowy.Podstawową rezerwą żywności to kluski z mąki orkiszowej (najzdrowsze według mojego guru od spraw dietetycznych), ziemniaki, cebula oraz suche kotlety sojowe. Trochę orzechów i mam wszystko co potrzebuje organizm. Do tego dochodzą przyprawy czyli to co umila nam podniebienie. No i woda. Zawsze wożę ze sobą minimum 30 litrów wody.Z tych oto składników mogą powstać różne dania. W ten sposób urodziła się to co już mogę nazwać moją potrawą : Truckers Special. Generalnie wygląda ona tak. Najpierw gotujemy kluski. Na patelni podsmażamy cebulkę, później dorzucamy odcedzone kluski i na sam koniec dodajemy pomidora pokrojonego w kostkę który wszystko ostudzi i nada delikatny smak całości. Ciut przypraw, pieprzu, soli i na sam koniec pietruszki i niam niam :).Dzis przygotowałem również kotlety sojowe które starczą mi na 2 dni. Wymagało to trochę logistyki żeby zamienić kabinę ciężarówki w kuchnię ale dałem radę :)  I tak powoli mija weekend. Nie oglądam telewizji, od kiedy zacząłem jeździć oduczyłem się oglądać TV. Jak jestem w domu co najwyżej oglądam wiadomości i w momencie jak lecą reklamy mam uczucie że telewizor do mnie krzyczy. Podczas próżnowania w weekend najchętniej słucham radia publicznego francuskiego (Europa jest mała i krótkie fale niosą sygnał prawie wszędzie) lub podcastów które ściągnę sobie jeśli mam dostęp do Wifi. Podcasty głównie z Kanady i również z radia publicznego :) Mogę się przyznać: jestem uzależniony. Zdarzy mi się obejrzeć jakiś film ale głównie jeśli ktoś mi go poleci.Zdjęcia:1: Truckers Special2: Ugotowane kotlety sojowe3: Kabina jako kuchnia : gotowanie w trakcie. 