Ciąg dalszy bloga, filmów na Youtube oraz wpisów na Facebooku. Bez ściemy nie wiem kiedy zacznę znów tworzyć coś nowego. Życie dość często ma to do siebie że za nas ustala priorytety a w chwili obecnej nie w głowie mi kręcenie filmów. Owszem, mógłym dalej pisać moje myśli na blogu ale odbiegały by one od głównej tematyki poruszanej tutaj, czyli transportu ciężarowego. Pewnie zauważyliście że od dwóch tygodni częściej jestem w Montrealu niż w trasie. Oczywiście wszystko jest związane ze zdrowiem mojej Mamy. Nie mogę i nie chcę oddalać się od domu na dłużej niż jedną, góra dwie noce. Mój pracowadca poszedł na dość luźny układ i będę pracował tylko kiedy będę mógł. Bez kitu, tryb życia zszedł na inne tory.  Wrócę do działalności, do której Was przyzwyczaiłem ale nie wiem kiedy. Ten rozdział pokazywania pracy kierowcy w internecie zakończę drugą częścią filmu "Kanada w HD". Wyczerpały mi się materiały a nowych nie będę miał prędko okazji nakręcić. Choć kto wie. Może coś z krótkich wypraw dookoła komina też coś sklecę, nie wiem tylko czy będę do tego miał nastrój i czas.  Na sam koniec, dla zainteresowanych zostałem zaproszony do polskiego radia w Montrealu w przyszłą sobotę, dziesiątego listopada. Dwudziestominutową rozmowę ze mną można będzie posłuchać na żywo między 19:00 a 21:00 (według czasu w Montrealu) na antenie radia etnicznego CFMB 1280 khz AM. Można również posłuchać na żywo w internecie. Oto link do strony głównej radia: http://www.cfmb.ca/default.asp?Key=1 L=2 lub bezpośrednio do odtwarzacza flash na żywo http://www.live365.com /cgi-bin/mini.cgi?station_name=cfmb site=pro tm=8682. Nagranie wywiadu będzie również dostępne w archiwum po 10 listopada. Link pojawi się wkrótce na mojej stronie FB lub tutaj. 