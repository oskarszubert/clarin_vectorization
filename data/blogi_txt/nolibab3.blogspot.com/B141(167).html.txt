Wczorajszy dzień zaczął się pięknie: odpaliłem silnik o 4:58 i ruszyłem równo o 5:00:00. Najpierw powolutku, dając temu dzikiemu stworzeniu które ciągnie cały ciężar poczuć że się dziś budzi do ciężkiej pracy. 24.8 ton to niezły ciężar. W języku po fachu : kotwica. Parę przecznic, parę rondek bardzo spokojnie, bez pośpiechu, wsłuchuję się w klekotanie zaworów gdy puszczam pedał gazu na tyle żeby auto jechało z tą samą prędkością, czyli 40 na godzinę. Rano bez stresowo, nie ma nikogo za mną więc nie zwalniam ruchu. Jestem tylko ja i maszyna która nabiera sił i teraz zaczynam wyraźnie czuć że domaga się więcej. Prosta, tym razem już dłuższa. Wciskam pedał bardziej zdecydowanie choć nie do końca, ryk i przyjemna wibracja wału napędowego nadaje rytm. Uchylam okno, zmieniam kolejny bieg i teraz już jest wszystko włącznie z szumem opon i świstem turbiny. Ciepło z nawiewu zaczyna delikatnie dotykać moich palców na kierownicy. Silnik już się rozgrzał. :)Sam dzień był nudny mimo że była piękna pogoda. Już o 9 rano zacząłem czuć zmęczenie, dziwne. Pod koniec dnia nie miałem już wątpiwości, lekkie zawroty głowy, osłabienie: zachorowałem. Przeziębienie albo jakiś wirus, szlag by to trafif. Nie było źle, tylko po prostu jazda już nie była taka przyjemna, stała się raczej wkurzająca mimo że za oknem pięknie świeciło słoneczko. Stanąłem o 15. Przeleżalem do wieczora, i w nocy zbudziłem się z konkretnym bólem głowy i niesamowitą chęcią do kichania.  Rano było już lepiej, słabość minęła; miałem tylko zapchany nos i dalej kichałem jak kot. Sądze że na rozładunku całkowicie wyzdrowiałem :D. Rozebrałem jeden bok, rozładunek i załadunek wtej samej firmie, znów styknąłem się z niemiecką dokładnością a w biurze gdzie odbierałem dokumenty z pospolicie mi znaną niechęcią i pogardą wobec kierowców. Głupi nie jestem i potrafię zauważyć jeśli ktoś rozumie co się do niego mówi. Ale ciężko im było odpowiedzieć po angielsku. Mniejsza z tym. Szczerze? Według mnie kierowcy którzy tłuką się po całej Europie nie są doceniani za odwagę którą mają w sobie. W każdym kraju inny język i kierowcy mają znać je wszystkie? A mimo tego wykonują swoją pracę i w jakiś sposób dowożą towar z punktu A do punktu B. Sama jazda to pikuś. Wszystkie inne szczegóły są bardziej istotne w tym fachu niż sama jazda. Pracę już mam mniej więcej ułożoną. Wracam w okolice Clermont Ferrand, później cabotage (krajówka) do Bordeaux (znowu :D) na poniedziałek, gdzieś po drodze pauza 45h i później strzała do kraju :). Tak będzie jeśli oczywiście wszystko wypali, w transporcie nie ma co planować bo już nie raz planowałem a później tylko się wkurzałem. Jest za dużo niewiadomych w tym fachu. Potrzeba tutaj ludzi z wielką cierpliwością.Zdjęcia:1: Seryjnie zorganizowany ładunek2: Prezent od Słońca na koniec dnia 