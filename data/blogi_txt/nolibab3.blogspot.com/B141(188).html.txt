Dotarłem do domu ze słonecznej Arizony i przyciągnałem za mna kolejna dawkę warzyw do spożycia przez szczęśliwych konsumentów w Montrealu. Czerwoną paprykę i ogórki. Tradycyjnie więc korzystając z wolnego czasu przejrzałem archiwum filmów nagranych podczas podrózy i stwierdziłem że mam wystarczająco materiału. Teraz jest najbardziej odpowienia pora żeby przypomnieć Wam o warunkach jakie panują na drogach zimą. W każdym urywku filmu, miałem za sobą warzywa lub owoce. Gdy będziecie je kupować w sklepie zimą, proszę Was, pomyślcie którędy one do Was przybyły. Do Polski warzywka przybywają z ciepłej Hiszpani, Afryki lub Grecji, oczywiście na kołach. Pewnie, niektóre mogą być z kraju i leżeć schłodzone w magazynach. ale niestety nie wszystkie aż tak długo da się przechowywać. Tak czy inaczej, czy drogą morksą czy z magazynu, prędzej czy później świeże wyroby zostaną załadowane na ciężarówkę.  A więc! Przez cały kontynent! Z ciepłych klimatów przez nawałnice i różne inne przygody: jadę! Ostatnie minuty filmu są z przed trzech dni, gdy w niedziele ni stąd ni z owąd zaczęło sypać na autostradzie 401 w Ontario. Straciłem tylko 20 minut przez te warunki i panikujących kierowców samochodów osobowych. Na 1300 kilometrów, które zrobiłem tego dnia nie było aż tak źle . 