Trzeci weekend w trasie. Szczerze to zaczyna mi się nudzić i dłużyć. Najwyższy czas zjechać do domu i zmienić sobie myśli oraz znów się stać człowiekiem który żyje między ludźmi. W między czasie trochę wspomnień do których już chyba Was trochę przyzwyczaiłem.  Las Vegas. Miasto hazardu i rozpusty. Właśnie to jest dziwne w Stanach. W tym dziwnym kraju można się spotkać z rzeczami całkowicie sobie przeciwnymi. Sekty religijne, ogromna moc kościoła oraz legalna prostytucja tak jak w Nevadzie. Paradoksalnie to stan gdzie większość ludzi ma pogląd radykalnej prawicy a główna część gospodarki jest oparta na turystyce związanej z hazardem i prostytucją.   Miasto znajduje się jakieś 350km od Los Angeles. Wystarczy przemierzyć pasmo gór, wspiąć się na pustynne wyżyny i później stopniowo zjeżdżać w dolinę gdzie jakiś czas temu mafia włoska postanowiła zrobić sobie miejsce żeby czyścić nieuczciwie zarobioną gotówkę. Teraz po tym wszystkim zostało miejsce które stanowi jedną z większych atrakcji turystycznych i rozrywki w USA. Na czym ta rozrywka polega? Wszystko kręci się dookoła jednego : ściągnąć do siebie jak nawięcej turystów żeby zostawili jak najwięcej kasy w kasynach. Każdy hotel ma swoje kasyno. Używają różnych argumentów : tani nocleg, dobre i tanie jedzenie. Dużo znanych piosenkarzy, piosenkarek ma tam swoje stałe przedstawienia. Dla Celine Dion zbudowano nawet osobną salę. Różnego rodzaju przedstawienia, wszystko żeby przycignąc do siebie masy turystów. Kasyn jest w Las Vegas grubo ponad sto. Od najmniejszej zadymionej speluny do błyszczącego hotelowego parteru z jednorękimi bandytami. Te maszyny można spotkać wszędzie. W kiblu, w motelu lub czemu nie: nawet i na stacji benzynowej. Las Vegas to również miasto gdzie można wziąć ślub w ciągu dwóch minut lub, jeśli zmienisz zdanie, rozwód i to w różnym stylu: w łóżku, za kierownicą samochodu lub w taki sposób na jaki tylko ma się ochotę.   Dość często się tamtędy przejeżdża jadąc ze wschodu do lub wracając z Kalifornii. Nie zawsze jest na to czas, ale gdy tylko mi się uda, staję i idę się przejść z piwem w ręku po Stripie wspominając inne czasy. Jest to chyba drugie miasto po Nowym Orleansie w USA gdzie spożywanie alkoholu w miejscach publicznych nie jest karane. To miasto ma swój nastrój. Trzeba porzyznać. Od marca do listopada temperatura nawet w nocy nie spada poniżej 35 stopni Celciusza a w dzień to naprawdę masakra bo termometr pokazuje ponad 50 stopni. Prawdziwe piekło i czuć jak powietrze przypieka skórę. Jak wychodzę ze schłodzonego klimą trucka uderza mnie fala gorąca jak z piekarnika. Zresztą to miasto najlepiej zwiedza się nocą przy błysku światła i neonów.  Zawsze lubię zbliżać do Las Vegas od północnej strony w nocy. Widok jest niesamowity. Ze względu na to że miasto jest w dolinie, jest taki moment podczas jazdy  że z totalnej ciemności wyłania się na całym horyzoncie morze zółtych światełek. Chyba mnie tam zaczyna coś wołać :)  I tyle wspomnień na dziś. Dostaję kota. Jednak 3 tygodnie w trasie i to stanie na parkingach, na serio można zgłupieć. W tym tygodiu wracam do Polski. Zrobię niezły objazd bo z Boru w Czechach jadę do Szwecji i mimo że spowoduje to że wrócę ciut później nie mam nic przeciwko. Tam mnie jeszcze nie było :D 