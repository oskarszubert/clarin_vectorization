Jutro poniedziałek, nowy tydzień więc okazja żeby zacząc coś od nowa. Poświęcę resztę wolnego czasu na przygotowania do wyjazdu w trasę choć i tak jeszcze oficjalnie nie wiem kiedy wyjeżdzam. We wtorek mam szkolenie bhp, będę musiał trochę posłuchać dobrych rad i wskazówek jak sobie nie zrobić krzywdy i sądzę że w ten sam dzień podpiszę umowę o pracę. Przewiduję że do końca tego tygodnia ruszę w świat a najpóźniej na początku przyszłego. Już mnie kręci na myśl że dosiądę znowu jakąś ciężarówkę :D  A więc wracając do przygotowań to oto lista rzeczy niezbędnych do dość płynnego wykonywania pracy na stanowisku kierowcy międzynarodowego w Europie.  - mapa Europy (nigdy o nigdy nie jeżdżę bez papierowej wersji map, bo każda nawigacja może nawalić). - nawigacja (mój wierny i stary Garmin Nuvi który był ze mną wszędzie.). - moje magiczne notesiki w których mam również dużo cennych informacji na temat miejsc w których mogę parkować, robić ewentualnie zakupy oraz multum innych spraw które sam sobie zapisywałem. - laptop z wgranym najświeższym Autoroute 2010 i odbiornikiem GPS (szczegółowa mapa prawie całej Europy). - przetwornica. - butla turystyczna z gazem. - patelnia, garnek, deska do krojenia, zapalniczka, 2 talerze, kubek oraz widelec, nóż i łyżeczka. - pojemnik na wodę: minimum 10 litrów ( woda to życie ). - radyjko CB z anteną. - nadajnik FM do muzy. - śpiwór z poduszką. - rzeczy niezbędne do higieny osobistej. - parę książek dla zabicia czasu na postojach.  Na koniec dojdą zakupy z żywnością, tak żeby robić jak najmniej zakupów za granicą i sądzę że z grubsza objąłem wszystko co jest niezbędne. Jestem osobą która nie lubi brać ze sobą tony tobołów. Biorę tylko to co niezbędne i przydatne. No wiem, jestem trochę gadgeciarzem ale naprawdę wszystko co wezmę ze sobą można położyć na tylnim siedzeniu w samochodzie. Jak na długie 3-4 tygodniowe wyprawy sądzę że to całkiem skromnie :)  A więc ciąg dalszy nastąpi :) 