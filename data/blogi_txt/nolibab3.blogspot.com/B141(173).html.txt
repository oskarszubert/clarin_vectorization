Poniedziałek spędziłen dość nudnie. Pod firmą i pod rampą. Oczekiwanie. Nie wiem ale w tej Europie wszystko tak powoli się jakoś odbywa. Dość mozolnie szczerze mówiąc. Na szczęście był internet więc nudziłem się ciut mniej. Skończyłem załadunek o 5 PM i w sumie mógłbym już odjeżdżać ale po co. Do Holandii mam dopiero na środę i zaledwie 800km do przejechania. Wstanę zatem o 4 rano, i ruszę wypoczęty. Do tego dość szybko zakończy się mój dzień, bo 9 godzin jazdy plus ewentualnie 2 na pauzy, da nam godzinę 15 i wiem że o tej porze w Niemczech nie będzie jeszcze kłopotu z parkingiem, bo później różnie bywa. I na środę rano zostawię sobie może jakieś 100km na dojazd do firmy.  Nic mi dzisiaj ciekawego do głowy nie przychodzi. Mogę powiedzieć że jakoś dziwnie spędziłęm week end. Zimno na zewnątrz, firma zamknięta na amen, nawet dojście du ubikacji i prysznica było zamknięte a do najbliższej stacji było chyba z kilometr. Przeleżałem całą niedziele na łóżku, czytając książkę. Wysączyłem parę piw i wzięło mnie na rozmyślanie nad życiem. Jakie ono potrafi być dziwne. Dobra, nie będę Was wciągał w moje myśli wewnętrzne bo wpadnicie w stan przygnębienia. Czasami tak mam :) Nawet często ale to chyba wynika tylko i wyłącznie z mojej osobowości.  Tyle smutków na dziś. Jutro nowy dzień i zaczynamy od nowa! Jazda! W perspektywie cały dzień za kółkiem :) I to jest to ! Holandia a później niewiadomo gdzie. Fajnie jechać, nie mieć obowiązków i jechać nie wiedząc gdzie się wyląduje za 5 dni. 