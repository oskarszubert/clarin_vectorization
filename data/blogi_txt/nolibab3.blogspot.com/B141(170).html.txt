W zeszłym tygodniu, podczas mojego wolnego czasu w domu, słuchając Jedynki moją uwagę przyciągnęła pewna reklama a później wywiad z osobą która była przedstawicielem tego ruchu. Akcja "Tiry na Tory", jak sugeruje sama nazwa, ma na celu wyeliminowanie większość samochodów ciężarowych z naszych dróg i wsadzenie ich na przystosowane do tego celu specjalne wagony. Pomysł bardzo ciekawy, ale niestety wizja tej organizacji, według mnie, jest bardzo ograniczona, bo myśli tylko o dobrobycie i bezpieczeństwie innych użytkowników drogi, tak jakby wszystkiemu co złe był winny tranzyt ciężarowy na naszych drogach. Najbardziej zirytowało mnie że w studiu Jedynki nie było nikogo poza redaktorem kto mógłby podważać wysunięte argumenty. Radio publiczne w innym kraju przyzwyczaiło mnie do pokazania rzeczywistości z minimum dwóch różnych kątów widzenia. Do tego ton użyty w reklamach jest według mnie bardzo dziwny, przedstawiający "Tiry" jako zło z użyciem ponurego tonu oraz grobowego nastroju. Nie sądziłem że populistyczna forma mowy i przekazywania informacj dotarła już ze Stanów do Polski. Smutne dla naszej demokracji.Moja odpowiedź.Powołują się na naukowców którzy stwierdzili że samochód ciężarowy niszczy nawierzchnię aż 163 840 razy więcej niż zwykła osobówka. Jak najbardziej się z tym zgodzę. Nie śmiałbym podważać stwierdzeń naukowców. Wydaje mi się że w innych krajach Europy efekt zniszczenia jest taki sam. Ciekawi mnie zatem czemu na przykład w Niemczech, gdzie ruch ciężarowy jest jeszcze większy niż u nas, drogi są o niebo lepsze i sa regularnie utrzymywane żeby były w dobrym stanie. Może dlatego że jakość naszych dróg nie jest przystosowana do ciężaru na jakie pozwala prawo? Dlaczego nasza autostrada A2, dwa lata po jej oddaniu, musiała być remontowana? Takich przykładów jest mnóstwo w naszym pięknym kraju. Na argument że ciężarówki często jeżdżą przeładowane odpowiem  że wystarczy częściej kontrolować wagę na drodze co zniechęci niektórych przewoźników do naginania prawa. Lub jeszcze lepiej, zbudowania stałych wag czynnych 24 godziny na dobę.Usłyszałem też że ciężarówki są powolne i zwalniają ruch powodując zatory na drodze. W miastach na drogach tranzytowych są niebezpieczne dla przechodniów. Sądze że samochód osobowy który nie przestrzega limitów prędkości w terenie zabudowanym stwarza równie duże zagrożenie. O tym się mówi mniej ale szalonych kierowców osobówek w miastach nie brakuje. Co do wypadków śmiertelnych w których uczestniczą ciężarówki normalnym jest że giną ludzie. Większa masa więc szansa przeżycia jest mniejsza. Ale czy ktoś sprawdził ile tych wypadków zostało spowodowane przez Tira? Większość czasu wypadki czołowe spowodowane są przez niecierpliwe osobówki wyprzedzające na trzeciego albo ryzykujące, ostro przyśpieszając bo "ma lepsze auto", a później gwałtownie hamując pod nosem samochodu który waży 40 ton. Ja to nazywam brakiem wyobraźni. I dopóki w Polsce każde większe miasto nie będzie miało prawdziwej obwodnicy to nie ma co liczyć na poprawę płynności ruchu w miastach. Zresztą, miasta mają to do siebie że nie ma w nich miejsca na budowę nowych dróg, więc nawet kiedy wyeliminujemy ciężarówki, aut będzie zawsze coraz więcej a dróg tyle samo. Gospodarka oparta na wzroście czyli wszystko musi się nieustannie rozwijać przynosi ze sobą większą ilość aut. Sądzę że dopóki nie będzie prawdziwej siatki sprawnych autostrad w naszym kraju to będziemy musieli przyzwyczaić się do widoku ciężarówek w miastach. Bo którędy ma ten tranzyt iść? Niektóre miasta nawet zakazały ruch ciężarowy w nocy co jest chyba największym absurdem jaki można było wymyśleć. Większość kierowców woli przeskoczyć duże miasta nocą żeby uniknąć korków ale gdy taka możliwość jest im zakazana?Nie mam nic przeciwko kolei. Wręcz przeciwnie jestem jak najbardziej za. Utworzenie korytarzy tranzytowych na torach wydaje mi się bardzo ciekawym rozwiązaniem choć kolej nigdy nie będzie w stanie całkowicie zastąpić ruchu towarowego na kołach. Nasza globalna gospodarka jest cały czas oparta na stosunkowo tanim paliwie. I jak narazie wszystkim opłaca się używać samochodów ciężarowych do transportu. Są bardziej prężne niż kolej, bo potrafią pokonać ten sam dystans szybciej bez potrzeby przeładunku. Zresztą w Polsce jeszcze nie mamy przygotowanej infrastruktury kolejowo modułowej która byłaby w stanie obsłużyć wszystkie większe miasta. A utrudniając szybki ruch towarowy na pewno będzię miało wpływ na tak bardzo ważny dla polityków wzrost ekonomiczny.Większość wzrostu polskiej i światowej gospodarki  jest oparta na konsumpcji przeciętnego obywatela. Nie rozumiem więc skąd ta niechęć dla najważniejszego ogniwa który pozwala nam iść do sklepu i spokojnie kupić to na co mamy ochotę. Jest w sklepie bo wcześniej ktoś to przywiózł. Wszystko, dosłownie wszystko co jest na półkach zostało w pewnym momencie przewiezione przez ciężarówkę. Dziwna hipokryzja, chcemy kupować, jeść, tankować, ale nie chcemy widzieć jak to do nas dociera. Może większość ludzi zapomniała że towary na półki nie spadają z nieba?Wysłane z iPhone'a 