Gatunek skrzyni często, a nawet bardzo często, spotykanej na kontynencie północno amerykańskim. Jest to najbardziej praktyczna skrzynia dla ciągników przemierzających duże odległości i znajdujących się w różnych terenach. Stanowią one dobry kompromis dla maszyny, która ciąga różne ładunki. Niestety, duże firmy transportowe coraz częściej kupują ciągniki z automatycznią skrzynią biegów. Jest wiele powodów, dlaczego tak robią, ale głównie chodzi o koszt ekploatacji. Nowa generacja skrzyni w Volvo (mój ulubiony producent ciągników ciężarowych, muszę się do tego porzyznać) I shift jest bardzo dobrze dopracowana i wydajna. Automat w przeciwieństwie do człowieka nie ma swojego temperamentu, więc sterowane komputerowo biegi (nie tak jak w poprzednich wersjach mechanicznie) mają przewagę i faktycznie potrafią zmniejszyć spalanie do minimum. Do tego rynek pracy (przynajmniej tutaj w Kanadzie) cały czas ma niedosyt. Niektórzy pracodawcy wychodzą z założenia że kierowca z mniejszym doświadczeniem mniej zniszczy sprzęt jeżdżąc na skrzyni automatycznej niż niesynchronizowanej. Do tej pory nie wiem czemu synchronizowane skrzynie takie jak w Europie nie są tutaj używane.     Cóż, być może i automat jest wygodny w korkach lub daje więcej miejsca w kabinie. Owszem. Muszę przyznać że do tej pory jeszcze nie jechałem najnowszą wersją I Shiftu ale miałem okazję już kilka razy prowadzić trucka z automatem. I nie mogę się do tego przekonać. Największe wątpliwości mam zimą, gdy droga jest ośnieżona lub gorzej: oblodzona. Jestem cyborgiem więc stanowię część maszyny i poprzez skrzynię subtelnie czuję każdy jej ruch, zgrzyt i drganie. Sądzę że w końcu nie będę miał wyjścia i zacznę doceniać najnowsze automatyczne wynalazki (maszyna dość szybko przegania człowieka a i u  Prince'a wszystkie nowe trucki kupują z I shift) ale póki co cały czas ciągnę frajdę z machania wajchą i wczuwaniem się w sprzęt. Co do spalania, to dużo zależy od kierowcy, to fakt, ale nie tylko. Wszystkie małe szczegóły wpływają na spalanie tak jak system oczyszczający spaliny ( w moim obecnym Volvo to totalna porażka gdyż spalanie nie schodzi poniżej 35l/100km). Jeździłem na różnych sprzętach i zawsze na normalnych standardowych skrzyniach osiągałem najlepsze wyniki. Mój rekord na amerykańskim trucku to 28l na 100km przeciętnej a w Europie 26 litrów w różnych terenach z róznymi ładunkami. Tyle wywodów. Teraz trochę praktyki i film, na którym pokazuję jak zmieniam biegi bez sprzęgła, co idzie dość łatwo w skrzyni niesynchronizowanej. Owszem mógłbym wciskać sprzęgło dwa razy ale cóż, czsasami jestem leniem. 