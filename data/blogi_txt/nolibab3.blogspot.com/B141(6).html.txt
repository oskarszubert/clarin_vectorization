Najpierw dla ludzi nie w temacie krótka prowizoryczna definicja : przerzut, rzucanie kierowcy z miejsca na miejsce a bardziej dokładnie z jednego kraju Uni Europejskiej do drugiego, obydwa kraje nie będące ojczyzną wyżej wymienionego kierowcy. Słyszałem o przypadkach aż do 6 tygodni na przerzutach. I tak, z czeskiego Boru w jeden dzień przeleciałem całe Niemcy miękko lądując w Holandii gdzie towar, następnego poranka, zrzuciłem. Znaczy zrzucali pracownicy magazynu gdy ja spokojnie popijałem kawę w kabinie kontemplując beznadziejną mgłę na zewnątrz. Już podczas rozładunku zaczęła się lekka panika z ladunkiem następnym. Parę nerwowych telefonów ze spedycji, że coś jest do Francji i czy mam potrzebne wyposażenie (pasy, narożniki, maty antypoślizgowe) i czy przede wszystkim dałbym radę dzisiaj załadować i nazajutrz być 800 km dalej. Szybko przeanalizowałem sprawę i bez wahania odpowiedziałem : bez problemowo, tylko nie z samego rana, tak bardziej w południe a nawet i po. Biorąc pod uwagę fakt że w Europie rzadko kiedy udaje się uzyskać przeciętną prędkość ruchu wyższą niż 80 km/h, dziennie przejeżdża się maksymalnie 700 km, więc musiałbym sobie tych kilometrów na rano zostawić. Ale przecież to nie straszna rzecz, tylko kwestia organizacji. Więc już zatarłem ręce wiedząc że jadę do Francji gdy cała sprawa została odwołana bo ładunek nie wypalił. Czy ktoś im go zwinął spod nosa, czy były inne powody, diabli wiedzą. Z mojego mniemania praca na spedycji jest dla ludzi ze stalowymi nerwami oraz ludzi którzy nieźle potrafią zciemniać :D i to nie tylko kierowcom. Sądzę że w tym świecie nie ma litości i liczy się tylko kasa, jak zresztą w każdej innej branży dochodowej. Zawsze mówię że transport to świat rekinów i cwaniaków. I tu mały nawias bo często sytuacje bieżące wywołują u mnie wspomnienia. Moja pierwsza firma transportowa w Kanadzie (VTL transport) wykonywała podobną formę pracy. Kółko trwało 5 dni ale lekko przypominało przerzuty tylko w przyśpieszonym tempie. Wyjeżdżałem z bazy i goniłem 1300 km na następny dzień do Ohio w Usa. W ten sam dzień rozładunek i załadunek który rzadko kiedy kończył się wcześniej jak 2 PM i heja suniemy spowrotem do Kanady, ciut bliżej bo cofałem się tylko do Toronto (jakieś 750km). Musiałem tam być z samego rana żeby obskoczyć 3 do 5 miejsc rozładunku. I w Toronto to samo : ładujemy się i raz, raz, raz! Na następny dzień znów wracamy do Ohio. I od nowa, zrzutka, załadunek i jak miałem farta dostawałem coś prosto do Montrealu, a jak nie to do Toronto i dopiero tam po rozładunku do domu. Słowa załadunek i rozładunek mogą zamienić się w 20 minut lub parę godzin... Czasami zdarzało sie przepinanie naczep. Do tego granice, tankowanie paliwa oraz cały czas stres żeby uciekać z Toronto jak najszybciej przed korkami, ufffffffffffff. No ale taka była cena mojej obecności w każdy week end w domu. Koniec nawiasu. Czyli Francja odpadła i dopiero po południu przyszło zlecenie : czwartek 6:45 Rotterdam, ładujemy do Niemiec. Jakieś żelastwo 24 ton. Rarytas nie? Rozebrałem jeden bok plandeki, pospinałem 7 paczek stali pasami i ruszyłem o 9 rano w wielką wyprawę która swój cel miała 450 km dalej w mieście o nazwie Homburg. I znów, pykam sobie spokojnie, planując zakończyć dzień o 15, gdy otrzymuję telefon ze spedycji : jutro będziemy mieć dla Pana kraj, o której będzie Pan rozładowany?  - Jadę spać pod firmę, więc jeśli chcą to mogą i dzisiaj. - O tak! Niech Pan spróbuje dzisiaj. Co zrobiłem.  Duże zakłady mają to do siebie że często bywają otwarte całą dobę, lub przynajmniej pracują na dwie zmiany. Moje doświadczenie nie oszukało mnie bo ThyssenKrupp będąc wielką, światową, krwiopijną korporacją rozładowało mnie 45 minut po moim zjawieniu się na terenie zakładu. Mimo że nie przepadam jeździć do Niemiec, ze względu na blokadę językową, to ich porządek zawsze mi imponuje. Wszystko jest poukładane, wyliczone, przewidziane, dokładne itd itp.  Wykonałem ładunek od rampy do rampy non stop w ten sam dzień. Tak! Bardzo to lubię! Ostatni raz taki ładunek zrobiłem dla Leger :). Było bardziej hardcorowo bo naprawdę było ramp to ramp. Z Jersey City,NJ do Montrealu,QC w 6 godzin nie schodząc z siedzenia :) i w tym granica! To jest wręcz piękne! I jak myślicie? W piątek był ładunek do Polski? Byłoby za pięknie nie? Dostałem coś innego, cały dzień straciłem w firmie na kolejnym załadunku ale tym razem już naprawdę do Francji. Hurrrrra! Ruszyłem o 4 rano i w obecnej chwili znajduję się w malutkiej mieścinie Nouan le Fuzelier, jakieś 50 km na południe od Orleansu. Pokonałem Paryż w wielkiej ulewie i o dziwo nie korkowało się. Zauważylem też że wczułem się całkowicie w mojego Dafa, jego skrzynię i potrafię już kontrolować ruchy naczepy co do centymetra. Czas adaptacji się skończył :) Nadszedł czas gdy wyciągam szablę, unoszę ją w górę i już tak łatwo mojego miejsca na przetłoczonej paryskiej obwodnicy nie sprzedam :D. Najlepsze jest to że miałem zamiar spędzić week end pod firmą ale nie ma tam parkingu więc stoję sobie na głównej drodze na wjeździe do miasta. Nie chcialo mi się już wracać na autostradę. Sądzę że tutaj i tak jest bezpieczniej.  I tak to już jest na przerzutach : nigdy nie wiadomo co i gdzie. Z powrotem mi się nie śpieszy. Co tam. Jedzenie mam, zaopatrzyłem się w skromną ilość dobrego wytrawnego francuskiego wina na week end, nie zapomniałem też o serze, książki do czytania mam, czas mi minie raz dwa! Do tego cały czas odbieram publiczne radio francuskie więc wiem co się dzieje z ludzkością. Lepiej być nie może :D Podsumuję : Z PL do CZ. Z CZ do NL. Z NL do D. Z D do F. A gdzie dalej nie mam pojęcia :) Wysłane z iPhone'a 