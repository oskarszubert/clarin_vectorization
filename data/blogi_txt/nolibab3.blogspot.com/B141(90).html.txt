Mowa oczywiście o manewrze wyprzedzania podczas jazdy autostradą, bo całkiem inne zasady oraz obyczaje (co kraj to obyczaj ma się wiedzieć) obowiązują na drogach krajowych i drugorzędnych. Z jednej strony mamy ciężkie oraz dość powolne samochody ciężarowe, z drugiej szybkie i zwinne osobówki. Według prawa wszystkie samochody ciężarowe powinny być zablokowane na pewną maksymalną prędkość. Mimo że w Europie oficjalne ograniczenie prędkości dla samochodów powyżej 3.5T to 80 km/h, blokada elektroniczna może mieć maksymalną wartość 89km/h. Sądzę że władze chciały dać pewne teoretyczne pole do manewru właśnie w momencie wyprzedzania. W Kanadzie są tylko dwie prowincje, które ustaliły takie prawo i wszystkie samochody ciężarowe poruszające się po terytorium Quebecku i Ontario muszą mieć elektroniczną blokadę na maksymalną prędkość 105 km/h.(nic nie mówi że można ograniczyć na niższą wartość i są firmy, które jeżdżą tak jak w Europie: 90km/h)  Dość spraw związanych z prawem. Jak to się odzwierciedla w rzeczywistości. Stwarza to samochody poruszające się po tej samej drodze o podobnych ale nie identycznych prędkościach. Wiadomym jest że nie ma dwóch pojazdów poruszających się z identyczną prędkością i zawsze jeden z nich będzie szybszy.  Gdy kierowca osobówki chce wyprzedzać, chcąc nie przyszkadzać innym użytkownikom ruchu, prosta sprawa: naciska na gaz i jazda, wyprzedza. Jednak co by było gdyby kierowca owej osobówki stwierdził że w pewnym momencie odcina mu moc i nie może rozwinąć większej prędkości? Przypuszczam że najpierw ogarnęłoby go ogromne zdziwienie a później udałby się na warsztat żeby zobaczyć co jest nie tak z autem.  Każdy wie jak uciążliwa jest jazda za kimś kto jedzie wolniej od nas. Od tego właśnie jest wyprzedanie.  Praca kierowcy zawodowego polega na przewożeniu towaru z punktu A do punktu B. Ma na to określony czas, ograniczone godziny jazdy w każdy dzień, obowiązkową pauzę oraz blokadę prędkości pojazdu. Te wszystkie czynniki wpływają na czas tranzytu. Dobrego kierowcę pozna się po umiejętności żaglowania ze wszystkimi biurokratycznymi żywiołami wymienionymi wyżej. Nie wspomnę już o korkach i wypadkach na drogach. Dlatego więc czasami a nawet zawsze nie ma innego wyjścia: trzeba wyprzedzać mimo że zajmuje to trochę czasu i powoduje niecierpliwość aut osobowych z tyłu. Gdyby Tir jechał przez cały dzień, przeciętnie 3km/h mniej przejedzie około 30km mniej w cały dzień. 30km x 5 dni to 150mk i to już prawie 2 godzinki jazdy w Europie. Głupie dwie godzinki mogą zdecydować o weekendzie w domu lub na parkingu albo gorzej, na dzikusie. Zaznaczam jeszcze raz, że cały czas temat jest związany z wyprzedzaniem na autostradzie bo na drogach krajowych w Polsce przeciętna prędkość dla ciężarówki jeśli przekracza 70 km/h to niezły wyczyn  Do tego mały film, który mam nadzieję bardziej przejrzyście przedstawi moje myśli.     Ze spraw bieżących to wróciłem z Kalifornii, jak się wyśpię to zrobię zakupy, przygotuję się do kolejnego, ostatniego wyjazdu przed zasłużonym urlopem i jak będę miał siłę i czas przed trasą skończę film, który zacząłem montować dwa tygodnie temu. Czas leci. Normalnie masakra. 