Dla ciekawych, którzy zauważyli że mapa Latitude z dziwnych powodów pokazuje że nieustannie wędruje po Polsce to tak, faktycznie zawitałem do kraju. Nie jest to długi pobyt tylko w moim języku: szybki skok przez ocean bo pobyt w Ojczyźnie potrwa tylko siedem dni. Od świąt Bożego Narodzenia jeździłem truckiem jak szalony odpoczywając tylko tyle ile wymagało ode mnie prawo, więc musiałem trochę zresetować myśli i przysłowiowo "odchamić się". Okazja była dobra bo tak czy inaczej miałem parę spraw do załatwienia a nawet zostałem ojcem chrzestnym.  Zaliczyłem również lot najnowszym cackiem lotnictwa cywilnego: Airbus A380 przeniósł mnie na swoich skrzydłach przez Atlantyk. Teraz natomiast jestem w przedziale pociągu Inter Regio, zasuwam do Warszawy i na tym kończy się pobyt w Polsce. W czwartek ruszam w trasę, tak się umawiałemze spedycją: mam im wysłać z Paryża emaila czy zdążyłem na przesiadkę i jeśli tak to wpadam znów w wir aż do dłuższego urlopu, zaprogramowanego na czerwiec i lipiec.  Dziś Łęczyca i Warszawa, jutro Paryż i Montréal a później dzika Ameryka. Mówiłem już że jestemNomadem? 