Minęły już prawie 24 godziny od momentu kiedy zrzuciłem towar. Już wczoraj układano różne scenariusze na temat tego gdzie mam jechać dalej. Zaznaczyłem na spedycji że dla mnie im dalej tym lepiej. Miały być niby Włochy ale później zadano mi pytanie czy chciałbym pojechać do Hiszpani. Hiszpania to chyba dalej niż Italia nie? Jasne że tak. Więc po co te dziwne pytania. Sęk w tym że ten towar idzie ze Stargardu Szczecińskiego więc trzeba mnie zciągnąć najpierw do kraju. Ta rozmowa miała miejsce o 9 rano. Poźniej był jakiś plan z ładunkiem do Austrii ale po krótkiej analizie zwiększało to ryzyko że nie zciągną mnie na piątek żeby załadować tę Hiszpanię. W sumie niezły tajfun musiał dzisiaj panować na spedycji. Chyba nikt nie chce wziąć tego ładunku bo napewno nie wróci się na święta do domu. Cóż, ja tam mogę jechać, tylko narazie niech mnie stąd wyciągną. Dobrze że mam ze sobą książkę która ma 1000 stron. Jestem już na stronie 300 ... O 16 telefon dalej milczał więc zrozumiałem że stoję tutaj do jutra. Porażka, stać 100km od kraju.  Z newsów powiem Wam że otrzymałem maila z dragontv i nie wiem co mam myśleć ale sądzę że jest on bardzo pozytywny. Jeszcze nie ma nic oficjalnego ale chyba wszystko jest, tak mi się wydaje, na dobrej drodze. Jakby to wypaliło to ja chyba normalnie zejdę :). I tyle, sterczę sobie na jakiejś zakurzonej stacji paliw na drodze krajowej w Czechach, próżnuję i wymyślam różne zajęcia dla zabicia czasu. Na koniec mała informacja techniczna: jeśli stoję w miejscu, usługa latitude nie aktualizuje mojej pozycji no bo po co. To że teraz widać np. "24h ago" znaczy że stoję w tym samym miejscu od tylu godzin. Albo że zdecydowałem się wyłączyć całkowicie gps ale to już całkiem inna sprawa :D Wysłane z iPhone'a 