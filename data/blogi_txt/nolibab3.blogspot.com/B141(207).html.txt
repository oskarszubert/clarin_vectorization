Korzystając z czasu, który spędzam na wakacjach w domu, zacząłem pomału rozglądać się za ewentualną firmą transportową, która by mnie interesowała tam za wielką wodą. Opcji mam parę, wszedłem na portal transportowy z Quebecku i wlazłem sobie z ciekawości w dział ofert pracy: http://www.truckstopquebec.com/emplois.htm (strona jest w języku francuskim). Teoretycznie każda większa firma transportowa potrzebuje kierowców na gwałt. Wszędzie jest słowo 'urgent' czyli pilne. Nie każda z nich jednak mnie interesuje. Kręcenie się dookoło komina to nie mój styl ani cel. A wiele jest firm w Montrealu w których pracuje się od poniedziałku do piątku i weekend w domu. Lub od niedzieli do czwartku. Wiem, wiem, nie jestem normalnym kierowcą z rodziną tylko samotnym wilkiem, który wychodzi z założenia że im dalej tym lepiej. Tak więc mam oko na firmy które często jeżdżą do Kaliforni ale nie tylko. Idealna firma dla mnie jest taka, która jeździ wszędzie. Robi i krótkie kursy i długie tak zwane 'long haul'. Od czterech lat moje motto jest: long haul and long haul only! Sęk w tym że coraz mniej firm chce puszczać w pojedyńczej obsadzie na tak długie trasy szczególnie na chłodniach. Podwójna obsada potrafi zrobić kółko z Montrealu do Los Angeles w 6 dni a jak idzie bardzo dobrze na załadunkach i rozładunkach to i w 5 dni. Choć na chłodni kiedy ładuje się świeże warzywa lub owoce, raczej nigdy nie idzie szybko.  Wracając do tematu mojej przyszłej pracy. Mam pięć lub sześć firm, które mam na oku i które wykonują ten typ transportu jaki mi odpowiada. Cztery mają siedzibę blisko miejsca gdzie wynajmuję mieszkanie, a jedna z nich znajduje się w Ontario, choć sądzę że mają jakąś bazę w Montrealu. Pierwsza z nich to Transport Explorer. Co jest fajne że część dyspozytorów z Leger właśnie wylądowała w tej firmie. Ewentualny plus, bo mnie znają i wiedzą na co mnie stać. Podobno rzadko puszczają na Kalifornię solo ale sądzę że zawsze można się z nimi dogadać. Utrzymuję kontakt na facebooku z jednym z dyspozytorów i mówi że załatwi mi Volvo (nie powidział mi czy to Vn660 czy Vn780) jak do nich przyjdę i żebym mu dał znać jak już będę na miejscu, to pogadamy o konkretach. Do tego jeden z moich znajomych dokładnie za dwa dni zaczyna u nich pracę, też były kierowca z Leger i z nim również utrzymuję wirualny kontakt FB więc będę śledził na bieżąco jego poczynania i przygody. Do tego część kontraktów transportowych z Leger również wylądowało w Explorerze więc wiem dokładnie co oczekiwać od tej firmy.  Druga opcja to Prince Transport, właścicielami są Turcy. Mój guru Allan jeździ tam od roku i chwali sobie. Wyjeżdża głównie do Vancouver.BC a wraca przez stany. Mówi że płacą rzetelnie, że sprzęt się nie psuje i że mają dużo ciągników Volva. Jedyny minus to że w aucie nie ma żadnego sprzętu, nawet lodówki. I gdy przyszła nowa drużyna do podwójnej, zabrali mu nówkę trucka i dali jakieś stare Volvo. W tej firmie teamy są najważniejsze. I tak nie narzeka bo on też kocha się w Volvach i chwali sprzęt który się nie psuje. Do tego bardzo rzadko przyjmują do jazdy solo, ale sądzę że znajomość Allana może mi się ewentualnie przydać. Zresztą jako ciekawostkę powiem Wam że Prince Transport dzwonił do mnie do domu jak już byłem w Polsce w grudniu na wakacjach i oferowali mi pracę. Gdy moja była kanadyjska firma Leger splajtowała w trosce o to żeby ich kierowcy szybko znaleźli sobie pracę udostępnili wszystkim zainteresowanym firmom numery kontaktowe kierowców. Niestety moja Mama poinformowała ich że jestem w Polsce i że ewentulanie się odezwę jak wrócę. A wracam dopiero teraz, i szczerze? Nie chce mi się z Polski wyjeżdżać bo mi tu dobrze. Z drugiej strony truckerka ciągnie jak cholera ;)  Trzecia opcja, też ciekawa, to mój pierwszy pracodawca w branży transportu czyli VTL transport. Tam też mam znajomego kierowcę, którego notabene uczyłem trochę jeździc. Mówił mi on że VTL zaczął brać się za jazdę na Kalifornię i mają stałe ładunki z Toronto do Los Angeles. Ciekawe, tym bardziej że VTL ma też Volva które bardzo dobrze znam. Do tego mają przyjść jakieś nówki we wrześniu a doświadczonym kierowcom lubią dawać nówki żeby ich w ten sposób przyciągnąć. Jedyny minus a czasami i plus to że ten ładunek do Los Angeles jest cały czas ten sam i w to samo miejsce, co z czasem może mi się znudzić. Ostatnia sprawa że łączy mnie z tą firmą dużo wspomnień z życia osobistego: bardzo długi czas niepewności oraz bardzo krótki przejściowy, paro-miesięczny okres szczęścia. Obawiam się że wracając w te same miejsca mój tryb myślenia popadałby w nostalgię co w moim przypadku jest cholernie uciążliwe. Zresztą tak jak mówiłem wszędzie mam pełno moich miejsc nie łatwo jest uciec od przeszłości.Tego trucka co jest na zdjęciu miałem od nowości ;).   Kolejna ciekawa firma to Diablo. Firma generalnie kupiła dwa lub trzy trucki żeby wozić swój towar, a resztę ładunków sprzedaje innym przewoźnikom na giełdzie. A zrobili tak, bo w Kanadzie nie można mieć spedycji i handlować ładunkami jeśli się nie posiada własnych aut. Minimum jedno. Zrobili takie prawo jakieś 20 lat temu żeby zapobiec spekulacji i obniżaniu frachtów poprzez różne spedycje które zachowywały się jak rekiny. Więc Diablo wozi swój własny towar i są nim kulki do paintballa. Pociski. Tam również mam znajomego kierowcę, też dawnego z Leger i zachęca mnie żebym się do nich udał bo szefowa chętnie kupi trucka żeby zatrudnić konkretnego kierowcą. I co jest fajne w tej firmie że ich trucki to wypasione Kenworthy, pięknie pomalowne razem z chłodnią. Co więcej, nie mają kagańców i mogę w stanach jechać tyle ile jest ograniczenia na drodze. Jazda truckiem 120 km/h to niepowtarzalne uczucie, zapewniam Was. I Diablo buja się po całej Ameryce. Mają magazyny z kulkami paintballowymi w każdym kierunku który mnie interesuje. Co więcej, tryb pracy jest tam zmienny bo czasami truck jest wysyłany na jakiś turniej (na przykład do Los Angeles) i dowozimy cały sprzęt oraz pomagamy go montować a później firma wysyła nas na parę dni do hotelu i płacą za każdy dzień jak normlany dzień pracy. Sadzę że będzie to jedna z moich bardziej konkretnych opcji. Jedyny minus to że będę musiał się zajmować serwisem trucka, czyli będę musiał z nim jeździć zmieniać olej, na smarowanie i tak dalej ale za to wszystko również jestem opłacany.  Mógłbym pisać więcej na temat kolejnych firm które mnie interesują ale sądzę żę już wszystko ogarnąłem i raczej pisząć dalej bym się powtarzał, czego jak już wiecie nie cierpię robic ;)  Na koniec, pwoiem Wam tylko że jestem pod ogromnym wrażeniem bo któryś z widzów bloga lub YT wrzucił mój filmik na portal joemonster.org i od tego czasu w ciągu jednego dnia chyba miałem ponad 45 tyś obejrzeń tego filmiku, co również przerzuciło się na oglądalność tego bloga. Wczoraj miałem tutaj ponad 6 tysięcy wejść co jest niesamowite. Dziękuję wszystkim jeszcze raz za to że interesuje Was żywot normalnego kierowcy. 