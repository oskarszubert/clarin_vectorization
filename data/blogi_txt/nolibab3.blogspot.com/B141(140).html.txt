Bo tyle mnie kosztował przejazd w tą i z powrotem pociągiem podmiejskim RER. Na jedzenie dzisiaj nic nie wydałem: od pewnego czasu stosuję podejście dietetyczne 'Stop, Eat, Stop' i dzisiaj wypadał dzień Stop. Wypiłem zatem rano czarną kawę, wpakowałem w plecak butelkę wody, muza na uszy i o 8:30 ruszyłem z buta do najbliższej stacji. A kawałek było: szedłem dobrym tempem prawie godzinkę żeby dostać się do miasteczka Souvillier. Pociągi do Paryża nawet w niedzielę kursują co 30 minut! Nie czekałem zatem zbyt długo: ledwo co zdążyłem kupić bilecik w automacie i wejść na peron a pociąg już po cichu wjeżdżał na stację. Jazda koleją czy to w Polsce czy we Francji zawsze sprawia mi ogromną frajdę. Tym bardziej w pociągach podmiejskich można anonimowo wczuć się w atmosferę danej metropolii. Nacji w Paryżu nie brakuje. Dla mnie to w nic nowego : w Montrealu też jest masa ludzi ze wszystkich części świata. Jednak w Paryżu czuć dość wyraźną obecność czarnej oraz arabskiej Afryki (w Montrealu jest większa obecność Ameryki łacińskiej). 40 minut jazdy i wysiadłem na Gare de Lyon w Paryżu. Dzień był piękny. Snując się po ulicach przyglądałem się jak miasto się budzi. Chodziłem tam gdzie moje oczy miały na to ochotę. Tym sposobem zboczyłem z turystycznego szlaku i znalazłem się w wąskich uliczkach. Przyglądałem się spokojnemu niedzielnemu życiu jakie tutaj się prowadzi. Tu lampka wina do śniadania w malutkiej restauracji która ma 4 stoliki, lub dalej stragan ze świeżymi warzywami. Wszystkie inne sklepiki były pozamykane ale ilość ich jest zaskakująca. Później udałem się w kierunku znanych obiektów i wiadomo: napotkałem tłumy turystów. Już nie było tak fajnie ale cóż będąc tutaj nie mogłem nie iść pod wieżę Eifla. W jeden dzień nie da się wszystkiego zobaczyć ale mimo to zadowolony jestem z wycieczki. Dzień minął mi błyskawicznie i nie nudziłem się ani chwili. Niezły kontrast z śmierdzącym parkingiem przy autostradzie nie? Jutro rano jak tylko na tachografie wyskoczy mi 45h (o 9:23AM) podnoszę kotwicę i jadę dobrze znanym mi już szlakiem na południe. Tym razem w okolice Madrytu.        Relaks pod wieżą Eifla.        Les Tuileries       Stacja paliw w środku miasta. Takiego czegoś jeszcze nie widziałem !         Hotel de ville czyli ratusz. 