Zacznijmy od wtorku 08.03.2011. Równo o godzinie 6:30 włożyłem kartę do tachografu, wypiąłem ciągnik i udałęm się do Rzgowa gdzie znajduje się dealer Dafa. Jazda samym koniem jest niezłą frajdą. Największą z nich jest jak stoję na czerwonym świetle i widzę w lusterku jak wszystkie samochody osobowe uciekają na pas obok, bo myślą że będę mozolnie startował. A tu masz, ruszam jak strzała i ku ich wielkiemu zdziwieniu, ciężko im jest mnie dogonić. Cóż, 460 koni jak nie muszą pracować żeby ciągnąc towar mogą być użyte w inny sposób ;) Na serwisie nudy, mechanicy wymienili pompy od paliwa, jakieś czujniki temperatur spalin przed i za katalizatorem i cały ten proces zajął im 6 godzin. Teraz auto ma podobno mniej palić i nie kopcić na niebiesko. W środę zaczęła się prawdziwa praca : zrobiłem dwie krajówki i co się z tym wiąże w bardzo szybkim tempie.Załadunek tekturą w Strykowie o siedemnastej i rozładunek nazajtrz o 8 rano w Goleniowie niedaleko Szczcina. 450 km. Niby bagatelka ale biorąc pod uwagę fakt że tylko 50% drogi wykonałem autostradą można to nazwać solidną pracą. Ładować skończyłem się dość szybko, ruszyłem około 20:00. Dojechałem na miejsce o 3 nad ranem... . Jazda przez Polskę w nocy ma swój urok. Jest płynna, bez większych utrudnień co pozwala trzepać kilometry. Ruch na drogach jest minimalny, trzeba jedynie dobrze wytrzeszczać oczy na rowerzystów, szczególnie w godzinach między 4 a 6 rano. Co mądrzejszy z nich zakłada kamizelkę odblaskową, ale już parę razy zdarzyło mi się tak że z nikąd po mojej prawie stronie zjawił się ktoś z nikąd... ... ... Według nawigacji szczęśliwie dotarłem na ulicę gdzie była moja docelowa firma. Nie chciało mi się już szukać dalej, więc stanąłem na pierwszym lepszym miejscu które wydawało mi się bezpieczne. Trafiło się że akurat stanąłem pod piekarnią. Mówię sobie : ktoś tam musi być więc pójdę i zaciągnę jezyka. Byłem ciekawy czy owa firma do której jadę naprawdę znajduje się na tej ulicy. Otworzyła mi bardzo miła Pani, trochę zmęczona, i grzecznie wytłumaczyła że wystarczy że przejadę 200 metrów dalej i znajdę się tam gdzie chcę.-Ale niech Pan tu śpi, tam dalej nie ma gdzie zaparkować, chłopaki właśnie tak robią że tutaj stają i idą spać, a rano jak otworzą bramę jadą się rozładować.Od tej Pani promieniowało życzliwością. Sądzę że ludzie pracy są sobie przychylni i mili. Ucieszyłem się, serdecznie podziękowałem, no i raz, polazłem spać. Znów budzik, tym razem nie byłem lepszy tylko on mnie wyrywał ze snu. Szlag. 7:30, no dobra trzeba się ruszać. Śniadanie zrobię sobie podczas rozładunku. Tylko taki mały szczegół...pauza jeszcze nie skończona. Zaledwie 4 godzinki mi się nakręciło... i co teraz ? I to jest absurd. Nie móc przestawić auta o 200 metrów, co ja mówię o centymetr bo pauza zostanie przerwana. Zrobiłem to co trzeba i założyłem ten pieprzony magnes bo przecież absurdem będzie jeśli podjadę za 5 godzin. Raz że może już się nazbierać tyle aut że dziś mnie nie rozłądują, a dwa że nie uda mi się zdążyć na załadunek który mam w ten sam dzień ciut później. I tutaj wychodzi zderzenie z rzeczywistością beznadziejnych praw. Gdybym miał wypadek i udowodnią mi że oszukałem tacho i założyłem magnes to kto myślicie za to zapłaci i pójdzie siedzieć? Dyspozytor? Spedycja? Właściciel? W tym interesie wszyscy sobie obmywają ręce i większość odpowiedzialności spada głównie na kierowcę : przecież zawsze może odmówić racja ? Wywierają nad nim presję, żeby zdążył, dają terminy które są albo na styk albo niemożliwe i jak głupek pojedzie to jasne, cieszą się. Według ich planu wszystko się dograło. Znów trochę się unoszę. W sumie rozładunek trwał 5 godzin, więc luz :). Później króciutki podjazd pod inną firmę w Stargardzie Szczecińskim. Musiałem się stawić na godzinę 16 i bardzo się zdziwiłem podjeżdżając na miejsce o 14 że od razu wskazali mi rampę. Mało tego : zaczeli ładować 20 minut później o skończyli o 15:30! Wszystko zależy od tego na kogo się trafi nie ? I tyle. Ruszyłem o 16:00 i byłem w Mszczonowie pod Warszawą godzinę po północy. Wszystko fajnie, wszystko w szybkim tempie, ale nie lubie jak ktoś mnie robi w balona. No bo jak można to nazwać ? 2 dni zasuwania o różnych porach dnia po kraju i jako wynagrodzenie otrzymujemy 23pln za dobę?. HALO! Lubię pracować, lubię pracować ciężko, ciągnę z tego czasami satysfakcję. Pozwala mi to zapomnieć o wielu rzeczach, ale wyzysku, bezwstydnego wyzysku nie cierpię. Uniosłem się po raz kolejny. To przejściowe... przypominam sobie że nie robię tego dla kasy tylko dla przygody i staram się być jak najbardziej rzetelny ale to też ma swoje granice.Później wszystko bardzo szybko się potoczyło. O 8:30 telefon ze spedycji : że jakiś kierowca nie da rady dojechać, odsunąłem ucho od słuchawki: po co mam słuchać kłamstw. Nie zależy mi na weekenach w domu. Nie mam dzieci, żony ani dziewczyny więc jestem totalnie wolny. Raz na jakiś czas potrzebuję czasu dla siebie żeby dopełniać swoją osobowość ale kiedy usłyszałem słowo Portugalia... nie musiałem zastanawiać się zbyt wiele : IT'S A GO. No i cóż. Znów goszczę w Republice Czeskiej, przyjechałem tutaj z Poznania. W poniedziałek rano znów rozładunek w tym samym miejscu ale załadudek będzie piękny :). Spojrzę sobie na dokument przewozowy czyli w CMRkę i zobaczę słowo  : PORTUGALIA. No szlag, tam mnie jeszcze nie było...ale bedę :D Kocham i nienawidzę transport. Załadunek tektury w Strykowie (PL)  Krajobraz miejsca gdzie spędzam weekend.To tam gdzie korporacje magazynują swoje dobra żeby lepiej z Was zdzierać.    No i nie jestem sam. Są i kierowcy z Miratrans i z innych firm.  No, no, no ! Scania na próbie w Miratrans. To już coś! 