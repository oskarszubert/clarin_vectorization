Postanowiłem w tę ponurą niedzielę odpowiedzieć na parę ciekawszych pytań zadanych mi na tym blogu. Z Bordeaux nic mi nie wyszło, za późno wczoraj wyruszyłem na stację. A pociągów w sobotę i niedzielę mało. Mógłbym pojechać dzisiaj o 12 i wrócić o 18, ale pogoda niestety jest deszczowa :/.A więc tak. Na jakim prawku jeżdżę po Europie? Na kanadyjskim, do którego wyrobiłem sobie wersję międzynarodową która jest ważna przez rok od momentu wystawienia. Mogłem sobie wyrobić polskie; musiałbym zdać egzamin teoretyczny i dostarczyć tłumaczenie mojego prawa jazdy z Quebecku. Stwierdziłem że to bezsensu, bo straciłbym kanadyjskie i wracając za wielką wodę musiałbym na nowo je wyrabiać. Choć z tym by nie było problemu. Dzwoniłem i pytałem się: jeśli od momentu anulacji nie minie więcej niż 3 lata, wystawją mi je od ręki. Ale jeśli nie mam zamiaru jeździć dłużej niż rok to po co sobie komplikować życie. Zresztą powiem Wam że jak w roku 2009 przyjechałem do Polski i postanowiłem się stać prawdziwym Polakiem, mieszkającym i pracującym na terenie naszego pięknego kraju to styknąłem się z ogromnym mutantem: post komunistyczną biurokracją. Musiałem wyrobić sobie dowód osobisty, wcześniej się zameldować a jeszcze wcześniej się wymeldować. Tak! Okazało się że przez 20 lat pobytu za granicą byłem cały czas zameldowany w Łodzi. Do tego miła Pani gdy spytała się mnie o książeczkę wojskową trochę zaniemówiła gdy ją spytałem cóź to takiego jest. Oschłym tonem powiedziała żebym udał się do WKU to mi tam wytłumaczą. W wojsku przyjęli mnie bardzo uprzejmie, skierowali na badania, uznali za zdatnego do służby i dziś jestem sobie szeregowym w rezerwie :D. Co do formalności związanych z uprawnieniami. Poszedłem na kurs przewozu rzeczy za 500pln (szczerze to nie wiem do czego on jest przydatny, chyba tylko do wyciągnięcia kasy od ludzi) zrobiłem sobie też ADR-y (ładunki nibezpieczne czyli łatwo palne, wybuchowe, trujące, radioaktywne, itd, itp) choć do tej pory jeszcze nie wiozłem ani jedego ładunku na ADR-ach. Z cyfrową kartą kierowcy miałem mały problem bo przez telefon powiedziano mi że Polska i Kanada nie mają żadnej umowy co do uznanawania prawa jazdy więc owej karty mi nie wystawią. Gdy jednak powiedziałem że mam międzynarodowe nie gwarantując niczego kazano mi przysłać wniosek. 3 tygodnie później miałem już kartę kierowcy do tachografu cyfrowego. Dalej nie byłem pewny czy wszystko mam w porządku więc jadąc osobówką gdy spotkałem ITD pokazałem im moje prawo jazdy i spytałem się czy jadąc samochodem ciężarowym uznają mi je. Powiedzieli że jak najbardziej. Więc problem z głowy. Teraz jak przyjechałem drugi raz do pracy w Polsce formalności do załatwienia nie miałem żadnych. Tylko na konia i wio!Pytanie 2. Co się stanie gdy konkretnie zachoruję podczas wykonywania mojej pracy za granicą. Jeszcze mi się to nigdy nie zdarzyło ale każdy kierowca jest ubezpieczony przez firmę w której pracuje. Słyszałem już o przypadkach kierowców którzy szli do szpitala za granicą. Na przykład w Leger ciut przed końcem kierowca miał dość poważny wypadek i jego życiu zagrażało niebezpieczeństwo. Ubezpieczenie zapłaciło mu za szpital oraz transport samolotem-karetką do kraju. Pytanie 3. W jaki sposób do mnie najlepiej napisać? Jak narazie najlepszy sposób to prywatna wiadomość na skrzynkę na youtubie. Mam zamiar wsadzić link tutaj na bloga który pozwoli osobom które mają na to chęć do mnie coś napisać. Postaram się odpisać wszystkim choć nie gwarantuję tego :p.Pytanie 4. Nie boję się zostawić zestawu z towarem na parkingu. Zależy jaki mam towar, wiadomo. Jeśli mam jakiś wartościowy taki jak AGD to i tak się staje na parkingach strzeżonych. Do tego nie zostawię auta na noc tylko na parę godzin w dzień. Owszem łamię umowę którą podpisałem w Miratransie bo według niej nie mam prawa oddalić się od auta na dłużej niż 30 minut. Hahahaha. Jak czytałem ten punkt w regulaminie wewnętrznym to nieźle mi się chciało śmiać :D. Nie wiedziałem że do moich nowych obowiązków pracy w Europie należy również nadzorowanie sprzętu 24/7. Kierowca w Europie naprawdę nie jest wolny. Teraz akurat stoję na pusto i otworzyłem szeroko drzwi żeby wszyscy o tym wiedzieli i żeby przypadkiem ktoś nie pociął mi plandeki bez powodu. Raz na jakiś czas, będę starał się odpowiadać na pytania które ocenię jako interesujące :) 