Czy mówiłem już Wam że podróże to dla mnie ucieczka? Pewnie tak. Wiem, powtarzam się ale chyba już do tego się przyzwyczailiście. Mam tendencje do myślenia w jednym trybie, choć nie, wcale nie, jestem jak najbardziej otwarty na wszystkie nowe trendy oraz myśli. Tym razem zamieniam samochód ciężarowy i wszystkie obowiązki z nim się wiążące na malutkie autko. Można powiedzieć że moją pracą w ostatnich miesiącach, wykupiłem sobie wystarczająco wolnego czasu (odłożyłem kasę) żeby mieć w nosie wszystko. Teraz tylko wsiądę w osobówkę i pojadę przed siebie. Idealna forma wakacji według mnie.  Będzie to druga wyprawa tego typu. Chęć poznawania innych miejsc zawsze dostarczała mi dużo przyjemności. Pierwsza wyprawa miała miejsce dokładnie 14 lat temu. Wtedy jako szczawik chciałem zobaczyć Amerykę więc wsiadłem w mojego rozlatującego się Forda i pojechałem na głupka przed siebie. Teraz robię mniej więcej to samo. Owszem mam odrobinę więcej doświadczenia oraz lepszy samochód, który raczej nie powinien mnie zawieść ale tak samo jak wtedy: mój plan to nie mieć żadnego planu. Jedyne co to wyznaczyłem sobie drogę na mapie której będę się trzymał. Na jak długo i gdzie się zatrzymam jest jedną wielką niewiadomą. Wiem że Skandynawia nie będzie większym wyzwaniem pod względem organizacyjnym. Mimo wszystko są to kraje zachodnie i bardzo cywilizowane więc żadne przykre przygody nie powinny mnie spotkać. Z dużą starannością przestudiowałem mapy drogowe i po formie dróg oraz fałd na mapach jestem pewien że nie jeden widok mnie urzecze. Dużo nasłuchałem się o Norwegii, Finalndii, północnych klimatach, zobaczymy jak to wszystko przełoży się na rzeczywistość.  Oto mapka drogi którą mam zmiar przemierzyć. Nie wiem na ile jadę ale sądzę że na minimum 2 tygodnie. Już czuję że będzie fajnie. I to jest to :) Ruszam jutro o 5 wieczorem. Mam zamiar przeskoczyć na raz całe Niemcy i zatrzymać się dopiero w Danii. 