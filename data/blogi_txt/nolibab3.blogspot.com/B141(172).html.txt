Dziś, jakiś nietypowy dzień. Mam takie dni. Wszystko jest niby ok, ale czuję że wewntęrznie coś nie tak. Znaczy się w głowie, lub sam już nie wiem w czym. Wtedy najchętniej wsiadam za kierownicę i jadę z muzą na całego. Najlepiej jakiś kawałek powtarzany przez parę godzin non stop, który wywołuje jeszcze większą odchłań myśli lub wspomnień. Lubię nostalgię mimo że nie jest przyjemna. I wtedy sam fakt poruszania się, wsłuchiwania się w rytm pracującego silnika przebijającego się poprzez rytm głośno nastawionej muzyki napawa mnie pewnym aromatem spokoju, choć nie do końca. Zdajecie sobie chyba sprawę z tego, że kierowca spędzając kupę czasu za kółkiem w samotności ma od groma czasu żeby dużo myśleć. Myśli, nieskończone myśli wałkowane nie raz i we wszystkie strony. Po pewnym czasie wpadam w trans i zaczyna robić się coraz lepiej. Sama satysfakcja przemierzania setki tysięcy kilometrów o różnych porach dnia podczas kiedy przeciętny i nieprzeciętny obywatel prowadzi swoje życie według z góry ustawionego trybu jest bezcenna. Lubię przeskakiwać duże miasta nocą, kiedy większość ludzi śpi. Pusta autostrada i zółte latarnie.  Chyba tyle myśli na dziś :)  Z newsów, to już wczoraj otrzymałem telefon od Miratransu czy nie chciałbym wsiąść na auto i ruszyć dzisiaj, jak widzicie świat transportu jest bardzo dynamiczny. Pracy nie brakuje i jak już się raz wpadnie w wir, ciężko z tego wyjść jeśli się to lubi. Odmówiłem, choć korciło mnie żeby powiedzieć tak, mam jeszcze jedno takie miejsce w które się muszę udać zanim wyjadę bo wszystkie niezbędne rzeczy leżą już spakowane i tak jak ja czekają na przygodę :) 