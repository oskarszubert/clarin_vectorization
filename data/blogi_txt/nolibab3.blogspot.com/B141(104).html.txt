W dniu dzisiejszym mogę uważać się jako obywatela zatrudnionego. W ręku mam umowę która wchodzi w życie z dniem pierwszego lutego bieżącego roku. Oczywiście umowa na czas określony. Branża transportu nauczyła mnie szczególnej ostrożności w życiu i zanim cokolwiek podpisałem, starannie przeczytałem w co się pakuję. Nie będzie źle, umowa podpisana do 21 sierpnia 2011 i każda strona ma 2 tygodnie na wypowiedzenie jeśli się komuś coś odwidzi. No ! I to jest to ! Nie lubię mieć większego zoobowiązania wobec pracodawcy, no chyba że naprawdę będzie super, ale jak jest super to po co w ogóle jakaś umowa :). Proces przyjmowania osób do pracy w Polsce, czy w może w Europie, jest ciut inny niż w Kanadzie, mimo że jest parę punktów które są podobne. Na tamtej półkuli, zdarzają się przypadki że kierowcy wkurzeni po trasie, wchodzą do biura i rzucają kluczyki na stół. Tutaj z tego co widzę nie jest to za bardzo możliwe, a jeśli już tak się postąpi to na pewno wiążą się z tym jakieś konsekwencje finansowe. Do tego w Kanadzie jeszcze nie widziałem żeby firma przyjęła nawet doświadczonego kierowcę bez jazdy próbnej. Znaczy zdarzyło mi się to raz, ale poszedłem za moją dyspozytorką do innej firmy ( później tego żałowałem) i ręczyła za mnie. Cała przygoda skończyła się tak że praca w tym miejscu nie potrwała dłużej niż cztery miesiące. No! Dosyć wspomnień i odwracamy głowę w przyszłość! Mam się stawić do pracy w poniedziałek rano i zostanę ostatecznie wyposażony przez Miratrans w ich rzeczy niezbędne do pracy. Czyli : komórka firmowa, cmrki, numery do moich spedytorów, listę stacji paliw na jakich tankujemy w Europie itd itp. Już się nie mogę doczekać ! A i może wtedy się dowiem jakim pojazdem na początku będę się przemieszczał bo widzę że nie jeden widz z niecierpliwością na to czeka :P.  Resztę tygodnia jak już to mówiłem wcześniej, zostawiam na przygotowanie się oraz na starcie z polskimi urzędami :) Jutro idę przerejestrować auto które niedwano nabyłem. Nie wiem czy zdam relację z tego godnego wydarzenia, bo nie chcę tutaj robić off topiku, ale mógłbym nieźle pojechać na całą maszynę biurokratyczną w Polsce. Słowem mówiąc Polska kiedyś zginie pod stertą papierków, albo prędzej zabraknie drzew w lasach! Czy jest coś w jakimkolwiek urzędzie co się robi bez wniosku ? Chyba nie! Do tego te miłe panie oraz już niektórzy panowie są tacy mili... Narzekałem będąc w Kanadzie że tam też jest biurokracja, pobyt w Polsce przez dluższy czas otworzył mi co nie co oczy :) Ale i tak czuję się tutaj dobrze.  To tyle na dziś ! 