Takie dni dla kierowcy są najłatwiejsze i samo przez się: najfajniejsze. Jedynym obowiązkiem jest przejechać jak najwięcej kilometrów w 9 lub 10 godzin, przestrzegając oczywiście wszystkich zasad ruchu drogowego oraz starając się przewidzieć swoje jak i błędy innych użytkowników na drodze. Jazda z minimalną dawką organizacji. Dlatego lubię dalekie trasy bo takich dni jest sporo. Nie ma żadnego stresu związanego z szukaniem adresu, czekaniem na załadunek lub rozładunek albo jeszcze użeraniem się w firmach będąc zdany na humor i kaprysy pracowników w magazynach. Właśnie w takie dni kierowca ma iluzję że jest wolny. Iluzję, no bo tak czy siak musi dojechać tam gdzie ma dojechać więc nie może sobie pozwolić na całkowite bimbanie. Ale zapomniałem :) : jazda to przyjemność :) i do tego Portugalką, ahhhhhh. W takie dni tylko kierowca jest panem i władcą swojego czasu.Z reguły będąc własnym szefem, narzucam sobie żelazną dyscyplinę. Wykręciłem skróconą pauzę dobową, tylko 9 godzin. Mogę tak zrobić aż 3 razy w tygodniu. Stanąłem o 10pm czyli mogę ruszyć już o 7 rano. I tak się stało! Pobudka o szóstej, poranna toaleta, parę przysiadów na zewnątrz kabiny, obchód naczepy, śniadanko, kawa i punktualnie o 7:05 : WIO. Mój poranny entuzjazm został trochę ostudzony kiedy wsłuchałem się w wiadomości i dogoniła mnie myśl że ludzkość poprzez swoją postępowość często dąży do swojej własnej zguby. To co się dzieje w Japonii to masakra. Wiem że mam wejścia na mojego bloga z tego kraju i mam nadzieję że tajemniczemu widzowi z tamtej części świata nic się nie stało.Sunąłem sobie cały dzień spokojnie przez Francję. Portugalka jest fajna. Ta droga będąc czasami nudna ma coś w sobie. Na wielu odcinkach budują 4 pasmówkę która będzie omijać wszystkie miasteczka. Za parę lat jazda tą drogą będzie tylko nostalgicznym wspomnieniem. Ale puki co trzeba korzystać! Po drodze kręciła się inspekcja drogowa, francuski odpowiednik naszego ITD i choć nie cieszyłbym się gdyby mnie zatrzymali, z chęcią bym zobaczył jak właśnie wygląda taka kontrola we Francji.Tyle na dziś. Stoję w Barbezieux, jakieś 100km od Bordeaux. Pobudka o 3 rano i jadę dalej. Jutro postój w Hiszpanii a dostawa w Portugalii w południe w czwartek. Mam zamiar być punktualnie!Dołączam parę zdjęć. Dziękuję Wam wszystkim za wsparcie klikając na reklamy. Pokryje to koszty roamingu danych bez problemu :). Jeden raz dziennie wystarczy :) Nie wiem czy klikając parę razy z tego samego ip daje jakieś skutki więc nie chcę nikogo wprowadzać w błąd.Zdjęcia:1: Zadowolony kierowca w czapeczce : prezent od serwisu Dafa w Rzgowie2: Coś w tej drodze jest.3: Miasteczko Chabanais na N141 : ciasno co? 