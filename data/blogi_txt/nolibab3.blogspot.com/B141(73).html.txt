Ostrzegam, ten post może trochę zbulwersować. Osobom wrażliwym radzę nie czytać dalej. Wiem że to tylko wymysł mojej dziwnej wyobraźni ale chociaż? W sumie i tak wszystko nawiąże to moich przeżyć drogowych. Sny które najbardziej mnie zdziwiły zacząłem zapisywać w zeszyciku jakieś trzy lata temu. Chciałem w ten sposób zrobić sobie auto analizę tego co się dzieje w mojej łepetynie i jak narazie nie wyciągnąłem z tego żadnego wniosku. Oto jeden z moich dziwnych snów.  Noc z 28 na października 29, 2010. Położyłem się spać jakieś 300 kilometrów przed Salt Lake City w Utah w bardzo cichym miejscu na jakimś małym truck stopie. Był to mój ostatni powrót z Kaliforni do Montrealu.  ... Uzyskuję świadomość snu z nienacka. Od razu poczułem że panuje dziwny nastrój grozy. Coś takiego jak cisza i niezrozumienie, które nastaje po większej tragedii typu rozbicie samolotu. Nastrój pustki i świadomości, że scena wypadku lub tragedii cały czas trwa ale i tak jest już po wszystkim. Jakiś męski głos dochodzący do mnie z boku mówi ze zdenerwowaniem : Panie, tam nie ma co zbierać, wszystko jest roztrzaskane na kawałki: ręce, głowy, palce.  Zaczynam mieć wizję zdarzenia. Jakieś dwie rodziny z dziećmi coś naprawiają w piwnicy. Zastanawia mnie fakt dlaczego poszli tam wszyscy? Nie mam zielonego pojęcia wiem tylko że są tam wszyscy. Wracam z powrotem do siebie jako osoba nieuczestnicząca w wydarzeniu : znów słyszę jakby ktoś zdawał sprawozdanie z miejsca wypadku : mężczyźni próbowali coś zrobić przy zaworze który w ogóle nie był zepsuty. Jak wszystko zaczęło wirować nie mieli szans na ucieczkę. wszystko musiało się stać w parę chwil. Na pewno mieli świadomość co się dzieje i gineli jeden po drugim.   Odstęp w śnie. Pustka. Później powoli uzyskuję świadomość że będę musiał pójść na miejsce wypadku. Widzę, jak ktoś wraca i mi nic nie mówi tylko kiwa głową. Nie śpieszy mi się żeby tam iść. W końcu podchodzę. Zaglądam do środka przez drzwi za którymi jest drugie wejście, które prowadzi w dół. Na samym dole jest ogromny basen w którym znajduje się coś w rodzaju statku podwodnego? Nie jestem pewny, ale od razu widzę ciało człowieka leżące na metalowym rusztowaniu. Jest do przesady spuchnięte. Nie przypomina człowieka, tylko jakieś zwierze z ludzką twarzą. Zamiast oczu i buzi było coś w rodzaju pasków namalowanych zółtą kredą. Budzę się.  Zrozumiałem że to był koszmar. Patrzę na zegarek : 5 rano czyli tutaj jest jeszcze 3 rano ze względu na róznicę czasową. Myślę że chyba na serio mnie coś walnęło. No ale dobra przewracam się na drugi bok i spię dwie godzinki dłużej. Później wstaję i zaczynam dlugi dzień w którym mam zamiar przemierzyć ponad 1400 km i znaleść się gdzieś w Nebrasce. Niestety w Wyomingu napotykam na zamkniętą autostradę. Szlag by to : piękna pogoda a tu lipa. Na radiu dowiaduję się że w nocy był tutaj poważny wypadek. Samochód osobowy wjechał w tyl transportu bydła, który stał na zakręcie blokując prawy pas ze wzgłedu na awarię. Rodzina w samochodzie z dwójką dzieci: śmierć na miejscu. Skierowali nas na objazd który leciał wzdłuż autostrady. Sceny wypadku nie widziałem, chyba już kończyli sprzątać. Na samym końcu przy wjeździe na autostradę po mojej prawej widziałem prozwizorycznie zbudowaną zagrodę w której była cała wystraszona trzoda zwierząt. Obok na zewnątrz leżały bezwładne zwłoki jednej krowy.  Nie wiem czy ten sen bym moim wymysłem czy po prostu wydarzenia, które miały miejsce parę setek kilometrów dalej, miały na mnie wpływ. Do tej pory nad tym się zastanawiam. 