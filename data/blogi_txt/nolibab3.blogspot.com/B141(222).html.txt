Dzis przeprawa z polskim systemem zdrowotnym.  Ze skierowaniem od firmy która ma zamiar mnie zatrudnić, udałem się do szpitala w Łęczycy. W nawiasie dodam że w tym miejscu po raz pierwszy moje oczy zobaczyły swiat, więc idąc i z dala widząc typową sylwetkę budowli z okresu komunistycznego, włączył mi się tryb wspomnień. Z opowiadań Mamy wiem że urodziłem się tuż przed godziną ósmą w poniedziałek co miało oznaczać że będę człowiekiem pracowitym. Moja Mama, będąc nauczycielką, tuż po urodzeniu usłyszała dzwonek z niedalekiej szkoły który obwieszczał początek zajęć.  W srodku, zaczynamy od rejestracji. Sądzę że nikt nie lubi wstawać wczesnie rano, i w sumie każdy ma prawo być troche nie w sosie, ale patrząc na druki które uprzejme panie muszą wypełnić podczas rejestracji zrozumiałem chyba dlaczego są niezbyt przychylne i nie miłe. Przyszedłem ze skierowaniem, a z rejestracji odprawili mnie  z czterema i zaznaczam ręcznie wypełnionymi kartkami.  No i jazda, od specjalisty do specjalisty, stojąc w kolejce za każdym razem nerwowo patrzyłem na godziny przyjęć w każdym gabinecie, co po pierwszym wejsciu okazało się niepotrzebne. Najpierw oddałem krew, i czując w pielęgniarce przychylną istotę spytałem jej się czy dam radę obskoczyć wszystkich dzisiaj. Na co bez wahania odparowała : widzi pan, jako medycyna pracy idzie pan do wszystkich bez kolejki, niektórzy ludzie czekają na wizytę u specjalisty po 3 - 4 miesiące a wy macie luksus i obskakujecie wszystkich w parę godzin, więc proszę mi tu nie narzekać. Później było mi wręcz głupio kiedy w kolejce było dużo starszych ludzi ale cóż, nie ja jestem od wymyslania zasad. Nazbierałem pieczątek i podpisów nie mało, EKG, RTG, laryngolog, neurolog, okulista, badania krwi, moczu, kurcze nie wiedziałem że aż tak serio biorą pracę kierowcy w Polsce ! W Kanadzie badania kierowcy polegają na krótkiej rozmowie z lekarzem oraz wydaniu 100$ z kieszeni kierowcy. Prawie jak łapówka nie ? Później ostatnia wizyta w gabinecie głownego lekarza, któremu przyniosłem wszystkie wymiętolone kartki z o ile ważnymi pieczątkami i podpisami oraz no nareszcie, moimi wynikami... Popatrzył, szybko sprawnie i wręcz machinalnie zaczął wypełniać orzeczenie że jestem sprawny do pracy na stanowisku kierowcy powyzej 3.5 Ton. Zmierzyłem czas wypełniania nie tylko orzeczenia ale również nie wiadomo jakich notatek węwntętrzych. Zajęło mu to dokładnie 5 minut. Szybko mu to szło, widać było ze wie co robi, ale według mnie można dostać choroby psychicznej robiąc to parę, parenascie razy dziennie, i to codziennnie przez cały rok. :)   Cóż ! Wszystkie dokumenty mam, nic tylko do Miratrans i heja w Europę :) Zanim jednak to się stanie, robię mały wypad na Małysza do Zakopanego. Nigdy jeszcze nie uczestniczyłem w iprezie temu podobnej więc nie mogę tego przegapić. 