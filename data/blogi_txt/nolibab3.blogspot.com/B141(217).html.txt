Od rana trwało wpakowywanie się w kolejnego Dafa. Ku mojemu wielkiemu zdziwieniu zobaczyłem skrzynię biegów manualną. Ucieszyło mnie to bardzo. Tak czy siak będę znów musiał się przyzwyczaić do wciskania sprzęgła, bo w amerykańskim Volvo używałem go tylko żeby wrzucić jedynkę. Później już szło bez sprzęgła : na niezsynchronizowanej skrzyni jest to bardzo proste.  Później było doporwadzenie plandeki do stanu czystego. Były jakieś plamy po oleju na podłodze, więc sypałem proszkiem, zamiatałem i ostatecznie umyłem szmatą całą podłogę. Trochę się dzisiaj namęczyłem. Teraz jeszcze wpadłem na krótką chwilę do domu.   Co do roamingu nie mam pojęcia czy będzie działał czy nie. Era jak narazie nie oddzwoniła, ja z mojej strony zrobiłem formacik telefonu (tak mi doradzili) no i zobaczymy co z tego wyjdzie. Jak moja pozycja zawiesi się gdy przekroczę granicę Polski no to niestety znów będzie cisza. Miejmy nadzieję że tak nie będzie. Kupowanie sim karty w każdym kraju nie ma żadnego sensu, patrzyłem również czy zagraniczni operatorzy oferują jakieś pakiety na całą europę i niestety nie. Według mnie to eurodeputowani powinni się wziąść za ich tyłki, bo unia unią, strefa Shengen też fajna, ale roaming jest masakrycznie drogi. Nie będę przecież zarabiał żeby opłacać tylko mój telefon :). Tak dla ciekawości to wtedy jak sprawdziłem maila i wstawiłem posta na kanadyjskiej karcie, przesłanie 400 KB kosztowało mnie 9$ kanadyjskich. Dramat nie ?  Już wiem co będę robił jak się rozładuję u Czecha. Ładuję w tej samej firmie i pomykam do Holandii. Tam przynajmniej większość ludzi mówi po angielsku :) Zatem w drogę ! 