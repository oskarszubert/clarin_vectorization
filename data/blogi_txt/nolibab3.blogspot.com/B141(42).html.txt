Muszę przyznać że w tym roku Miratrans pozwoliło mi pojechać w parę miejsc w których chciałem się znaleść. Jutro dodamy do tej listy Anglię. Byłem już wcześniej w tym kraju prywatnie parę ładnych lat temu. Odwiedzałem wtedy mojego przyjaciela, który jak spora liczba Polaków w pewnym czasie, pojechał zarabiać kasę której w Polsce nie było. Poznałem wtedy Anglię od strony transportu miejskiego, kolejowego i lotniczego. Montreal jest połączony z Londynem dwoma lotami dziennie trwającymi tylko od pięciu do siedmiu godzin. Trudno było nie skorzystać z takiej okazji, szczególnie gdy bilet nie w sezonie w obydwie strony kosztował tylko 500$. Tym razem poznam ten kraj po fachu. Bardzo ciekawi mnie jazda lewą stroną.  Nawet bardzo bardzo. Z opowiadań innych kierowców podobno ciągnie na prawą stronę jak cholera. A właśnie! Jadąc w nieznane i nowe miejsca inni kierowcy są najlepszym źródłem informacji. Zawsze jest dobre zaciągnąć języka u paru z nich, bo wiadomo, każdy ma inne pojęcie. Zresztą zawsze każdy doda coś swojego i pomalutku w mojej głowie tworzy się jakiś obraz tego co mnie czeka. Nie że wyjazd do Anglii stanowi coś nadzwyczajnego, ale są pewne sytuacje które mogą być nieciekawe jeśli człowiek nie jest prawidłowo przygotowany i poinformowany.W ten sposób dowiedziałem się gdzie najlepiej stawać, a może raczej w jakiej odległości od promu, żeby uniknąć przykrego zjawiska nielegalnych immigrantów w naczepie lub pod nią. Wielka Brytania (Kanada zresztą też) ma takie prawo immigracyjne że uciekinier który postawi nogę na jej ziemi musi być przyjęty i do momentu rozpatrzenia jego sprawy może normalnie sobie żyć. Najczęściej jednak słuch o nich zanika. Gdy napływ tych uciekinierów stał się coraz większy i kiedy ci ostatni odkryli że tranzyt ciężarowy stanowi najlepszą kryjówkę żeby dostać się na wyspy, władze odreagowały w ten sposób: za każdą osobę znalezioną przewoźnik i kierowca buli 3000€. Pewnie pokrywa to pewną część kosztów postępowań prawnych no i zmusiło to kierowców do przestrzegania większej ostrożności. Tym sposobem najlepiej jest dojeżdżać do promu bez postojów. W żadnym wypadku nie spać w okolicach portu. Dwa tygodnie temu kierowca z naszej firmy tak zrobił i znaleźli mu w naczepie aż dziesięciu immigrantów. Od kary uratował go protokół który trzeba obowiązkowo wypełniać na każdym postoju między miejscem załadunku a promem. Protokół ten potwierdza że za każdym razem kierowca sprawdził wszystkie możliwe miejsca gdzie mogliby się schować niechciani pasażerowie.Jakieś pojęcie mam tego co mnie czeka. W sumie trochę obowiązków kierowca ma poza łatwą jazdą nie? Reszta to szeroko otwarte oczy i łeb na karku. Zresztą daleko w Anglię nie jadę. Tylko 130km od promu w okolice Londynu. Na początek jak zwykle perfekt! Damy radę. Wysłane z iPhone'a 