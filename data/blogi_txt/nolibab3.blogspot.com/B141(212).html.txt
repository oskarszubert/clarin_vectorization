Wyjechałem sobie w piątek po południu i dotarłem bez większych problemów do Poznania gdzie ładowałem towar do Boru. Podjeżdżam pod firmę i na radyjku CB słyszę: Rafał z Miratransu, jesteś na radyjku? Ciut mnie zatkało... No ale odpowiadam że tak i z kim mam przyjemność!?Okazało się że Prezes który czasami komentuje moje posty postanowił zrobić mały wypad i spotkać się ze mną :). Dzięki za delicje! Wypiliśmy kawę, trochę porozmawialiśmy, skończyłem załadunek i poszedłem spać na autostradzie A2 na wyjeździe z Poznania.Spedycja wymyśliła ciekawą drogę: w ramach oszczędności, czyli na przełaj, drogami krajowymi unikając jak najbardziej autostrady.Generalnie droga wyglądała tak: z Pozania uderzyłem na granicę PL/D w Gubinie, później przebiłem się do A13 na Dresden, A4 na Chemnitz i A72 aż do Hofu. Jak dotąd nic specjalnego. Polskie drogi krajowe znam, niemieckie wyglądają podobnie tylko nawierzchnia jest o niebo lepsza no i kierowcy, nawet ci polscy, są bardziej cywilizowani. Nawet na CB mniej bluzgają i są bardziej koleżeńscy. Z A72 na wysokości Plauen odbiłem na południe w stronę granicy czeskiej. Cóż za wyśmienita landówka!!! Szkoda tylko że jechalem po zachodzie słońca. Droga była taka fajna bo i przez lasy, przez malutkie miasteczka; zakrętów było od groma i przede wszystkim wąsko jak cholera!I teraz maly edytoriał:Firmy transportowe wyznaczając drogi przejazdowe szukają oszczędności unikając autostrad które słono kosztują. Nie mam nic przeciwko i jestem jak najbardziej za! Tylko dlaczego norma spalania jest zawsze ta sama? Oczywistym dla każdego jest że auto które jedzie autostradą i utrzymuje stałą prędkość pali mniej, nawet jadąc po nie równym terenie, niż auto które zmienia często prędkość. Zapomniałem dodać że każdy ciągnik ma swoją normę spalania. I jest ona stała, czy to będzie lato czy zima, a oczywiste jest i każdy to wie że zimą każda maszyna pobiera więcej paliwa. Według mnie to straszna hipokryzja ze strony firm transportowych bo jeśli kierowca ma przepał, czyli jeśli jego auto spali wiecej niż według normy, to jest za to obciążany. Sumując : wytyczają drogę żeby oszczędzić na opłatach na autostrady, auto więcej spali bo prawa fizyki są jakie są i firma zyskuje na tym podwójnie. Kierowca ma przepał, obciążą go i generalnie mają wykonaną pracę na przecenie. Sorry, ale proszę się później nie dziwić dlaczego niektórzy kierowcy kombinują. Brak mi slów.Zapamiętajcie jedno. Nie jestem w tym interesie dla kasy, nie potrzebuję jej aż tak dużo. Lubię podróżować i lubię odkrywać nowe rzeczy. To co opisuję to tylko moje obserwacje na temat ludzi którzy wykonują ten zawód żeby z mieć na chleb.Stoję teraz w Pepiklandzie i odpoczywam nie wiem po czym :). 780 km drogi w 2 dni. No masakra; po drugiej stronie Atlantyku taki dystans zostawiłbym sobie na niedzielne popołudnie :). Jutro 21.02. Wszystkiego najlepszego zatem!Wysłane z iPhone'a 