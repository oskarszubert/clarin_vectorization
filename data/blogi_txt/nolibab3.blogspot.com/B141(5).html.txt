Wymyśliłem dziś, w sumie nic nowego, że filmiki które będę kręcił po Europie będą wykonane z większą dawką przygotowania. Muszę was ostrzec że mój pogląd na tutejsze realia napewno będzie ciut zdeformowany, ponieważ po pierwsze: większość mojego doświadczenia nabyłem w Ameryce Północnej, gdzie jazda truckiem jest o wiele łatwiejsza niż tu. Po drugie: nie jestem kierowcą który narzeka na swój los. Lubię jeździć i to szczególnie w nieznane, w miejsca w których jeszcze nie byłem. Postaram się jak najbardziej być obiektywnym w moich relacjach; będę próbował przestawić dobre i mniej dobre strony naszego fachu. Przyznam się wam że wszystkie moje filmy robiłem dość chaotycznie, sklejałem materiały które nakręciłem na chybił trafił, starając się nadać im jakąś logikę. Jest tylko jeden film do którego napisałem coś co przypomina scenariusz : filmik po angielsku w którym pokazuję jak zakładać łańcuchy na koła. Teraz w wolnych chwilach, piszę teksty które powoli układają mi się w głowie i które mam nadzieje użyć w stosowny sposób w moich przyszłych produkcjach . Wpadłem też na pomysł że będę kręcił po francusku i również po angielsku dla tamtejszych kierowców. Piszą do mnie francuzi z Quebecku, którzy zaciekawili się pracą w Europie, w sumie kierowca na każdym kontynencie ma w sobie iskrę przygody i ciekawości :)  Tutaj jest jak do tej pory jedyny film który został nakręcony według scenariusza :D 