Znalazłem trochę czasu żeby nareszcie napisać coś na temat tej rozmowy w radio, która miała już miejsce ho ho ho, prawie trzy tygodnie temu! Jestem dość zajęty ostatnio i między pracą a innymi obowiązkami nie zauważam jak ten czas leci i ucieka.    A więc jak to się w ogóle stało że wylądowałem przed mikrofonem tutejszego radia? Siła internetu. Pewnego dnia otrzymałem maila od osoby, która śledzi mnie z Polski, tak dokładniej z Łodzi, i która słucha owej stacji za pomocą internetu. Owy pan dobrze znał panią Redaktor, która prowadzi ten program. Spytał się mnie po prostu czy miałbym coś przeciwko podsunięcia mojego tematu, moich filmów i w ogóle działaności w necie. Pomyślałem czemu nie, ale wątpiłem że uwaga Pani Bożeny Szarej zatrzyma się na mojej osobie. Myliłem się :D.    Parę dni później dostałem maila, potem telefon i ni z tego ni z owego byłem ustawiony na sobotę wieczór w radio na żywo. Szlag, bałem się tylko jednego: mam dar do zacinania się podczas monologu (szczególnie gdy mówię do kamery) i bałem się odwalić ten sam numer na żywo. Datego więc poprosiłem o parę ogólnych pytań jakich mogłem się spodziewać żeby poukładać troszkę myśli w głowie. Pani Redaktor zaznaczyła że pytania, które mi przyśle będą tyko ogólne bo większość innych będzie wychodziła naturalnie z rozmowy.  I tak się stało. Muszę przyznać że trochę się denerwowałem i w pierwszych moich słowach można wyczuć odrobinę drżenia, ale umiejętnie prowadzona rozmowa, sprowadzona na właściwe tory szybko mnie rozluźniła. Później nawet nie myślałem o tym co mówię tyko po prostu odpowiadałem na pytania tocząc normalną konwersację. Nawet nie zauważyłem kiedy minęło 15 minut mojego paplania :D.     Powiem tyle. Podoba mi się radio! :D 