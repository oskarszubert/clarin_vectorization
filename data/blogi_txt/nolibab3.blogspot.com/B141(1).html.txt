Pierwszy raz telefon odezwał się w piątek pod wieczór. Prowadziłem, więc poprosiłem czy byłoby możliwe przełożyć rozmowę na ciut później. Przemieszczałem się przez terytorium wszelakich szorstkich przepisów i mandatów, czyli przez Niemcy. Ruch był dość duży więc nie chciałem ryzykować. Tego dnia już nikt nie zadzwonił. Zacząłem myśleć że źle zrobiłem, bo w końcu nie codziennie odbiera się telefony z firmy zajmującej się produkcją programów do telewizji!Dziś zadzwonili ponownie. Uffff.  Znów prowadziłem, tym razem po obwodnicy w Bordeaux (coś w tym mieście jest hahaha). Postanowiłem rozmawiać mimo tęgiego ruchu. Miła Pani zadawała sporo pytań typu: dlaczego lubię jeździć, co mnie najbardziej wkurza w mojej pracy itd itp. Zapytała mnie nawet o różnicę między kanadyjskimi kierowcami a polskimi. Jest ich wiele. Właśnie! Dobry temat na posta :D. No ale dobra, rozmowa zakończyła się na tym że przechodzę do następnej rundy. Mam teraz nagrać krótki film za pomocą telefonu i 'sprzedać' się w nim. Zaczynam mieć stresa. Cóż takiego mogę powiedzieć o mnie co przyciągnie ich uwagę? Zaczynam się drapać w głowę ale malutki pomysł już mam. Najlepiej będzie jak wyślę im ten film do końca tygodnia. No i chyba tak zrobię.Powiem Wam szczerze że nie jestem wielkim fanem i zwolennikiem telewizji. Od pewnego czasu drastycznie zmniejszyłem godziny spędzane przed tą magiczną skrzynką: już prawie 5 lat oglądam tylko wiadomości i sporadycznie jakiś serial. Zdałem sobie sprawę że będąc w niewłaściwych rękach, telewizja bardzo skutecznie potrafi manipulować ludzi. Zresztą komercyjne stacje radiowe również. O co mi chodzi: starając się dostać do World's Toughest Trucker, strasznie kręci mnie myśl przygody i zwiedzenia różnych części świata. Na byciu w TV wcale mi aż tak bardzo nie zależy, tym mniej na jakiejkolwiek formie sławy. Ja nie z tych ludzi. No ale przygoda i świat? Zobaczymy czy moja osoba ich zainteresuje i przede wszystkim czy dobrze się sprzedam. 