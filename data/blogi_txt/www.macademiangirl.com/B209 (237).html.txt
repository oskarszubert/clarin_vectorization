GROME DESIGN, SOBOTA, 15:00     Warstwowa, złożona i niejednoznaczna  –  taka właśnie jest osobowość kobiety w interpretacji Grome Design.      Potrzeba szukania inspiracji jest u projektantów na tyle rozwinięta,  że zmysły większości z nich pracują 24 na dobę. Nigdy nie wiadomo co posłuży za kluczowy motyw przy nowych projektach. Doskonale wie to Natalia Grott - Mess, której za inspiracje do kolekcji jesień-zima 2012-13 posłużyły: ptaki. Projektantkę najbardziej zachwyciła nie tylko ich potrzeba wolności ale też niepowtarzalny wygląd. ‘Ich różnorodne upierzenie dowodzi jak niejednoznaczna może być zewnętrzna powłoka’ – zauważa. Niezależnie czy mówimy o ludziach czy zwierzętach,  wygląd jest podstawowym sposobem komunikacji i nie możemy bagatelizować znaczenia tego faktu.     Szukając informacji o Grome Desing, dowiedziałam się że projektantka ukończyła architekturę wnętrz. Studia Warszawie i Paryżu miały ogromny wpływ na jej rozwój artystyczny. ‘Zaletą studiowania na Akademii, jest nieograniczona wolność twórcza i możliwość czerpania ze wszystkich dziedzin sztuki. Niesamowicie poszerza to horyzonty, bo ten typ uczelni,  jako jedyny nie determinuje ostatecznie wyboru zawodu w przyszłości. ’Nawet podczas studiów, żywo interesowała się ‘architekturą ubioru’- jak sama nazywa zjawisko, w którym zacierają się granice pomiędzy dwiema pozornie odległymi dziedzinami. To dlatego w jej sylwetkach niezwykle istotną rolę pełni forma, a warstwowo  układane tkaniny stanowią wyraz poszukiwań konstrukcyjnych autorki.   Co ciekawe, jest to pierwsza tak bogata w ozdobne dekoracje kolekcja Natalii. Wcześniej nawiązywała do minimalistycznej, zdecydowanie bardziej surowej stylistyki. „Czułam, że nadszedł czas żeby spróbować czegoś nowego. Byłam zaskoczona ile radości sprawiło mi takie ‘szaleństwo’” – śmieje się założycielka Grome Design. ‘Nowe działania, choć nietypowe dla mnie,  spodobały mi się tak bardzo, że chyba pójdę w tym kierunku. Możliwe, że właśnie odnalazłam swoją drogę’.  Ta odwaga  fantastycznie wpisuje się naturę jej projektów, skierowanych do kobiety świadomej siebie i takiej która chce być widoczna, ale jednocześnie nie krzykliwa. Tym samym udowadnia, że o sile każdej z nas świadczy przede wszystkim wewnętrzna świadomość, która ma przełożenie na ubiór, ale nigdy odwrotnie.     ph by Przemysław Stoppa       ph by Marek Makowski 