Nieubłaganie minął kolejny miesiąc (o tak, już coraz bliżej lata!), zatem przyszedł czas na kolejne podsumowanie publikacji prasowych itp.. W kwietniu było ich kilka, w tym jednak jedna z której jestem szczególnie dumna - w 'GLAMOUR'. Przede wszystkim dlatego, że jest początkiem... MOJEJ STAŁEJ KOLUMNY!!! Sama nie mogę w to uwierzyć, że od teraz w każdym nowym numerze magazynu znajdziecie mój tekst w dziale 'Felietony GLAMOUR'!!! Wszystko dzięki wygranej w konkursie na dziennikarkę i tropicielkę trendów pt. 'Zostań polską Anną Dello Russo'. To wielkie wyróżnienie, za które szczerze dziękuję - także Wam, bo to od Was dowiedziałam się o konkursie :))) Szaleliście na Fan Page'u chyba z tydzień, pisząc że 'Tamara, musisz wziąć udział', więc... spróbowałam i udało się! Jesteście Słodziaki MAKS ;*** Teraz czuję się już prawie jak Carrie Bradshaw, tylko bez 'Seksu' i 'wielkiego miasta' (jeszcze) haha ;D  Cieszę się też ogromnie, że moja kariera poza blogiem (ukochanym ale zdecydowanie bardziej wizualnym królestwem) idzie tam gdzie chcę, czyli w stronę dziennikarstwa modowego. Znacie moje zacięcie w tym kierunku i mówiłam Wam wielokrottnie, że to moja 'pasja w pasji'! Co miesiąc będę pisała o tym co mnie inspiruje, co mi się podoba, a wszystko z odpowiednią dawką humoru który tak lubię. Moda z przymrużeniem oka według 'Macademian Girl' - mam nadzieję, że będziecie czytać! ;)))  Kolejną rzeczą jest aż dwukrotne wyróżnienie moich stylizacji na łamach strony amerykańskiego 'VANITY FAIR', jako 'Editor's Pick'. Wśród zgłoszeń z całego świata redaktorzy prestiżowego 'VF' zdecydowali się je nagrodzić w ramach 'BEST DRESSED CHALLENGE'. Chyba dawno nie byłam tak dumna i zaskoczona jednocześnie!!! *.* Warto też wspomnieć o zupełnie niespodziewanym, ale też niezwykle ważnym wydarzeniu ostatnich dni - moim krótkim 'występie' w wieczornych 'FAKTACH TVN'. Tym większy jest to zaszczyt, że pojawiam się w kontekście tematu rozwoju 'Mody Polskiej' i ludzi którzy ją wspierają. Coś takiego nie zdarza się codziennie! ^^ Cieszy mnie bardzo fakt, że w końcu nasze media zaczynając się projektowaniem oraz modą interesować nie tylko w kontekście czerwonych dywanów i celebrytów. Musimy zacząć ją traktować jako pełnoprawną dziedzinę sztuki czy 'ważny czynnik kulturotwórczy' - jak to ujęła w materiale projektantka Gosia Baczyńska. Tym bardziej, że mamy naprawdę wielu niesamowicie zdolnych projektantów i warto o tym głośno mówić. (Materiał możecie obejrzeć online TUTAJ).  Moi Drodzy, na koniec jeszcze raz DZIĘKUJĘ WAM Z CAŁEGO SERDUCHA, za ogrom wsparcia i dobrej energii jakie mi dajecie k a ż d e g o  dnia!!! Bez tego nie byłabym tu gdzie jestem  ;***  Ściskam, Tamara   'GLAMOUR Poland' - May 2013               'VANITY FAIR'.com EDITOR'S PICK in 'BEST DRESSED CHALLENGE' - April 19 2013            'VANITY FAIR'.com EDITOR'S PICK in 'BEST DRESSED CHALLENGE' - April 26 2013       'COSMOPOLITAN' Poland - May 2013      'LOOKMAG' - April 2013         'KURIER SZCZECIŃSKI' - 26 March 2013' 'FAKTY TVN' - 6 May 2013 