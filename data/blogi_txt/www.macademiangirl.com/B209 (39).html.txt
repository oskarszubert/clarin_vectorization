Kochani, w związku z tym, że liczba obserwatorów bloga osiągnęła zaszczytną liczbę z 2 z przodu (i nie jest to 20 ;D), mam dla Was trochę inny post.  Chciałabym przedstawić (tym, którzy jeszcze ich nie znają), dwie niesamowite dziewczyny, które są dla mnie inspiracją nie tylko modową, ale też życiową. Obie oprócz tego, że prowadzą blogi poświęcone modzie, robią coś znacznie więcej - śpiewają. I to jak!  KAROLINA BASZAK Karolinę znam jeszcze z czasów kiedy ze mną studiowała w Szczecinie. Już wtedy jednak mówiła, że jej prawdziwym marzeniem jest bycie wokalistką :) Niesamowite jest dla mnie to, że na marzeniach nie poprzestała i poprzez fotobloga i youtube'a, gdzie jej głos trafiał do szerokiej publiczności, zyskała sobie ogromną popularność w Internecie! 12 maja tego roku podpisała kontrakt fonograficzny i menadżerski z wytwórnią Pink Crow. Jest też autorką tekstów, a od niedawna oprócz rozmaitych coverów, można na YouTubie (i w TV) obejrzeć teledysk do jej najnowszego singla 'break the habit'. Uwielbiam ją za niesamowite wyczucie stylu, cudowny głos i WIELKIE serducho. Wie co jest w życiu ważne i dlatego jest niesamowicie autentyczna, nikogo nie udaje i kocha to co robi. Jestem pewna, że i Wy ją pokochacie! :)  Poniżej do obejrzenia wspomniany teledysk i LINK do bloga:     MAŁGOSIA JAMROŻY Znana także jako Margaret J :) Gosię po raz pierwszy zobaczyłam siedząc przed telewizorem, ponieważ brała udział w programie "Moda z bloga", puszczanym na TVN. Urzekła mnie jej uroda, niewymuszony styl i sympatyczny sposób bycia ;) Później przyszła kolej na jej bloga, kiedy w swoim zdjęciem przeczytałam pełen entuzjazmu komentarz, który nie ukrywam skradł moje serce. I taka właśnie jest Gosia - entuzjastyczna, zwariowana i trochę postrzelona - jak jej zdjęcia, świetne stroje często w szalonych pozach i szalonych miejscach :) Uroczy uśmiech i zwariowane miny to jej znaki rozpoznawcze, a cudowną wisienką na torcie jest rewelacyjny głos! Niedawno Gosia ogłosiła konkurs na scenariusz do teledysku 'I will' Margaret J Project, a nagrodą był udział w teledysku - prawda, ze fajnie? ^^ Ostrzegam - jej energia jest zaraźliwa ;D  Poniżej do posłuchania 'I will' i LINK do bloga Dziewczyny są niesamowite, bo im się chce, bo wiedzą że mogą być tym kim chcą. I przede wszystkim próbują i nie poddają się. Cóż mogę powiedzieć - nie bójmy się sięgać po marzenia! Żadne nie są nieosiągalne :)) 