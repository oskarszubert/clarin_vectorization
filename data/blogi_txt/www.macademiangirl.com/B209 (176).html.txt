Kochani, ostatnio stała się dla mnie rzecz absolutnie niebywała! Przed weekendem, zostałam niespodziewanie zasypana wiadomościami ( w większości ich treść to w skrócie: widziałaś 'WIDZIAŁAŚ?!' ;D), o tym, że w nowym numerze miesięcznika PRESS opublikowano ranking polskich blogów modowych. Sporządzony rzetelnie, podzielony na kategorie a w skład jury wchodzili ludzie nie tylko znani medialnie, ale przede wszystkim branżowo na co dzień związani z modą - jednym słowem takiego zestawienia jeszcze u nas nie było! Największą radością i zaskoczeniem było jednak dla mnie to, że nie tylko wzięto w nim mój blog pod uwagę, ale przyznano mu PIERWSZE MIEJSCE!!! ;D Nie będę kłamać - najpierw przetarłam oczy ze zdumienia, potem wzruszyłam się że kurcze ktoś tak bardzo docenił (DZIĘKUJĘ z całego serca!) to co tu dla Was (i z Wam) robię, a potem przez kila dobrych godzin cieszyłam się jak dziecko!!! :)))   Moja radość jest tym większa, że w zestawieniu znajdują się w większości blogi, które ja sama bym tam umieściła, na które zaglądam i autorów których cenię za niesamowitą osobowość, wiedzę czy styl. Samo znalezienie się obok takich osób jest już samo w sobie zaszczytem!           W związku z tym wydarzeniem, dzisiaj byłam też gościem w porannej audycji radiowej Szczecin.fm! ^^ Miałam tam dosłownie chwilkę, żeby porozmawiać o swojej pasji i skomentować to co się ostatnio wydarzyło. Poniżej zamieszczam także nagranie z programu do przesłuchania i proszę o wyrozumiałość - wszak nie jestem jeszcze 'wyjadaczem' nagrań na żywo ;))) Następnym razem pójdzie mi na pewno lepiej, a moja 'tak-takowa' maniera, która się wyjątkowo pojawiła w tym nagraniu, jest prawdopodobnie wynikiem stresu i podobno 'charakterystycznym sposobem mówienia na Pomorzu' haha ;D Tak przynajmniej mi powiedziano (o czym wcześniej nie miałam pojęcia), a cóż, trudno zaprzeczyć - Pomorzanką jestem z krwi i kości xD  No i na końcu chciałabym podziękować Wam wszystkim - czytelnikom bloga, za to, że codziennie tu zaglądacie, wspieracie mnie, a jak się potknę to jeszcze łamadze rękę podacie! ;*** LOVE U!!! 