Ostatni tydzien minął mi na wytężonej pracy, choć nie opuszczałem zaglądania do moich  zaprzyjaźnionych blogów.Tak dla rozprężenia bo można by było zwariować,gdyby  człowiek dał  się ponieść swoim codziennym obowiązkom.Praca w placówkach kultury ma nieokreślony rytm i  szczególny charakter a zbieg terminów organizowanych imprez przez środowisko,dodaje wiele dodatkowej pracy.Właśnie oprócz grania na imprezach oraz ich organizacji, doszło mi opracowywanie regionalnego śpiewnika folklorystycznego w którym znalazły się wszelkie przyśpiewki i melodie naszego regionu wykonywane przez  nasze zespoły.Jest to trochę mozolna praca i trzeba spędzić wiele czasu przed komputerem ale chcąc utrwalić i zaznaczyć działalność zespołów musi się takie działania podjąć.Do wydania jeszcze długa droga ale przy pomocy władz samorzadowych i  życzliwych ludzi, może uda się to w miarę szybko zrealizować.Osobiście bardzo lubię folklor , jestem związany z nim niepodzielnie bo prowadzę zespoły folklorystyczne.Co ciekawe, to widzę  ostatnio  wzrost zainteresowania folklorem wśród młodzieży i osób starszych.Powstaje coraz to więcej tego typu zespołów jak i wzrasta ilość organizowanych tego typu imprez.Po okresie stagnacji,okazało się,że to własnie folkor tak jak i inne dziedziny może być też naszą wizytówką.  Rodzime tradycje,obrzędy i zwyczaje,od kuchni regionalnej po widowiska obrzędowe,cieszą się uznaniem i mają wielu zwolenników nie tylko w kraju ale i za granicą. Związane zapewne to jest z migracją rodaków ale nie tylko.Jak pokazały nasze ostatnie koncerty zagraniczne,  zespoły widocznie przypadły do gustu organizatorom bo otrzymaliśmy od nich kolejne zaproszenia.Jednak tu zaczynają się problemy, ponieważ w  naszych placówkach nie ma  dostatnich środków finansowych,do sponsorów też już są udeptane ścieżki,unijne programy wymagają znacznego własnego wkładu finansowego a i członkom zespołów się nie przelewa aby podołać finansowo tym wyzwaniom.Z reguły kostiumerie mają na wyposażeniu stroje pamiętające jeszcze lata siedemdziesiąte , a to się wiąże z ich wymianą i nowymi zakupami.I tak się to koło zamyka i powoduje, że niektóre cenne inicjatywy zostają pominięte bo wszystko rozbija się o pieniądze,a właściwie o ich brak, jak to wszędzie.Czy kultura obroni się przed tymi problemami i im podoła?Czy one zahamują wszelkie działania społeczne  w ruchu amatorskim? Inne grupy zawodowe ostatnio walczą o swoje ale czy to z kolei nie wymusi znowu cięć na kulturze.Jednak mam przekonanie i głęboką nadzieję ,że kultura przetrwa ten trudny okres a dzięki animatorom i społecznikom po raz kolejny pokaże,że ma godne miejsce w naszym życiu i w środowisku. A co Państwo o tym myślicie?Pozdrawiam 