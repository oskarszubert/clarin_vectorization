Ruszyła i rozkręca się nam ta żużlowa karuzela.Pierwsze mecze pokazały, że typowani na papierze faworyci nie zawodzą i odnoszą oczekiwane zwycięstwa.Ale jak to mówią pierwsze koty za płoty i sezon jeszcze nas zaskoczy niespodziankami bo w sporcie zużlowym wszystko jest możliwe a jedna czy dwie kontuzje mogą odwrócić sportową kartę sukcesów.Otóż w Częstochowie miejscowa drużyna doznała nieoczekiwanej porażki z zespołem  z Torunia a tylko dlatego, że w meczu kontuzjowani zostali dwaj zawodnicy.Nie umniejszając nic drużynie z Torunia,która jest wspaniałym i mocnym zespołem, nota bene wicemistrzem Polski z ubiegłego roku ,jednak w tym przypadku miała ułatwione zadanie.Okazuje się teraz, że zbyt pochopnie postanowiono w ekstraklasie pozbyć się zawodnika rezerwowego i w takim przypadku jak w Częstochowie odbiło się to czkawką i zadyszką gospodarzy.Wyniki biegów 5 :0 czy 3:2 bedące odzwierciedleniem kadłubowej obsady nie mają nic wspólnego z duchem sportu jak i wypaczają wynik meczu.Jako wieloletni kibicwyrażam swoje niezadowolenie takim posunięciom bo idąc na zawody pragnę oglądać dobre widowisko,w sportowej atmosferze i sprawiedliwej rywalizacji.Jak na razie takie przepisy tolerują brutalną jazdę i możliwość zimnej kalkulacji, niczym nie oddającej idei  sportowej rywalizacji.Warto zatem zastanowić się i mimo większych kosztów, przywrócić status zawodnika rezerwowego-seniora.Takie mecze,zwłaszcza  w ekstraligowej rywalizacji i przy tak dużym zainteresowaniu medialnym i sportowym zasługują na sprawiedliwą oraz pełną emocji godną rangę widowiska sportowego.Z pozdrowieniem Wibo!!! 