No i doczekałem się!Po raz pierwszy na  żywo ogladałem zawody w wyscigach motocyklowych na lodzie,które odbyły sie w Sanoku. Była to górna półka,tej odmiany speedway-a - finał mistrzostw Europy 2008 r.Doskonała oprawa i organizacja, wspaniała publiczność żywiołowo dopingująca zawodników wytworzyły niepowtarzalną atmosferę widowiska sportowego. Mimo, że sam uprawiałem sport motorowy,jestem pod ogromnym wrażeniem odwagi i determinacji zawodników.Proszę sobie wyobrazić zawodników ,mknących z szybkoscią 120 km/godz ,na motocyklach z calowymi kolcami na kołach ,tnącymi taflę lodu jak piła tarczowa,na łukach pochylających się wbrew zasadom fizyki a do tego walczących o każdy centymetr toru.To coś niesamowitego,jedyne w swoim rodzaju i wyzwalające niebywałe emocje.Nie czuło sie wcale przenikliwego zimna,mimo że w czasie zawodów rozszalała sie burza snieżna z silnym wiatrem.Chwała organizatorom ,że pokonali wszelkie przeciwności i zawody kontynuowano bez poważniejszych przeszkód.Cztery tysiące kibiców żywiołowo dopingowało zawodników ,w tym jedynego Polaka Grzegorza Knapa,który mimo, że dopiero zaczyna karierę w tej dyscyplinie ,pokazał ogromną waleczność i determinację.Zawody wygrał co prawda as nad asy, Frank  Zorn z Austrii  ale musiał się mocno napracować bo zawodnicy rosyjscy i fińscy siedzieli mu na przysłowiowym kole.Na zakończenie zawodów była wielka feta i wspaniały pokaz ogni sztucznych.Była to piękna impreza sportowa,o wysokiej randze i zorganizowana w małym mieście powiatowym jakim jest Sanok.Jestem pod wrażeniem wielkiego wysiłku organizacyjnego włożonego przez miejscowych działaczy,fimy obsługujace imprezę,sponsorów i masmedia ,które temu wydarzeniu nadały właściwy splendor i promocję tej odmiennej i mało znanej,ale jakże pięknej dyscypliny sportu.Jeszcze raz okazało się,że mały Sanok jest wspaniałym ambasadorem sportu i to na europejskim poziomie.Dla mnie to były niewątpliwiejedne z piękniejszych zawodów sportowych ,o wyjątkowym klimacie i niebywałych emocjach.W galerii przedstawiam kilka fotek z tych zawodów. 