Ostatnio byłem na koncercie jazzowym grupy "Eastcome"  z Krakowa i  muszę powiedzieć ,że zakosztowałem pysznej uczty duchowej.Po pierwsze koncert odbywał się w małym mieście powiatowym ,jakim jest Strzyżów woj.podkarpackie w klubie "Combo" ,którego włascicielem jest wspaniały propagator jazzu a zarazem muzyk i przy pomocy miejscowego Domu Kultury organizuje wiele imprez jazzowych.W czasie tego wieczoru ,sala była zapełniona ,bowiem zgromadziło się wielu fanów jazzu nie tylko miejscowych ale też było sporo gości z Rzeszowa i okolic.Jak się okazało ,warto było jechać wiele kilometrów,bo koncert byłwyśmienity.Zespół zaprezentował wspaniały kunszt muzyczny a poszczególni muzycy popisywali się stylowymi i technicznymi improwizacjami, które publiczność nagradzała gromkimi brawami.Były to utwory w stylu "parkera" oraz własne kompozycje, dopieszczone  elektronicznymi efektami.Okazuje się jednak,że zmienia się mapa jazzu w województwie podkarpackim i do takich miast jak Przemyśl,Brzozów,Mielec,Łańcut,Rzeszów, dochodzą mniejsze miasta a nawet małe gminy takie jak Strzyżów,Kolbuszowa,Ropczyce,Sanok,Wiercany,Kuryłówka czy Niebylec, gdzie organizuje się imprezy jazzowe i funkcjonują zespoły.Z radością oglądam regionalne relacje z organizowanych tam imprez w lokalnej telewizji i radiu.Powoli mijają czasy, gdzie na dobre koncerty trzeba było się wybierać do Krakowa,Warszawy czy innych miast, by można było posłuchac jazzu w profesjonalnym wydaniu.W tych małych ośrodkach gra wiele amatorskich zespołów prezentujących już spore swoje możliwości i należy zrobic wszystko, aby miały okazję do występów.Ja również jestem z zamiłowania i z racji zatrudnienia w placówce kultury, muzykiem grającym w takich zespołach i dobrze wiem jakie to dla nas jest ważne.No cóż, kultura jak i inne dziedziny, boryka się z wieloma problemami  ale nie zawsze o jej rozwoju decydują wyłącznie pieniądze ale ludzie o wspólnych zainteresowaniach i chęci działania w swoim środowisku.Jednak bardzo istotnym jest wspomagać wszelkie lokalne inicjatywy, bo jest to piękna i trwała wizytówka naszego regionu,ukazująca naszą tożsamość i przywiązanie do tradycji.Zwłaszcza muzyka ,jest tym spoiwem,który łączy wszystkie elementy od folkloru do jazzu i przenika do nas mimo odrębności kulturowych ,które w obecnym czasie stają się nam bardziej bliskie i znajome.Własnie w tych małych ośrodkach,jak sie okazuje, tętni i rozwija się życie kulturalne,bardzo spontaniczne, bliskie swoim oczekiwaniom i zrozumieniu ,że warto  podjąć to wyzwanie aby dać coś od siebie. 