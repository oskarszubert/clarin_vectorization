Cichutko pod śniegiem zimą odpoczywasz w swych ramionach tulisz płatki kryształowe mikrofaunie chętnie użyczasz schronienia  by zasnęła z  tobą błogim snem zimowym  Gdy wiosenne słońce rozplata warkocze wyglądasz nieśmiało ze swoich pieleszy dywanem zielonym ścielesz krajobrazy pierwszych kwiatów barwą pozwalasz się cieszyć  Powoli przysłaniasz nasze zaniedbania kiedy nie zdążymy z porządkiem na wiosnę dokładasz kolory do utkanych wzorów świerszczom i motylom świat czyniąc radosnym  Latem z ciepłym wiatrem woń kwiatów rozpylasz w kroplach deszczu myjesz rozczochrane włosy karmisz stada zwierząt swą pachnącą strawą codziennie jak matka na posiłki prosisz  Zaś jesienną porą srebrną rosę spijasz babie lato wplatasz w cudowne arrasy nasiona latawcem puchowym unosisz by przetrwać zimowe jakże ciężkie czasy  Chociaż nieraz wielce bywasz uciążliwa pola i ogrody chcesz wciągać w swe włości jak Ciebie nie kochać trawo ziem rodzinnych za pokarm i piękno którym hojnie gościsz Pozdrawiam wibo!!! 