Listopad to miesiąc zadumy i głębszego spojrzenia na szybko upływające życie nasze i swoich bliskich.Warto pamiętać o tych co odeszli a także o swojej ukochanej okolicy, regionie czyli "małej ojczyźnie" która ma ogromny wpływ na nasze postawy społeczne, moralne, zawodowe i twórcze.Dzisiaj podzielę się z Wami prostymi słowami i rymami o mojejpodkarpackiej krainie. "Mała Ojczyzna"Tu się urodziłem, w dorosłość wzrastałem,tutaj się uczyłem i się wychowałem,w radości i szczęściu, lata upływały,a także i troski mnie nie omijały.Tu pierwsze miłostki mnie zauroczyły,i  w rodzinne życie wnet doprowadziły,tu podjąłem pracę i mam swą rodzinę,tutaj będę mieszkał, aż życie przeminie.Prochy moich przodków, matka ziemia tuli,i ja chcę tu spocząć w ramionach matuli,bo rodzinna ziemia, miłość wielką daje,której nikt nam nie da, nawet obce kraje.Kochajmy swój region, tradycje, zwyczaje,róbmy coś dla niego, póki życia staje,pamiętajmy o tych, co od nas odeszli,i historii brzemię, na swych barkach nieśli.Taka będzie Polska i jej ziemia żyzna,jaka będzie w sercu, ta "mała ojczyzna",jeśli w naszych żyłach tradycja popłynie,bądźmy  tego pewni, Polska nie zaginie. 