Ostatnio czytam w internecie i prasie sportowej  sporo doniesień o utalentowanym skoczku narciarskim nastoletnim Klimku Murańce.Otóż dowiaduję się ,że ma problemy ze sponsorem,który wycofuje się z uwagi  na niedotrzymanie warunków umowy.Kolejna informacja to o swoistym szantażu Związku Narciarskiego przez opiekunów zawodnika  o udział w zawodach Pucharu Świata w Zakopanym jak i o dokładaniu ciężarków do obuwia aby spełniał wymogi wagowe.Jakkolwiek to nie sam zawodnik odpowiada za swój wizerunek bo w końcu jest to jeszcze młodzian 13 -letni lecz menadżerowie działający z upoważnienia rodziny zawodnika.I oto na naszych oczach rozgrywa się partię podchodów która sama w sobie szkodzi przede wszystkim  samemu zawodnikowi ,nie mówiąc już o innych negatywach wychowawczych i społecznych.Poddaje się młodego zawodnika ogromnej presji sportowej i medialneja to wiadomo, że bardzo trudnej do uniesienia doświadczonym zawodnikom a co dopiero dziecku.Mamy więc do czynienia z kolejnym piekiełkiem w naszym rodzimym sporcie i działaniem nieodpowiedzialnym,niegodnym wychowawców sportu i działaczy,bo przez to możemy zmarnować kolejny wielki talent sportowy.Dajmy więc odrobinę spokoju temu młodemu zdolnemu sportowcowi aby   w trudzie codziennego treningu skupiał się nad rozwojem swego talentu a przepychanki i  gierki działaczy nie wytworzyły przysłowiowej wody sodowej. 