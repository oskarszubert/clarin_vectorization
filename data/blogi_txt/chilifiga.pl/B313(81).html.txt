Do tej pory dynia kojarzyła nam się ze świętem Halloween, wydrążonym dyniowym pyskiem i bandą dzieciaków biegających z dzikim okrzykiem po ulicach. Na szczęście dynia powoli zagląda też do naszej kuchni. Po pierwsze dynia jest zdrowa. Zawiera masę witamin, takich jak A, B1, B2, C, PP oraz składników mineralnych – fosforu, żelaza, wapnia, potasu i magnezu. Jest niskokaloryczna i beztłuszczowa. Dobrze wpływa na naszą przemianę materii i zapobiega otyłości. Czyli powinniśmy się na nią rzucać w zasadzie codziennie. Po drugie w Polsce pojawia się coraz więcej odmian dyni, choć oczywiście do Zachodu jeszcze nam daleko. W naszych ogródkach znaleźć już można dynię olbrzymią (Cucurbita maxima), która ma bardzo duże, żółtopomarańczowe owoce, dynię piżmową (Cucurbita Moschata), której owoce są przeważnie podłużne, czarnobrunatne lub czerwonawożółte i dynię zwyczajną (Cucurbita Pepo) z owocem kulistym, zielonym lub pomarańczowym. Ten ostatni gatunek jest u nas najbardziej znany. Jest też bardzo fajna dynia hokkaido – mała, pomarańczowa i co najwazniejsze – można ją gotować razem ze skórką! Coraz bardziej popularne w polskiej kuchni stają się też potrawy z owoców tzw. odmian zbiorowych: patisona oraz dyni szparagowej, do której zaliczamy m.in. cukinię i kabaczka. O różnych dyniowych przepisach jeszcze będzie. O zapiekance z dynią i i dyni faszerowanej. Oraz o dyniowym cieście. Na początek – przypomnienie rozgrzewającej przepysznej dyniowej zupy, ze śliwowicą! Przepis – tutaj!  Smacznego!  Otagowany jako: czy dynia jest zdrowa, nietypowa zupa dyniowa, rodzaje dyni, szybki przepis na zupę dyniową, właściwości dyni, zupa dyniowa, zupa dyniowa z jabłkami i śliwowicą, zupa krem z dyni 