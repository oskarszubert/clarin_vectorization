Wymyślanie obiadów może być bardzo męczące. Najłtawiej bowiem kupić kawał mięcha i cisnąć nim na środek patelni. Ale ponieważ mięso wypadałoby ograniczyć, zwłaszcza dzieciom,  należy znaleźć tzw. obiady zastępcze. I tu pojawia się problem. Jedno dziecię je tuńczyka, drugie łososia. Jedno uwielbia szpinak, drugie nim gardzi bardziej niż zdechłą myszą. Jedno zeżre każdą ilość ryżu, drugie nawet na ryż nie spojrzy. Poszukiwanie kompromisów zwykle kończy się zakupem  kurczaka. Ale nie tym razem. Niech same ustalą co lubią (oboje!), byle było w tym jakieś warzywo, zero mięsa, a samo danie wymagało niewiele roboty. Po odrzuceniu papryki, brokułów, szpinaku i brukselki, padło hasło kalafior. - Może być – uznali oboje. - A mleko kokosowe lubicie? – pytam. Kokos skojarzył im się pozytywnie z kokosowymi pralinkami, więc kiwnęli zgodnie głowami. - Ananas? - Ja świeży! – woła Olga. - Ja z puszki! – dodaje Filip. - To kupię świeży, ale go ugotuję, wtedy smakuje jak ten z puszki, a wy oboje macie wyrazić zachwyt i wdzięczność, że pogodziłam jedno z drugim – powiedziałam im zanim zaczęliby protestować. No i doszliśmy tym samym do warzywnego curry z kalafiorem i ananasem. Reszty składników nie uzgadniałam, bo nie skończylibyśmy do wieczora. Jest szansa, że się nie zorientują. Do curry serwujemy kuskus, tzatziki oraz tortillę.  Na najlepsze warzywne curry potrzebujemy:  połowę kalafiora (ok. 300 g) pokrojonego ananasa z puszki lub świeżego, którego wydrążamy i kroimy w kostkę puszkę ciecierzycy 2 duże pomidory 4 małe cebule 2 ząbki czosnku, przeciśnięte przez praskę 1 łyżkę świeżego imbiru, drobno posiekanego 1 łyżkę nasion kozieradki łyżeczkę curry łyżeczkę kurkumy lub odrobina szafranu puszkę mleka kokosowego 1 cytrynę sól, pieprz pęczek pieruszki lub kolendry  A dodatkowo:  szklankę kaszy kuskus jogurt grecki ogórek, czosnek gotowe tortille    Kalafiora kroimy na małe kawałki i podsmażamy na oleju. Dodajemy kozieradkę, curry, kurkumę, czosnek, imbir oraz pokrojoną na plasterki cebulę i całość przesmażamy. Wrzucamy pokrojone w ósemki pomidory, wlewamy mleko kokosowe, dodajemy ciecierzycę oraz ananas i wyciśnięty sok z cytryny. Doprawiamy pieprzem i solą, przykrywamy garnek i całość doprowadzamy do wrzenia. Chwilę gotujemy. Kuskus zalewamy gorącą wodą z odrobiną soli. Tzatziki przygotowujemy z jogurtu, utartego ogórka oraz wyciśniętego ząbka czosnku. Doprawiamy solą i pieprzem. Torille podgrzewamy w piekarniku, serwujemy z sosem tzaziki. Gotowe curry posypujemy natką pietruszki lub kolendry. Otagowany jako: błyskawiczny zdrowy obiad bez mięsa wegetariański, curry indyjskie dla każdego, curry warzywne, curry z ciecierzycą, curry z mlekiem kokosowym, duszone warzywa, idealny obiad wegetariański, łatwe curry indyjskie z mlekiem kokosowym, najlepsze curry warzywne z ananasem i kalafiorem, obiad bez mięsa dla dzieci, szybki i łatwy obiad, szybkie i łatwe curry warzywne 