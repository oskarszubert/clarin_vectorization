Niektórzy jedzą śledzie wyłącznie na Boże Narodzenie. U nas w domu przygotowywało się je i na Wigilię, i na Wielkanoc, i na wszelkiego rodzaju pomniejsze  święta, typu imieniny. A śledzie pod pierzynką to idealny pomysł na Wielki Piątek. Tłuściutkie matjasy (a jednak postne), do tego ziemniaczek, marchew, ogórek, jajko i żółty ser. Bardzo mięciutka, puszysta i pierzynkowa potrawa. Zaczynamy od śledzi z cebulką, które układamy na dno szklanej miski.  Następnie jako pierwsza warstwa kołderki wjeżdża gotowany i utarty ziemniak, w ślad za nim marchewka, pokrojony w drobną kosteczkę kiszony ogórek oraz jajko na twardo (również drobno posiekane). Na wierzch utarty żółty ser oraz jogurt wymieszany z majonezem, pieprzem i solą. Całość przygotowujemy dzień wcześniej, aby warstwy się „przegryzły” i dopieściły w święta nasze kubki smakowe.   Ok, powoli zabieramy się za malowanie jajek! Olga i Filip mają dość dopiero po setnej sztuce, więc sporo pracy przed nami           Otagowany jako: matjasy z dodatkami, pierzynka i śledzie, potawa na Wielki Post, śledzie na Wielkanoc, śledzie pod pierzynką, wielkanocna potrawa 