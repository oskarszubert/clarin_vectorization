Czasami przychodzą dni pełne zwątpienia. Są to dni, w których jako matka (ojciec) użyłaś wszystkich możliwych argumentów, tricków i innych podstępnych sztuczek mających wcisnąć twojemu dziecku coś więcej niż jedną kalorię. Byłaś nawet skłonna wsadzić bachora do słoika z nutellą, byle tylko zaczęło jeść. Ja też miałam kiedyś taki dzień. Moja czteroletnia wtedy córka, odmówiła zjedzenia wszystkiego, co jej zaproponowałam. Zrezygnowana napisałam na kanapce „dupa” i postawiłam jej talerzyk pod nosem. Bułka z dupą - Co napisałaś? - spytała zaciekawiona. - Dupa – wyjaśniłam być może mało pedagogicznie, ale przynajmniej szczerze. - Nie mówi się dupa  – zauważyła inteligentnie. - Nie mówię, napisałam keczupem. - Dlaczego? - Bo czuję się wykończona twoim odmawianiem pożarcia czegokolwiek. - Zjem dupę. Po czym wbiła zęby w bułkę i pochłonęła ją do końca. Dzisiaj, choć ma już osiem lat, od czasu do czasu na pytanie: „co na kolację”? ? mówi:  „bułeczkę z dupą, poproszę”. Otagowany jako: karmienie niejadka, podstęp, sztuczki 