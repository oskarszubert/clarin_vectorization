No to się dowiedzieliśmy. Instytut Matki i Dziecka przebadał kompleksowo sposoby odżywiania najmłodszych. Wynik jest powalający. U 90 proc. dzieci stwierdzono nadmierne spożycie soli, a u 80 proc.  – cukru. Na dodatek przekarmiamy dzieci mięchem i trujemy je na własne życzenie. „Poradnik żywienia dziecka” to  książka napisana na podstawie badań z 2010 r. przeprowadzonych na reprezentatywnej grupie dzieci w wieku 13-36 miesięcy oraz ich rodzicach. Niestety nie jest dobrze. Aż u 80 proc. maluchów stwierdzono niedobory witaminy D i wapnia oraz zdrowych tłuszczów. Niemal wszystkie są za to przekarmiane mięsiwem. Zamiast warzyw, owoców czy produktów zbożowych wciskamy naszemu potomstwu parówy, kiełbaski, szyneczki i inne cuda, od których w przyszłości urośnie im dupsko, a choroby z dziką radością zaczną panoszyć się w organiźmie. Jeden z grzechów głównych – nadmiar soli „Przekarmianie dzieci białkiem zwiększa u nich ryzyko otyłości i nadciśnienia. Między innymi właśnie dlatego przestrzeganie norm żywieniowych w pierwszych latach życia jest ważne w kontekście jego jakości w jesieni życia. Nadmiar lub niedobór określonych składników w diecie dziecka programuje jego metabolizm na całe życie. Właśnie wtedy pojawiają się czynniki wystąpienia cukrzycy, nowotworów, chorób układu sercowo-naczyniowego i chorób degeneracyjnych ośrodkowego układu nerwowego, które gnębią dziś społeczeństwa”   – ostrzega prof. Anna Dobrzańska, krajowy konsultant ds. pediatrii. Mnie to przekonuje. Won parówko naładowana kartonem, MOM-em i pazurem kury!!! Parówkom dziękujemy Podstawowy błąd nas rodziców, polega na tym, że zbyt szybko się poddajemy. Jeśli nasze dziecko nie chce spróbować szpinaku, selera, czy buraków – odpuszczamy i dla świętego spokoju podajemy to, co już zna. Bułeczkę z dżemem, bułeczkę z nutellą, plasterek szyneczki do ciamkania, wafelek ryżowy, jogurcik nawalony cukrem. Tymczasem najprostszym rozwiązaniem jest stopniowe oswajanie dziecka z nowym smakiem. A także cierpliwość. Konsekwencja. Zachęcanie do próbowania nowych smaków, chociażby po troszeczku.  Na efekty trzeba czasem czekać długo, ale czy nie warto?? Przyznajmy sami, jak wygląda standardowe menu naszego dziecka.  jeśli jogurt to na pewno danonek, monte lub inny magiczny produkt dla dziecka wzbogacony o milion witamin jeśli picie to w postaci słodkich soczków, wtłoczonych w kolorowe butelki z obrazkami. Woda? Nie, przecież nie ma smaku zamiast jabłek, marchewki czy kalarepy do przegryzania – wafelek, chrupki, drożdżówka ryba? Fuj, przecież dziecko nie lubi ryb, bo ryba śmierdzi duszone warzywa? Nie lubi, raz spróbowaliśmy – wypluło na deser - żelki, cukierki, ciasteczka i czekoladki a jeśli jajko - to najchętniej niespodzianka    Nie o takie jajka chodzi :-( Chyba pora usiąść i przyjrzeć się naszym nawykom żywieniowym, które automatycznie przekazujemy dzieciom. To co wpakujemy w potomka do 3 roku życia, niestety zemści się w przyszłości. Lub odwrotnie - zaowocuje. Ulubiona półka w sklepie :-( Wydany przez Instytut Matki i Dziecka oraz stowarzyszenie Zdrowe Pokolenia poradnik opracowała grupa ekspertów, m.in. pediatrów i dietetyków. Jest on dostępny na stronach IMiD. Polecam. A my nadal uśmiechamy się o smsy na Bloga Roku. Koszt 1,23 zł przeznaczony jest na obozy integracyjne dla dzieciaków, czyli głosując na nas mamy przysłowiowe dwie pieczenie na jednym ogniu :-). Treść: D00260 na numer 7122. Bardzo dziękujemy!!!!  Otagowany jako: IMiD,                                                  otyłość i choroby dzieci, Poradnik żywienia dziecka, porady żywieniowe dzieci, stowarzyszenie Zdrowe Pokolenia, złe karmienie dzieci, złe nawyki żywieniowe 