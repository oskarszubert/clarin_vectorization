Czy zdarza wam się kupić rzodkiewkę, która nie smakuje rzodkiewką??? Jest wprawdzie czerwona, ale w środku albo sucha, albo sparciała, albo gumowa. Gdybyśmy jedli ją z zamkniętymi oczami, prawdopodobnie trudno byłoby odgadnąć co to za dziwo. Rzodkiewka, bez smaku rzodkiewki to wyjątkowo podłe warzywo. I dlatego właśnie warto hodować kiełki!!! Kiełki nasion to prawdziwa mikroelementowa bomba, do tego dochodzą sole mineralne, wartościowe białka i kwasy tłuszczowe omega-3 oraz błonnik. Regularne spożywanie kiełków przeciwdziała wielu schorzeniom, wzmacnia nasz system odpornościowy, uzupełnia niedobory witamin i składników mineralnych, a także działa przeciwnowotworowo. Dlatego zanim schrupiemy rzodkiewkę, piękną i okazałą lecz o smaku mokrego kartonu, sięgnijmy po jej wersję kiełkową.  Osobiście sprawiłam sobie takie cudo do domowej hodowli kiełków. Ale można też w zwyczajnych słoikach.    Na pastę serową potrzebujemy: dowolny twaróg (200 g) dwa plasterki kiszonej cytryny kwaśną śmietanę lub jogurt grecki (50 g) odrobinę soli (kiszone cytryny są mocno słone) kiełki rzodkiewki Ser, jogurt, cytrynę i sól miksujemy aż składniki się połączą. Do pasty dodajemy garść kiełków rzodkiewki i całość mieszamy. Ta pasta smakuje doskonale ze świeżą ciabattą.   Jeżeli nie mamy kiszonej cytryny, możemy dodać pół łyżeczki soku ze świeżej oraz odrobinę utartej skórki. A przepis na domowe kiszone cytryny – tutaj.  Otagowany jako: antyrakowe działanie kiełków, kiełki rzodkiewki, kiszone cytryny, pasta z kiełkami rzodkiewki, psta na chleb serkowo-kiełkowa, szybka pasta na chleb, zdrowe kiełki 