Żywieniowa wariatka wzruszyła się szczerze, że smakosze chcą podmieniać masełko na guacamole, dlatego ochoczo poeksperymentowała ze smakami. (Poniższe przepisy jako uzupełnienie do wczorajszego wpisu „Guacamole! Wariatka kontra padlinożercy, czyli odtykanie tętnic„.) Wszystkie proporcje na 1 owoc. Jednak ze względu na to, że awokado może być wielkości cytryny albo grejpfruta, to załóżmy, że ilości dotyczą mniejszej sztuki, a jeśli pasta będzie mało wyrazista, to jeszcze dorzućcie ciut. Wszędzie dodałam sok z cytryny – zadziała jak konserwant, gdyby resztę guacamole trzeba było przechować (w lodówce), nie zrobi się także obrzydliwie sine. A i smaku dodaje zdecydowanie. guacamole peperoni z cebulką 1. Guacamole peperoni cebulowe - awokado  - łyżka soku z cytryny  - 1/2 łyżeczki oliwy z oliwek peperoncino  - szczypta papryki - 1 mała cebula czerwona drobno pokrojona oprószona solą - sól do smaku Mimo, że awokado jest tłuste jak słoń morski, to naprawdę pasują do niego oliwne dodatki. Jeśli będą to takie, które zostały doprawione (ja użyłam oliwy, w której pływa pokrojone peperoni), to smaki rewelacyjnie się stapiają.   z zielonymi oliwkami 2. Guacamole z oliwkami - awokado - łyżka soku z cytryny - garść zielonych oliwek (ok. 30 sztuk, drobno pokrojone)  - szczypta bazylii - sól   Zdecydowanie zwycięzca tego zestawienia! Z awokado świetnie współgra wszystko, co słone i kwaśne, więc zielone oliwki idealnie. Mogą być puste/drylowane lub faszerowane kawałkami papryczki  (ja takie właśnie miałam).   guacamole z czerwoną cebulką 3. Guacamole pieprzne, cebulowe - awokado  - łyżka soku z cytryny  - mała czerwona cebula (drobno pokrojona i oprószona solą)  - pieprz czarny  - sól   Swojskie, proste smaki, ale naprawdę ok. Jeśli zamiast masła, to pasuje z twarożkiem.   guacamole ziołowe 4. Guacamole ziołowe - awokado - 1 lub 1,5 łyżki soku z cytryny  - suszone zioła (rozmaryn, tymianek, oregano, bazylia, co lubicie?)  - sól W tym zestawie zdecydowanie więcej cytryny – przy dających odrobinę mdły posmak suszonych ziołach, kwaskowa nuta brzmi zdecydowanie lepiej.  Ta wersja też najlepiej nadaje się faktycznie zamiast masła, bo ze względu na brak pokrojonych, twardych dodatków, można rozsmarować i jeszcze wrzucić na to co nieco. Oczywiście raczej nie boczek;-)   Na zdrowie! Diety lecznicze online – zapraszam tutaj.    Otagowany jako: Guacamole, guacamole bez czosnku, najlepsze guacamole, przepisy, sprawdzone przepisy 