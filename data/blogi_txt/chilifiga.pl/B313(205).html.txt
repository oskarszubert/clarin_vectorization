No i nastąpił czas niekończącego się pieczenia pierniczków, ciasteczek i przysmaków najróżniejszych. Trochę poprószyło śniegiem i moje dzieci od razu wyciągnęły foremki i wałek. - Mama, pierniki – zaczął Filip. - My ci pomożemy, zwłaszcza w dekorowaniu – dodała Olga. A, to z pewnością. Dekorowanie lukrem, rodzynkami, posypkami i czekoladą, to zdecydowanie ulubione zajęcie moich dzieci. Poinformowałam Filipa, że jemu cukru nie wolno, więc niech nie planuje moczenia całych dłoni w misce z lukrem, bo jestem czujna. - A palec chociaż? – spytał mocno zaniepokojony. - Koniuszek. I natychmiast zagryź marchewką. Trochę się zniechęcił, ale na widok piernikowych ludzików, zapał wrócił. Tym razem zaczęliśmy od pierników nieco grubszych i miękkich, podobnych w smaku i konsystencji do „katarzynek”.  Potrzebujemy:  400 g mąki 30 g miodu 1 opakowanie przypraw korzennych pół łyżeczki cynamonu łyżeczkę kakao 50 ml syropu z agawy (lub 100 g cukru pudru) 30 g roztopionego masła 1 jajko 2 łyżeczki proszku do pieczenia szczyptę soli  Wszystkie składniki mieszamy i zagniatamy z nich ciasto. Rozwałkowujemy je dość grubo, na ok. 0,5 cm i wykrawamy piernikowe ludziki. Pieczemy około 12  minut w temperaturze 190?C. (góra/dół). Otagowany jako: domowe pierniczki, domowe piernikowe ludziki, pierniczki świąteczne, pierniki katarzynki, pierniki na święta 