Kolorowy makaron, kolorowy sos – idealny letni posiłek dla małego warzywnego niejadka. Jeden z niemieckich Instytutów Badania Opinii Publicznej przeprowadził w ubiegłym roku ankietę dotyczącą wychowania dzieci. Ponad 87 proc. rodziców przyznało, że nie ma pojęcia jak nauczyć syna czy córkę dobrych manier, ponieważ sami nie posiadają takiej wiedzy. „Chciałabym, aby moje dziecko prawidłowo posługiwało się nożem i widelcem”, „jak nauczyć malucha, by nie przerywał dorosłym?”, „czy istnieją kursy mówienia proszę i dziękuję?” – takie zagadnienia i pytania niemal każdego dnia trafiają na internetowe strony Instytutu. Mnie z kolei znajomi często pytają „jak nauczyć dziecko jedzenia warzyw?” Okazuje się bowiem, że jest to jeszcze trudniejsze niż codzienny savoir vivre. Mój Filip również nie przepada za warzywami i zawsze znajdzie jakiś pretekst, żeby ich nie jeść. Są albo „zbyt zielone”, albo ”okrutnie wyglądają”, albo „są fatalne w dotyku”. W tej sytuacji wprowadzamy kulinarne tricki, czyli np. zabawę w kolory. Mamy kolorowy makaron, mamy kolorowe warzywa. Kroimy je drobno w kostkę, żeby dziecię nie do końca wiedziało co je. I bawimy się w zgadywanki. Papryka? Bakłażan? Cukinia? Z czym ci się kojarzy? Jadłeś już to? Zanim się zorientuje, że wciąga warzywa, połowa porcji siedzi już w żołądku.  Potrzebujemy: Kolorowy makaron 1 cukinię garść koktajlowcyh pomidorów pomarańczową i żółtą paprykę pół bakłażana garść pieczarek cebulę łyżkę koncentratu pomidorowego łyżkę cukru sól, pieprz oliwę z oliwek Warzywa kroimy w drobną kostkę i podsmażamy na oleju. Dodajemy koncentrat, cukier oraz sól i pieprz i dusimy tak długo aż warzywa zmiękną. Na koniec wrzucamy przepołowione pomidorki koktajlowe.  Mieszamy z ugotowanym makaronem i posypujemy parmezanem. Całość wygląda bajecznie kolorowo, a to już połowa sukcesu. Istnieje duża szansa, że dziecię się skusi  i kto wie – może nawet mu zasmakuje!    Otagowany jako: duszone warzywa, dziecko a warzywa, makaron z warzywami, najlepszy przepis na makaron z warzywami, niejadek w kuchni, obiad dla niejadka, obiad na lato, ratatouille 