Potrzebne. Mandarynka nie potraktowana ortofenylofenolem przypłynęłaby pewnie do nas w zupełnie innej konsystencji i mogłaby smakować jak kurz z pokładu kontenerowca. Aflatoksyna w zbożu posprzątała parę lat temu 3/4 afrykańskiej wioski (ponadto istnieją podejrzenia, że ta sama lub podobna pomogła zejść z tego świata kilku wścibskim archeologom, choć oczywiście odbiegamy od tematu spożywania, chyba…;-). Natomiast botulina, poza wygładzaniem zmarszczek, jest sposobem na morderstwo doskonałe – 1 mikrogram/kg to dawka śmiertelna, a nikt nie będzie aż tak podejrzliwy w stosunku do lekko przeterminowanej parówki. Właśnie w przetworach mięsnych botulina dawniej często gościła, stąd swojska nazwa – jad kiełbasiany (tak z grubsza licząc – 8 kg tej substancji wystarczy, żeby unicestwić całą ludzkość). Aspergillus (tu wygląda na flavus;), zabójcza aflatoksyna Oto powody, dla których konserwanty są zdecydowanie naszymi przeuroczymi i nieodzownymi przyjaciółmi. Przynajmniej w żywności, bo oczywiście nie ochronią nas przed oryginalnym użyciem toksyn, a np. właśnie botulinę hodowała w niecnych celach rozpylania w metrze japońska sekta Najwyższa Prawda (na szczęście pokiełbasiły im się szczepy…). Tak czy inaczej nasz przyjaciel w produktach żywnościowych uniemożliwia rozwój bakteriom, wirusom, grzybom, pleśniom Ale teraz z hiszpańska zaintonowane „Ale”! Szkodliwe 8 kg jadu kiełbasianego mogłoby unicestwić ludzkość Wielu specjalistów powie, że konserwanty wtłaczane do żarcia są sprawdzane, nieszkodliwe i stosowane w takich ilościach, że nie mogą zrobić krzywdy nawet musze. Toksykolog powie, że wszystko i jest, i nie jest trucizną, bo nawet woda w dużej ilości bla, bla, bla… Ale co z tego, skoro wraz z wynajdywaniem nowych metod badawczych okazuje się, że te dopuszczone konserwanty jednak są BE? Tak było całkiem niedawno z kwasem mrówkowym (E-236), który pałaszowaliśmy jeszcze w latach 90-tych (niektóre źródła podają jego zastosowanie w spożywce jeszcze w 2007 roku!). Ponadto o niektórych produktach wiadomo już dziś, że są zdecydowanie szkodliwe, a dopuszczone tylko dlatego, że chronią przed innymi, naturalnymi zabójcami, a nikt nie wymyślił dotąd nic równie skutecznego, ale przy tym nieszkodliwego. W dietach antyrakowych właściwie wszyscy najlepsi specjaliści radzą wyeliminować jakiekolwiek substancje dodatkowe, żywność przetworzoną. I raczej nie umówili się, że postraszą tak dla picu. Tak czy inaczej zajrzyjmy wrogowi w… ulotkę. Nie trzeba wyrzucać do kubła na śmieci wszystkich produktów z jakimś E-xxx. Zresztą taki swój symbol ma przecież nawet tlen (w przemyśle spożywczym stosowany w pakowaniu produktów). Ale kilku największych syfiarzy można sobie wytatuować na nadgarstku, aby ukradkiem zerkać w markecie. No to w skrócie fajni i niefajni, a na końcu totalnie uproszczony szablon (gdyby ktoś potrzebował: kopiuj, wklej, drukuj, włóż do portfela). Konserwanty, czyli od E-200 do 299 Uwaga! Straszny banał! Kolory nawiązują do symbolicznych barw stosowanych w sygnalizacji świetlnej. E-200, E-202, E-203 Kwas sorbowy oraz jego sole Raczej ok., ale dociekliwi próbują łączyć z alergiami E-210, E-211, E-212, E213  Wszędobylski Pan benzoesan sodu i jego rodzinka. Podrażnienia błony śluzowej żołądka i jelit (choroba wrzodowa przewodu pokarmowego, zmiany nowotworowe), zakwaszanie organizmu, reakcje uczuleniowe. E-214, E-215, E-218, E-219 Prawda, że ester etylowy kwasu p-hydroksybenzoesowego brzmi bosko!? Do tego prawie niegroźny. Podejrzewany (!) o wpływ alergie.  E-220, E221, E222, E-223, E-224, E-226, E-227, E-228 Dwutlenek siarki oraz jego sole. Apetycznie brzmią dodatkowe, albo raczej podstawowe właściwości: odkażające i wybielające – środek do bielenia pomieszczeń czy wyjaławiania opakowań! Utrwala moszcz owocowy – stąd siara w winach. Zapobiega brunatnieniu suszonych owoców (kojarzycie suszone morele eko?) Wady: podrażnia przewód pokarmowy,  działa alergizująco; ale lepiej zjeść orzeszki z odrobiną E, niż z mikotoksynami… E-234 Nizyna, antybiotyk wytwarzany przez szczepy bakterii kwasu mlekowego (Streptococcus lactis). Nie jest stosowana w lecznictwie, ale w produkcji serów. Spośród wszystkich antybiotyków używanych w przemyśle spożywczym zachowuje się najmniej agresywnie w organizmie człowieka. E-280, E-281, E-282, E-283  Kwas propionowy i jego sole. Nieszkodliwy. E-249, E-250, E-251, E-252 Azotyn potasu, azotyn sodu, azotan sodu, azotan potasu No i tu mamy syf na potęgę! Peklowanie „na mokro” (saletra zalewowa lub wstrzykiwanie – stąd widoczne w plastrach szynki „kanaliki”). Azotany są zdecydowanie niebezpieczne dla zdrowia człowieka, ponieważ albo w samej zalewie albo już w organizmie ulegają przemianom do azotynów, które już bezpośrednio mają wpływ na tworzenie rakotwórczych związków (nitrozoamin). Przy takich argumentach pozostałych skutków chyba nie ma sensu nawet przytaczać. Szkodliwość tak duża i udowodniona, że w niektórych krajach już związki zabronione. Inne zastosowania: kosmetyki, środki antykorozyjne, zapałki (stąd przecudnej urody ilustracja), tytoń, nawozy sztuczne! Jeden z poważnych powodów, dla których warto odstawić przetwory mięsne. Rzadziej stosowane E-231, E-232 Konserwant cytrusów, silnie kancerogenny, dlatego  najlepiej porządnie szorować skóry owoców, następnie po ich obraniu umyć ręce i dopiero przystąpić do szamania. E-235          Natamycyna – na powierzchni serów dojrzewających oraz suszonych, peklowanych kiełbas. Umiarkowanie toksyczna przy połknięciu; mdłości, biegunka. Inne zastosowania: lekarstwa do zwalczania infekcji grzybiczych oczu i powiek. E-239           Heksametylenoczteroamina  – tylko ser Provolone E-242           Aromatyzowane napoje bezalkoholowe. Nieszkodliwy. E-284, E-285   Kwas borowy. Kawior, odgrzybianie cytrusów, zasypki dla dzieci, talk, mydła. Toksyczny. Wrrrrrr E-297  Naprawdę luzik:-) I kilka tych, do których nie udało się przyczepić nawet największym eko-oszołomom. E-260 Kwas octowy E-261 Octan potasu E-262 Octany sodu E-263 Octan wapnia E-270 Kwas mlekowy E-290 Dwutlenek węgla E-296 Kwas jabłkowy Z wyłączeniem dwutlenku węgla wymienione wyżej konserwanty mogą być stosowane w żywności dla „zdrowych niemowląt i małych dzieci”. „…Wszystkie wielkie cywilizacje przeżywały okres świetności a potem upadały ? bo wyczerpywały się zasoby środowiska. Nadmierna chemizacja żywności i otoczenia może nas zniszczyć. Ma ona charakter globalny ? nie ma dokąd odejść aby zacząć od nowa…” (prof. Iwona Wawer) I tym „optymistycznym” akcentem… Warto poświęcić jedne zakupy na przyjrzenie się etykietom… na następnych polecicie z pamięci:-) Da się wyprodukować (co więcej, można kupić!) żółty ser bez rakotwórczych azotanów (wybierajcie te z lizozymem z jaja kurzego). Sterylizowane dżemy nie muszą być dodatkowo faszerowane. Zajrzyjcie ile jest różnych E-paskud w produktach dla dzieci! A na opakowaniu czasem ostrzeżenie, że dodatki mogą wywołać zmiany zachowania dziecka… Brrrr. Ale to akurat raczej barwniki niż konserwanty, więc obiecuję, że innym razem.  Krótka ściąga E-200, E-202, E-203 Kwas sorbowy (sorbiniany) E-210, E-211, E-212, E213 benzoesan sodu E-214, E-215, E-218, E-219 E-220, E221, E222, E-223, E-224, E-226, E-227, E-228 Dwutlenek siarki oraz jego sole. E-234 nizyna E-280, E-281, E-282, E-283 Kwas propionowy  E-249, E-250, E-251, E-252 AZOTANY, AZOTYNY! E-231, E-232 (skóry cytrusów) E-235          Natamycyna E-242 E-284, E-285   Kwas borowy E-297   E-260 Kwas octowy E-261 Octan potasu E-262 Octany sodu E-263 Octan wapnia E-270 Kwas mlekowy E-290 Dwutlenek węgla E-296 Kwas jabłkowy   Otagowany jako: dieta,                                                  E-201, konserwanty, lista konserwantów, zdrowe żywienie 