Muffinki w wersji makaronowej po raz pierwszy jadłam na jakimś urlopie, podczas którego o mało nie utopiłam się w morskich falach i własnym wstydzie. Po powrocie odtworzyłam potrawę , bo nie dość, że dobrze smakuje, to jeszcze świetnie się prezentuje na talerzu. To było jakieś dwa lata temu, wyspa zdaje się kanaryjska. Ujrzałam tu  najwięcej golasów wyłaniających się z morskich fal lub wygrzewających na leżakach w całym swoim życiu. Na ogół byli to emeryci w przedziale 60-80 lat. Pomarszczone babcie, pomarszczeni dziadkowie, siwiejące łona, maleńkie kutasiki, piersi dyndające niczym dzwoneczki. Nikt się niczym nie przejmował, nie naciągał sobie przyrodzenia ciężarkiem, żeby lepiej wyglądać, nie napinał zwiędłych pośladków. Ja tymczasem wlazłam do morza, a fale były gigantyczne. Kiedy oberwałam jedną z nich to mnie natychmiast przewróciło i zdarło górę stroju. Narobiłam takiego krzyku jakby mnie rekin capnął za bobra. Zaczęłam w pośpiechu nadziewać stanik, a tu znowu nadciągnęła fala i znowu oberwałam. I tak co chwila. Zamiast odpuścić, chwycić strój w garść i spokojnie dopłynąć do brzegu, za wszelką cenę chciałam się z powrotem odziać pod wodą. Kompletna paranoja. Mało się nie utopiłam z własnej głupotyi wstydu. Oczywiście mój mąż zamiast ruszyć na ratunek, umierał na brzegu ze śmiechu i robił mi zdjęcia opcją sportową, co oznacza milion ujęć na sekundę. W ten sposób udokumentowany został cały mój morski debilizm. Ochłonęłam dopiero wieczorem, a wszystko dzięki panu kucharzowi, który zaserwował mi makaronowego muffinka. Potrzebujemy: spaghetti, ok 250 g 150 g pokrojonego w kostkę boczku 100 g serka mascarpone 100 g śmietany kremówki 100 g parmezanu rukolę   oraz 3 jajka i jedną cebulę   pieprz, sól ? wiadomo. Makaron gotujemy według zaleceń na opakowaniu, odcedzamy i przelewamy wodą, żeby się nie skleił. Na patelni podsmażamy boczek i cebulkę. Do miski wbijamy trzy żółtka, dodajemy mascarpone i śmietanę, parmezan oraz podsmażoną cebulkę i boczek. Całość mieszamy aż wpowstanie gęsty sos. Makaron układamy w gniazdka w formie do muffinków i zalewamy sosem. Pieczemy 25 minut w piekarniku nagrzanym do 180 stopni.  Gotowe muffinki dekorujemy rukolą. Smacznego!!!! Jeśli rukola nam zostanie, serwujemy ją domowym szczurom. Rukola dla Pusi I rukola dla Bibi :-)    Otagowany jako: muffinki, muffinki z makaronu, muffins, najlepszy przepis na spaghetti carbonara, spaghetti carbonara inaczej, szybki przepis na makaronowe muffinki 