Ktoś nieopatrznie zapytał żywieniową wariatkę, czy zaplanowanie menu bez pszenicy jest łatwe. Bezczelna i zarozumiała parsknęła z wyższością. Trudne? Przecież ja bym umiała nawet zaplanować menu bezglutenowe złożone w 90 procentach z afrodyzjaków! Słowo się rzekło… Warunki: pszenicy nie będzie, wiadomo! Nie będzie też mięsa, bo ma ono fatalny wpływ na smak i zapach potu, do tego rozleniwia i obniża sprawność (więcej na ten temat tutaj). Będą wszelkie pierwiastki wzmagające chuć, krążenie, a także składniki poprawiające właśnie zapach i „smak” ciała. Śniadanie Banany zapiekane z orzechami, a także cynamonem, żeby nasze ciała pachniały cudnie. (oczywiście zamiast masła można użyć oleju roślinnego)  Drugie śniadanie Sałatka w arbuzie - nie zapomnijcie dodać koniecznie kawałków ananasa, gdyż ten owoc ma najsilniejszy wpływ na poprawę smaku spermy! Serio:-)  Obiad pierwsze danie Krem z groszku - podobno serowała go swoim kochankom pewna słynna francuska kurtyzana   Obiad drugie danie Brokuły z sosem jogurtowym i migdałami - oczywiście jeśli planujecie upojny wieczór, to czosnku proponuję symbolicznie;-) Ale brokułami koniecznie należy karmić i siebie, i partnera/partnerkę, żeby poprawić krążenie i redukować stres Podwieczorek Mus z mango – czyli jak zostać seksualnym tyranozaurem!   Napoje Zielona herbata - pita regularnie wzmacnia naczynia krwionośne. Tak, TAM też są naczynia krwionośne.  Kolacja Sajgonki - warunki wszelkie spełnione, jest afrodyzjak w postaci imbiru. Do tego kolacja z pałeczkami i sosami, które uwielbiają kapać na dekolt, to może być świetne i bardzo erotyczne zajęcie na koniec dnia. Ale może ja jestem zboczona…  A gdyby Wam było mało, to zawsze możecie się jeszcze erotycznie wychłostać pokrzywami. Ale powyższe powinno wystarczyć, bo jakimś cudem właściwie wszystkie afrodyzjaki są bezglutenowe. Smacznego.    Otagowany jako: afrodyzjaki, erotyczne menu, erotyczne menu bez pszenicy, menu bezglutenowe, menu z afrodyzjaków 