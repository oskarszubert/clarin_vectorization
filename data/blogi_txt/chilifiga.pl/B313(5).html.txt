Siedzę sobie spokojnie na Gali Bloga Roku. Nagroda główna w kategorii „Zdrowie i kulinaria” przyznana („Smakołyki alergika” gratulacje raz jeszcze!), więc nic nie powinno już zaskoczyć. Czatuję via telefon z Nataszą, która w piżamowej kreacji w łóżku ogląda relację na żywo z gali, żebyśmy miały choć trochę poczucie, że i frajda i stres do podziału na dwie. A nawet na trzy, gdyby policzyć koleżankę grypę. Jurorka Eliza Mórawska oraz numer 1 w kategorii „Zdrowie i kulinaria” – Patrycja „Smakołyki alergika” I nagle słyszę głosy… coś o chłoście pokrzywami (zaczynam się nerwowo rozglądać i mamrotać), o trudnym dla głodnego faceta wyborze między kotletem i dziewczyną (w przebłysku elokwencji wyduszam z siebie: „eeeyyyyuuu” oraz „o mamo!”). Wreszcie coś o sałatce z granatem, którą wabiłyśmy wiosnę (tik nerwowy lewego oka na sto procent utrudni mi trafienie na scenę, a jeszcze bardziej nerwowy grymas prawego kącika ust sprawi, że będę bełkotać). Że lekkie pióro i ech… Nigdy nie bałam się kamer i występów, ale ogromny dyplom potwierdzający przyznanie nam nagrody specjalnej łopocze jak flaga w drżących łapkach. „Najciekawszy blog traktujący w interesujący, kreatywny czy niestandardowy sposób o zdrowiu, stylu życia i kulinariach”:-) „Najciekawszy blog traktujący w interesujący, kreatywny czy niestandardowy sposób o zdrowiu, stylu życia i kulinariach”. Tak, tak właśnie także o sobie myślimy:-) Bezczelnie. To dlatego, że taki był właśnie zamysł. Po prostu kiedyś obie zauważyłyśmy, że wśród tekstów traktujących o zdrowym odżywianiu brakuje (lub jest zbyt mało) tych pośrodku. Coś między „jedzcie warzywa gdyż zdrowe są” a „wpływ niepatogennych genomów mikrobiotów jelitowych na komórki dendryczne?”. Dla nas jedzenie to dużo więcej niż zapychacz, gotowanie to nie męka, a karmienie dzieci to interesująca dyscyplina sportu, choć oczywiście każdy ma prawo do małego spadku formy. – Co robisz jutro na obiad?- Nie wiem, coś z chilifigi wybiorę! A próbowałaś mus z mango? Genialny! Dziękujemy! Jurorce w kategorii „Zdrowie i kulinaria” Elizie Mórawskiej za nominację do nagrody:-) Bardzo dziękujemy sponsorowi przyznanej nam nagrody specjalnej, właścicielowi marki Queen of Juice (http://www.blogroku.pl/queen/). Kartkę z Londynu i relację z wybranego meczu Arsenalu oczywiście przyślemy:-) Onetowi za konkurs na Bloga Roku:-) After party i fajne babki. Joanna Gorzelińska (2plus4 – najlepszy blog „Ja i moje życie”) oraz Patrycja Wnorowska („Smakołyki alergika”) Całej ekipie dziękuję za traktowanie blogerów podczas gali tak, że właściwie po kilkunastu minutach przestawał się zgadzać kolor i kształt statuetek;-) (wydawało mi się, że w dłoniach nagradzanych osób coś baaardzo błyszczy;-) Bardzo, ale to bardzo po raz kolejny dziękujemy wszystkim czytelnikom, którzy wysyłali na nas sms-y, wspierali i pomagali:-) Dobrze nam z Wami! Gratulujemy! Wszystkim nagrodzonym i nominowanym (nagrodzeni: http://www.blogroku.pl). Juror Marcin Meller i zwycięzca kategorii „Polityka i społeczeństwo” – „Na marginesie życia” Werdykty nie po to są, żeby z nimi dyskutować, zwłaszcza, że to często wybór między tym, co dla kogo ważniejsze: dla jednych to, co w lodówce, dla innych to, co w szafie, albo walizce. Nie chciałabym, żebyście pomyśleli, że to z powodu kaca popadam w patetyczne tony, ale lubię, kiedy po czytaniu bloga coś zostaje: ciepło w serduchu albo drzazga pod paznokciem albo ciary na plecach. Dlatego moje szczególne gratulacje dla „Na marginesie życia” (http://www.margineszycia.blogspot.com/). O takich blogach się nie zapomina… A teraz idę ułożyć jakąś dietę, bo z radości to bym chciała odchudzić cały świat;-) Me myself and i Otagowany jako: blog roku 2012, Gala Bloga Roku 2012, relacja z gali Bloga Roku 2012 