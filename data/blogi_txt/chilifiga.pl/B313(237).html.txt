Horror każdej pani domu - obiad ślicznie wygląda na talerzu, a ona sama śmierdzi: rybą, plackiem ziemniaczanym, schabowym, kapuchą. Co więcej – cuchnie cała kuchnia. Na szczęście są kuchenne tricki! Przyczyny zapachów są jasne: smażenie, gotowanie, pieczenie, duszenie. W kuchni mieszają się wszelkie możliwe smrody – przypalonego tłuszczu, resztek po surowym mięsie czy rybie, smażonych potraw we frytownicy i innych paskudztw, które wżerają się zapachem w szafki, naczynia, no i nasze włosy. Pierwsza pomoc: obieramy kilka pomarańczy i cytryn i podgrzewamy same skórki w piekarniku (ok. 175 stopni), a następnie otwieramy sprzęt na oścież. Cytrusy w cieple dają piękny zapach Lub - moja ulubiona wersja – gotujemy na małym ogniu kilka goździków lub laskę cynamonu i anyżowe gwiazdki. Zapach goździków (4-5 sztuk) jest na tyle intensywny, że wszelki smród padliny, truchła i starego oleju znika szybciej niż myślimy. Lub przynajmniej zostaje stłumiony. Do gotującej wrzucamy kilka goździków …lub anyżowe gwiazdki i laskę cynamonu Pomysł mojej babci: rozsypujemy garść ziół na blachę i wstawiamy do ciepłego piekarnika (ok. 100 stopni). Możemy też podgrzać odrobinę octu w wodzie - zneutralizujemy tym samym wszystkie nieprzyjemne zapachy, ale będzie waliło kwasem. Ja stawiam na goździki. Choć anyżowe gwiazdki też są urocze. I po smrodzie! Po skończeniu wrzucania goździków do garnuszka z wodą, łapiemy za komórkę i wstukujemy D00260 na numer 7122. Konkurs na Bloga Roku. Bardzo dziękujemy!  Otagowany jako: brzydkie zapachy kuchenne, goździki i laska cynamonowa, jak się pozbyć zapachów kuchennych, jak się pozbyć zapachów smażenia, jak się pozbyć zapachu ryby, kuchenne tricki, pomoc w kuchni - brzydkie zapachy 