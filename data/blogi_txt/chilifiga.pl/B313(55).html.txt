Wyczytałam kiedyś, iż dziecko nie powinno dostawać dziennie więcej niż 20 g sacharozy. Odpowiada to: dwóm czubatym łyżeczkom cukru lub pięciu landrynkom lub czterem kawałeczkom czekolady lub dużemu kęsowi batonika.Podczas niemieckiego Rosenmontag wszystkie dzieci pomnażają tę tabelę razy tysiąc. I niestety trzeba to jakoś przetrwać. Święto zwane Rosenmontag obchodzone jest w Niemczech od 1823 roku jako tak zwany czwarty dzień zabaw. Początek dał uliczny korowód, który miał miejsce w tym dniu w Kolonii i od tego czasu niemal wszystkie mniejsze i większe miejscowości kontynuują tą tradycję. Na ulicę wychodzą muzykanci, wyjeżdżają kolorowe wozy, traktory i przystrojone samochody tworząc gigantyczny pochód, a z każdego z tych pojazdów sypią się na poprzebieranych ludzi miliardy słodyczy. No to ubraliśmy się znowu w dziwaczne stroje i ruszyliśmy w kierunku słodyczowej rozpusty. Dziecię klaun i dziecię dzik Psychologowie alarmują: dziecko jedzące bardzo dużo słodyczy może mieć niedobory wapnia, magnezu i witamin z grupy B. Staje się rozdrażnione, niespokojne i może mieć problemy z koncentracją. O, Boże… Nasze dzisiejsze łupy Moje po pożarciu jakiejś (trudnej do ogarnięcia) części tego co zebrały, dostały napadu mega energii, wobec czego zostały ubrane w kombinezony i wysłane na poszukiwania niedźwiedzia grizzly. Są tak naładowane węglowodanami, że nawet jak go spotkają, miś na ich widok da nogę.   Od jutra marchew.  Otagowany jako: dziecko a niedobór wapnia i magnezu, dziecko i słodycze, dzienna dawka cukru dla dziecka, karnawał w Niemczech, Rosenmontag 