W Studio 35 tym razem było słodko i owocowo, a wszystko z powodu coraz większej tęsknoty za latem. A jeśli wyglądałam na ciut roztargnioną (za bardzo, żeby poprawić, że konkurs na Bloga Roku odbywa się w wielu kategoriach;), to dlatego że: a) Ustrojstwo od mikrofonu przypięto mi z tyłu do spodni, ale spodnie miałam na gumie, więc co jakiś czas całość zjeżdżała poniżej linii bioder. b) Na 3 sztuki mango, które przygotowałam, 2 okazały się w środku zepsute, a i trzecie niestety nie chciało być pomarańczowe. c) Blender podziękował za współpracę, a na pożegnanie uskutecznił widowiskowy bryzg resztkami nie pomarańczowego mango po moich oczach. d) Nie zabrałam moździerza, co było dość kłopotliwe, ponieważ zabrałam z kolei kardamon w całych nasionach. W związku z niedostatkiem sprzętu nasionka kardamonu usiłowałam rozgniatać dwoma łyżeczkami. e) Mandarynkowo-gruszkowy paw wyglądał jak mysz i prawie dało się słyszeć cichutkie „pi pi pi”. To się nazywa adrenalina;-) Ale już po. Gdyby ktoś miał ochotę obejrzeć dosłownie 3 razy po 4 minuty, to zapraszam. Odcinek 1 Chilifiga od dokładnie 1 minuty  http://www.tvp.pl/poznan/informacja-i-publicystyka/studio-35/wid eo/23022013-cz1/10207653 Odcinek 2 Chilifiga od 10:05 http://www .tvp.pl/poznan/informacja-i-publicystyka/studio-35/wideo/2302201 3-cz2/10207659 Odcinek 3 Chilifiga od 10:03 http://www.tvp.pl/po znan/informacja-i-publicystyka/studio-35/wideo/23022013-cz3/1020 7666 Przepis na sałatkę z granatem już niebawem na blogu:-) Otagowany jako: chilifiga w telewizji, owocowy raj, sałatka z granatem, Studio 35 