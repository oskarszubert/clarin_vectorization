Udało się! Nowy przepis nie wywołał okrzyków rozpaczy, bluzgania, ani chęci utopienia św. Mikołaja z jego świtą reniferów włącznie. Podaję przepis, bo sprawdzony, ciasto wyszło miękkie i ugniatało się w paluchach niczym glina, nazywana przez dzieci glajdą. Też im pozwoliłam ugniatać, co zrobiły z dziką radością. Niestety dwie godziny później odmówiły sprzątania kuchni. Pierniczki 2012! Pierniczki 600 g mąki 300 g miodu (wzięłam lipowy) 100 g drobnego cukru lub cukru pudru 150 g roztopionego masła 1 jajko 1,5 łyżeczki sody oczyszczonej torebeczka przypraw do pierników Wszystko należy pozwolić wymieszać mikserowi, a następnie trochę sobie pougniatać, dla samej radości zatapiania rąk w glajdzie. Polecam wcześniej umyć ręce, zwłaszcza dzieciom. Następnie rozwałkowujemy ciasto (jest mięciutkie, trochę klejące, więc podsypujemy mocno mąką) i wykrawamy co się da. Pieczemy w 180 stopniach ok. 10 minut lub dłużej, jeśli chcemy ciemniejsze lub całkiem długo, jeśli chcemy je spalić. jeszcze ciepłe A potem DEKORUJEMY!!! Pierniczek Dino Filipa Pierniczki Olgi Pierniczek dla Moniki, zdrowy bo z marchewką :-) Na koniec pozostaje nam ulubiona czynność – sprzątanie kuchni. Zalecam łyknąć krwawą Mary i nie żałować sobie wódki. To było bardzo sympatycznie spierniczone popołudnie. Kto sprzątnie kuchnię?Jeleń mama, jak zwykle Otagowany jako: kakao,                                                  kruche i smaczne pierniczki, kuchnia, lżejsze wypieki, miód,                                                  najlepszy przepis na pierniczki, pieczemy pierniczki, pieczenie pierniczków, pierniczki które zawsze się udają, pierniczki na Boże Narodzenie, przyprawy korzenne, szybkie pierniczki 