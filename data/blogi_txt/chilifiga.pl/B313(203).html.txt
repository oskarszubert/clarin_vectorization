Każdego roku po Wigilii, dokładnie o godz. 23.30 tata wymykał się do kuchni, żeby nastawić grzanie kiełbas różnistych, aby o północy były gotowe do pałaszowania. Dla niego Święta zaczynały się wraz z końcem postu. Dzień bez mięsa to udręka, a nie święto. Taki typ. Znam rodziny, dla których tradycyjnym świątecznym daniem jest – uwaga – brukselka! Jakie Wy macie swoje kulinarne świąteczne wspomnienia? Kilka naszych kolejnych podpowiedzi to: Tym z Was, którym kurier nie zdarzył przywieźć zamówionego dla kogoś prezentu, rzucamy koło, a raczej słoik ratunkowy. Śliweczki oczywiście można przygotować w takich ilościach, aby wystarczyło zarówno do obdarowywania, jak i dla domowników.  SUSZONE ŚLIWECZKI W WINIE  Orzechowo-cynamonowy aromat pasuje na świąteczny stół idealnie, dlatego zapraszamy na CIASTO MARCHEWKOWE.  Nawet banalny śledź może stać się świątecznym kulinarnym hitem. Jeśli zaserwujemy go w doborowym towarzystwie pikantnych dodatków, przestaje być prostacki jak kaszanka, staje się daniem wybitnym. Dlatego jeśli śledzik, to tylko… ŚLEDZIK OGNISTY  Karp ma aromat mułu ze zbiornika słodkowodnego, natomiast łosoś pachnie jak wakacje nad morzem, zatem wybór jest oczywisty. Jeśli ryba, to  ŁOSOŚ Z FIGAMI A na dobicie zmęczonych świętami żołądków, jeszcze coś słodkiego. Co powiecie na: SERNIK CZEKOLADOWO-WANILIOWY  Smacznych Świąt!:-) Otagowany jako: Boże Narodzenie, łosoś z figami, najlepsze przepisy na święta, oryginalne dania, pikantny śledź, przepisy na święta, suszona śliwka w winie, świąteczne menu, świąteczne przepisy 