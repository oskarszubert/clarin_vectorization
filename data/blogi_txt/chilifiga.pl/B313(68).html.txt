Pora na przetestowanie prezentów gwiazdkowych. Na pierwszy ogień poszła książka Jamiego Olivera – 15 minut w kuchni! Coś dla mnie. Szybki, smaczny i ładnie wyglądający na talerzu obiad. Po odpaleniu stopera wyrobiłam się w 18 minutach, ale ten trzyminutowy poślizg wynikał z faktu, że przyjechał pan listonosz i wpakował mi do domu cztery wielkie kartony ze śrubami. Dla mojego męża wprawdzie, ale to MI zjadło cenne trzy minuty testowania przepisu. Nie mniej jednak wszystko się udało, sałatka wyszła świetna i zdążyliśmy z Filipem na hip hop, na który to mój syn zdecydował się zapisać. - Mamo, wiesz, że w mojej grupie jestem jedynym chłopakiem? – oznajmił w samochodzie w drodze powrotnej. - I co? Nie przeszkadza ci to? – spytałam. - Przemyślałem to i jednak nie. Wszystkie dziewczyny chcą się ze mną bawić, stoję w pierwszym rzędzie i mam trochę inny układ, bo jestem chopakiem. No i chyba się zakochałem. - O! A w kim? - W pięciu dziewczynkach naraz, ale nie pamiętam wszystkich imion… Nie szkodzi, podejrzewam, że za tydzień zakocha się w pięciu innych. Po powrocie z wyczerpującego hop hopu dojadł resztki sałatki, żeby mieć siłę na „groove”. Tak powiedział.  To taki krok w hip hopie, wiem bo doczytałam   Na błyskawiczną sałatkę grecką z kurczakiem a’la Jamie Oliver potrzebujemy: ok. 200 g kaszy kuskus 1 paprykę żółtą, 1 czerwoną 2 małe dymki 150 g świeżego lub mrożonego groszku garść czarnych oliwek bez pestek 60 g sera feta koperek oliwę z oliwek 2 piersi z kurczaka przyprawy: ziele angielskie, sól, pieprz, łyżeczka oregano skórka utarta z jednej cytryny jogurt grecki 2 ząbki czosnku pół ogórka sok z połowy cytryny  Kuskus zalewamy gorącą woda, odrobinę solimy, przykrywamy i odstawiamy na bok. Z ziela angielskiego (rozkruszonego), utratej skórki z cytryny, oregano, pieprzu oraz soli robimy panierkę dla naszego kurczaka – obtaczamy mięso i smażymy piersi na oleju około 4 minuty z każdej strony. Paprykę i cebulę rozdrabniamy w malakserze i dodajemy do gotowej kaszy kuskus. Groszek blanszujemy, oliwki kroimy na plasterki i też dodajemy do kuskus.  Z jogurtu dwóch ząbków czosnku, utartego ogórka oraz soku z cytryny przygotowujemy sok tzatziki.  Kaszę kuskus polewamy oliwą z oliwek, doprawiamy pieprzem i solą oraz koperkiem. Całość posypujemy pokruszoną fetą. Kurczaka kroimy na plasterki i dodajemy do naszej sałatki. GOTOWE!   Otagowany jako: błyskawiczna sałatka grecka, najlepszy przepis na sałatkę grecką, niskokaloryczny obiad, przepisy Jamiego Olivera, sałataka grecka Jamiego Olivera, sałatka grecka, sałatka grecka z kurczakiem, sałatka z kaszą kuskus, szybka i smaczna sałatka 