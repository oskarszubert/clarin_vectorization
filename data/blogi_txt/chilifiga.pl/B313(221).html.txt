Są potrawy i wypieki, które po prostu zrobić trzeba. Do nich właśnie należy tradycyjny makowiec zawijany, mokry, delikatny i miękki nawet następnego dnia. Psychologowie od lat alarmują, że okres przedświąteczny to jeden z bardziej stresujących momentów w roku (zaraz po ślubie, no ale ten zazwyczaj przydarza nam się rzadziej). Ktoś kiedyś słusznie zauważył, że święta są rodzaju żeńskiego – bo to głównie kobiety stają na uszach, by dopiąć wszystko na ostatni guzik. Pieką, sprzątają, gotują, kupują prezenty, trzepią dywany, myją okna, taszczą choinki, potem znowu pieką i znowu sprzątają i znowu coś tam taszczą. Nic dziwnego, że tuż przed Wigilią padają ze zmęczenia i na resztę świąt nie mają już ochoty, nawet gdyby sam Mikołaj zaproponował im erotyczny masaż stóp. Nasz świąteczny świat zdecydowanie zbyt często sprowadza się do ścierek, wiader, płynów i ryżowych szczot. Zaglądamy w każdy zakamarek, szorujemy stoły od spodu (!), a nawet przecieramy bombki. Poprawiam wszystko po innych i niczym Marry Poppins na parasolce, latamy po całym mieszkaniu na mopie szukając podstępnego brudu, który postanowił zepsuć nam święta. Gdybyśmy mogły - wyprałabyśmy nawet wdzianko Św. Mikołaja, a reniferom wyczyściły kopyta. Dlatego koniec. Kurz niech sobie leży pod kanapą, w tym roku robię tylko to, co najważniejsze. A do tych właśnie czynności należy upieczenie najlepszego makowca pod słońcem. Makowca, który pozostaje mokry, zawiera w sobie niewiarygodnie smaczną masę marcepanowo-makową i rozpływa się w ustach.   Na najlepszy makowiec potrzebujemy: Na ciasto:  190 g mąki pszennej 1 żółtko 1 jajko 70 ml ciepłego mleka 60 g roztopionego masła 18 g świeżych drożdży 3 łyżki cukru (dałam fruktozę) 1 opakowanie cukru waniliowego pół łyżeczki soli 1 łyżkę spirytusu (bo to znowu z przepisu Babci Na masę:  200 g czarnego maku 100 g zmielonych migdałów 100 g masy marcepanowej 150 g cukru lub 100 g fruktozy 3 łyżki syropu z agawy lub syropu klonowego garść skórki pomarańczowej garść rodzynek 2 łyżki miękkiego masła kilka łyżek likieru pomarańćzowego 1 białko   Wszystkie składniki na ciasto zagniatamy (najlepiej maszyną) i formujemy z niego kulę. Jeśli uznacie, że ciasto jest zbyt lepkie, podsypcie je mąką. Odstawiamy do wyrośnięcia na około 1,5-2 godziny. Mak  kupujemy mielony i moczymy go pół godziny w gorącej wodzie. Po tym czasie odcedzamy i dokładnie mieszamy z pozostałymi składnikami (masę marcepanową ucieramy na tarce). Wyrośnięte ciasto rozwałkowujemy na kwadrat i napełniamy je masą makową pozostawiając po 2 cm z każdego brzegu. Zwijamy jak roladę, a końce zawijamy pod spód. Papier do pieczenia smarujemy masłem i luźno zawijamy w niego nasz makowiec. Pieczemy ok. 40 minut w 190 stopniach aż ciasto pięknie się zrumieni. Kiedy makowiec lekko przestygnie polewamy go lukrem – cukier puder zmieszany z sokiem cytrynowym. Otagowany jako: bakalie, drożdże,                                                  mak, makowiec na święta, makowiec zawijany, marcepan, miękki i mokry makowiec, migdały,                                                  miód, mokry makowiec, najlepsza rolada makowa, najlepszy przepis na makowiec zwijany, rolada makowa, skórka pomarańczowa, szybki i łatwy przepis na makowiec, świąteczne porządki, świąteczny makowiec, świąteczny makowiec najlepszy, tradycyjny makowiec zwijany, wigotny makowiec na święta 