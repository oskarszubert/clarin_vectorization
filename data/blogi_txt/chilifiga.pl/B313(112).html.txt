Podstawowe wakacyjne menu każdego dziecka? Lody. Niestety większość kupionych lodów to szokująca mieszanka cukru, dziwnych śmietan proszkowych oraz innych składników, których nazwy trudno czasem rozszyfrować. Tymczasem wykonanie domowych lodów jest tak skandalicznie proste, że aż wstyd przynajmniej raz nie spróbować. Monika niebawem uraczy was pomarańczowym sorbetem oraz domowymi lodami figowymi. Dzisiaj głównym bohaterem będzie arbuz.  Nie dość, że pyszny, to na dodatek intrgująco zdrowy! Co prawda zawartość witamin w arbuzie jest niewielka – głównie A i C,  a w dalszej kolejności  B1 i  B6 plus nieco potasu, wapnia, sodu, magnezu i żelaza, ale jak przekonują fachowcy żywieniowi, arbuz polepsza naszą przemianę materii i wpływa korzystnie na układ pokarmowy. Dodatkowo zawiera tzw. likopen (podobnie jak pomidor i czerwony grejpfrut) – substancję, która wspomaga leczenie chorób nowotworowych. Arbuzy można w zasadzie zajadać w dowolnych ilościach. Są one czesto proponowane przez dietetyków przy różnego rodzaju dietach wyszczuplających, zawierają bowiem minimalną ilość cukru, a jednocześnie zaspokajają głód, gdyż woda doskonale wypełnia żołądek, a zawarty w miąższu błonnik daje uczucie sytości. Kuracja arbuzowa doskonale oczyszcza organizm  ze wszystkich toksycznych związków, hamuje procesy starzenia, wyrównuje błędy dietetyczne spowodowane nadmiernym spożywaniem mięsa, cukru, białego pieczywa i używek. Masz ochotę na orzeźwiający deser, ze znikomą ilością kalorii? Zrób domowe lody arbuzowe. Lody arbuzowe przygotowujemy bez konieczności dodawania grama cukru!!! Wystarczy je zmiksować. Jeśli chcemy by były bardziej wodniste – na 4 duże plastry dodajemy pół szklanki wody. Ja dodaję czasem sok z połówki cytryny (przełamuje odrobinę arbuzową słodycz), a Olga uwielbia je z dodatkiem syropu z dzikiej róży. Jeśli nie przepadamy za czystymi lodami owcowymi, możemy dodać do nich odrobinę śmietany kremówki lub dwie łyżki skondesowanego słodzonego mleka. Zmiksowany owoc (z dodatkami lub bez) przelewamy do pojemniczków i wstawiamy do zamrażarki. Gotowe!  To zrobienia domowych lodów owocowych warto zapędzić nasze dzieci – tym chętniej będą je później jadły! Otagowany jako: arbuz a odchudzanie, domowe lody owocowe, lody arbuzowe, lody na upał, lody z arbuza, właściwości arbuza, zdrowe lody dla dzieci 