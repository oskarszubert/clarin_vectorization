Niestety nie będzie zdjęcia przekroju, bo torcik był na zamówienie dla "Bliźniaków-Biedaków", nie wiem też, czy był dobry, ale podobno smakował. Mam nadzieję, że czystą kurtuazją opinia owa nie jest ;) No i nie był szczytem wypieszczenia, elegancji i wykwintu, bo musiałam go zrobić "na cito". Prawdę powiedziawszy to po prostu wariacja na temat ciasta bananowego, umajonego a'la Sacher i przybranego lukrem. Ale nawet nieźle to wszystko wyglądało... no i błyskawicznie się robiło.  Potrzebne będzie:  ciasto bananowe upieczone w tortownicy szklanka dżemu malinowego lub innego dozwolonego słodka herbatka do nasączenia (niekoniecznie, ja nie nasączyłam) szklanka cukru pudru 1/2 łyżeczki masła klarowanego wrzątek  Ciasto po ostudzeniu przekroić tak, jak się kroi biszkopt na blaty tortowe - jeśli ciasto dobrze wyrosło, można przekroić na 3 części, jeśli mniej, to po prostu na pół. Części ciasta posmarować dżemem, złożyć, lekko docisnąć. Z cukru, masła i wrzątku utrzeć dość gęsty lukier, polać nim ciasto i, nim lukier zastygnie, ubrać torcik czym kto może - u nas były to ekologiczne żelki owocowe bez żelatyny, ale można też poszaleć z kolorowymi posypkami, cukrowymi figurkami czy też czym bądź i czym kto może. Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 