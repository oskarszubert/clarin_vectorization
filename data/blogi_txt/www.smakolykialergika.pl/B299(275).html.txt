Miałam resztkę kaszy manny do zużycia na cito. Tak sobie googlałam i wygooglałam takie racuszki. Niestety, dla NieAlergika. Zrobiłam jednak, a nawet spróbowałam. Przepyszne, delikatne, po prostu rewelka.  Należy mieć:  1 szklankę kefiru 1 szklankę kaszy manny (dałam bio) 2 jajka 1/2 łyżeczki soli 1/2 łyżeczki sody 1/2 łyżeczki cukru oraz: olej do smażenia dodatki, np.: świeże owoce, golden syrup, konfitury, śmietana z cukrem etc.  Zmiksować wszystkie składniki na placki. Smażyć nieduże placuszki - łyżka na porcję - z obu stron, do zrumienienia. 