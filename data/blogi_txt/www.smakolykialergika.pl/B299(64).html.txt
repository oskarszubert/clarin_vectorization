Delikatny i smakowity, ciutkę upikancony czarnuszką ;) A zrobiony specjalnie dla Kasi na akcję Domowe Pieczywo dla Alergika :)   Weźmy:    250 g ekologicznej mąki pszennej  10 g drożdży  ok. 1,5 szklanki ciepłej wody  1 łyżeczkę soli morskiej płaską łyżeczkę nierafinowanego muscovado 1 łyżkę oleju  Z drożdży, wody, cukru i odrobiny mąki zrobić zaczyn, a gdy ruszy wlać do reszty mąki, dodać sól i wyrabiać ciasto mikserem, aż będzie jednolite. W trakcie wyrabiania dolewać wody tak, by ciasto miało zwartą, ale nie ciężką konsystencję. Dodać olej i jeszcze chwilę wyrabiać. Odstawić do wyrośnięcia. Gdy podwoi objętość przełożyć do keksówki, posprejować wodą lub olejem i posypać czarnuszką. Odstawić jeszcze na pół godziny do podrośnięcia. Piec godzinę w 200 stopniach, najlepiej, choć niekoniecznie, w asyście naczynia z wodą ;) 