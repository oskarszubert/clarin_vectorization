Fajna rzecz, zwłaszcza na koszmarne upały. Właściwie nie ma potrzeby podawać przepisu, bo lody można zrobić z herbaty, która nam najbardziej smakuje, słodzonej czym kto lubi, lub nie słodzonej wcale ;) Ja zrobiłam z białej z dodatkiem syropu z kwiatów bzu czarnego, bardzo fajny smak - orzeźwiający, przyjemny i delikatny. Ale z pewnością możemy użyć zielonej, owocowej a nawet czarnej herbaty, zwłaszcza earl greya.  Weźmy: 1 szklankę naparu z białej herbaty (przecedzonego) 1 łyżkę syropu z kwiatów bzu czarnego plus: syrop do foremek (ok. 1 łyżeczki na foremkę)*  Do każdej foremki nalać odrobinę syropu, zamrozić. Herbatę wymieszać z syropem, dobrze wystudzić, a następnie dolać do foremek z zamrożoną warstwą syropu. Wstawić do zamrażarki, zamrozić. I gotowe.  *nie jest to konieczne, ale efekt wart jest uwagi - to coś jak picie herbatki "po rosyjsku", czyli z kostką cukru w ustach ;) Najpierw jest bardzo słodko, a potem... jest ZSRR ;) 