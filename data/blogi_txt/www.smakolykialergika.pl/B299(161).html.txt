Fajne smarowidło dla znudzonych małozmiennym, codziennym obłożeniem kanapkowym. Kokosella może też robić za, np. farsz do tarty czy tartaletek, albo sklejać ciastka w markizy. Na paluchu też nieźle smakuje. Własnym. Uważać, by se palucha niechcący nie odgryźć, o co przy smaku kokoselli nie jest wcale tak trudno. Przygotujmy:  100 g bezmlecznej margaryny lub klarowanego masła 100 g prażonych wiórków kokosowych* 50 g syropu z agawy 3-4 łyżki mleka kokosowego ok. 150 g dozwolonego "mleka" w proszku (np. roślinnego lub mieszanki mlekozastępczej) opcjonalnie: łyżkę likieru kokosowego  Rozpuścić margarynę, dodać do niej resztę składników i zmiksować. Ewentualnie dodać mleka kokosowego lub w proszku, w zależności od konsystencji, jaką chcemy uzyskać. Przełożyć do wyprażonego słoiczka. Przechowywać w lodówce.  *wiórki nie muszą być prażone, ale nam z takimi bardziej smakuje; można też zmiksować masę bez wiórków i dodać je potem - konsystencja będzie ciekawsza   Moja książka jest teraz także dostępna w sklepie alergica.pl!  I w księgarni JakWyżej oraz Coryllus  Stacjonarnie w FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie.    Smakołyki zapraszają na swój fanpejdż! 