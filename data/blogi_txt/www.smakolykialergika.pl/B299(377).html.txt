Zapytałam na fejsie, co można zrobić z takich dwóch bananków, które już do wszamania na surowo za bardzo się nie nadają. Było trochę fajnych pomysłów, ale najwięcej poleceń miał chlebek bananowy. I oto jest...       Pyszny i aromatyczny, z rodzynkami ;) Wzorowałam się na przepisie podanym przez Magdę, nie miałam jednak razowej mąki, no i w ogóle troszeńkę pozmieniałam ;) Ale i tak wyszedł bardzo pyszny, mięciutki, delikatny, o wyraźnym bananowym smaku. Dziękuję! Trzeba mieć:  2 bardzo dojrzałe banany szklankę mąki łyżkę muscovado łyżkę melasy z buraków 3 łyżki oleju dużą szczyptę ziarenek wanilii lub aromat lub cukier waniliowy płaską łyżeczkę sody garść rodzynek  Rozgniecione widelcem banany zmiksować z cukrem, melasą, wanilią i olejem. Dodać mąkę wymieszaną z sodą, zmiksować. Wmieszać rodzynki. Formę na mini-chlebki natłuścić i wysypać bułką tartą. Przełożyć do niej ciasto, wstawić do nagrzanego do 260 stopni piekarnika (z termoobiegiem) i piec ok. 25 minut. 