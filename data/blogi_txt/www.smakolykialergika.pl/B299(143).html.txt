Szybka, smaczna i aromatyczna podróbka wilgotnego brownie. Najsmaczniejsza następnego dnia, zwłaszcza gdy leżakuje zawinięta w folię. Zdjęcie robił małż i niestety nie widać, że ciasto jest tak naprawdę bardzo ciemne, ale uwierzcie mi na słowo - to idealne brownie dla tych, co nie mogą brownie ;) Wystarczy mieć:    1 szklankę mąki  1/2 szklanki cukru trzcinowego  1/2 szklanki dozwolonego "mleka" lub wody z łyżką octu balsamicznego  2 łyżki oleju  3 łyżeczki karobu  1 łyżeczkę proszku do pieczenia  miąższ z 1/3 laski wanilii lub aromat waniliowy    Wymieszać sypkie składniki, dodać "mokre", dobrze zmiksować. Wylać do natłuszczonej formy i piec 35 minut w 150 stopniach z termoobiegiem. 