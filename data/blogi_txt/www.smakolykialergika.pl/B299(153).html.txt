Jak tylko zobaczyłam to ciasto u Alicji, wiedziałam, że będzie grzechu warte ;) I nie pomyliłam się. Nie dość, że pyszne, to jeszcze zdrowe, bo zrobione niemal z samych owoców. Oczywiście obrałam receptę z potencjalnych alergenów, np. skórki z cytryny itp.; nie dałam też marchewki, bo jeszcze się nie przekonałam do ciast na warzywach, pomąciłam w proporcjach (zrobiłam jakby z połowy tego, co Ala). Jeśli taka zubożona wersja wyszła świetnie, to jak pyszny musi być oryginał? No jak, pytam? ;) Przygotujmy:  wielkie jabłko (moje miało chyba z 370 g) 2 łyżki cukru trzcinowego po 50 g niesiarkowanych suszonych owoców: rodzynek, śliwek, moreli i daktyli 1i1/2 szklanki mąki łyżeczkę przypraw do piernika (niekoniecznie) łyżeczkę proszku do pieczenia  Jabłko zetrzeć na tarce dużych oczkach, wymieszać z cukrem, przyprawami i pokrojonymi owocami, odstawić na 10-12 godzin do lodówki. Następnie dosypać mąkę z proszkiem i dobrze wymieszać - ja robiłam to mikserem. Ciasto przełożyć do natłuszczonej i namąkowanej keksówki (chyba, że mamy formę z powłoką zapobiegającą przywieraniu) i piec ok. 45 minut w 160 stopniach z termoobiegiem. Odstawić na noc w formie do ostygnięcia - w przepisie oryginalnym należy zimne ciasto zawinąć w papier do pieczenia, mnie się to nie udało, bo piekłam je tak późno, że zasnęłam zanim wystygło. 