Bułka nie podpada co prawda pod smakołyk, ale starta jest czasem niezbędna przy smakołyków pieczeniu. Poza tym wystarczy dodać nieco więcej cukru, a zamiast oleju klarowane masło i już mamy pyszną bułeczkę pod domowy dżemik.  Na zwykłą bułkę wystarczy wziąć:  500 g lekkiej mąki typu tortowa 20 g drożdży 2 łyżeczki soli łyżeczkę cukru 2 łyżki oleju 1-2 szklanki lekko ciepłej wody  Aby otrzymać słodką bułkę do powyższych składników dodajemy czubatą łyżkę cukru, natomiast olej zamieniamy na masło klarowane.  Z pół szklanki wody, łyżeczki cukru i łyżeczki mąki zrobić zaczyn, a gdy ruszy, wymieszać go z resztą składników i dobrze wyrobić. Ja wyrabiam robotem kilka minut, nawet 10, jak zapomnę, że zostawiłam w kuchni pomocnika. Wyrobione ciasto odstawić w ciepłe miejsce do momentu, aż podwoi objętość. Przełożyć do natłuszczonej formy lub ulepić bułki i poukładać na blasze. Wstawić do piekarnika nagrzanego do 180-200 stopni i piec: w formie godzinę, jako bułeczki 30 minut. Jeśli chcemy mieć bezpieczną i pewną bułkę tartą, warto wysuszyć i zetrzeć kawałek upieczonego ciasta. 