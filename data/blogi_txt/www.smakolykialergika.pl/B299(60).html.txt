Wydawało mi się, że wszyscy znają i wiedzą, ale po rzuceniu foty na fejsbuka, okazało się, że nie... No to zrobiłam wpis :) Można w podobny sposób zrobić chipsy z marchewki, dyni etc. Z ziemniaków nie, bo te trzeba przecież obrobić termicznie, a w suszarce jest na to za zimno. Ja nie dodaję cukru, bo jak dla nas takie chipsy są idealne, ale wiem, że jest sporo fanów słodkich chipsów cynamonowych, to podaję też sposób na takowe. Na karnawałowe zabawy Karmiących Matek Alergików jak znalazł ;D Należy mieć:  słodkie, kruche jabłka suszarkę do owoców w wersji słodkiej: muscovado i cynamon do oprószenia  Jabłka umyć, pozbawić gniazd nasiennych i pokroić w plasterki o grubości 2-3 mm (nie obierać jabłek). Ewentualnie, w wersji słodkiej oprószyć cukrem i cynamonem - do smaku, niezbyt obficie. Suszyć w suszarce do owoców, aż staną się chrupiące. Przechowywać w szczelnie zamykanym naczyniu (słoik, metalowa puszka etc.). 