Pamiętacie knedle Agi? Z takiego ciasta, w czasach, gdy syn mógł jeść dosłownie kilka produktów, robiłam mu kluski śląskie i kopytka. Tak się przejadły, że na jakiś czas poniechaliśmy ich przyrządzania. Ale gnocci z lukrecjową posypką to zupełnie co innego! Przepis znalazłam tutaj, jest też kilka innych. Będę je wypróbowywać, bo risotto lukrecjowe, albo kurczak z lukrecją przemawiają do mnie :) Przygotujmy:  ziemniaki mąkę* masło klarowane na posypkę: 2 łyżki muscovado 2-3 pastylki czystej lukrecji  Przygotować posypkę: pastylki lukrecji owinąć pergaminem i pokruszyć na pył, uderzając tępą stroną tłuczka do mięsa. Wymieszać z cukrem. Ziemniaki obrać, ugotować w osolonej wodzie i jeszcze ciepłe przecisnąć przez praskę. Uformować placek i podzielić na 4 części. Jedną część ziemniaków wyjąć i wypełnić mąką. Dodać czwartą część ziemniaków i wyrobić ciasto. Z ciasta utoczyć wałek, pokroić na kawałki i zrobić widelcem charakterystyczne wzorki. Gdyby ciasto się kleiło, podsypywać mąką. Gnocci wrzucić do osolonego wrzątku i wyjąć łyżką cedzakową, jak tylko wypłyną. Polać rozpuszczonym masłem i posypać lukrecjową posypką.  *o ile dobrze pamiętam, w naszych czasach bezglutenowych, zamiast mąki pszennej dawałam ziemniaczaną lub skrobię kukurydzianą   Smakołyki rekomendują książkę Patyski! TUTAJ    I zapraszają na swój fanpejdż ;) 