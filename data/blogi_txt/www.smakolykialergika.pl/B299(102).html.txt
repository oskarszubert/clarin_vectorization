Delikatnie słodkie tartaletki z korzennym nadzieniem dyniowym. Taki trochę zdrowszy halloweenowy treat. Bardzo smaczny! Dekor porażka, wiem, ale nie jestem wybitnie uzdolniona, powiem nawet, że jest gorzej, niż mi się wydawało. Prowadzenie strzykawki z polewą natychmiast i na amen dyskwalifikuje mnie jako pielęgniarkę. Szkoda. A tutaj inne straszne pyszności. Przygotujmy:  ciasto na tartę 300 ml przecieru z dyni* opakowanie budyniu waniliowego (bez cukru, w proszku) 30 g brązowego cukru polewę karobową do smaku: łyżeczka cynamonu lub przyprawy piernikowej  Przecier z dyni wymieszać z budyniem, cukrem i przyprawami. Ciasto rozwałkować, wylepić nim formy na tartaletki (lub formę na tartę) i podpiec w 175 stopniach do lekkiego zrumienienia. Na jeszcze gorące ciastka nałożyć farsz i z powrotem wstawić je do gorącego piekarnika. Piec ok. 10-15 minut. Wyjąć i gdy wystygną, udekorować.   Smakołyki przypominają, że można już kupić książkę Patyski! TUTAJ I zapraszają na swój fanpejdż ;)  *przecier z dyni czyli dynia uduszona z odrobiną wody lub upieczona i zblenderowana lub przetarta przez sitko 