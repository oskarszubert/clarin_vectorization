Takie oto cudo znalazłam na fejsie i od razu zachciało mi się wypróbować przepis. Piekłam w znamienitym towarzystwie Magdy M. z Breakfast's Time :) Już tydzień temu się umówiłyśmy na dzisiejszy wpis! Jeszcze nie wiem, jak Madzia, ale ja oczywiście musiałam pobejdrować, jak mawia moja Kochana Teściowa, w przepisie, zwłaszcza, że od początku wydawał się mało realny. Z bejdrą czy bez, ciacha wyszły prima sort. Klejnociki wśród ciasteczek, mmmmm.... Należy mieć:  300 g wiórków kokosowych 3 łyżki mąki (dałam orkiszową) łyżeczkę proszku do pieczenia 1/2 szklanki brązowego cukru płaską łyżeczkę cukru z pieczoną wanilią 200 ml mleka kokosowego 100 g bezmlecznej margaryny (lub masła, jeśli dozwolone)  Wymieszać rozpuszczoną (ale nie gorącą!) margarynę z mlekiem kokosowym, dodać suche składniki i dobrze wymieszać łyżką. Formować z ciasta kulki wielkości małego orzecha włoskiego i układać na blasze wyłożonej papierem do pieczenia. Wstawić ciasteczka do piekarnika nagrzanego do 175 stopni (z termoobiegiem), a po 5 minutach zmniejszyć temperaturę do 160 stopni i piec jeszcze 10 minut. 