Surówki doprawiane śmietaną to drażliwy temat w diecie alergika. Czemu? Nie wiem. Ja surówki i sałatki "śmietanowe" robię na śmietanie owsianej. Wychodzą równie dobre, więc jeśli nie próbowaliście, to koniecznie spróbujcie. Należy przygotować: marchew bio śmietanę owsianą chrzan (bez dodatku pochodnych mleka!) syrop daktylowy sól morską  Marchew umyć, obrać, zetrzeć na tarce i lekko posolić. Wymieszać śmietanę, chrzan i syrop (syropu dodać do smaku, ja na 3 łyżki śmietany, dodaję łyżkę syropu i czubatą łyżeczkę chrzanu) i powstały sos dodać do startej marchwi. Wymieszać i odstawić na kilkanaście minut do "przegryzienia". 