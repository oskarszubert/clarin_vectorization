Pożywne papu. Wbrew nazwie, nie ma nic wspólnego z flakiem ;) Klasyczny kartoflak, czyli wytrawne ciasto z ziemniaków zawiera jajka, ale nasz ich oczywiście nie ma. A jest równie pyszny, choć bezglutenowy. Kartoflaka można też z powodzeniem kroić w plastry i odgrzewać. A także polać ulubionym sosem i podać z ulubioną surówką :) Przygotujmy:  ok. 2 kg ziemniaków 1 dużą lub 2 małe cebule 2 łyżki domowego smalcu 2 łyżki kaszki kukurydzianej sól, pieprz, majeranek (lub inne dozwolone przyprawy) smalec i mąkę kukurydzianą do formy ewentualnie 100 g surowego, tradycyjnie wędzonego boczku lub wędliny  Cebulę (oraz ewentualnie mięso) pokroić w kostkę i podsmażyć na smalcu. Ziemniaki zetrzeć na drobnej tarce - jeśli będą zbyt wodniste, nadmiar wody odlać. Wymieszać z kaszką, cebulą (mięsem), przyprawami i wyłożyć do nasmarowanej tłuszczem i wysypanej mąką blaszki. Piec ok. ok. 1,5 godziny: najpierw godzinę w 160 stopniach, a następnie 30 minut w 180 (z termoobiegiem).  Kilka uwag: 1. Z podanych proporcji wychodzą dwie keksówki kartoflaka. 2. Czas pieczenia zależy od wysokości ciasta - im ciasto wyższe, tym dłużej należy je piec, nawet 2 godziny. 