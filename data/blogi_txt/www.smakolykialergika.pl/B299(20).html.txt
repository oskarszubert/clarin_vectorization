Zazwyczaj jak coś piekę, to z myślą o małych alergikach. Ale przecież tym większym też się coś od życia należy. Na przykład nowa, długoposzukiwana i nieduża forma na babkę z kominkiem ;) Przede wszystkim jednak: babka kawowa. Z kawą i kawowym alkoholem. I - jeśli ktoś ma ochotę - z lukrem kawowym. Ja nie dałam lukru, bo ciasto jest słodkie i intensywnie kawowe, a poza tym nie przepadam za lukrowanymi babkami. Ukawowiłam mój ulubiony przepis, czyli ten na biszkopt i muszę przyznać, że jako miłośnik kawy jestem w siódmym niebie. Ponieważ babka jest przepyszna, idzie się lansować na Słodką Wielkanoc Alergika, Babki i babeczki oraz Wielkanocne Smaki 2 ;)  Wystarczy mieć: 250 g mąki 200 g cukru 2 łyżeczki proszku do pieczenia 2 czubate łyżki kawy rozpuszczalnej  łyżeczkę ekstraktu waniliowego 50 ml oleju 250 ml wody z 3-4 łyżkami octu balsamicznego  50 ml likieru kawowego ewentualnie cukier puder, wrzątek, kawa rozpuszczalna i likier kawowy na lukier  Wymieszać suche składniki, dodać mokre, ubić mikserem. Wylać do natłuszczonej i wysypanej tartą bułką formy, do 2/3 wysokości. Włożyć do nagrzanego do 175 stopni piekarnika (150 stopni przy termoobiegu) i piec 30-35 minut. Ukręcić gęsty lukier z cukru i wrzątku dodając po odrobinie kawy i likieru do uzyskania pożądanej mocy smaku i polać nim wystudzoną babkę.  Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 