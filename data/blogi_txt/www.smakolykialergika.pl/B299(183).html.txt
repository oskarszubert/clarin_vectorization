Delikatne i kruchutkie, ale mają moc! Dzięki imbirowi :) Idealnie zimowe, rozgrzewające i bardzo aromatyczne ciasteczka. Miłośnicy imbiru będą zachwyceni. Jego niemiłośnicy mogą sobie zamienić imbir na inną przyprawę, np. korzenną - będą mieli pyszniutkie i kruchutkie ciasteczka w stylu piernikowym. Należy mieć:    300 g mąki  150 g margaryny do pieczenia KASIA  pół szklanki cukru pudru łyżkę imbiru 1/2 łyżeczki cynamonu  żółtko Margarynę posiekać z mąką, dodać resztę składników i wyrobić ciasto. Zawinąć w folię i odstawić na 15 minut do lodówki. Następnie rozwałkować na grubość 2-3 mm i wycinać ciasteczka. Ciasteczka układać na blasze w niedużych odstępach. wstawić do piekarnika nagrzanego do 170 stopni i piec ok. 15 minut. 