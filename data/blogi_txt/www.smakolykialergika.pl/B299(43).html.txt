W życiu każdego małego alergika przychodzi taki moment, w którym należy stanąć przy ladzie makdonaldsa i zażądać CZEGOŚ. Pół biedy, gdy chodzi o frytki. Jednak gdy jest to, np. shake czekoladowy, trzeba użyć dyplomatycznych zdolności, by wyjść z frytkami i jednocześnie pozwolić na szejka. Domowego szejka w wycyganionym od przyjaznej obsługi firmowym kubku z nakładką i słomką ;) Ja się już tak wycwaniłam, że mam zamrożone mleko w kostkach i w razie potrzeby miksuję - a to z karobem, a to z owocami, a to z wanilią. Prawdziwy fastfud, no nie? ;) Wystarczy wziąć:  szklankę dozwolonego "mleka", np. roślinnego (u nas bebilon pepti) 2 łyżeczki muscovado lub lody waniliowe łyżeczkę karobu  Mleko wymieszać z cukrem oraz karobem i lekko zmrozić (od czasu do czasu mieszając), najlepiej od razu w naczyniu, w którym będzie miksowane. Jeśli używamy lodów, dodać tylko karob. Zblenderować do uzyskania konsystencji shake'a. 