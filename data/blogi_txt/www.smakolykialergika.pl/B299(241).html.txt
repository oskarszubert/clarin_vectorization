Kilka dni temu pojawił się u nas kurier z paczką. W paczce były Smakowite Pajdy, czyli smalczyki roślinne oraz zaproszenie do konkursu. Przetestowaliśmy smalczyki na chlebku - są bardzo dobre. Smakowite Pajdy nadają się dla alergików, ale jakoś tak wyszło, że na konkurs przygotowałam przepisy dla NieAlergików. Smakowita Pajda zaskoczyła mnie smakiem, aromatem oraz możliwościami, jakie daje w kuchni. Na pierwszy ogień poszła Smakowita Pajda z Ziołami Ogrodowymi. Na jej bazie - kruchutkie, chrupiące pałeczki, do piwa, albo kremowych zup, albo po prostu pochrupania. Tylko cztery składniki, a jaki efekt! Należy mieć: 200 g mąki opakowanie Smakowitej Pajdy z Ziołami Ogrodowymi 60 g żółtego sera 1/2 łyżeczki soli  Ser zetrzeć na tarce o drobnych oczkach. Dodać mąką oraz Smakowitą Pajdę i wyrobić ciasto - najpierw widelcem, a następnie dłońmi. Uformować kulę. Rozgrzać piekarnik (z termoobiegiem) do 175 stopni. Blachę wyłożyć papierem do pieczenia. Odrywać kawałki ciasta wielkości orzecha laskowego, toczyć z nich wałeczki o średnicy ok. 0,5 cm i długości ok. 10 cm i układać je na blasze. Blachę z pałeczkami wstawić do piekarnika i piec ok. 15 minut. Upieczone pałeczki zdejmować po ich całkowitym ostygnięciu.       Przepis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda.  ﻿ 