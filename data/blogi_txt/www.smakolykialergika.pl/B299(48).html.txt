Takie oto smakowite cudo znalazłam u Aśki. Zrobiłam z brzoskwiń, no i trochę inną kruszonkę, niektóre połówki (te z dużym wgłębieniem po pestce) wypełniłam malinami. Wyszło super. Przepyszne, błyskawiczne i proste. Róbcie! Należy mieć:  6 brzoskwiń lub nektarynek 50 g bezmlecznej margaryny lub klarowanego masła 50 g płatków owsianych 50 g mąki 50 g cukru trzcinowego opcjonalnie: szczypta cynamonu do kruszonki i maliny do wypełnienia połówek brzoskwiń  Brzoskwinie umyć, przekroić na pół, usunąć pestki i ułożyć skórką do dołu w naczyniu do zapiekania. Ewentualnie dołki po pestkach wypełnić malinami. Wyrobić palcami kruszonkę i posypać nią każdą połówkę brzoskwini. Wstawić do piekarnika nagrzanego do 175 stopni (z termoobiegiem) i piec ok. 25-30 minut, aż kruszonka się zrumieni. 