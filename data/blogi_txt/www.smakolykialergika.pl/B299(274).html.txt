Placki ziemniaczane wcale nie potrzebują jajka, nawet są smaczniejsze i bardziej chrupiące bez ;) Przepis na te placki to tzw. przepis mamusi - brak jaj, mleka i mąki w czasach, gdy na półkach stał tylko ocet wymusił kreatywność i zaowocował recepturą na najpyszniejsze placki ziemniaczane jakie jadłam. Zawsze robię placuszki na przysłowiowe oko, ale postaram się podać chociaż przybliżone proporcje.  Przygotujmy:  ok. 10 ziemniaków 2 niezbyt duże cebule spora garść płatków owsianych lub kleiku ryżowego sól i pieprz do smaku olej do smażenia Ziemniaki i cebule zetrzeć, wsypać płatki, masę doprawić, dokładnie wymieszać i odstawić na kilka minut. Smażyć na rumiano z obu stron, przekręcając placki na drugą stronę dopiero wtedy, gdy nie będą surowe na wierzchu.   Po moją książkę zapraszam do księgarni JakWyżej lub Coryllus oraz stacjonarnie: do FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie. 