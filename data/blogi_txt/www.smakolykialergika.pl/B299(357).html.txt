Bardzo fajne danko, dobre na kolację, a nawet - w towarzystwie sałat - na lekki, letni obiad. Przepis najprawdopodobniej pochodzi z Galerii Potraw, ale czyj on, nie pamiętam, a ponieważ został zmodyfikowany, nie bardzo jest możliwość odnalezienia autora, nad czym niezwykle boleję, bo chętnie bym zobaczyła inne przepisy owego autora :) Ale do rzeczy.  Przygotujmy:  na ciasto: 200 g mąki 100 g masła jajko 1/2 łyżeczki soli odrobinę lodowatej wody na farsz: 400 g kurek małą cebulę ząbek czosnku 200 ml śmietany 2 małe jajka lub 1 duże garść startego żółtego sera szczyptę gałki muszkatołowej tymianek, sól i pieprz do smaku łyżkę masła  Składniki ciasta szybko zagnieść, dodając odrobinę wody - ciasto powinno być elastyczne. Wylepić nim cienko formę do tarty (także boki) i wstawić do lodówki na godzinę. Kurki oczyścić i umyć, większe pokroić na kawałki. Cebulę pokroić w kostkę, czosnek przecisnąć przez praskę. Cebulę, czosnek i grzyby podsmażyć na maśle ze szczyptą soli, dusić przez 20 minut i odparować. Ciasto wyjąć z lodówki, ponakłuwać widelcem i podpiec przez ok. 15 minut w 175 stopniach (z termoobiegiem). Na podpieczonym cieście rozłożyć farsz i zalać go śmietaną wymieszaną z przyprawami, jajkiem i serem. Zapiekać tartę ok. 20 minut w 175 stopniach.  I kawałeczek: 