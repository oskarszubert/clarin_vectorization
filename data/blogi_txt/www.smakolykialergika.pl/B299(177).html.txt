Dawno dawno temu, gdy zupełnie nie wiedziałam o co kaman w temacie uczuleń, szukałam pomocy na pewnym forum o alergiach. Pomoc tę dostałam - od niejakiej Kruffy. Nie wiem, co by było, gdybym Kruffy na swej drodze nie spotkała... Olka, jeśli czytasz tego posta, to ślę Ci całusy :) W każdym razie przepis na to ciasto, nazwane na cześć Oli "kruffką" dostałam właśnie od mojej dobrodziejki. Kruffka jest słodka i niewypowiedzianie pyszna, jednakowoż dla alergików zabójcza. Nabombana alergenami. I kaloriami. Ale warto się skusić (mimo kalorii, nie alergii), bo jest po prostu boska. Jak Olka M. PS. Tutaj jest wersja kruffki bez alergenów.  Trzeba mieć:   na ciasto:  kubek mąki (300 ml) ¼ kostki masła (miękkiego i posiekanego)  jajo  czubata łyżka śmietany  3 łyżki cukru  łyżeczkę proszku do pieczenia  na masę: 200 g orzechów włoskich  1/3 szklanki cukru  ¼ kostki masła  3 łyżki miodu     Składniki ciasta wyrobić mikserem z hakami do ciasta, a potem dłońmi. Ciastem dość cienko (ok. 2 cm) wylepić blaszkę, najlepiej keksówkę. Składniki masy (prócz orzechów) podgrzewać aż się połączą, a cukier rozpuści. Zagotować, dodać lekko pokruszone orzechy, wymieszać i wyłożyć na ciasto. Piec 25-30 minut w 175 stopniach.   Kilka uwag: 1. Jeśli nie lubicie bocznej, chrupiącej warstwy karmelu, to wykładając orzechy na ciasto zostawcie rancik. 2. My uwielbiamy taki karmel, dlatego kruffkę piekę w formie na mini-keksy - wychodzi ok. 7 ciastek. Przekrój:      Smakołyki przypominają, że można już kupić książkę Patyski! TUTAJ    I zapraszają na swój fanpejdż ;) 