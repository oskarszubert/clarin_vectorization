Wiecie, ile kosztuje paczka cukru z wanilią? No właśnie. W pewnym dyskoncie była ostatnio bardzo przyjemna oferta handlowa - 2 laski wanilii za 6 zeta. Nabyłam zatem. Gdzieś kiedyś słyszałam o cukrze waniliowym robionym z wanilią grzaną w mikrofalówce. Ja takich cudów techniki nie używam, ale mam piekarnik. I kryzys. Kalkulacja jest oczywista nawet dla takiej dupy z matmy jak ja: mam 3, a może i 4 paczki uczciwego, domowego cukru z wanilią za 3 zeta z grosikami. Nie wspominając o aromacie! Trzeba mieć:  laskę wanilii 4 łyżki cukru trzcinowego  Piekarnik (z termoobiegiem) nagrzać do 125 stopni i włożyć do niego całą laskę wanilii na 5 minut. Wyjąć wanilię i po chwili pociąć ją na kawałki. Wymieszać z cukrem i zblenderować (w sensie zmielić). Cukier z wanilią przechowywać szczelnie zamknięty, najlepiej w szklanym słoiczku. 