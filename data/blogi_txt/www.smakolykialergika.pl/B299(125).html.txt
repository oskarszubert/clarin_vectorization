Co prawda węgierskie bratanki podiwaniły mi zdjęcie lodów, ale ich kuchnię zawsze będę kochać. Jako bardzo młode dziewczę wybrałam się na wakacje do węgierskiego "wujostwa" i po dwóch dniach szoku kulinarnego zakochałam się w madziarskich specjałach bez pamięci. Miłość trwa. Taki gulasz na przykład. Wyjątkowo wdzięczne danie, które smakuje wybornie zarówno z kluchami, jak i na ziemniaczanym placku. Należy mieć:  kilogram wołowiny gulaszowej  2 cebule  2 papryki  4 pomidory  grzybek suszony  2 ząbki czosnku  4 łyżki smalcu  łyżeczkę soli  po łyżeczce kminku i majeranku  2 łyżeczki słodkiej papryki  1/2 łyżeczki chilli  łyżkę mąki   Cebulę pokroić w kosteczkę, podsmażyć na 2 łyżkach smalcu, dodać przeciśnięty czosnek, oba rodzaje papryk w proszku, a następnie grzybek. Przełożyć do garnka, patelnię wytrzeć i na kolejnej porcji smalcu usmażyć pokrojone w kostkę i oprószone mąką mięso. Przełożyć do garnka z cebulą, podlać odrobinką wody, dodać sól oraz majeranek i mielonego kminek. Dusić powoli pod przykryciem. Gdy mięso zmięknie dodać pokrojoną w kostkę paprykę, a następnie obrane i pokrojone w ósemki pomidory. Wszystko razem dusić jeszcze ok. 20 minut, na koniec ewentualnie doprawić. Podawać na placku ziemniaczanym, z kopytkami, makaronem etc. insertCookd("39b6b6e6bd8314790399d7a8c0ab98f4"); 