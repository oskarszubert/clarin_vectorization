Rozdzielam od konkursu, żeby nie zaginął, bo jest wyjątkowo pyszny :) Bardzo smaczny, leciutki i nie nazbyt słodki. Ciasto z tego przepisu, krem z tortu Pysznej Diety plus owoce - wszystko razem ładnie się zgrało i dało smakowity efekt.  Wystarczy wziąć:  na ciasto: 250 g mąki 200 g cukru 2 łyżeczki proszku do pieczenia 1/2 łyżeczki sody (niekoniecznie, ja nie dałam) 1 czubatą łyżkę karobu wanilia - miąższ z 1/3 laski, ekstrakt lub cukier 250 ml wody 50 ml oleju 4 łyżki octu balsamicznego na krem: 2 budynie waniliowe (z cukrem) 500 ml dozwolonego "mleka", np. roślinnego, ale nie ryżowego (ja dałam bebilon pepti) 200 g bezmlecznej margaryny miąższ z 1/3 laski wanilii lub łyżeczka ekstaktu waniliowego lub cukier waniliowy (ja dałam własny cukier waniliowy)  oraz: dozwolone, świeże, mrożone czy puszkowane owoce - co kto lubi (u mnie jagody do środka, liczi na wierzch) galaretka w dowolnym smaku (dałam truskawkową) Przygotować galaretkę z połowy ilości wody, odstawić. Ze składników na ciasto upiec biszkopt - do wymieszanych suchych składników dodać mokre, zmiksować. Wylać do natłuszczonej i wysypanej tartą bułką formy. Wstawić do nagrzanego do 175 stopni piekarnika i piec 30-35 minut. Upieczone ciasto przekroić na 2 blaty. Budynie przyrządzić na "mleku" dodając wanilię. Margarynę wstępnie ubić mikserem, dodać wystudzoną masę budyniową i zmiksować razem na krem. Na jeden blat ciasta położyć część kremu oraz owoców (zużyć ok. 2/3 ilości kremu), przykryć drugim blatem, lekko docisnąć. Tort posmarować resztą kremu ze wszystkich stron, a na wierzchu zrobić szprycą kremowe rozetki i dekoracyjnie poukładać owoce. Owoce posmarować tężejącą galaretką. Gotowe!  Tort w całości:    A tu kawałeczek: Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :)    Tort dodaję do akcji I Komunia. 