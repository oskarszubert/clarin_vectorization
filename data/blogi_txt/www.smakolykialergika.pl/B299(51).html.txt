Upiekłam przepyszny chleb Tarzynkowy. Starsze dziecię zachwycone, ale młodsze - niestety nie bardzo. No ale jak się ma dwa lata, to można zrozumieć. W każdym razie dla GrubejBuby musiałam upiec bułeczki. Te smakują, i to bardzo. No to dobrze, bo mnie jakoś szczególnie nie smakują, muszę jeszcze pokombinować, bo coś tutaj "nie siedzi". Pewnie dodatek masła, następnym razem zrobię bez. Korzystałam z tego przepisu, zamieniając mąkę pszenną na orkiszową, bo przeca orkisz tyż pszenica. Czynnikiem wzrostu był Kasiny zakwas pszenny dokarmiony potem orkiszem, jako że mąki pszennej u nas w domu ostatnio wielki brak ;) Należy mieć:  500 g mąki orkiszowej jasnej typ 550 bio ok. 250-300 ml letniej wody 130 g zakwasu (dowolnego, ja dałam pszenny) łyżkę roztopionego masła klarowanego łyżeczkę soli łyżeczkę cukru  Wymieszać wszystkie składniki i wyrabiać, aż dobrze się połączą (kilka minut). Przykryć i odstawić ciasto w ciepłe miejsce, by podwoiło objętość. Wyrośnięte ciasto podzielić na 15-16 części, z każdej uformować kajzerkę. Ułożyć bułki na oprószonej mąką blasze i wstawić do piekarnika z lampką, by urosły. Gdy urosną, wyjąć i nagrzać piekarnik do 175 stopni, wstawić z powrotem i piec (z termoobiegiem i naczyniem z wodą) ok. 20 minut, aż się zrumienią.  I środeczek: 