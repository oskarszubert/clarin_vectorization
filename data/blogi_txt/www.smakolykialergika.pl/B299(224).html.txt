Inspiracją był ten przepis. Oczywiście musiałam coś pozmieniać, bo mi się wydawało, że może taką nalewkę zrobię, ale bardziej... mojitową. Mojitowa wyszła średnio, ale za to bardzo smaczna, niechcący pogłębił się nieco płaski smak limonek. Udało mi się schować jej trochę, żeby mieć czym podlewać musztardowo- limonkowego indyka. Przyznam się bez bicia, że uwielbiam robić nalewki. Chyba nawet bardziej, niż je pić ;) Dlatego też podzielę się z Wami kiedyś przepisem na genialny krupnik i boską wiśniówkę. No i może niezłą cytrynówkę. Fajną szafranówkę. Niezwykłą śliwkówkę. Gruszkówkę? Dereniówkę? ;)  No dobra, a póki co weźmy:  1 litr spirytusu szklankę wody 4-5 limonek 250 g białego cukru 250 g nierafinowanego cukru trzcinowego szklankę wody na syrop garść świeżej mięty (niekoniecznie) 100 ml rumu (niekoniecznie) papierowe filtry do kawy (do filtrowania) Spirytus wymieszać z wodą, zalać nim cienko obrane skórki z limonek (limonki włożyć do foliowej torebki i schować do lodówki) i odstawić na 4-5 dni. Wyjąć skórki, a do alkoholu dodać sok wyciśnięty z limonek, miętę i syrop przygotowany z obu rodzajów cukru i szklanki wody. Odstawić na 2 tygodnie, przefiltrować, dodać rum i odstawić na następne 4 tygodnie do "przegryzienia".  Ponieważ nalewka jest polecana przy przeziębieniach, dodaję ją do akcji: 