Robiąc ciasteczka z Minimy rozkminiłam, że ten rodzaj ciasta może się przydać przy pieczeniu bezglutenowego krambla. Ha, i nie pomyliłam się! Nie masz cwaniaka nad warsiawiaka ;)  A zatem weźmy:  na kruszonkę: 250 g Minimy  150 g bezmlecznej margaryny 100 g cukru pudru   1/2 łyżeczki sody  oraz:  dozwolone owoce (u mnie brzoskwinie z zalewy bio)    Rozmiękczoną margarynę zmiksować z cukrem "na biało". Dodać kaszkę i sodę, wyrabiać chwilę mikserem, aż zrobi się kruszonka. Ciasto włożyć do lodówki na minimum godzinę. Naczynie do zapiekania natłuścić, wyłożyć owoce, posypać kruszonką. Zapiekać przez 10-15 minut w 170 stopniach.  Kilka uwag: 1. Dobrze jest postarać się, by kruszonka miała grudki różnej wielkości - w tym celu należy ją lekko "poszczypać" paluszkami ;) 2. Możemy użyć dowolnego rodzaju owoców, pamiętając jednakowoż, że owoce soczyste i kwaśne, np. wiśnie, będą wymagały dodatku cukru i mąki ziemniaczanej, a np. jabłka cukru, wanilii i cynamonu, a owoce z zalewy nie będą potrzebowały niczego ;) 