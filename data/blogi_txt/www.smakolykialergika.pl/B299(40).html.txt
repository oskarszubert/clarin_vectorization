Torcik ten robiłam jak mój starszy alergik był jeszcze strrrrraszliwym alergikiem, czyli raczej dawno - zdjęcie z archiwum redakcji  ;) O dziwo, smakował też niealergikom, i to i małym, i dużym. Ciasto jest smaczne i ładnie wygląda (znacznie lepiej niż na zdjęciu!), więc nadaje się na tort urodzinowy. Potrzebujemy:  ciasta na ciasteczka ryżowe lub jaglane szklanki jagód (mogą być mrożone) słoika lub puszki brzoskwiń (ja używam ekologicznych brzoskwiń w słoiku La Selva) agaru lub żelatyny  Z ciasta upiec dwa krążki - to będą blaty do tortu. Na papierze do pieczenia narysować identyczne koła, wyłożyć ciastem na grubość ok. 1 cm i upiec. Jagody zagotować i zblenderować. Powstały w ten sposób mus wymieszać z agarem lub żelatyną w proporcjach podanych na opakowaniu. Brzoskwinie osączyć (zachować syrop) i pokroić w plasterki. Syrop z brzoskwiń podgrzać i dodać do niego agar lub żelatynę - oczywiście także według proporcji podanych na opakowaniu agaru/żelatyny. Na jeden blat tortowy wyłożyć zastygający mus jagodowy, przykryć drugim blatem. Odstawić do całkowitego stężenia, a następnie ładnie poukładać plasterki brzoskwiń na wierzchu i zalać tężejącym syropem z brzoskwiń. Jak syrop zrobi się galaretką - tort gotowy :) 