Do wszelakich kluchów (także bez glutenu - ryżowych, gryczanych czy fasolowych), płatków, kaszek, ryżu, zbóż, naleśników (również bezglutenowych) i czegokolwiek wedle fantazji oraz dozwolonych w diecie produktów. Błyskawiczny, łatwy i pyszny, znaczy się jeden z takich, jakie Smakołyki lubią najbardziej. Można też na odwrót - wrzucić coś do sosu i mieć zupę owocową. Należy mieć:  szklankę jagód (mogą być mrożone) opakowanie śmietanki roślinnej (dałam owsianą) pół łyżeczki cukru z wanilią cukier, syrop z agawy, stewia etc. - do smaku  Jagody umyć i zagotować (świeże z łyżką wody), szybko zdjąć z ognia, dodać śmietankę oraz cukier waniliowy i wymieszać. W razie potrzeby dosłodzić do smaku. 