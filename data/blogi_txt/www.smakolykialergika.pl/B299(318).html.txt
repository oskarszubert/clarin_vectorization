Często dostaję od smakołykowych Użytkowników maile z pytaniem, co jemy na śniadania i kolacje. No cóż, na pewno nie kawior popijany szampanem. Niestety. Jemy za to płatki śniadaniowe, kanapki z różnymi dodatkami, czasem na kolację robię pizzę, albo pizzerinki, albo jaglankę z np. rodzynkami etc. "Możliwości jest wiele", że pozwolę sobie zacytować inżyniera z "Dziewczyn do wzięcia". A zatem: proszę bardzo - post, mam nadzieję inspirujący, o tym, co można przekąsić na śniadanie/kolację, jak jest się alergikiem.  Płatki z mlekiem roślinnym: bio kukurydziane lub domowe kłiki albo granola. Albo poczciwa owsianka, którą wręcz uwielbiamy. Kanapki: jako smarowidło my już możemy zwykłe masło, ale można zamiast takiego posmarować pieczywo masłem klarowanym, rozpaćkanym awokado, domowym smalczykiem lub jakąś dobrą margaryną. Obowiązkowo do kanapek warzywa, np. ogórek świeży lub kiszony, cykoria, różne sałaty, kiełki, rzodkiewki etc. w zależności od sezonu. A na kanapki (spory wybór przepisów na pieczywo znajdziecie w zakładce "Niesłodkie"): pasztety - warzywno-ciecierzycowy, drobiowo- grzybowy czy nasz ulubiony) wędlina (po przepisy zapraszam do wspomnianej już zakładki) lub wypróbowane kupne, a nawet własna wędzona - przepis na nią podam już niedługo, jeśli zdążę prze wiadomą ustawą ;) dżem (tylko domowy) - figowy, truskawkowy, brzoskwiniowy, morelowy, wiśniowy, malinowy, śliwkowy pasta, np. z karczocha, albo tapenada, albo daktylowa, albo kokosella (przepis wkrótce) miód z mniszka  I tak sobie jemy zwyczajnie i codziennie. Czasem urozmaicamy sobie menu, te kolacyjne, takimi na przykład przysmakami: pizzerinki - kukurydziane, albo z tapenadą jaglanka z suszonymi owocami ryż z owocami, np. zapiekany z jabłkami sałatki "konkretne" - z grillowanym mięsem jabłka w cieście, na które przepis znajdziecie w książce racuszki  Czasem robimy sobie ucztę ;) Wtedy są naleśniki czy kartoflak, albo hot dogi. A nawet pizza! Tutaj przepis na bezserową i bezglutenową, ale my już możemy jeść domową z serem. PS. Mój syn uwielbia kawior, więc czasem je go na kolację ;) Moja książka:  internetowo w księgarni JakWyżej lub Coryllus stacjonarnie w FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie. Smakołyki zapraszają na swój fanpejdż! 