Fajne tartaletki, znakomite zarówno na zimno, jak i na ciepło, w dodatku znakomicie znoszące przygotowanie "na oko". Z michą sałaty, pod piwko czy pod barszczyk - zawsze rewelka. Smaka na nie narobiła mi Andźka - moje są nieco inne, ale mam nadzieję, że nie gorsze od andźkowych. Przygotujmy:  na ciasto: 200 g mąki 100 g masła 1/2 łyżeczki soli  lodowatą wodę na farsz: szklankę kurek małą cebulę 100 ml śmietany 100 ml mleka 2 jajka garść startego żółtego sera gruby plaster boczku* szczyptę gałki muszkatołowej tymianek, sól i pieprz do smaku łyżkę masła Składniki ciasta szybko zagnieść, dodając tyle wody, by ciasto było elastyczne. Ciasto rozwałkować na grubość ok. 3 mm, wylepić nim formy na tartaletki i podpiec przez ok. 10 minut w 175 stopniach. Kurki oczyścić i umyć, większe pokroić na kawałki. Cebulę i boczek pokroić w kostkę i podsmażyć razem z kurkami. Dosmaczyć solą i pieprzem, dusić przez 20 minut i odparować. Rozłożyć na podpieczonych tartaletkach, zalać śmietaną wymieszaną z mlekiem, przyprawami, jajkiem i serem. Wstawić do piekarnika i zapiekać 10-15 minut w 175 stopniach.  *zamiast boczku można użyć innej wędliny, np. szynki, baleronu czy dobrej kiełbasy 