Czysty barszcz, bardzo smaczny, doprawiony tak, by nie szkodzić alergikom. Bardzo prosty w przygotowaniu. A do niego uszka z bezjajecznego ciasta, które pokażę niedługo. A dlaczego płukany? Zaraz się dowiecie :)  Weźmy:  1 kg buraków bio marchewka, 1/2 pietruszki, kawałek pora liść laurowy, ziele angielskie, 2-3 ziarenka pieprzu 2 ząbki czosnku mały suszony grzybek sól i ocet balsamiczny do smaku  Buraki umyć, obrać i zetrzeć na tarce o grubych oczkach. Zalać zimną wodą (woda powinna sięgać ok. 10 cm nad buraki), dodać warzywa, grzybek i przyprawy (bez soli i octu). Powoli zagotować i gotować ok. 30-40 minut. Odcedzić wywar, warzywa zalać ponownie wodą (tylko tyle, by je pokryła), zagotować i gotować z 10 minut. Odcedzić, połączyć z pierwszym wywarem i doprawić solą oraz balsamico. Gotowe :) Zapraszam do kupowania mojej książki! TUTAJ    Oraz na smakołykowy fanpejdż :) 