Prawie nigdy nie umieszczam u siebie recenzji, ale Henry'emu nie mogłam odmówić. Po prostu zakochałam się w nim od pierwszego wejrzenia. Uroczy! Ja wiem, że uroda to nie wszystko, dlatego zanim go przygarnęłam, postanowiłam go bliżej poznać ;) Producent obiecuje sporo: tutaj oraz tutaj możecie trochę o Henrym poczytać. Mnie interesowało głównie to, czy nadaje się do domu alergików. Okazało się, że Henry w wersji z filtrem Microtex jest rekomendowany przez Brytyjskie Towarzystwo Alergologiczne. To przygarnęłam chłopaka. No i tak: ja się tam na tej całej technice nie znam, ale odkurzacz jest wygodny i ma niezłe ssanie, muszę to szczerze przyznać. Nie śmierdzi, przynajmniej mój egzemplarz z Microtexem. Henry pracuje dość cicho, zwłaszcza w trybie oszczędnościowym. I jeszcze jedna ważna rzecz - małe dzieci często boją się odkurzaczy. Moja córka też. Problem zniknął jak wyciągnęłam Henry'ego - nie tylko się go nie bała, ale chciała się z nim bawić. Ogólnie jestem z niego bardzo zadowolona i szczerze go polecam, zwłaszcza do domów, w których mieszkają mali alergicy. No i jest taki słodki! PS. Henry jest najpopularniejszym odkurzaczem na zachód od Odry. Ciekawe, że w Polsce nigdy o nim nie słyszałam... 