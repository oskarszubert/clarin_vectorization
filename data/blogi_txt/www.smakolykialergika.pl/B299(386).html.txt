Wszyscy teraz robią zupę-krem z pieczonych warzyw. Uważam pomysł za genialny, w związku z czym - robię! Pokroiłam warzywa, wymieszałam z przyprawami oraz oliwą i myślę sobie: "Takie mam piękne, jeszcze nówki, naczynka do zapiekania... Rozdziewiczę je. Powrzucam warzywka do tych naczynek i w tych naczynkach będę od razu pieczonkę blenderować i podawać". I tu powinna mi się zapalić lampka Nie-rób-tego! Dlaczego? Bo zamiast zupy, będziesz miała pieczonkę. No i gitarka. PS. A jak komu wegepieczonka będzie ząbki koleć, to se zblenderuje, posypie groszkiem ptysiowym i będzie miał pyszną zupę-krem ;)  Wystarczy wziąć: dowolne, ulubione warzywa w dowolnych proporcjach (ja dałam: ziemniaki, dynię, cukinię, marchew, cebulę, paprykę, pomidory i fasolkę szparagową) oliwę lub masło klarowane ulubione zioła (ja zużyłam jakąś zalegającą przyprawę od mrożonki, z tymiankiem i rozmarynem, była wporzo) sól i pieprz do smaku  Warzywa oczyścić, pokroić w nieduże kawałki, wrzucić do sporej misy. Wsypać sól i przyprawy, dobrze, lecz delikatnie wymieszać. Hojnie skropić oliwą, przemieszać. Wyłożyć do naczynia, w którym warzywa będą zapiekane. Przykryć folią aluminiową i piec w 175 stopniach, aż warzywa będą miękkie (ok. 60 minut, nawet dłużej), następnie zdjąć folię, zwiększyć temperaturę do 200 stopni i zapiekać do momentu, w którym warzywa lekko się przyrumienią. Kilka uwag: 1. Ilość tłuszczu oraz przypraw zależy oczywiście od ilości warzyw. Ja na naprawdę sporą misę dałam ok. pół szklanki oliwy, łyżeczkę soli i dwie saszetki przypraw od mrożonki Hortexu "Warzywa na patelnię". 2. To idealna potrawa "oszczędnościowa" - można zużyć wszystkie zalegające warzywa. Poza tym, następnego dnia można niezjedzoną resztę zmiksować z bulionem i podać jako zupę-krem. 3. Nie wszystkie warzywa upieką się jednocześnie, dlatego komponując pieczonkę dobrze jest dobierać warzywa według ich w miarę równego czasu pieczenia lub twardsze warzywa kroić w mniejsze kawałki 4. Jeśli daliśmy warzywa o sporo się różniącym czasie pieczenia (np. cukinia i marchew), to sprawdzajmy gotowość potrawy wbijając widelec w twardsze warzywo (czyli np.marchew). 