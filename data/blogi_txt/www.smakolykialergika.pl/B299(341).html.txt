Zauroczona szarlotką Magdy, postanowiłam zmajstrować podobną. Chciałam zrobić taką samą, ale coś mi nie grało w ilości masła - 20 g? To chyba do wysmarowania formy ;) Dałam więc 100 g, wyszła pyszna kruszonka, a z niej szarlotka. Klepana, bo ciasto po prostu trzeba... uklepać. Jabłek nie prażyłam, tylko karmelizowałam, pomięłam też imbir... no, trochę namąciłam. Ale i tak wyszło bardzo smakowicie. Ponieważ ciasto ma mało tłuszczu, to jest najlepsze po kilku godzinach. A klepany spód jest świetnym pomysłem na bazę do tarty - nietłusty, a chrupiący. Trzeba mieć:  na ciasto: 500 g mąki (dowolnego rodzaju, można mieszać z razową itp.)  200 ml brązowego cukru trzcinowego 100 g masła 5 łyżek śmietany 18% 3 żółtka 2 łyżeczki proszku do pieczenia 2 łyżeczki cukru z wanilią2 łyżeczki cynamonu szczyptę solina nadzienie: 6 jabłek typu złota/szara reneta4 łyżki brązowego cukru trzcinowego 2 łyżeczki cynamonu łyżeczkę cukru z wanilią  Składniki na ciasto włożyć do miski i mikserem z hakami do ciasta wyrobić na kruszonkę. Jabłka obrać, usunąć gniazda nasienne, pokroić na kawałki. Wsypać cukier na patelnię i gdy zacznie się rozpuszczać, wrzucić jabłka i karmelizować, aż nieco zmiękną i odparują; dodać cynamon i wanilię, wymieszać. Dużą formę na tartę wysmarować masłem. Wysypać równomiernie warstwę kruszonki i lekko uklepać. Na tę warstwę wyłożyć jabłka i równomiernie rozprowadzić. Resztę kruszonki "poszczypać" i wysypać na jabłka. Wstawić do piekarnika nagrzanego do 175 stopni i piec ok. 40 minut.   I przekrój:      insertCookd("bd7d92630359599c9b027734793faeb5"); Smakołyki przypominają, że można już kupić książkę Patyski! TUTAJ    I zapraszają na swój fanpejdż ;) 