Ostatnio GrubaBuba lubuje się w muffinach. W związku z tym możecie się na Smakołykach spodziewać serii babeczkowej. Żeby nie było nieporozumień - ciasto nie jest ważne, ważny jest dekor. To ma swoje dobre strony - można upchnąć coś zdrowego, nie używać cukru, zrobić z pełnoziarnistej mąki, albo nadać formę muffinkowych cake popsów batonikom musli, więc spodziewajcie się tego wszystkiego. Te babki są akurat z ciasta bananowo-karobowego z malinami. Natomiast dekor jest sporym wyzwaniem, bo raz jest jazda na takie, raz na inne, albo jeszcze zupełnie inne. Ale damy radę. Należy przygotować:  na ciasto: 120 g mąki 100 g nierafinowanego cukru trzcinowego bardzo dojrzałego banana łyżkę karobu łyżeczkę sody szczyptę soli 50 ml oleju garstkę mrożonych malin lub innych owoców (niekoniecznie) na krem: budyń waniliowy (proszek) 250 ml dozwolonego "mleka" (np. roślinnego, ale nie ryżowego) lub wody 100 g bezmlecznej margaryny łyżeczkę cukru waniliowego oraz: posypki i mrożone maliny lub inne dozwolone owoce do dekoracji  Ciasto: do miski wrzucić składniki "mokre" i zmiksować z cukrem. Dodać mąkę, sól i sodę, zmiksować. Wymieszać z malinami, wyłożyć do foremek na muffiny, wstawić do piekarnika (ok. 130-140 stopni z termoobiegiem) i piec 20-25 minut. Odstawić, żeby wystygły. Krem: budynie przyrządzić na "mleku" lub wodzie dodając cukier waniliowy. Margarynę lekko ubić mikserem, dodać wystudzoną masę budyniową i zmiksować razem na krem. Krem przełożyć do szprycy, udekorować nim babeczki. Dalej ozdabiać według uznania. 