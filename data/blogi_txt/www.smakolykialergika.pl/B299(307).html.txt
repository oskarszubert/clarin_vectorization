O schabie (a jeszcze lepiej polędwicy) w morelach musicie wiedzieć kilka rzeczy. Po pierwsze: wygląda jak kupa. Po drugie: smakuje jak ambrozja. Po trzecie: robi się go łatwo jak... nie wiem co. Po czwarte: dzieci go uwielbiają. Po piąte: jest uzależniający. Po szóste: najlepszy z kartofelkami i kiszonym ogóreczkiem. Należy mieć:  ok. 500 g schabu lub polędwicę wieprzową garść suszonych, niesiarkowanych moreli bio tłuszcz do podsmażenia mięsa (u mnie masło klarowane) sól i pieprz do smaku Mięso pokroić w plastry, nieco rozbić. Rozgrzać tłuszcz i delikatnie podsmażyć na nim plastry mięsa. Przełożyć je go garnka, posolić, popieprzyć, podlać wodą, wrzucić morele i dusić pod przykryciem, aż zmięknie. Odkryć i odparować, co jakiś czas mieszając - morele powinny się rozpaść i oblepić mięso lekko skarmelizowanym sosem. 