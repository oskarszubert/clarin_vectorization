No to teraz trifle z Minimy. Oczywiście zdaję sobie sprawę, że nazwanie tego deseru triflem jest grubym nadużyciem, ale za to... jak to brzmi! Deser jest bardzo smaczny, a jego przygotowanie zajmuje jakieś 2 minuty, więc dla niespodziewanych gości z alergią jak znalazł.  No to przygotujmy:  1/2 szklanki dozwolonych ciasteczek (używamy Kexów z Ikea lub Digestive) szklankę Minimy (rozrobionej "na gęsto") szklankę dozwolonych owoców ewentualnie: syrop do polania owoców (np. klonowy)  Do pucharków nakładać warstwę pokruszonych herbatniczków, na to grubą warstwę Minimy, a na samej górze owoce. Jeśli owoce są kwaśne - polać syropem. Deser wstawić na kilka minut do zamrażarki. I gotowe :) 