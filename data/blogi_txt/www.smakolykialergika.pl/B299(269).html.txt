Nawet niezły, o dziwo ;) Bo przecież bez jajek, mleka, masełka... Im placek cieńszy, tym smaczniejszy. Myślę, że skoro udźwignął gruszki, to można go zrobić także z innymi owocami - ja następnym razem położę sobie na nim brzoskwinie. Albo śliwki, o!   Potrzebne będzie (na niedużą tortownicę):    100g cukru trzcinowego  150 g mąki  50 ml oleju  ok. 100 ml ciepłej wody miąższ z 1/4 laski wanilii  łyżeczka proszku do pieczenia szczypta soli  wielka, dojrzała, soczysta grucha    Gruszkę umyć, obrać, usunąć gniazdo nasienne, pokroić w ósemkę. Ubić mikserem cukier z olejem i wodą, dodać wanilię, a następnie mąkę, proszek i sól. Miksować aż składniki dobrze się połączą. Formę natłuścić i wysypać tartą bułką. Przełożyć ciasto, poukładać na nim kawałki gruszki i wstawić do nagrzanego do 175 stopni piekarnika. Piec 35-40 minut. 