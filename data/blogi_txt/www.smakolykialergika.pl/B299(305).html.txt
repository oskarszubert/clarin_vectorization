Niestety, nie przepadam za klasycznym nadzieniem do sajgonek. Ale sajgonki, w sensie papier ryżowy smażony, po prostu uwielbiam. Skąd w moim kukbuku przepis na sajgonki z cukinią i wędzonym indykiem... pojęcia nie mam, może sama wymyśliłam, może z jakiejś gazety. W każdym razie, kto woli bardziej wyrafinowane oblicze sajgonek, będzie usatysfakcjonowany.Należy mieć: 10 arkuszy papieru ryżowego 200 g wędzonego indyka 200 g cukinii cebulę 2-3 ząbki czosnku garść kiełków fasoli mung łyżeczka sosu sojowego* lub sól do smaku imbir, kardamon, chilli, pieprz (do smaku, ja daję po sporej szczypcie) 2-3 łyżki oleju  Mięso i cukinię pokroić w paseczki, cebulę w kostkę, a czosnek przecisnąć przez praskę lub drobno posiekać. Rozgrzać olej, wrzucić przyprawy z cebulą i czosnkiem, a następnie mięso i cukinię, a pod koniec kiełki. Polać sosem sojowym, wymieszać i przesmażać kilka minut. Papier posmarować wodą, a gdy stanie się elastyczny, nakładać farsz i zawijać sajgonki (boki do wewnątrz, a następnie zrolować). Odstawić na trochę, by lekko obeschły, a następnie smażyć na głębokim oleju, aż będą złociste.  *soja potrafi uczulić, mnie na przykład; moje dzieci nie są na nią uczulone, ale staram się ograniczać im soję w diecie   Moja książka jest teraz także dostępna w sklepie alergica.pl!  I w księgarni JakWyżej oraz Coryllus  Stacjonarnie w FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie.    Smakołyki zapraszają na swój fanpejdż! 