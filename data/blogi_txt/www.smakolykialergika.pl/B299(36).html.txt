Fajna ta Minima, można z nią pokombinować. Tym razem babeczki - bez glutenu, za to z jagodami. I dość niezwykłej konsystencji - babki są wilgotne, ale tak delikatnie, tak jakby... kremowo. Mało słodkie, mogą być bułeczkami na śniadanie. Ogólnie są wporzo ;)  Wystarczy mieć:  1 szklankę Minimy 1 szklankę Mixu C Schar'a 1 czubatą łyżkę cukru 1 czubatą łyżeczkę proszku do pieczenia dla bezglutków 1 łyżka mąki ziemniaczanej ćwierć szklanki oleju 1,5 - 2 szklanki wody 1 łyżkę octu balsamicznego szczyptę ziaren wanilii garść jagód (użyłam mrożonych) Wymieszać suche składniki, dodać mokre i zmiksować wszystko na gładką masę. Napełnić masą papierowe foremki do muffinów do 2/3 wysokości i posypać ciasto umytymi jagodami. Wstawić do nagrzanego do 160 stopni piekarnika i piec 15 minut. Po tym czasie zwiększyć temperaturę do 175 stopni i piec ok. 15 minut aż babeczki się zarumienią. Dodaję je do akcji Kinder Party. 