Creme brulee to deser, który w rankingu moich ulubieńców plasuje się na drugim miejscu. Zaraz za tiramisu. Tiramisu dla alergika powstało, to teraz czas na brulee. Nie będę Was oszukiwać - mój deser z oryginalnym creme brulee łączy jedynie warstwa skarmelizowanego cukru. Co nie znaczy, że nie jest wart uwagi :) Należy wziąć:  budyń waniliowy 2 łyżki cukru (jeśli budyń jest bez cukru) 2 cm kawałek laski wanilii 350 ml dozwolonego "mleka", np. roślinnego (dałam pepti, ale np. owsiane byłoby tu lepsze) pełną łyżkę margaryny bezmlecznej brązowy cukier  Z całej ilości mleka odlać pół szklanki, wymieszać z proszkiem budyniowym. Resztę mleka zagotować z przekrojoną wzdłuż laską wanilii i cukrem. Wyjąć wanilię, wlać mleko z budyniem i zagotować. Jeszcze ciepły budyń lekko zmiksować z margaryną na gładką masę. Krem porozlewać do naczynek, odstawić do wystygnięcia. Przykryć i odstawić do lodówki, by stężał. Przed podaniem posypać brązowym cukrem i skarmelizować za pomocą palnika. 