Idą Święta. A jak Święta, to rybka. Wiadomo. Tylko czy wiadomo, którą wybrać? Los niektórych rybek leży w naszych rękach. Dlatego ja przyłączam się do akcji świadomego konsumowania naszych, jakże smakowitych i zdrowych, braci mniejszych. Wszystkiego dowiecie się tutaj - gorąco zachęcam do przyjrzenia się problemowi. Warto. Przecież nie chcemy, by przez rabunkowe połowy zabrakło naszych ulubionych ryb... Pomóżmy WWF chronić zagrożone gatunki, dokonujmy świadomych wyborów. Mały cytat: "39% komercyjnie poławianych stad ryb w Atlantyku i aż 88% w Morzu Śródziemnym jest przełowionych lub poławianych na najwyższym możliwym poziomie. Jeśli nie zmienimy naszych przyzwyczajeń, niektóre gatunki mogą całkowicie zniknąć z naszych stołów".  Nie wiem jak Wam, ale mnie to wcale nie rybka! 