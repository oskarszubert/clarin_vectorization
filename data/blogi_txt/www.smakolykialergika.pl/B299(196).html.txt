Dobrze udają zwyczajne lody waniliowe, są bardzo łatwe w przygotowaniu, smakują i na patyku, i jako deser z owocami, i jako dodatek do ciasta. Wydaje mi się, że lód waniliowy dla alergika to nie lada gratka, więc warto je robić, zwłaszcza latem.  Potrzebne będzie:  200 ml śmietanki ryżowej czubata łyżka nierafinowanego cukru trzcinowego miąższ z 1/4 laski wanilii  Wymieszać wszystkie składniki i podgrzewać, aż cukier się rozpuści. Gdy masa wystygnie, wlać ją do foremek na lody i zamrozić. Gotowe.  Kilka uwag: 1. Masa ze śmietanki i cukru może być bazą dla lodów o innym smaku - wystarczy dodać zmiksowane owoce, syrop klonowy (dać wtedy mniej cukru), a dla dorosłych alergików kawę, alkohol etc. 2. Można użyć innej śmietanki roślinnej (np. owsianej), ale lody robione na ryżowej nadają się dla bezglutków. 3. Zamiast śmietanki roślinnej można użyć preparatu mlekozastępczego - trzeba jedynie pamiętać, by otrzymana mieszanka była nieco bardziej nasycona "mleczkiem" oraz o tym, by jej zbyt mocno nie podgrzewać. 4. Jeśli przygotowujemy lody nie w foremkach, tylko w większym pojemniku, trzeba nimi od czasu do czasu, podczas zamrażania, "zakręcić" tak jak klasycznymi lodami (mikserem, widelcem etc.) 5. Ze składników w ilościach jak w przepisie wychodzą 3 lody mrożone w klasycznych pojemniczkach z patykami z Ikea. 