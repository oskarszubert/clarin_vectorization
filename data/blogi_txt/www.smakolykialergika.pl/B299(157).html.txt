Przepyszna propozycja na śniadanie, nie tylko dla alergików. Okazuje się, że owies i syrop klonowy to wyśmienite połączenie smakowe. Można też dorzucić pokrojone suszone owoce, ale nie jest to konieczne. Dlaczego podaję tak banalny przepis? Może dlatego, że jak robię sobie takie śniadanie, zanim wstaną moi alergicy, to mogę je spokojnie zjeść. Ale jak mnie na jedzeniu tej owsianki przytną, to obsiadają mnie i moje śniadanko znika bez mojego udziału. Znaczy się dobre i warto propagować. Co niniejszym czynię ;)  Wystarczy mieć:  płatki owsiane błyskawiczne (2-3 łyżki na porcję) zimną wodę syrop klonowy Płatki owsiane wsypać do garnka i zalać wodą - woda powinna sięgać ok. 2 cm nad linię płatków ;) Powoli zagotować, od czasu do czasu mieszając. Przełożyć do miseczki i hojnie polać syropem klonowym. 