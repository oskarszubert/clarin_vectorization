Pamiętacie akcję z żółtkiem? Teraz czas na masło. I prowokacja, i ciasteczka wielce udane :) Należy mieć:   150 g mąki 120 g masła 60 g cukru pudru 1/4 łyżeczki sody 1/4 łyżeczki proszku do pieczenia     Bardzo miękkie masło utrzeć na puch z cukrem pudrem. Dodać mąkę wymieszaną z proszkiem oraz sodą i miksować, aż składniki dobrze się połączą. Ciasto przełożyć do wyciskarki do ciastek (lub specjalnej maszynki) i wyciskać ciasteczka na blachę. Można też odrywać po kawałku ciasta i toczyć z niego kuleczki wielkości małego orzecha włoskiego, lekko spłaszczać i układać na blasze. Blachę z ciastkami wstawić do nagrzanego do 175 stopni piekarnika i piec 5 minut, a następnie zmniejszyć temperaturę do 150 stopni i piec jeszcze ok. 5-10 minut, aż ciastka się zrumienią. 