Dziwne, ale fajne. Oblepione klonowym karmelem, ciężkawe. Albo coś mi nie wyszło... Sprawdzę to, piekąc je jeszcze nie raz, bo idea ciasta otoczonego warstwą karmelu bardzo mi się podoba. Przepis na nie znalazłam tutaj i nawet szczególnie w nim nie mąciłam, bo i nie było po co. No, może następnym razem dam mniej syropu.  Wystarczy wziąć:  szklankę mąki 2 łyżki brązowego cukru trzcinowego łyżeczkę proszku do pieczenia szczyptę soli 2/3 szklanki waniliowego mleka roślinnego 2 łyżki bezmlecznej margaryny 3 łyżki rodzynek (bio, niesiarkowanych) 3/4 szklanki syropu klonowego 1/3 szklanki wody  Mąkę z cukrem, proszkiem, solą, mlekiem i rozpuszczoną margaryną zmiksować na gładką masę. Przełożyć do natłuszczonej formy, posypać rodzynkami. Syrop zagotować z wodą i polać nim ciasto. Piec ok. 35 minut w 175 stopniach. 