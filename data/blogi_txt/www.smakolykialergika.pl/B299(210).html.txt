Słodziutki, nie powiem. Ale jakiż smakowity! Chrupiący, pachnący... Wiele się nad nim nie napracowałam - po prostu na wypróbowane ciasto mazurkowe nałożyłam masę z tych ciastek. O, właśnie. Przecież to nie musi być mazurek, można go zrobić w formie niedużych ciasteczek.  na ciasto kruche: 200 g mąki 100 g bezmlecznej margaryny  40 g cukru pudru śmietanka roślinna lub zimna woda na wierzch: 200 g ziaren słonecznika 150 g brązowego cukru 100 g margaryny bezmlecznej lub klarowanego masła 50 ml syropu klonowego*  Składniki ciasta wyrobić, dodając tylko tyle śmietanki lub wody, żeby ciasto było zwarte.  Rozwałkować na grubość ok. 1 cm, uformować mazurek z rantem i wstawić do lodówki. Cukier, syrop i tłuszcz rozpuścić w garnuszku, wsypać ziarna słonecznika, dobrze wymieszać, a następnie wyłożyć na ciasto. Wstawić do nagrzanego do 175 stopni piekarnika i piec ok. 20 minut.   *Nie miałam akurat syropu klonowego, więc nie dałam. Ale lepiej dawać, bo bez niego "pierzynka" jest mniej zwarta.  Przekrój, a raczej "przegryz" albo "obgryz" ;) Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 