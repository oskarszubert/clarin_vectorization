zdjęcie: chojnice.com W życiu każdego alergika nadchodzi moment, w którym musi dać się sprowokować ociupiną alergenu. Czasem się uda takiemu jednemu z drugim, a czasem nie. Nam się udało z żółtkiem, ale z białkiem już nie. Lepszy rydz niż nic, czyli warto próbować. Pamiętamy, jak się przeprowadza akcję- prowokację? Jeśli nie, to dla przypomnienia: robimy coś z alergenem, np. ciasteczka albo naleśniki. Robimy potrawę tak, by alergik w takim ciastku czy naleśniku dostał tylko troszeczkę alergenu, dosłownie szczyptę. Jednego dnia dostaje jedno ciasteczko, jeśli nic się nie dzieje, to za dzień/dwa dostaje dwa ciasteczka. Załóżmy, że po 3 czy 4 ciasteczkach też jest dobrze. Cudownie! Teraz czas na grubszą rurę - robimy ciasto z dwoma żółtkami. Kawałek, dwa kawałki... Jest dobrze? Super. W takim razie wrzucamy pół żółtka do zupy. Udało się? Gratuluję! :) PS. A jutro pokażę ciasteczka, na których testowaliśmy żółtko. 