Smaczne i łatwe w przygotowaniu ciasto, które zawsze wychodzi. Może przybrać postać placka, ale może też wystąpić jako muffiny. Niekoniecznie z jagodami - z innymi, niezbyt soczystymi owocami też jest pyszne. Nie ma zdjęcia, bo to przepis z kukbuka, z którego nie korzystamy od lat. Chowałam w nim przepisy w czasach, gdy syn mógł jeść zaledwie kilka produktów. Ciężko było ;)  Przygotujmy:  250 g Mix'u C firmy Schar 100 g cukru 250 ml soku owocowego lub dozwolonego "mleka" łyżeczkę proszku do pieczenia 5 łyżek oliwy lub oleju szczyptę soli solidną garść umytych jagód (mogą być mrożone)  Wszystkie składniki prócz jagód ubić mikserem na gładką masę, przelać do natłuszczonej tortownicy lub innej formy i posypać jagodami. Wstawić do nagrzanego do 150 stopni piekarnika i piec z termoobiegiem około godzinę. 