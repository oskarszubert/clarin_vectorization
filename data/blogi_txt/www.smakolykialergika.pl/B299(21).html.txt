Maamaaaa! Nioooo... Zrób nam fajny deser! Ale jaki fajny? Nooo, fajny, ale żeby nie ciasto i nie ciastka. ??? No jakiś deser... Ale że lody? Lody. Tylko fajne.  Życzenia niektórych są dla mnie rozkazami. Zatem bierzemy (np. to, co akurat mamy pod ręką*): sezamki słonecznikowe (lub zwykłe) toffi owsiane polewę karobową Minimę, Sinlac lub inną kaszkę formę na małą babkę  Przyrządzić kaszkę (w ilości zależnej od pojemności formy), ostudzić. Sezamki rozkruszyć i wysypać niezbyt grubą warstwę na dno foremki. Następnie nałożyć grubszą warstwę kaszki. Włożyć do zamrażarki, by lekko się zmroziło. Wyjąć i na kaszkę wyłożyć cienką warstwę toffi owsianego, a na toffi - grubszą warstwę kaszki. Ponownie wstawić na trochę do zamrażarki. Wyjąć, polać cienką warstwą polewy karobowej i jako ostatnią warstwę dać kaszkę. Zamrozić. Przed podaniem wstawić foremkę na kilka sekund do gorącej wody, żeby lodowa babka łatwo wyszła.  *Babę lodową można też zrobić z owoców, warstw dowolnej kaszki lub lekko osłodzonej śmietanki roślinnej i musów owocowych - taką zrobię następnym razem. 