Już od jutra startuje pierwsza akcja blogujących mam alergików! Poznałyśmy się dzięki temu, że prowadzimy blogi, wymyślając dania dla naszych uczulonych na wiele pokarmów dzieci. Mamy nadzieję, że dzięki tej akcji, nie tylko zdobędziemy cenne dla nas przepisy, ale także poznamy innych blogujących z ograniczeniami w diecie.Akcja trwa od 14.03.2012 do 14.04.2012 Skopiuj kod z durszlak.pl i wstaw banerek akcji na swoją stronę! Wyzwanie nie jest aż tak wielkie, jak się wydaje. Wystarczy zaproponować przepis na wielkanocną słodkość bez jajek, mleka krowiego, orzechów, miodu, czekolady, cytrusów oraz produktów mogących zawierać wymienione alergeny:).        Mała ściągawka:Mleko krowie można zastąpić roślinnym (sojowym, owsianym, orkiszowym, jaglanym, ryżowym, amarantusowym etc.). Podobnie rzecz ma się ze śmietanką.Bezmleczne margaryny, oleje roślinne czy smalec zastąpią masło.Zamiast jajek możemy użyć ich zamiennika, dodać do ciasta ocet balsamiczny lub posiłkować się innymi MIKSTURAMIMiód można zastąpić melasą, syropem klonowym, z Agawy czy też tzw. golden syrupem, kakao - karobem, a orzechy - prażonymi pestkami, np. słonecznika, migdałami.Zasady akcji:Do akcji dodajemy przepisy zamieszczone w trakcie jej trwania (nie dodajemy przepisów archiwalnych) Wpis dodany do tej akcji może pojawiać się w innej akcji Każdy przepis musi być opatrzony zdjęciem Można dodawać po kilka wpisów z jednego bloga Przygotowujemy słodkości które nie mogą zawierać: jajek, mleka krowiego, orzechów, miodu, czekolady, cytrusów oraz produktów mogących zawierać wymienione alergeny Linki do przepisów możecie także przesyłać bezpośrednio na nasze adresy e-mailowe: kjankowska26@gmail.com (Mama Alergika Gotuje) oraz smakolykialergika@wp.pl (Patyska) Każdy post musi być opatrzony banerem akcji bądź aktywnym linkiem do tego zaproszenia (zaproszenia znajdują się na obu naszych blogach) Dodawane wpisy wymagają akceptacji organizatora akcji Miło nam także będzie, jeśli zostaniecie z nami na dłużej dołączając do naszych Obserwatorów na blogu lub lajkując stronę bloga na Facebooku :) Życzymy wszystkim miłej zabawy i wielu inspiracji w wymyślaniu trochę innych pyszności:)Zapraszamy do udziału w Akcji! 