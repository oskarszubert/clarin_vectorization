Napadnięta przez głód i mocno przejrzałego banana, postanowiłam szybko zrobić sobie ciasto bananowe. Niestety, prawem Murphy'ego, zaginęła gdzieś tortownica. Wpakowałam więc ciasto do papierowych foremek na muffiny, po czym, gestem geniusza powtykałam tam jeszcze pięć ostatniutkich pianek com je schowała sobie przed innymi łasuchami. I bardzo fajnie to wyszło. Potrzebujemy:    200 g nierafinowanego cukru trzcinowego  1 banana  1 czubatą łyżeczkę sody  szczyptę soli  130 ml oleju 240 g mąki  pianki marshmallow     I dalej klasycznie: "mokre" składniki miksujemy razem, dodajemy suche, miksujemy aż się połączą. Do formy na muffiny wkładamy papierowe foremki i wypełniamy każdą łyżką ciasta. Jeśli chcemy babeczki z niespodzianką, wtykamy po piance, jeśli nie - to nie. Wkładamy do nagrzanego do 125 stopni piekarnika (z termoobiegiem, bez tej funkcji nastawiamy na 130 stopni) i pieczemy 20-30 minut. 