Czyli o utylizacji zalegającego w lodówce soku i zasiedziałego w szafce kisielku jabłkowego na granicy przydatności do spożycia. Efekt sprzątania okazał się całkiem całkiem! To jest smakowo, bo wizualnie to jakieś te muffinki jakby niezbyt zgrabne... nie wiem dlaczego - może to wina ciasta, a może winowajcą są nowe silikonowe foremki. No bo przecież nie ja, prawda? ;) Ale poza tym są bardzo fajne, puszyste, z chrupiącą skórką i lekką nutką jabłkową, zapewne pochodzącą z kisielków. Nie wiem, do której akcji dodać wpis, dlatego dodam do obydwu: i Słodkiej Wielkanocy Alergika, i do Babek i babeczek :)  Weźmy:  250 g mąki 150 g cukru 2 łyżeczki proszku do pieczenia 50 ml oleju 250 ml soku jabłkowego 2 kisielki jabłkowe (ja dałam Słodką Chwilę) Wymieszać suche składniki, dodać mokre, zmiksować, przelać do foremek i piec 20 minut w 170 stopniach. 