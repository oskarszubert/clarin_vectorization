Czyli kolejny odcinek z fejsowego cyklu "Co zrobić z tymi dwoma biedakami" ;) Tym razem zmodyfikowana na potrzeby diety alergika propozycja Darii z Red Pale. Powiem krótko: rewelka. Gofry wyszły super, bardzo dziękuję za podrzucenie mniamuchowego pomysłu ;)  Trzeba przygotować:  2 mocno dojrzałe banany 2 łyżki golden syrupu 120 g bezmlecznej margaryny lub klarowanego masła 300 ml mleka roślinnego 250 g mąki 40 ml rumu czubatą łyżeczkę proszku do pieczenia  Banany rozgnieść widelcem. Margarynę rozpuścić z syropem, dolać mleko, rum, banany i wymieszać. Dodać mąkę z proszkiem i zmiksować na w miarę gładką masę o konsystencji nieco gęstszej niż ciasto na naleśniki. Gofrownicę lekko smarować olejem, nalewać ciasto i gofrować 4 minuty. Podawać oprószone cukrem pudrem, polane golden syrupem lub czym kto lubi. 