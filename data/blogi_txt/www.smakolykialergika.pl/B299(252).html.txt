Fajowe, bardzo dzieciowe :) Robią się szybko i łatwo, a dzieciakom świecą się do nich oczy, bo lizuchy są duże i kolorowe ;)  Weźmy:  paczkę pianek marshmallow kolorową posypkę polewę karobową kawałek, np. styropianu do wbijania lizaków Polewę karobową gotować nieco dłużej - będzie wtedy dobrze przylegać do pianek. Ponadziewać pianki na niezbyt długie patyczki, nasypać posypki do miseczki. Trzymając za patyczek maczać pianki w stygnącej polewie, a następnie obtaczać w posypce. Wbijać lizaki patyczkiem w styropian i zostawić je tak do zastygnięcia - jeśli polewa zacznie zbytnio ulegać prawu grawitacji, wystarczy pokręcić lizaczkami. Gdy lizaki będą już gotowe, można je trzymać i podawać na styropianie, lub powyjmować z niego i popakować w celofan. Dodaję je do akcji Kinder Party. 