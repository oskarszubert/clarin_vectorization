Bardzo dobry torcik, w dodatku z wyglądu podobny zupełnie do normalnego ;) Musiałam go zrobić na szybko i nie miałam czasu na misterne zdobienia, więc po prostu posmarowałam wierzch kremem, posypałam cukrem pudrem i poukładałam żelki. Ale i tak nie wyglądał źle. I raczej źle nie smakował, skoro nie zdążyłam zrobić zdjęć całości ;)  Weźmy:  na ciasto "orzechowe": szklankę cukru 1 i 3/4 szklanki mąki 3/4 szklanki gazowanej wody mineralnej 2 łyżki octu balsamicznego 1 czubatą łyżeczkę sody 1 czubatą łyżkę masła słonecznikowego 3 łyżki oleju szczyptę soli szczyptę ziarenek wanilii lub łyżeczkę cukru waniliowego  na krem "czekoladowy": 2 szklanki dozwolonego "mleka" (preparatu mlekozastępczego, mleka roślinnego etc.) 4 łyżki cukru 2 łyżki mąki ziemniaczanej 2 łyżki karobu dużą szczyptę wanilii lub czubatą łyżeczkę cukru waniliowego 2 czubate łyżki masła klarowanego  słodką herbatkę do nasączenia  dowolne i dozwolone ozdoby  Zrobić budyń karobowy według tego przepisu, wymieszać na ciepło z masłem klarowanym i odstawić do ostygnięcia. Przygotować ciasto: zmiksować mokre składniki, dorzucić suche, zmiksować wszystko na gładką masę. Przełożyć do natłuszczonej i wysypanej bułką tartą formy, wstawić do nagrzanego do 150 stopni piekarnika z termoobiegiem i piec 40-45 minut. Upieczone ciasto przekroić na 3 blaty, przełożyć kremem, złożyć. Wierzch tortu posmarować resztą kremu i udekorować. 