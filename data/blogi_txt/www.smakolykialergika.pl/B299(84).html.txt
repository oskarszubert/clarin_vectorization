Fajne, puszyste ciasto w smaku nieco orzechowe, dzięki dodatkowi masła słonecznikowego. Jak widać na zdjęciu, wypiek ten ma nieco zielonkawe zabarwienie - pewnie właśnie od tego słonecznika. I ma jeszcze jedną dziwną cechę, którą zapewne także zawdzięcza masłu słonecznikowemu - słodycz ciasta lekko ulatuje w trakcie jedzenia, dlatego myślę, że ci, którzy uwielbiają bardzo słodkie, tak jak ja, powinni dorzucić sobie jakieś bakalie. No i świetnym pomysłem jest polanie ciasta polewą karobową. Niniejszy wypiek może też posłużyć jako ciasto-baza do tortu, tego lub innego ;)  Przygotujmy:  szklankę cukru 1 i 3/4 szklanki mąki 3/4 szklanki gazowanej wody mineralnej 2 łyżki octu balsamicznego 1 czubatą łyżeczkę sody 1 czubatą łyżkę masła słonecznikowego 3 łyżki oleju szczyptę soli szczyptę ziarenek wanilii lub łyżeczkę cukru waniliowego  Łatwizna jakich mało: zmiksować mokre składniki, dorzucić suche, zmiksować do ich połączenia. Keksówkę (lub tortownicę) natłuścić, wysypać bułką tartą, przełożyć do niej ciasto i wstawić do nagrzanego do 150 stopni piekarnika. Piec 40-45 minut, do suchego patyczka. 