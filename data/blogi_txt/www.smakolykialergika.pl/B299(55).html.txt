Rzecz niezwykle lekka, chrupiąca i smaczna. Dlatego "beziki". I szybka w robocie. I zdrowa. I słodka.  Przygotujmy:  1 łyżkę oleju 2 pełne łyżki melasy z buraków duży kubek ekspandowanego amarantusa  Olej i melasę wymieszać i podgrzać na patelni - podgrzewać do momentu, aż masa zrobi się płynna. Wsypać amarantus i dobrze wymieszać. Powstałą masę rozłożyć na blasze do pieczenia i wstawić na 5-10 minut do piekarnika nagrzanego do 120 stopni. Wyjąć i póki ciepła, ale nie gorąca, gdyż można paluszki poparzyć, formować nieduże kuleczki. Ja robię takie kulki typu "raz-w-mordeczki", czyli wielkości bardzo małego orzecha włoskiego. 