No to mamy pierwsze urodziny Smakołyków Alergika. Z tej okazji tort, zmiana "ubranka" i oczywiście konkurs :) Zmiana ubranka już się odbyła, to teraz konkurs: zasady są bardzo proste - wystarczy w komentarzach do tego posta napisać, który Smakołyk Alergika podoba ci się najbardziej i dlaczego. Może ma fajne zdjęcie? A może go wypróbowałaś i bardzo smakował lub wręcz przeciwnie - był ohydny? A może któryś podoba ci się tak po prostu, bo... bo tak? W każdym razie napisz szczerze, proszę! Spośród komentarzy nagrodzony zostanie jeden, wybrany najbardziej demokratyczną, obiektywną i sprawiedliwą metodą, czyli losowaniem :) Jego autor/ka otrzyma od Smakołyków Alergika uroczy upominek - zestaw trzech silikonowych mini-foremek i silikonowy pędzel (wysyłka tylko na terenie Polski). Komentarze konkursowe można wpisywać do 30 kwietnia włącznie, a już 1 maja dowiemy się, kto dostanie nagrodę :)      A teraz zapraszam na TORT WANILIOWY Z OWOCAMI :) 