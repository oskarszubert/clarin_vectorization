Hania była piękna, mądra i kochana. I robiła różne pyszności, np. risotto z grzybami. Robiła super imprezy i w ogóle dużo dobrego, np. dla naszych merdających braci mniejszych. Tworzyłyśmy zgraną lożę szyderców ;) Hani po prostu nie da się zapomnieć! A jej potrawce z grzybami odmówić smakowitości. Należy mieć:   duże piersi z kurczaka włoszczyznę i przyprawy (ziele angielskie, liść laurowy, ziarna pieprzu, sól) na wywar 20 kapeluszy świeżych grzybów (poza sezonem używam pieczarek, ale jak komu nie przeszkadzają mrożone grzyby, to może takowych użyć) dużą cebulę 2 zielone papryki (dałam czerwoną, ale lepsze i ładniejsze jest z zieloną) kubek zielonego groszku z mrożonki 2 torebki ryżu po 3 szczypty kminku, gałki muszkatołowej i curry (daję po 5, a gałki 3) sól, świeżo mielony pieprz do smaku 2-3 łyżki masła klarowanego lub oliwy  Ugotować bulion warzywny. Piersi  umyć, wrzucić do gotującego się wywaru warzywnego i gotować do miękkości - ok. 20 minut. Wyjąć, pokroić na nieduże kawałki, odłożyć. Bulion przecedzić, dosolić i ugotować w nim ryż w torebkach. W małej ilości osolonej wody ugotować groszek, odcedzić. Grzyby umyć, pokroić na niezbyt małe kawałki, podsmażać na maśle lub oliwie, Gdy zmiękną, dorzucić posiekaną cebulę, a gdy cebula zmięknie i lekko się podsmaży - kurczaka, a potem pokrojoną w małe kwadraciki paprykę (paprykę na chwilę - ma być jędrna). Dodać przyprawy, chwilkę razem podsmażać, dodać ryż, a na koniec ugotowany groszek. Wszystko delikatnie wymieszać. 