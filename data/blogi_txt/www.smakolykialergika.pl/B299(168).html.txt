Zupełnie nie wiem, po co do mielonych dodaje się jajko... Może dla smaku. W każdym razie mielony bez jajka jest, moim zdaniem, równie smaczny, zwarty i gotowy ;) Robię mielone z różnych mięs, ale nie oszukujmy się - najlepsze wychodzą z karkówki, choć dzieciaki uwielbiają też z indyka. Można zrobić kotlety z każdego dozwolonego w diecie mięsa, trzeba tylko pamiętać o dostosowaniu czasu duszenia do rodzaju mięsa.  Przygotujmy:  500 g mielonego mięsa dużą cebulę 4-5 pieczarek 4 łyżki bułki tartej lub kleiku (dowolnego, np. ryżowego) sól i pieprz do smaku oraz: bułka tarta lub mąka do panierowania tłuszcz do smażenia (najlepiej smalec domowego wytopu ;)) kilka ziaren pieprzu mały suszony grzybek (opcjonalnie)  Mięso wymieszać ze startymi na tarce pieczarkami i cebulą. Dodać bułkę tartą lub kleik i odrobinę wody - tyle, żeby suchy składnik ją wchłonął, a masa mięsna była delikatna. Doprawić. Uformować kotlety, obtoczyć w tartej bułce. Kotlety obsmażyć z obu stron, podlać wodą, dorzucić pieprz oraz grzybka i dusić, aż będą miękkie (wieprzowe, indycze ok. 30-35 minut, a np. z królika ok. 45 minut).    Zapraszam do kupowania mojej książki! TUTAJ    Oraz na smakołykowy fanpejdż :) 