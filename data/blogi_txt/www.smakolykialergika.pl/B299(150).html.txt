Mój ulubiony przepis na utylizację białek. Bo smakowity, błyskawiczny i na oko. Czasem nawet nie chce mi się śmietany ubijać, wlewam więc ją do syfonu i fru. Sorry za zdjęcie, ale to wszystko, co uratowałam - laska ma powodzenie! Najfajniejsza jest beza - biała, ale po bokach lekko złota, a w środku nieco ciągnąca niczym pańska skórka. Niom. Trzeba mieć:  białka (bardzo zimne i najlepiej tygodniowe) cukier zwykły szczyptę soli śmietanę do ubijania np. 30% cukier puder kawa rozpuszczalna (ja lubię Jacobs Cronat Gold, czy coś takiego) Białka ubić ze szczyptą soli, najlepiej mikserem, na sztywno. Dodać cukier - w ilości mniej więcej od 1/2 do 2/3 objętości białek. Ubijać dalej, aż masa będzie sztywna i lśniąca. Przełożyć na papier do pieczenia, uformować i suszyć w uchylonym piekarniku: 1,5-2 godziny w 125 stopniach, a następnie pół godziny w 150. Śmietanę lekko osłodzić cukrem pudrem i ubić mikserem lub przelać do syfonu do bitej śmietany. Na bezę nałożyć bitą śmietanę, posypać kawą do smaku, większe "ziarenka" kawy krusząc palcami na pył. 