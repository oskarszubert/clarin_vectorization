Bardzo dobry chleb, aromatyczny, ciężki od nasionek, z dodatkiem razowej mąki żytniej i czarnuszki. W wersji dla alergika zamiast jogurtu dać wodę lub jogurt roślinny. Najlepiej smakuje następnego dnia :)   Przygotujmy:    400 g mąki pszennej bio 400 g mąki żytniej razowej typ 2000  30 g świeżych drożdży łyżeczkę melasy z buraków  łyżkę soli  150 ml jogurtu  2 łyżki oleju  ciepłą wodę (ok. 2-3 szklanki)  2/3 szklanki słonecznika 2/3 szklanki sezamu  2/3 szklanki lnu  łyżkę czarnuszki Wymieszać szklankę wody z drożdżami, melasą i łyżeczką mąki. Gdy drożdże ruszą dodać wszystkie składniki prócz nasion i wyrabiać dolewając tyle wody, by ciasto było w miarę miękkie i elastyczne, ale nie lejące się. Dodać nasiona i czarnuszkę, dobrze wymieszać i odstawić w ciepłe miejsce. Gdy podwoi objętość przełożyć do natłuszczonej formy (duże kwadratowej lub dwóch keksówek), wstawić do piekarnika nagrzanego do 200 stopni i piec godzinę. Wyjąć, ostudzić na kratce. 