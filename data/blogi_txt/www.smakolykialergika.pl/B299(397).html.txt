Ja wiem, że to nieelegancko tak się chwalić, ale te gofry wyszły bardzo niom-niom. Pięknie pachną, są lekkie, apetycznie chrupią i bardzo dobrze smakują. Mnie najbardziej saute. Choć z żurawinką i grzańcem też okazały się niczego sobie. Muszę wymyślić ich wersję dla alergików :)  Smakowita Pajda zaskoczyła mnie smakiem, aromatem oraz możliwościami, jakie daje w kuchni. Tym razem użyłam Smakowitej Pajdy z dodatkiem cebulki i jabłek. Przepis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. Weźmy:  250 mąki 100 g Smakowitej Pajdy z Cebulką i Jabłkami 180 ml mleka łyżeczkę cukru łyżeczkę soli 80 g oscypka jajko opakowanie suszonych drożdży (7g)  Mąkę, jajko, lekko podgrzane mleko, sól, cukier oraz drożdże wyrobić w misce, najlepiej mikserem z hakami do ciasta. Odstawić w ciepłe miejsce do wyrośnięcia. W tym czasie stopić Smakowitą Pajdę i zetrzeć ser. Do wyrośniętego ciasta dodać ser, dobrze wymieszać. Na końcu dodać smalczyk i wyrabiać, aż ciasto go wchłonie. Odstawić ciasto na ok. 30 minut, by ponownie wyrosło. Rozgrzać gofrownicę i smażyć nieduże wafle, przez ok. 3 minuty. Studzić wafelki na kratce i podawać z domową żurawiną. 