Tradycyjnie rozdzielam od konkursu, żeby nie zaginął, bo bardzo smakowity ;) Uwielbiam kawowe przysmaki. Zatem - tort kawowy. Raczej dla dorosłych i większych dzieci, a jak do nasączenia użyjemy nieco likieru kawowego, to już tylko dla dorosłych. Trzeba mieć:  na ciasto: 250 g mąki 200 g cukru 2 łyżeczki proszku do pieczenia 2 czubate łyżki kawy rozpuszczalnej łyżeczkę ekstraktu waniliowego 50 ml oleju 250 ml wody z 3-4 łyżkami octu balsamicznego 50 ml likieru kawowego na krem: 2 budynie waniliowe w proszku 500 ml dozwolonego "mleka", np. roślinnego, ale nie ryżowego lub wody 200 g bezmlecznej margaryny łyżeczkę cukru waniliowego 4 łyżeczki kawy rozpuszczalnej  Upiec ciasto - wymieszać wszystkie składniki, wlać do natłuszczonej i wysypanej tartą bułką niedużej tortownicy. Wstawić do nagrzanego do 150 stopni piekarnika i piec ok. 35 minut. Gdy wystygnie, pokroić na 2 lub 3 blaty. Przygotować krem: budynie przyrządzić na "mleku" lub wodzie, dodając wanilię. Zdjąć z ognia, dodać kawę i dobrze wymieszać. Margarynę wstępnie ubić mikserem, dodać wystudzoną masę budyniową i zmiksować razem na krem. Na jeden blat ciasta położyć część kremu (zużyć ok. 2/3 ilości kremu), przykryć drugim blatem, lekko docisnąć. Tort posmarować resztą kremu ze wszystkich stron i udekorować.   Kawałeczek? 