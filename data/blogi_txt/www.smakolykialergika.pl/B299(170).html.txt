Pasternak to chyba średnio popularne u nas warzywo. My go znamy bardzo dobrze, bo nie uczulał ;) Zupka z niego niczego sobie - dość delikatna w smaku, dlatego dzieci lubią, a dorośli mogą sobie dodać coś wyrazistego. Pasternak można kupić na straganie z pietruszką, wystarczy zapytać sprzedawcę: "Panie, które to pietruszka, a które pasternak?" i pewnie dostaniemy fachową odpowiedź. Przygotować trzeba:  3-4 pasternaki 2 ziemniaki 2 łyżki masła klarowanego lub oliwy niedużą cebulę bulion (może być warzywny) lub wodę sól i pieprz do smaku dodatki: pestki dyni prażone z przyprawami, grzanki, wysmażone plasterki boczku etc.  Cebulę pokroić w kostkę, pasternak i ziemniaki w kawałki. Warzywa przesmażyć na maśle lub oliwie, zalać wodą lub bulionem i gotować powoli aż zmiękną - ok. 20-25 minut. Zblenderować na krem lub przetrzeć przez sitko, doprawić do smaku. Podawać z wybranymi dodatkami. 