Gofry takowe chodziły za mną już baaaaardzo dłuuuuugo. Wreszcie zrobiłam, bo już mi wstyd przed samą sobą było. Przepis wzięłam z bloga Agaty. Bardzo pyszne są te goferki, trzeba przyznać. Nawet porządnych zdjęć nie dali popykać, tak wyżerali ;) Już kombinuję, jak zrobić wersję dla alergików...   W sumie, co za problem pominąć jajka, zamiast mleka krowiego dać roślinne, a zamiast masła bezmleczną margarynę, a najlepiej masło klarowane, prawda? A gdybyście mieli wątpliwości lub pragnęli krzewić kulturę i poprawność języka polskiego, to Wujek Wikisłownik mówi: mianownik liczby pojedynczej to gofr, nie gofer!  Należy mieć:  270 g mąki pszennej 2/3 szklanki letniego mleka 100 g miękkiego masła paczkę suchych drożdży (7 g) 4 łyżki grubego cukru (dałam taki grubaśny* jak na tych ciastkach) jajko żółtko łyżeczkę cukru z wanilią (lub wanilinowego) szczyptę soli opcjonalnie: płaską łyżeczkę cynamonu  W misce wymieszać mąkę, cukier z wanilią, drożdże i sól, a następnie dodać mleko, jajko i żółtko. Wymieszać (mieszałam mikserem z hakami do ciasta, na najniższych obrotach, po dodaniu masła i cukru także), aż nabierze jednolitej konsystencji o odstawić do wyrośnięcia w ciepłe miejsce na pół godziny. Gdy urośnie, dodać pokrojone w kosteczkę, miękkie masło (oraz ewentualnie cynamon) i dobrze wymieszać. Dosypać gruby cukier, wymieszać i odstawić na 15 minut. Smażyć w rozgrzanej (Agata nagrzewa do 750 W, ja do opcji "gofry", bo mam też i inne ;)), gofrownicy, nakładając po pełnej łyżce, przez ok 3-4 minuty. Ostudzić na kratce.  *taki dałam cukier: insertCookd("3ebd2691717aacd5487b24629567a520"); 