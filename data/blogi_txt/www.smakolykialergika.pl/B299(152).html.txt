Dobra, słodka i pobudzająca. Raczej damska. Fajna jako dodatek do drinków, ciast, deserów oraz jako wzmacniacz... kawy ;) Niestety, źródła nie podam, bo go po prostu nie pamiętam - nawet nie wiem, czy internet, czy książka, czy gazeta.  Trzeba przygotować:  50 g mielonej kawy 350 ml spirytusu 350 g cukru 350 ml wody 1/4 laski wanilii 2 łyżki mleka  Kawę i drobno pokrojoną wanilię zalać spirytusem, szczelnie zamknąć i odstawić na 10 dni. Codziennie potrząsać. Zlać płyn znad osadu, a osad zalać 100 ml wody, zamieszać i przefiltrować przez papierowy filtr do kawy. Dolać do spirytusu. Resztę wody zagotować z cukrem, przestudzoną wymieszać z ekstraktem kawowym, dodać wrzące mleko, wstrząsnąć, dobrze zamknąć i odstawić do sklarowania. Gdy likier nabierze przejrzystości, usunąć osad z wierzchu i ostrożnie zlać płyn znad osadu na dnie. Rozlać do butelek i odstawić przynajmniej na miesiąc. 