Jeszcze jeden efekt warsztatów z Siemensem. Nieszczególnie w moim smaku (tzn. sos, bo ryba i kawior super), ale inni uczestnicy byli zachwyceni. Ja po prostu nie przepadam za sosami do ryb i tyle. Wiem, że rybka lubi pływać, ale w czym innym, niż sos ;) W oryginalnym przepisie jest mowa o dorszu, ale my przygotowaliśmy łososia. Bardzo łatwo zrobić wersję dla alergików: zamieniamy śmietanę na roślinną, pomijamy masło i możemy cieszyć się rybką z ogórkowym sosem. Trzeba mieć:    4 filety po ok. 180 g z dorsza bez skóry (ewentualnie łososia, ale ze skórą)  100 g czerwonego kawioru  na marynatę:  4 łyżki oleju rzepakowego  kilka gałązek świeżego koperku oraz pietruszki  4 ząbki pokrojonego w plastry czosnku  sól morską, grubo mielony czarny pieprz - do smaku  na sos ogórkowy:  4 łyżki oleju rzepakowego  2 łyżki masła (alergicy pomijają)  2 pokrojone w kostkę szalotki  4 obrane, oczyszczone i pokrojone w kostkę ogórki kiszone  szklankę bulionu drobiowego  szklankę śmietany kremówki 36% (dla alergików np. owsiana)  mały pęczek koperku sól morską, cukier, biały pieprz - do smaku   Wszystkie składniki marynaty dokładnie wymieszać. Umyte i osuszone filety z dorsza natrzeć marynatą  i odstawić na 1-2 godziny do lodówki. Na oliwie z masłem podsmażyć cebulę i ogórki przez około 5 minut, często mieszając. Następnie wlać bulion oraz śmietanę i gotować do momentu odparowania wody, doprawiając w trakcie do smaku. Przed podaniem do sosu dodać świeżo siekany koperek. Zamarynowaną rybę piec 20 minut w piekarniku nagrzanym do 180°C. Upieczonego dorsza podawać z aromatycznym sosem i łyżką czerwonego kawioru. 