Nie, nie wódka. Zupka. Najpyszniejsza w świecie, aż trudno uwierzyć, że parę grzybków i trochę marchewki może dać taki efekt. Przepis pokoleniowy, postny, wigilijny. Do zupki hipoalergiczne łazanki, czyli rozwałkowane, pokrojone w kwadraciki i ugotowane ciasto z mąki i wody. Weźmy:  50 g suszonych grzybów średnią marchewkę małą pietruszkę niedużą cebulę 2 litry wody  Grzyby wypłukać, zalać wodą i odstawić do namoczenia. Gdy się rozpulchnią, dodać całą pietruszkę, całą cebulę (obraną), pokrojoną w talarki marchewkę, sól do smaku i gotować ok 40 minut. Po ugotowaniu wyjąć grzyby, cebulę i pietruszkę, ale zostawić talarki marchewki. Zupę przecedzić i podawać z łazankami. Jeśli ktoś lubi, może na talerzu dodać śmietanę roślinną (lub zwykłą dla NieAlergików). 