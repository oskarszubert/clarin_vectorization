Jeszcze jeden przepis z Akademii Smaku Siemens. Rzecz bardzo smakowita, choć może odrobinę przysłodka - myślę, że to za sprawą konfitury figowej, więc warto dodać jej mniej. Podobno Francuzi jedzą sery na deser. No to tu mieli by deser dubeltowy - ser na słodko ;) Potrzebne będą:    4 krążki sera camembert (każdy o wadze 125 g)   łyżka oliwy z oliwek, np. Revitalen (lubię ją)  4 gałązki świeżego rozmarynu  4 łyżki orzechów włoskich  4 łyżki sparzonych, całych migdałów  2 łyżki namoczonych w białym winie rodzynek  2 łyżki miodu pszczelego  2 łyżki białego kremu balsamicznego  sok z 1 cytryny  łyżka sparzonej skórki pomarańczowej lub cytrynowej  mały pęczek świeżej natki pietruszki  imbir mielony do smaku  2 garści ulubionej mieszanki sałat lub kiełków  200 g konfitury figowej Miód zmiksować w blenderze z kremem balsamicznym, sokiem z cytryny, skórką pomarańczową, pietruszką oraz imbirem. Na rozgrzanej patelni uprażyć orzechy i migdały, następnie dodać przygotowany wcześniej miód z kremem balsamicznym oraz rodzynki. Całość poddusić przez chwilę, zdjąć z ognia i odstawić w ciepłe miejsce. Camembert natrzeć oliwą (ewentualnie innymi ulubionymi przyprawami), obłożyć gałązkami rozmarynu i grillować z obu stron (można również upiec w piekarniku). Grillowany ser podawać bezpośrednio po usmażeniu z ciepłymi bakaliami, sosem powstałym podczas ich przygotowywania, kolorowymi sałatami, konfiturą figową oraz bagietką lub paluszkami grissini. 