Ostatnio w ramach pogłębiania jesiennego doła przeglądałam sobie kukbuk z czasów, w których moje starsze dziecię miało tzw. uczulenie na wszystko. I znalazłam przepis na rachatłukum, czyli takie ni to galaretki, ni to nie wiadomo co, ale pamiętam, że było dobre i nie uczulało. Niestety zupełnie nie mogę sobie przypomnieć, skąd wzięłam przepis. W każdym razie rachatłukum jest miękkie, smaczne i słodkie, więc dzieci, zwłaszcza małe, szaleją. Należy mieć:    180 ml dozwolonego soku* lub wody 70 ml wody  220 g cukru  70 g skrobi kukurydzianej**    180 ml soku lub wody gotować z cukrem, aż zrobi się syrop. W 70 ml chłodnej wody rozmieszać skrobię, wlać do syropu i dobrze wymieszać. Gotować, aż dobrze zgęstnieje i wylać na płaską formę wysmarowaną oliwą. Odstawić do stężenia, a następnie pokroić na małe kosteczki (2x2 cm) i oprószyć cukrem pudrem. Przechowywać w szczelnym pudełku.   *robiłam zazwyczaj na jednym z dwóch dozwolonych wówczas soków: wiśniowym lub z czarnej porzeczki, oczywiście obydwa robiłam sama, dla chętnych przepis tutaj - sposób przygotowania taki sam, ale nie dodawałam cukru, dlatego jeśli użyjecie mniej kwaśnych lub już posłodzonych soków, to oczywiście zredukujcie też ilość cukru w przepisie **podobno można użyć także skrobii ziemniaczanej, ale nie próbowałam Serdecznie zapraszam do zakupu mojej książki! TUTAJ 