Tak NieAlergicy pozazdrościli Alergikom magdalenek, że kazali sobie upiec wersję z jajkami. No to upiekłam. Korzystałam z tego przepisu, ale niestety, nie urosły mi tak, jak powinny. Były jednak pyszne, delikatne, cytrynowe. Idealne do herbaty. Przygotujmy:  2 jajka 1/2 łyżeczki aromatu waniliowego szczyptę soli 65 g cukru 60 g mąki 55 g masła skórkę startą z 1 cytryny Jajka z solą i wanilią zmiksować na puszysty krem. Dodać cukier i miksować ok. 10 minut. Stopniowo dodawać mąkę delikatnie mieszając. Następnie dodać skórkę i roztopione masło. Wymieszać i wstawić ciasto do lodówki na pół godziny. Silikonową formę na magdalenki wysmarować masłem, napełnić ciastem. Piec w 175 stopniach ok. 12 minut. Po upieczeniu ciastka można posypać cukrem, choć i bez tego są wystarczająco słodkie. 