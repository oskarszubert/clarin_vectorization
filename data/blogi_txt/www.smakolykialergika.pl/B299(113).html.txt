7 grudnia trafił mi się nieco spóźniony, ale jakże fajowy prezent mikołajkowy od Blomedia: warsztaty fotograficzne z Olympusem. Miałam okazję spotkać się w zacnym gronie blogerskim i pod fachowym okiem świetnego fotografa Jakuba Kaźmierczyka trenować fotografię kulinarną. Mogłam też porzucić swoją aparacinę i popstrykać fajnym sprzętem Olympusa. No cóż, sprzęt ma znaczenie. To fakt niezaprzeczalny...           Te zdjęcia nie są poprawiane. Nic a nic. Czyli dobrym aparatem nawet ja zrobię nienajgorsze zdjęcia ;) Nawet niedoświetlone...    ... i z zagubionym punktem ostrości jest jakieś takie fajniejsze, niż te, które pstrykam swoim biedakiem... Zatem, jak się wzbogacę, to pewnie sobie nabędę. Kuba opowiadał nam o fotografii kulinarnej, a potem przeszliśmy do części praktycznej i bawiliśmy się Olympusami. Szkoda, że nie zrobiono nam przedtem małego szkolenia czy raczej instrukcji obsługi, no ale owa obsługa okazała się intuicyjna i nawet ja sobie poradziłam. Nawet ja! Podsumowując - aparaty Olympus są naprawdę wporzo i mogę je polecić z czystym sumieniem. Poręczne, dobre, intuicyjne. Bardzo mi się spodobały. Zupełnie nie radzę sobie z fotografią, można wręcz nazwać mnie antytalentem, a jednak na tych warsztatach bez większego zacięcia udało mi się zrobić trochę niezłych zdjęć. I poznać fajnych blogerów :) 