Bardzo dobry chlebek, ale lepiej piec go w formie. Lub dać nieco mniej wody. Bo ten kołacz to tak trochę przypadkiem... Należy przygotować:  na zaczyn: 100 g zakwasu (użyłam orkiszowego) 100 g wody mąkę orkiszową razową - tyle, by zaczyn miał konsystencję śmietany, ok. 80 g  oraz: 400 g mąki orkiszowej typ 1100 190 g wody czubata łyżeczka soli   Składniki na zaczyn wymieszać, przykryć folią spożywczą i zostawić na blacie kuchennym na minimum 12 godzin. Następnie dodać sól i wyrobić gładkie, elastyczne ciasto (mikserem z hakami przez ok. 10 minut); jeśli ciasto jest zbyt twarde, dodać nieco wody. Ciasto przykryć ściereczką i odstawić na 4 godziny w ciepłe miejsce. Podczas wyrastania dwukrotnie je odgazować, składając. Wyrośnięte ciasto przełożyć do koszyczka lub durszlaka wyłożonego posypaną mąką ściereczką (tak zrobiłam, bo nie dorobiłam się jeszcze koszyczka do wyrastania ciasta ;)). Ciasto przykryć ściereczką i odstawić do wyrośnięcia na ok. 2 godziny. Wyrośnięte przełożyć na blachę wyłożoną papierem do pieczenia, ewentualnie naciąć i wstawić do piekarnika nagrzanego do 210 stopni (z termoobiegiem i naczyniem z wodą) na 10 minut, a następnie zmniejszyć temperaturę do 180 stopni i piec chleb ok. 20-25 minut. 