Smaczny i delikatny deser. Albo podwieczorek. Albo śniadanie. A może i kolacja? ;) Ryż ugotowany z syropem klonowym ma ciekawy smaczek, a każde ziarenko rozkosznie oklejone słodyczą. Danko można podawać w pucharkach, ale nie jest to konieczne - ryż łatwo poddaje się formowaniu, dlatego ja zrobiłam z niego takie jakby panakotki ;)  Wystarczy mieć:  szklankę ryżu okrągłego 3 szklanki wody 1/3 szklanki syropu klonowego dozwolone owoce, najlepiej świeże (u mnie domowa konfitura z ekotruskawek)  Ryż dobrze wypłukać i ugotować w mieszance wody i syropu klonowego (ok. 20-30 minut), w razie potrzeby od czasu do czasu mieszając. Rozłożyć do miseczek, udekorować owocami. Gotowe! 