No cóż, ślicznotki to nie są. Powstały z nadmiaru kruszonki do tego crumble'a oraz potrzeby zużycia resztki dżemu morelowego. Ani zacnego pochodzenia, ani wyglądu, ale nadrabiają smakiem i łatwością wykonania. Weźmy:  70 g klarowanego masła lub bezmlecznej margaryny 60 g płatków owsianych 60 g mąki (dałam orkiszową) 60 g cukru trzcinowego dowolny dżem (u mnie morelowy) Wyrobić kruszonkę palcami. Do foremek na małe babeczki włożyć po łyżeczce kruszonki i lekko docisnąć, tworząc raczej płytkie wgłębienie. Wstawić do piekarnika nagrzanego do 175 stopni i podpiec - kilka minut, aż się lekko zrumienią. Następnie nałożyć na każde ciastko nieco dżemu i piec jeszcze ok. 10 minut, aż ciastka będą złote, a dżem się zapiecze.    Serdecznie zapraszam do zakupu mojej książki! TUTAJ 