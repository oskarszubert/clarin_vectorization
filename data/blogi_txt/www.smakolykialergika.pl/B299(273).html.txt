Rewelka. To chyba zasługa bogusiowych moreli. Dostałam ich cały kosz :) Nie robiłam do tej pory ciast z morelami, a szkoda, bo wychodzą pyszniutkie, śmiem twierdzić, że znacznie lepsze niż z brzoskwiniami. No dobra, dosyć tego gadania. Bierzemy (na blaszkę ok. 18x24 cm):  ok. 15-20 moreli (w zależności od ich wielkości) 180 g mąki 120 g bezmlecznej margaryny 100 g cukru mleko roślinne łyżkę naturalnego octu łyżeczkę cukru z wanilią płaską łyżeczkę proszku do pieczenia brązowy cukier trzcinowy do posypania moreli  Owoce umyć, podzielić na połówki, usunąć pestki. Cukier (także waniliowy) dobrze utrzeć mikserem z margaryną, dodać mąkę, proszek, ocet i nieco mleka. Ucierać dalej i stopniowo dolewać mleka, aż ciasto nabierze konsystencji pozwalającej na swobodne rozsmarowanie go w formie. Formę wyłożyć papierem do pieczenia i rozprowadzić w niej ciasto - powinna to być raczej cienka warstwa, najważniejsze są tutaj owoce. Na cieście ułożyć ściśle morele - skórkami do dołu. Posypać je cukrem trzcinowym - w ilości zależnej od słodkości owoców - moje były słodkie, myślę, że sypnęłam ok. 3 łyżek cukru. Ciasto wstawić do nagrzanego do 175 stopni piekarnika (z termoobiegiem) i piec ok. 35-40 minut, przy czym po 20 minutach temperaturę należy zmniejszyć do 160 stopni.  Jak już wspomniałam na fejsie, ciasto nie należy do fotogenicznych - tutaj przekrój: 