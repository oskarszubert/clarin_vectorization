Alergia na orzechy to chyba najsmutniejsza alergia. Ale to mówię ja, wielbicielka orzeszków wszelakich. I uczulona na większość z nich. Czasem przyjemnie jest coś pochrupać, zwłaszcza na strasznym horrorze. Ratują nas dyniowe "orzeszki", przygotowywane w 5 minut i doprawiane wedle aktualnej ochoty. Ostatnio widziałam takie u Moni, troszkę się zdziwiłam, że w łupinkach, ale okazało się, że w łupinkach były tylko do zdjęcia ;) PS. Można też zrobić bardzo popularną w blogosferze prażoną ciecierzycę. Jednakowoż cieciorka należy do strączkowych, a zatem nie będzie tak bezpieczna jak pestki dyni. Weźmy: szklankę pestek dyni łyżkę oliwy ulubione przyprawy (dałam garam masalę) do smaku  Nasiona dyni dobrze wymieszać z oliwą i przyprawami - najlepiej robić to palcami. Rozłożyć pestki na blasze wyłożonej papierem do pieczenia. Wstawić do piekarnika nagrzanego do 175 stopni (z termoobiegiem) i piec 2-3 minuty, aż pestki "spuchną". 