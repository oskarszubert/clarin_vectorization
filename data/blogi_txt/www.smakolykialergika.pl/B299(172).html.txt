Jeszcze jeden przepis z tych pobocznych, a jednak wartych osobnego wpisu. A poza tym zdjęcie mi się podoba ;) Krokant to po prostu sezamki słonecznikowe zrobione z mniejszą ilością cukru.  Przydaje się do różnych rzeczy (np. do wafelków, baby lodowej czy karobladek), można nim zwiększać wartość smakową poczciwej owsianki, albo uatrakcyjniać placuszki, ciastka czy inne takie. Czyli warto go mieć pod ręką. Przygotujmy:  1/2 - 2/3 szklanki cukru 1/2 szklanki ziaren słonecznika  Ziarna grubo posiekać, podprażyć na suchej patelni (nie jest to konieczne, ale wtedy znacznie zyskujemy na smaku) i przesypać na talerz. Patelnię wytrzeć papierowym ręcznikiem i rozpuścić na niej cukier. Gdy cukier zamieni się w jasnobrązowy karmel, wsypać ziarna i dobrze wymieszać. Odstawić do ostygnięcia, w razie potrzeby pokruszyć uderzając, np. wałkiem. 