Znakomicie zastępuje polewę czekoladową. Można nią polewać różne ciasta oraz dekorować pierniczki i inne ciasteczka - w tym drugim przypadku trzeba ją nieco mocniej "wygotować" żeby dobrze zastygała. Sprawdzanie "wygotowywalności" ;) jest bardzo proste - kapiemy kropelkę na talerzyk i gdy owa kropelka wystygnie, sprawdzamy, czy osiągnęła pożądaną przez nas konsystencję. Przepis na nią (polewę, nie kropelkę ;)) już się pojawił przy okazji ciasta halloweenowego, ale myślę, że tak fajnej polewie należy się osobny post.   Wystarczy wziąć:   6 łyżek cukru 2 czubate łyżki karobu ok. 1/2 szklanki wody szczyptę ziarenek wanilii lub łyżeczkę cukru waniliowego łyżkę masła klarowanego lub bezmlecznej margaryny  Wszystkie składniki wymieszać i gotować do momentu, aż ciecz osiągnie odpowiednią gęstość - wylana na talerzyk kropla masy nie rozpłynie się. 