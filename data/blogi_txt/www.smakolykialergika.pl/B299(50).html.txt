Banalny deser, ale jakże smaczny! Dzięki karobowi wygląda zupełnie jak normalny czekoladowy budyń, natomiast w smaku jest wyśmienity, zwłaszcza, gdy lubi się smak karobu. Ja akurat lubię :) To także znakomita baza dla kremów do ciast, ciastek i tortów.  Wymieszajmy:  2 szklanki dozwolonego "mleka" (preparatu mlekozastępczego, mleka roślinnego etc.) 4 łyżki cukru 2 łyżki mąki ziemniaczanej 2 łyżki karobu dużą szczyptę wanilii lub czubatą łyżeczkę cukru waniliowego  Wymieszane w garnku składniki powoli podgrzewać mieszając - do zagotowania. Gdyby zrobiły się grudki, nie panikować, tylko dalej mieszać, powinny się rozejść. A jeśli nie, zawsze zostaje nam blender, dzięki któremu błyskawicznie się ich pozbędziemy. Przelać do salaterek i odstawić do wystygnięcia. 