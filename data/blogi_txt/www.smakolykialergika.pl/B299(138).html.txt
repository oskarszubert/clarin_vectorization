Uwielbiam je. Wolę niż pierogi. Są mniej pracochłonne, a smaczniejsze. Obowiązkowo posypane czarnuszką, rzecz jasna. I popijane barszczykiem. PS. Alergicy pomijają jajka, zamiast margaryny dają olej, zamiast mleka wodę lub mleko roślinne i robią sobie równie pyszne kapuśniaczki. Należy mieć:  na ciasto: 600 g mąki kubek lekko ciepłego mleka 100 g margaryny do pieczenia KASIA (roztopionej) 30 g świeżych drożdży 2 żółtka łyżeczkę cukru 1/2 łyżeczki soli  na farsz: 500 g dobrej, kiszonej kapusty 50 g suszonych grzybów dużą cebulę jajko łyżkę margaryny KASIA sól i pieprz do smaku  oraz: czarnuszkę do posypania (niekoniecznie)  Przygotować farsz: grzyby namoczyć, a gdy napęcznieją, wymieszać z kapustą, podlać odrobiną wody i gotować do miękkości na małym ogniu. Odparować. Zmielić raz lub drobno posiekać, a następnie dodać pokrojoną w kosteczkę i podsmażoną cebulę oraz jajko. Doprawić do smaku i dobrze wymieszać. Drożdże pokruszyć, dodać cukier, łyżkę mąki i zalać połową ilości mleka. Gdy zaczyn ruszy, dodać resztę składników (mleko dodawać stopniowo, do uzyskania pożądanej konsystencji) i wyrobić elastyczne ciasto. Odstawić w ciepłe miejsce do wyrośnięcia. Wyrośnięte ciasto rozwałkować, nakładać farsz i formować kapuśniaczki według upodobania - ja zawijam rulony, które potem kroję na paszteciki. Kapuśniaczki ułożyć na blasze do pieczenia, odstawić na kilka minut, by odpoczęły, a następnie posmarować roztrzepanym jajkiem lub mlekiem, posypać czarnuszką, wstawić do piekarnika nagrzanego do 150 stopni (z termoobiegiem) i piec ok. 15-20 minut. 