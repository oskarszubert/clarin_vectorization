Doskonała do mięs z grilla, zwłaszcza polędwicy. Zrobiona zupełnie niechcący i na oko, a ponieważ okazała się rewelacyjna, to potem była mozolnie odtwarzana z pamięci. Nie było łatwo (ach, te 4 browarki!), ale udało się. Mniej więcej... W kwestii zdjęcia - marynata nie jest niestety miss foto, dlatego zdecydowałam, że lepiej pokontemplować urodę musztardy i ząbka czosnku. Zmieszajmy:  szklankę oliwy czubatą łyżkę musztardy gruboziarnistej niedużą cebulę pokrojoną w drobną kostkę 3 łyżki balsamico łyżkę ciemnego sosu sojowego 3 łyżki muscovado (lub miodu w wersji dla NieAlegików) pół łyżeczki mielonego pieprzu płaską łyżeczkę ostrej pasty paprykowej 2-3 przeciśnięte przez praskę ząbki czosnku łyżeczkę tymianku łyżeczkę rozmarynu  Mięso rozbić lekko, posmarować marynatą i odstawić na minimum godzinę. Mięso grillować, smarując ewentualnymi resztkami marynaty. Posolić po zgrillowaniu. 