Na razie nie jest źle. Co prawda dałam jedno malutkie jajeczko (od zielononóżki, bio) na całe ciasto, ale nie jest źle. Nie wiem co prawda, kiedy zdecyduję się podać młodej omlet, ale ciasto z jajem wypada z listy horrorów. Ha! Tutaj znajdziecie zasady prowokacji. A jeśli chodzi o ciasto ombre, to jest to najzwyklejsze ciasto bananowe - tyle, że z jajem i zredukowaną ilością tłuszczu. Nie wiem, dlaczego wychodzi ombre, może to kwestia czasu i temperatury pieczenia. Jeśli chcecie wiedzieć, jak bardzo tak naprawdę ombre jest to ciasto, to musicie efekt na zdjęciu pomnożyć przez dwa ;) Weźmy:   200 g nierafinowanego cukru trzcinowego  2 bardzo dojrzałe banany - obrane  jajko  2 łyżeczki sody  szczyptę soli  ok. 50 ml oleju  240 g mąki Do miski wrzucić wszystkie składniki prócz mąki i sody, i zmiksować na gładką masę. Dodać mąkę oraz sodę i dobrze zmiksować. Keksówkę z powłoką nieprzywierającą natłuścić i wlać do niej ciasto. Wstawić do nagrzanego do 125 stopni piekarnika (z termoobiegiem). Po ok. 30 minutach, na 5 minut podnieść temperaturę do 150 stopni i włączyć dolne ogrzewanie, a następnie obniżyć do 125, grzałkę wyłączyći piec jeszcze ok. 15-20 minut, do tzw. "suchego patyczka". 