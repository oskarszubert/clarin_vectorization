Czyli po prostu cukinia smażona w lekkim i aromatycznym cieście biszkoptowym. "Robi się" jakieś 5 minut, smakuje wybornie. Zwłaszcza z pomidorową salsą. A! Ja daję takie zioła a nie inne, ale każdy może doprawić czym lubi :)  Weźmy (proporcje na 2 średnie cukinie):  2 cukinie 2 jajka szklanka mąki ok. 3/4 szklanki lodowatej wody sól, pieprz, chilli - do smaku po 1/2 łyżeczki tymianku i rozmarynu szczypta gałki muszkatołowej trochę mąki do obtaczania cukinii  Białka oddzielić od żółtek, dobrze ubić ze szczyptą soli. W drugiej misce zmiksować żółtka z mąką i przyprawami dodając tyle wody, by ciasto miało konsystencję gęstej śmietany. Wymieszać z białkami. Cukinię pokroić w półcentymetrowe plastry, plastry lekko z każdej strony oprószyć mąką (nadmiar strzepnąć), maczać w cieście (hojnie! ;)) i smażyć z obu stron na rozgrzanym oleju, aż będą złociste. 