Tak się w czasie wywczasu nad naszym morzem napatrzyłam na pychotki typu gofry z kajmakiem, bitą śmietaną i innymi cudami, że musiałam po powrocie coś takiego zrobić. Nie mogłam się zdecydować - gofry czy naleśniki, aż w końcu stanęło na naleśnikach w ramach obiadu ;) Wyszły fajnie, więc szczerze polecam.  Weźmy:  naleśniki z tego przepisu (lub gofry z tego) "kajmak" z tego przepisu opakowanie śmietanki roślinnej (u mnie owsiana) łyżka cukru z wanilią opcjonalnie: tłuszcz do podsmażenia naleśników, np. bezmleczna margaryna (ja smażyłam na maśle klarowanym) dozwolone, świeże owoce (dałam borówki amerykańskie własnego chowu :))  Śmietankę roślinną wymieszać z cukrem. Każdy naleśnik cienko posmarować "kajmakiem", zrolować, podsmażyć przez chwilkę z obu stron (nie jest to oczywiście konieczne, ale my lubimy chrupiące, podsmażane naleśniki), polać śmietanką z cukrem i wanilią, posypać owocami i podawać.  A przy okazji chciałam się pochwalić, że przygwiazdorzyłam na emaluszku ;) 