Sufjan lubi wypieki ciotki Patyski. Ciotka Patyska lubi Sufjana. Równanie o oczywistym wyniku. No to brzoskwiniowiec jako deser po grillu, na którym mieliśmy przyjemność gościć Sufjanka wraz z rodzicami. Ciasto Sufjankowi smakowało, a zatem podaję przepis :) Należy mieć:   100 g cukru   150 g mąki  30 ml oleju  120 ml ciepłej wody  łyżeczkę cukru z wanilią  niepełną łyżeczkę proszku do pieczenia  2-3 duże, dojrzałe brzoskwinie  ok. 2 łyżek brązowego cukru trzcinowego do posypania brzoskwiń (niekoniecznie)    Brzoskwinie umyć, przekroić na połówki, usunąć pestki. Składniki ciasta zmiksować na gładką masę. Keksówkę wyłożyć papierem do pieczenia i rozprowadzić w niej ciasto, a na nim ułożyć brzoskwinie skórką do dołu i posypać cukrem. Ciasto wstawić do nagrzanego do 175 stopni piekarnika i piec ok. 35 minut. 