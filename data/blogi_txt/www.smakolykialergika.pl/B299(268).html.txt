Na zdjęciu jest normalna pizza, bo bezserowej i bezglutenowej już nie robię. To przepis sprzed wielu lat. Młody był wtedy na kilku produktach, a tęsknym wzrokiem wodził za pizzą. Coś trzeba było wymyślić. Robiłam mu wtedy taki podpłomyk, który co prawda z pizzą niewiele miał wspólnego, ale smakował całkiem nieźle, a w dodatku był świetnym sposobem na przemycenie warzyw. Bardzo mu smakował.  Przygotujmy:     ciasto:  100 g mixu B Schar'a lub innej mieszanki bezglutenowej  2-3 g drożdży rozrobione w 2 łyżkach wody  łyżkę oliwy nieco ciepłej wody  ½ małej łyżeczki soli  ½ łyżeczki cukru  dodatki wg uznania, np:  szynka, papryka, cebula, pieczarki  ugotowane ziarna kukurydzy oliwki, kapary etc.  przecier pomidorowy  sól, oregano, masło klarowane/oliwa    Wymieszać dokładnie mikserem składniki ciasta, dodając tylko tyle wody, by ciasto osiągnęło elastyczną konsystencję. Blachę wysmarować oliwą i wysypać mąką kukurydzianą. Z ciasta uformować placek i mokrą dłonią, okrężnymi ruchami rozpłaszczyć go na blasze na grubość ok. 3 mm. Skropić oliwą, rozetrzeć i odstawić na 20 minut do wyrośnięcia. Następnie nałożyć dodatki, przyprawić, wrzucić nieco kawałeczków masła lub spryskać oliwą, żeby nie była zbyt sucha i odstawić na 5 minut do ponownego podrośnięcia. Piec z naczyniem z wodą 15-20 minut w 180 stopniach, ewentualnie z dolnym dogrzewaniem.    Po moją książkę zapraszam do księgarni JakWyżej lub Coryllus oraz stacjonarnie: do FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie. Smakołyki zapraszają na swój fanpejdż! 