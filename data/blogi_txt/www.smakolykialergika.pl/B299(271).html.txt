Klasyk czerwcowych podwieczorków ;)  Wystarczy wziąć:  ciasto drożdżowe: 2 szklanki mąki 3 łyżki cukru 1-2 szklanki letniej wody szczyptę soli miąższ z 1/4 laski wanilii 20 g świeżych drożdży 1/2 szklanki rozpuszczonego klarowanego masła  szklankę jagód  kruszonka: 60 g mąki 30 g cukru 30 g klarowanego masła szczyptę soli  Przygotować ciasto drożdżowe - z pół szklanki wody, drożdży, łyżeczki cukru i łyżeczki mąki zrobić zaczyn, gdy ruszy wyrobić z resztą składników i odstawić w ciepłe miejsce, by podwoiło objętość. Składniki kruszonki wymieszać i wyrobić na sypko, odstawić do lodówki. Jagody umyć i dobrze osączyć na sicie. Tortownicę natłuścić, wyłożyć ciasto drożdżowe i odstawić, by jeszcze raz trochę podrosło, następnie posypać jagodami i kruszonką i wstawić do nagrzanego do 150 stopni piekarnika (bez termoobiegu 175 stopni). Piec 30-40 minut, można po upieczeniu posypać cukrem pudrem.  Kilka uwag: 1. Napisałam, że potrzeba 1-2 szklanek wody, ponieważ ilość zależy od tego, ile "weźmie" mąka. Ciasto nie powinno być jednak zbyt wolne, bo nie "udźwignie" jagód i kruszonki. 2. Bardzo ważne: dokładnie osączyć jagody! Inaczej może się zrobić zakalec. 