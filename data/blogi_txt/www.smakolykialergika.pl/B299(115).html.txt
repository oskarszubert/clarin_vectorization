Robiąc czekogniotka dla NieAlergików tak mi się zachciało czegoś podobnego, że musiałam coś wykombinować. I oto efekt. W dodatku całkiem niezły, choć zdecydowanie zbyt mało gniotkowy. Następnym razem dodam więcej pianek, może wtedy karobogniotek zbliży się do ideału ;) A może pominąć sodę?  Wystarczy mieć:  szklankę pianek marshmallow szklankę mleka roślinnego (dałam ryżowe) szklankę muscovado 2i1/2 szklanki mąki 1/2 łyżeczki sody 3 łyżki karobu 1/2 szklanki oleju polewę karobową  Wymieszać mleko z cukrem, olejem, karobem i piankami - podgrzewać wszystko razem, mieszając, aż cukier i pianki się rozpuszczą. Przestudzić, dodać resztę składników i dobrze zmiksować. Wylać do natłuszczonej i wysypanej mąką formy. Wstawić do piekarnika nagrzanego do 175 stopni i piec ok. 30 minut. Polać polewą i odstawić na noc do lodówki. 