W poszukiwaniu alergenu zmuszona jestem zapuścić się w bezpszeniczne ostępy ciastkarsko-piekarskie. Niestety, nie wchodzą w grę żadne bezglutenowe miksy, bo nie o gluten chodzi, a o pszenicę samą w sobie.  W takim razie może żyto i owies... na razie. Bo potem poszukiwać będę innych mieszanek. Okazało się, że miks mąki żytniej i owsianej (pół na pół) znakomicie sprawdził się przy pieczeniu ciasteczek melasowych i ciasta bananowego. Post z żytnio-owsianą wersją ciasta bananowego już wkrótce ;) Jeśli chodzi o smak, to wcale nie przesadzę, jeśli stwierdzę, że te niepszenne są lepsze, delikatniejsze w smaku i konsystencji.    Przepis na te ciastka znajdziecie w mojej książce "100 smakołyków dla alergików", którą to książkę możecie kupić w księgarni JakWyżej. 