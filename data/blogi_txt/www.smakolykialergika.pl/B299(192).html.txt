Robią się szybko, świetnie smakują, nie potrzebują cukru ani maszyny. Ideały, tak? Tak, pod warunkiem, że nie mamy alergii na kokosy. Bo mango należy do najrzadziej uczulających owoców. Kokos też chyba nie zajął miejsca w alergennej czołówce? No, to robimy. Należy wziąć:  dojrzałe mango, najlepiej bio opakowanie naturalnego mleka kokosowego (bez dodatków) opcjonalnie syrop z agawy, melasa, stewia etc. do dosłodzenia ewentualnie 1/2 szklanki prażonych wiórków kokosowych  Obrane i pozbawione pestki mango zblenderować na mus. Mocno schłodzone mleko kokosowe ubić mikserem na gładką, puszystą masę. Składniki połączyć, ewentualnie dosłodzić masę do smaku i zmiksować. Przelać do foremek na lody i wstawić do zamrażarki. Gdy lody będą nieco zmrożone, wetknąć w nie patyczki i dalej mrozić. Gotowe lody wyjąć z foremek (foremkę wstawić na chwilę do gorącej wody), zanurzać w szklance z ciepłą wodą, a następnie w naczyniu z prażonymi wiórkami. 