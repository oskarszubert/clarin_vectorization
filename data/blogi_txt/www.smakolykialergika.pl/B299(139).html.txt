Ach, odtworzyć smak ulubionego karczochowego pesto! Ale bez pinii/nerkowców/sera/cytryny i innych alergenów? Odtworzyć, zrobić i posmarować nim sobie grzaneczkę? Ano, właśnie tak. Wystarczy mieć:  słoik karczochów* łyżeczkę octu jabłkowego bio ok. łyżki masła słonecznikowego mały ząbek czosnku (niekoniecznie) sól i bazylię - do smaku  Karczochy osączyć, dodać ocet, masło słonecznikowe oraz czosnek i zblenderować całość na gładką masę. W razie potrzeby dodać jeszcze trochę masła. Doprawić do smaku solą i bazylią.  *jeśli ktoś ma możliwość zdobycia świeżych karczochów, to oczywiście lepiej zrobić pesto ze świeżych i ugotowanych warzyw - wtedy trzeba dodać do pesto odrobinę oliwy 