Są takie drobiazgi, jak aromat waniliowy, czy sos toffi, które jednakowoż zasługują na osobny wpis. Chociażby po to, żeby było gdzie odsyłać przy okazji poważnych przepisów z użyciem tychże niezbędnych drobiazgów. I według mnie masie cukrowej taki właśnie wpis się należy, i to jak nie wiem co ;) Przepis na nią mam stąd i bardzo go sobie chwalę. Jest oczywiście bezmleczny i bezjajeczny, więc spoko. Przygotować trzeba:  200 g pianek marshmallows +/- 200 g cukru pudru łyżkę wody   Pianki rozpuścić z odrobiną wody, a następnie stopniowo dodawać cukier puder, początkowo mieszając łyżką, potem zagniatając masę jak kruche ciasto do momentu, w którym masa stanie się elastyczna i dość twarda - na tyle, że można ją będzie formować, wałkować etc. Zawiniętą w folię spożywczą masę można kilka dni przechowywać w lodówce, można też ją mrozić. 