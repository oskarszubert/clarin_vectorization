Kiedyś dostałam od koleżanki przepis na wspaniałe ciasto z karmelizowanymi orzechami. Ciasto Kruffka, nazwane tak na cześć autorki przepisu, na razie nie wchodzi w grę - bomba alergenowa. Ale dało się je przerobić na bezalergenowo, w dodatku w formie ciastek - bo kupione już dawno foremki należało wreszcie wyjąć z opakowania ;) Bardzo fajne ciacha! Słodziutkie, smakowite, kontrast między pulchnym ciastem i chrupiącą warstwą karmelową - mniam :) Oczywiście nie musi być robione jako ciastka, można jako ciasto, w prostokątnej blasze.  Wystarczy przygotować: ciasto na placek z gruszkami 200 g ziaren słonecznika 150 g brązowego cukru 100 g margaryny bezmlecznej lub klarowanego masła 50 ml syropu klonowego  Ciasto wyłożyć do wysmarowanej margaryną i wysypanej mąką formy - im cieńsza jest warstwa ciasta, tym wypiek smaczniejszy, najlepiej, gdy warstwa surowego ciasta ma centymetr. Cukier, syrop i margarynę/masło rozpuścić w garnuszku, wsypać ziarna słonecznika, dobrze wymieszać, a następnie wyłożyć na ciasto. Piec ok. 30 minut w 175 stopniach. Jeśli pieczemy w małych foremkach, wystarczy 10-15 minut.  A tak smakołyk jawi się w przekroju ;) Następnym razem zrobię cieńszą warstwę ciasta i dam znacznie więcej masy słonecznikowo- karmelowej. 