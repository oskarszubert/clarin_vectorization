Sympatyczna, drobna słodycz, w końcu mamy karnawał, to możemy sobie trochę rozpusty uskutecznić. Jako że karnawał to nie tylko obżarstwo i opilstwo, ale także hulanki i swawole, więc jest szansa na niepogrubienie oponki. A najlepiej to je upiec i dać małym alergikom, o! Przygotujmy: na ciasto: 220 g mąki 50 ml wody lub mleka roślinnego 20 g cukru pudru 50 ml wody 5 łyżek tłuszczu (oliwy, oleju, roztopionego masła klarowanego lub margaryny) do smarowania: masło klarowane lub margarynę ciemny cukier trzcinowy cynamon Składniki ciasta wymieszać i wyrobić - w razie, gdyby ciasto było zbyt wolne, podsypać mąką. Owinąć ciasto folią spożywczą i wstawić na pół godziny do lodówki. Wyjąć i dość cienko rozwałkować. Roztopić masło lub margarynę i posmarować ciasto, a następnie posypać cukrem i cynamonem w ilości wedle upodobania, ale niezbyt obficie. Ciasto pociąć na prostokąty (wielkość wg upodobania, moje miały pewnie ok. 6x10 cm), prostokąty przekroić po skosie na dwa trójkąty. Rolować rogaliki zaczynając od podstawy trójkąta. Ciastka ułożyć na blasze wyłożonej papierem do pieczenia, wstawić do piekarnika nagrzanego do 175 stopni i piec ok. 15 minut. 