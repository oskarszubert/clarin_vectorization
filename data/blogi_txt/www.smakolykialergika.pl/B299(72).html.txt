Ciasteczka upiekła moja mama, wzorując się na przepisie z dyskontowej gazetki. Oczywiście mama zrobiła z alergenami to, co należy. Wyobrażam sobie mamę zmagającą się z ciasteczkami dla alergicznych wnuków ;) Ciasteczka wyszły jej bardzo dobre, ale niezbyt słodkie, więc ogromne łasuchy muszą zwiększyć ilość cukru. Brawa dla mamy! Trzeba mieć:  200 g mąki 150 g bezmlecznej margaryny 100 g pestek słonecznika (dla mogących, czyli nie dla nas: migdałów pokrojonych w słupki) 75 g cukru 15 g karobu łyżkę śmietany owsianej łyżeczkę cukru z pieczoną wanilią  Wymieszać suche składniki (bez pestek), dodać margarynę oraz śmietanę i wyrobić ciasto, pod koniec dodając pestki słonecznika. Z ciasta uformować walec o takiej średnicy, jakiej chcemy by miały ciastka. Zawinąć w folię spożywczą i odstawić na godzinę do lodówki. Gdy ciasto stwardnieje, pokroić je w plastry o grubości ok. 5 mm. Plastry układać na blasze wyłożonej papierem do pieczenia. Wstawić do piekarnika nagrzanego do 175 stopni i piec ok. 10-15 minut, w zależności od wielkości ciastek.   Proszę zagłosować na blog "Proszę Pani": SMS o treści B00131 na numer 7122. To jest bardzo fajny, choć niekulinarny blog :)  W numerze bloga znak "0" to cyfra zero. Trzeba też pamiętać, aby nie wstawiać w treść SMS-a spacji! Głosowanie tylko do czwartku, a więc do 6 lutego do godziny 12:00. Dziękuję!. 