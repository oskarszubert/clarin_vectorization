Błyskawiczny, smaczny i w dodatku ładnie się prezentuje. Dzieciaki zachwycone, bo słodki i kolorowy. Ciasto już wypróbowane przy okazji mazurka "kajmakowego" (dodałam tylko nieco więcej margaryny), a zdobienie po niewielkiej linii oporu - marshmallowsy w kształcie kwiatków i gotowy zielony lukier. Oczywiście wolałabym, żeby ozdobę stanowiły suszone owoce, a lukier był mojej roboty i pofarbowany, dajmy na to, sokiem ze szpinaku, ale cóż, wiecie jak to jest ;) Dodaję go do akcji Słodka Wielkanoc Alergika oraz Wielkanocne Smaki 2. Przygotujmy:  na ciasto kruche: 300 g mąki 200 g bezmlecznej margaryny 100 g cukru pudru lodowata woda oraz: dżem z kwaskowatych owoców (użyłam jagodowego własnej roboty) paczka pianek marshamllow (u mnie kwiatki Haribo) 2 opakowania zielonego lukru (użyłam Dr Oetkera)   Składniki na ciasto zagnieść, uformować kulę (wody dodać tylko tyle, żeby masa się zlepiła), chłodzić przez godzinę. Rozwałkować na 0,5 cm, uformować dwa placki, w tym jeden z rantem, ponakłuwać widelcem i piec ok 25 minut w 170 stopniach. Dżem przesmażyć, przełożyć placki, a następnie polać lukrem i powtykać piankowe kwiatki. Odstawić do zastygnięcia.  I przekrój:       Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 