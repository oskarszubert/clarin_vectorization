Bardzo dobry. No i ta konsystencja! Od razu mówię, że wersja dla NieAlergika jest zauważalnie lepsza, niestety. Bo dla grzybów towarzystwo prawdziwej śmietany jest po prostu perfekt ;) Weźmy:  500 g pieczarek ze 3-4 suszone grzyby mała cebula 2 łyżki klarowanego masła lub margaryny (w wersji dla NieAlergików - zwykłego masła) 200 ml śmietany roślinnej (dla NieAlergików zwykłej, najlepiej naturalnej śmietany eko) liść laurowy i ziele angielskie sól i pieprz do smaku  Suszone grzyby oczyścić i namoczyć, a gdy się "rozwiną" ugotować do miękkości (ok. 30 minut). Pieczarki pokroić w kawałki, cebulę w kostkę i podsmażyć razem na maśle. Przełożyć do garnka, podlać wodą, dodać przyprawy i gotować ok. 20 minut. Wyjąć liść i ziele, dodać suszone grzyby wraz z wodą, w której się gotowały i zblenderować na delikatny mus. Dodać śmietanę, zagotować. Sos doskonale smakuje jako dodatek do mięs czy wszelkiego rodzaju klusek. Rozcieńczony lekkim bulionem może robić za zupę-krem :) 