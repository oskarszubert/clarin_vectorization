Powstał zupełnie przypadkowo. Chciałam zrobić żółte ciasto, więc do wypróbowanego ciasta ucieranego dodałam kurkumę. Upiekłam, przekroiłam i... własnym oczom nie wierzę! Czerwone jest! No to skoro tak, to będzie red velvet cake. Zawsze mi się czerwony placek podobał, ale nie robiłam, bo unikamy sztucznych barwników. A tu taka niespodzianka! Trzeba wziąć:  na ciasto: 250 g mąki 180 g cukru 2 łyżeczki proszku do pieczenia 1/2 łyżeczki sody  wanilia - miąższ z 1/3 laski, 2 łyżki ekstraktu lub cukru z wanilią 250 ml wody 50 ml oleju 4 łyżki octu balsamicznego 2-3 łyżki kurkumy na krem: 2 budynie waniliowe (z cukrem) 500 ml dozwolonego "mleka", np. roślinnego, ale nie ryżowego (dałam bebilon pepti) 200 g bezmlecznej margaryny miąższ z 1/3 laski wanilii lub 2 łyżeczki cukru z wanilią Wymieszać suche składniki, dodać mokre, zmiksować. Wylać do natłuszczonej i wysypanej tartą bułką małej tortownicy. Wstawić do nagrzanego do 175 stopni piekarnika i piec 30-35 minut. Upieczone ciasto przekroić na 2 lub 3 blaty. Budynie przyrządzić na "mleku" lub wodzie dodając wanilię. Margarynę wstępnie ubić mikserem, dodać wystudzoną masę budyniową i zmiksować razem na krem. Blaty przełożyć kremem (zużyć ok. 2/3 ilości kremu), docisnąć, resztą kremu posmarować ciasto.   Kilka uwag: 1. Nie obawiajcie się kurkumy w cieście - nadaje fajny posmaczek. 2. Krem będzie stopniowo odbierał kolor kurkumy z ciasta i robił się żółciutki tam, gdzie się z ciastem bezpośrednio zetknie. Fajny efekt!   Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 