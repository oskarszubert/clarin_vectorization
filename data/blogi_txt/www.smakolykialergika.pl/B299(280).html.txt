Totalny odjazd... Uwielbiam czekoladowe ulepki, uwielbiam duet czekolada pomarańcza. I jak tu się odchudzać!? Na szczęście brownie było pieczone dla KaTarzynki i ona też wzięła go choć trochę na siebie. He he. Weźmy:  200 g brązowego cukru trzcinowego 100 g masła 100 ml mąki 100 ml kakao jajko łyżeczkę cukru z wanilią sok i skórkę otartą z połowy pomarańczy 2 łyżki posiekanej kandyzowanej skórki pomarańczowej 100 g gorzkiej czekolady (posiekanej na kawałki) szczyptę soli 1/2 łyżeczki sody  Cukier zmiksować z roztopionym masłem, dodać jajko i zmiksować wszystko na gładką masę. Dodać mąkę, kakao, stratą skórkę, sok, sól i sodę, ucierać dalej. Następnie wmieszać posiekaną skórkę kandyzowaną i czekoladę. Niedużą formę wyłożyć papierem do pieczenia i rozprowadzić w niej ciasto. Wstawić do nagrzanego do 160 stopni piekarnika (z termoobiegiem) i piec ok. 20 minut. 