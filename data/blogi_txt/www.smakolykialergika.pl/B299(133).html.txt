Zdjęcie kiedy indziej, bo nim zdążyłam zrobić, jabłka zniknęły ;) Fajna rzecz nie tylko na deser, ale też, na przykład, jako danko na podwieczorek. Danko, dodam, błyskawiczne. I zdrowe. Posypane cukrem pudrem - pyszności, a polane syropem klonowym - poezja!  Przygotujmy:  2 jabłka (typu Szara Reneta) 3-4 łyżki Mixu C Schar'a 1 łyżeczka oleju zimna woda szczypta soli olej do smażenia syrop klonowy, melasa lub cukier puder  Jabłka obrać i pokroić wrzesz na plasterki o grubości 1 centymetra. Usunąć gniazda nasienne - z plastra zrobi się kółko z dziurką. Mix C wymieszać z tłuszczem, solą i wodą. Wody należy stopniowo dolewać do momentu, aż ciasto uzyska konsystencję nieco gęstszą niż ciasto na naleśniki. Na patelni rozgrzać olej, maczać w cieście plasterki jabłek i smażyć aż lekko się zezłocą, raz przewracając. Przed podaniem polać syropem klonowym, posmarować melasą lub posypać cukrem pudrem. 