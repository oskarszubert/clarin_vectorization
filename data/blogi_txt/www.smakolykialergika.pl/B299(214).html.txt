Zupełnie nie rozumiem, dlaczego do tej pory nie robiłam mleka ryżowego, tracąc tym samym fortunę na te kartonowe... Przepis wzięłam pierwszy wyświetlony przez Wujka Gugla, czyli ten i po prostu zrobiłam, nawet nieszczególnie przejmując się proporcjami. Mleko wychodzi "kisielowate", trzeba je sobie porządnie rozwodnić. Bardzo smaczne, ale jednak będę szukała innego przepisu lub rodzaju ryżu, bo konsystencja nie do końca nam odpowiada. W przeciwieństwie do wkładu pieniężnego włożonego w domowe mleko ;) Weźmy (na ok. litr mleka):  50 g ryżu parboiled 150-200 ml wody (do jego ugotowania) 1/2 laski wanilii, przekrojonej wzdłuż 3 szklanki wrzątku do rozcieńczenia Na bardzo małym ogniu ugotować ryż z wanilią. Wyjąć wanilię, wlać gorącą wodę, dobrze zmiksować i przecedzić przez gęste sitko, a potem jeszcze przez gazę. Gdy na gazie zbierze się osad, zdjąć i podłożyć nową gazę. Przecedzone mleko dosłodzić do smaku. Gdy wystygnie, zdjąć kożuszek, przelać do butelki, zakręcić i wstawić do lodówki. Zużyć w ciągu 3-4 dni. Wstrząsnąć przed każdym użyciem. 