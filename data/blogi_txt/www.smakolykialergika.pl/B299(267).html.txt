Nieprzyzwoicie łatwy w przygotowaniu i bezwstydnie smakowity. Wystarczy mieć:  wafle tortowe melasę z buraków  A dalej jak zwyczajny piszinger - smarujemy wafle melasą, nakładamy jeden na drugi, zawijamy w folię aluminiową, obciążamy księgą i czekamy kilka godzin, aż się "przegryzie". Jeśli chcemy wafelki to kroimy na wafelki, jeśli piszinger - odkrawamy po kawałku, gdy nas najdzie ochota, by przekąsić.  Kilka uwag: 1. Wybierając wafle należy dokładnie czytać etykiety, sprawdzając, czy na pewno nie ma w składzie mleka lub jaj. 2. Robiąc piszinger w wersji dla bezglutków używamy wafli bez glutenu, np. z oferty firmy 3Pauly. 3. Można zastosować dowolną masę do przekładania wafli, ale polecam melasę z buraków - jest bogata w składniki mineralne, także wapń, jakże cenny dla organizmu na diecie bezmlecznej. 4. Jeśli dieta pozwala, melasę można wzbogacić dodając np. chałwę. 