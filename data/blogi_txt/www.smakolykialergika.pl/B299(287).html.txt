Oto ciasteczka, którymi robiliśmy próby z żółtkiem. Zwyczajne, kruche, ale jakże smaczne! Jeśli macie zamiar przeprowadzić tzw. prowokację, to te ciasteczka będą idealne. Zaczynamy od jednego, potem dajemy dwa i tak dalej. Oby próba wypadła pomyślnie, bo żółtko jest bardzo zdrowe. Nam się udało, teraz trzymamy kciuki za Was! Weźmy:  300 g mąki 150 g margaryny bezmlecznej 1/2 szklanki cukru pudru żółtko  Mąkę wymieszać z cukrem, dodać posiekaną margarynę. Bardzo dokładnie oddzielić żółtko od białka, posługując się tzw. metodą mistrzów malarstwa: "prowadzić" żółtko po papierze kuchennym, a gdy już nie będzie na nim białka, chwycić za woreczek i wylać jego zawartość do mąki. Wyrobić ciasto, schłodzić przez pół godziny w lodówce. Rozwałkować ciasto na grubość 3-4 mm, wycinać ciasteczka i piec je ok. 20 minut w 175 stopniach. 