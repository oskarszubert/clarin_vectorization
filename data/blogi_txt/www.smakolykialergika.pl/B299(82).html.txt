Oryginalny przepis na to ciasto jest tutaj. No cóż, muszę przyznać, że pozbawiając recepturę jajek nie spodziewałam się, że tak dobrze pójdzie. Ale udało się, ciasto jest równie smaczne bez jaj ;) Niewiarygodnie proste w przygotowaniu, a efekt - mniam! Oczywiście dla tych, którzy lubią banany.  Przygotujmy: 200 g nierafinowanego cukru trzcinowego  2 banany  2 łyżeczki sody  szczyptę soli  130 ml oleju  240 g mąki  garstkę bakalii, np.: rodzynek (niekoniecznie)      Do miski wrzucić składniki "mokre" i ubić mikserem razem z cukrem - mokrym składnikiem jest też rzecz jasna banan, którego warto trochę rozgnieść zanim zaczniemy miksować. Dorzucić składniki suche, zmiksować, dorzucić bakalie, wymieszać. Formę keksówkę natłuścić i wysypać tartą bułką, wlać ciasto i piec je w 125 stopniach (z termoobiegiem) około godzinę.    Kilka uwag: 1. Jeśli dieta pozwala, można dodać 2 żółtka lub 1 jajo - ciasto będzie bardziej pulchne. 2. Podane proporcje idealnie wypełniają małą tortownicę (o średnicy 20 cm) lub keksówkę. Jeśli kto woli, tak jak ja, ciasta bardziej płaskie, musi użyć czegoś odrobinę większego. 3. Ciasto znakomicie smakuje także z lodami waniliowymi, lekko ciepłe, polane syropem klonowym. 4. Bananowca można użyć w charakterze blatu do tortu dla alergika - wystarczy po przekrojeniu dodać przełożenie i udekorować wierzch. 