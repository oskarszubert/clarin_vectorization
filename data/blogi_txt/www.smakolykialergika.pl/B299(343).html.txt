Przyjemne połączenie: Chrupiąca skorupka I miękkie nadzienie Tak, można o tej szarlotce wierszem, bo nie dość, że smaczna i szybka w przygotowaniu, to jeszcze wyjątkowo bezpieczna dla alergików. Przepis na nią dała mi koleżanka Ola M. zwana Kruffą - niekwestionowana mistrzyni przepisów dla alergików.  Do zrobienia szarlotki wystarczy wziąć:  na ciasto: szklankę drobnej kaszy kukurydzianej szklankę mąki kukurydzianej szklankę cukru 2/3 szklanki masła klarowanego lub oleju łyżeczkę proszku do pieczenia (niekoniecznie) 2 łyżki mąki ziemniaczanej na masę jabłkową: 3 jabłka, najlepiej szara reneta 2 łyżki cukru 1/2 łyżeczki cynamonu (niekoniecznie) szczyptę miąższu z laski wanilii (niekoniecznie)  Suche składniki ciasta dokładnie wymieszać i podzielić na pół. Keksówkę wysmarować klarowanym masłem lub olejem i wsypać połowę ciasta. Jabłka obrać, zetrzeć na tarce o grubych oczkach lub pokroić w małe i cienkie plasterki, wymieszać z cukrem i ewentualnie przyprawami, a następnie wyłożyć na warstwę ciasta. Na jabłka wsypać resztę ciasta, a na sam wierzch wiórki masła (lub polać olejem). Wstawić na do nagrzanego do 150 stopni piekarnika z termoobiegiem i piec ok. godziny.  Kilka uwag: 1. Temperaturę pieczenia należy regulować tak, by szarlotka ładnie się rumieniła, ale nie przekraczać 180 stopni. 2. Można na kilka minut pod koniec pieczenia włączyć dolne dogrzewanie, by spód też ładnie się przyrumienił. 3. Ciasto sypane nie musi być szarlotką - można je zrobić z wiśniami, rabarbarem, jagodami, brzoskwiniami czy innymi lubianymi i dozwolonymi w diecie owocami. 4. Ciasto z dodatkiem proszku jest bardziej kruche. 5. Szarlotka jest równie smaczna na ciepło z lodami waniliowymi, co na zimno następnego dnia. 6. Jeśli w diecie dozwolony jest gluten, możemy mąkę kukurydzianą zastąpić pszenną, a kaszkę kukurydzianą kaszą manną. 