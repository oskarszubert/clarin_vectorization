Zostało mi trochę kremu od tortu kawowego, a że moja córka ma ostatnio jazdę na wszelkiego rodzaju muffinki, to zrobiłam kilka babeczek. Córka ma wrodziła się w matkę jeśli chodzi o miłość do kawy. A wiadomo: kawy dzieciom nie wolno, bla bla bla. No ale chyba odrobina w kremie nie zaszkodzi? Przygotować trzeba: ciasto: 250 g mąki 200 g cukru 2 łyżeczki proszku do pieczenia 1 czubatą łyżkę karobu miąższ z 1/4 laski wanilii 250 ml wody 50 ml oleju 2 łyżki octu balsamicznego krem: budyń waniliowy w proszku 250 ml dozwolonego "mleka", np. roślinnego, ale nie ryżowego lub wody 100 g bezmlecznej margaryny 1/4 łyżeczki cukru waniliowego 2 łyżeczki kawy rozpuszczalnej  Zmiksować wszystkie składniki na ciasto. Masą wypełnić papierowe lub silikonowe foremki na babeczki do 2/3 ich wysokości. Wstawić do nagrzanego do 150 stopni piekarnika i piec ok. 20 minut. Budyń przyrządzić na "mleku" lub wodzie, dodając wanilię. Zdjąć z ognia, dodać kawę i dobrze wymieszać. Margarynę utrzeć mikserem, dodać wystudzoną masę budyniową i zmiksować razem na krem. Krem przełożyć do szprycy i udekorować babeczki. 