I pita, oczywiście, ale niestety sklepowa* Uwielbiamy taki obiadek, choć pewnie z gyrosem ma on niewiele wspólnego. Przepis na tzatziki jet ogólnie znany, ja tylko wymieniłam jogurt na śmietanę owsianą. Natomiast sposób przyprawienia mięsa to nie wiem, skąd się wziął, bo siedzi w moim kukbuku chyba już z 10 lat. Ale optuję za jakimś "starożytnym" magazynem dla gospodyń domowych. I wybaczcie zdjęcie - to nie jest fotogeniczne danko, a ja nie jestem fotografem ;)  Przygotujmy:  na tzatziki: opakowanie śmietanki roślinnej 2-3 świeże ogórki 2 przeciśnięte ząbki czosnku 1/2 łyżeczki brązowego cukru łyżeczkę oliwy łyżeczkę octu jabłkowego (lub soku z cytryny dla nieuczulonych) sól i pieprz do smaku  na gyros: 500 g mięsa (najlepiej jagnięciny, ale gyros pyszny jest też ze schabu, i dobry z kurczaka) 1/2 szklanki oleju po łyżeczce słodkiej papryki, rozmarynu i tymianku 1/2 łyżeczki chilli sól i pieprz do smaku dużą cebulę  Mięso pokroić w paseczki, posolić, popieprzyć. Resztę przypraw wymieszać z olejem, włożyć mięso, dobrze wymieszać, przykryć i odstawić na kilka godzin do lodówki. Cebulę pokroić w półplasterki. Rozgrzać patelnię, wrzucić mięso razem z olejową marynatą, dodać cebulę i wszystko razem podsmażać. Następnie podlać wodą, przykryć i dusić do miękkości. Odparować - mięso powinno być oblepione cebulą i przyprawami, a na dnie patelni nie powinno być płynu. Ogórki umyć, obrać i zetrzeć na tarce o grubych oczkach lub pokroić w drobną kosteczkę. Wymieszać z resztą składników sosu. Przygotować pity według przepisu na opakowaniu. Do każdej pity nakładać trochę mięsa i trochę sosu i natychmiast podawać.  *Kupuję pitę z oliwą Quality Goods - jest w porządku i jeśli wierzyć słowom na opakowaniu, nie ma chemii. 