Rewelka. Mięciutki, delikatny, idealnie słodki, choć nie ma w nim grama cukru, ni miodu. Że też wcześniej nie pomyślałam o takim pierniku! Ale tak to jest właśnie, jak się ma jakiś niewytłumaczalny wstręt do używania warzyw w ciastach. Mea culpa tudzież głupota. Ale robiąc tartaletki dyniowe już wiedziałam, że niepotrzebnie pielęgnują swoją fobię... Trzeba wziąć: szklankę puree z pieczonej dyni szklankę mąki 2 łyżki oleju 5 łyżek syropu z daktyli łyżkę przyprawy do piernika* 1/2 łyżeczki sody  Wszystkie składniki zmiksować na gładką masę. Formę natłuścić i wysypać bułką tartą. Wyłożyć ciasto, wstawić do nagrzanego piekarnika i piec w 170 stopniach (z termoobiegiem) przez ok. 40 minut, do suchego patyczka. Kroić ciasto dopiero, gdy całkowicie wystygnie.  *kupne przyprawy do piernika mogą mieć w składzie cukier, dlatego najlepiej użyć przyprawy domowej roboty lub znaleźć w sklepie taką, która nie zawiera cukru Zapraszam do kupowania mojej książki! TUTAJ    Oraz na smakołykowy fanpejdż :) 