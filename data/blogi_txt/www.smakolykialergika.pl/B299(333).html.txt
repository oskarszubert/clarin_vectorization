Moja mama bardzo lubi, no, ale nie bochny-ulepy masowej produkcji. Nie pozostało mi nic innego, jak odszukać przepis i zrobić. Jeszcze nie wiem, jak wyszło, bo ciasto leży sobie i naciąga. Trochę oczywiście pozmieniałam, bo lubię sobie pomącić. Teoretycznie powinien poleżakować nawet 5 tygodni, ale i tydzień mu wystarczy, spoko. PS. Do ciasta nie dodaje się jajek, więc alergicy tylko na jajka mogą się nim bezkarnie objadać. Przygotować musimy:  500 g mąki 300 g rodzynków ok. 100 ml rumu 125 g masła 100 g margaryny (lub masła) laskę wanilii 80 cukru pudru 50 g świeżych drożdży płaską łyżeczkę proszku do pieczenia 1/2 szklanki mleka szczyptę soli skórkę starta z pomarańczy 2 czubate łyżki kandyzowanej skórki pomarańczowej 2 czubate łyżki kandyzowanej skórki cytrynowej* 50 g mielonych migdałów 50 g całych obranych migdałów ok. 300 g masy marcepanowej 2 x po 60 g roztopionego masła cukier puder do posypania ciasta  Dzień przed przygotowaniem ciasta zalać rumem bakalie (rodzynki i migdały) i odstawić do lodówki. W ciepłym mleku rozpuścić drożdże, dodać do mąki. Dosypać sól, cukier puder, miąższ z wanilii, proszek do pieczenia, mielone migdały oraz rozpuszczone masło i margarynę. Wyrabiać chwilę mikserem z hakami do ciasta, a następnie dodać skórkę otartą, skórki kandyzowane, bakalie razem z rumem, w którym się moczyły. Wyrabiać ciasto, ręcznie lub mikserem ok. 10 minut, przykryć miskę folią spożywczą i odstawić ciasto w ciepłe miejsce do wyrośnięcia - na ok. 2-3 godziny. Gdy ciasto urośnie, odgazować je, uderzając i wyrabiać jeszcze kilka minut. Uformować płaski bochenek, położyć na nim marcepanowy wałek i zawinąć ciasto, formując kształt typowy dla stollen. Ciasto przełożyć na blachę wyłożoną papierem do pieczenia, wstawić do piekarnika nagrzanego do 175 stopni (termoobieg), zaraz zmniejszyć temperaturę do 150 stopni i piec ok. 45 minut. Jeszcze gorący stollen polać jedną porcją roztopionego masła i obficie posypać cukrem pudrem. Gdy ciasto wystygnie, polać drugą porcją masła i gdy masło wsiąknie, znowu posypać cukrem. Ciasto zawinąć w papier do pieczenia i odstawić w chłodne miejsce na 3-5 tygodni.  *kandyzowaną skórkę z cytryny robię tak samo jak pomarańczową 