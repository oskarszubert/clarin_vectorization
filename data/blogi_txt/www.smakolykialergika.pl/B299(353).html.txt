Jeszcze jedno pieczenie z Kasią. Jaka szkoda, że dla NieAlergika, bo wyjątkowo smaczne. Przepis wzięłam stąd, z tym że nieco w nim zamieszałam. No i zamiast tarty zrobiłam tartaletki. Kruchy spód, aromatyczna masa makowa - niom! Można też pokombinować i zrobić wersję dla alergików, oczywiście. Ciasto zrobić takie, a masę makową z tego przepisu plus nieco roślinnej śmietanki. Ale nie próbowałam, więc na 100% to nie wiem, czy wyjdzie. Weźmy:  na masę: 250 g suchego maku 150 ml miodu 50 g margaryny do pieczenia KASIA szklankę posiekanych bakalii (dałam figi, rodzynki, skórę pomarańczową i prażone migdały) 2 jajka mleko do gotowania maku  na ciasto:  270 g mąki 150 g masła  120 g cukru pudru  2 żółtka  ewentualnie trochę śmietany   Mak oczyścić, zalać mlekiem i gotować powoli przez ok. 40 minut. Odcedzić i pozostawić na sicie, by ociekł. Składniki na ciasto wyrobić (dodać nieco śmietany, gdyby nie chciało się kleić), uformować kulę i odstawić na chwilę, by odpoczęło. Następnie rozwałkować i wylepić nim formy do tartaletek.  Ponakłuwać. Tartaletki wstawić do piekarnika nagrzanego do 175 i podpiec przez 5-7 minut. Mak zmielić dwukrotnie, dodać do niego miód, roztopione masło i lekko zmiksowane jajka. Dobrze wymieszać z bakaliami. Do podpieczonych tartaletek nakładać farsz, lekko uklepując. Wypełnione ciastka wstawić ponownie do piekarnika i piec ok. 20 minut. Po upieczeniu udekorować.     Zapraszam do kupowania mojej książki! TUTAJ    Oraz na smakołykowy fanpejdż :) 