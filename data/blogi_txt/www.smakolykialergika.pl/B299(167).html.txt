Smakowite kotleciki robione według przepisu Zieleniny, tyle, że z fasolki mung, a nie z soczewicy. Polecam nie tylko alergikom, wspaniale smakują, zwłaszcza z dodatkiem sałatki ze świeżych warzyw. I keczupu ;) Moi mali alergicy byli zachwyceni!  Weźmy: szklankę suchej fasolki mung 3 łyżki płatków owsianych 3 łyżki bułki tartej łyżkę zmielonego siemienia lnianego 1/2 łyżeczki garam masali (można pominąć) sól i pieprz  Fasolkę namoczyć, ugotować, odsączyć i zblenderować. Dosypać resztę składników, doprawić i odstawić na godzinę. Mokrymi rękami formować małe kotleciki, obtaczać w bułce tartej i smażyć na złoto z obu stron. 