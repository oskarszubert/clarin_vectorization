Córko, co chcesz dostać na urodziny?  Bałony. I tojt. Tojt jak tutitu taki.    Niezbyt wygórowane roszczenia, przyznajcie sami. Balony (i inne cuda) przywiozłam ze sklepu, ale tort to już musiałam zrobić sama. Pamiętacie tort waniliowy z owocami? Jest boski... Oto jego amarenowe wcielenie. I wielkie.   Przygotujmy: na ciasto: 500 g mąki 350 g cukru 3 łyżeczki proszku do pieczenia 1/2 łyżeczki sody  2 czubate łyżki karobu miąższ z 1/2 laski wanilii (lub 3 łyżki ekstraktu lub cukru z wanilią) 500 ml wody 100 ml oleju 6 łyżek octu balsamicznego na krem: 3 budynie waniliowe (z cukrem) 750 ml dozwolonego "mleka", np. roślinnego, ale nie ryżowego (użyłam owsianego) lub wody 300 g bezmlecznej margaryny miąższ z 1/3 laski wanilii lub 2 łyżeczki cukru z wanilią do nasączenia: zalewa z czereśni rozcieńczona wodą oraz: osączone czereśnie amarena  Ze składników na ciasto upiec biszkopt - do wymieszanych suchych składników dodać mokre, zmiksować. Wylać do natłuszczonej i wysypanej tartą bułką formy. Wstawić do nagrzanego do 175 stopni piekarnika i piec 30-35 minut. Upieczone ciasto przekroić na 3 blaty. Budynie przyrządzić na "mleku" lub wodzie dodając wanilię. Margarynę wstępnie ubić mikserem, dodać wystudzoną masę budyniową i zmiksować razem na krem. Blaty nasączyć, przełożyć kremem, w warstwy kremu powtykać czereśnie, lekko docisnąć. Tort posmarować resztą kremu i udekorować.  Tort w całości - wybaczcie fotę (ale zaraz miała zacząć się impreza) oraz dekor, gdyż nieszczególnie żem uzdolniona plastycznie ;) PS. Tak, dobrze widzicie, to starta czekolada. Niektórzy mogą, inni nie bardzo, ale jak trochę zjedzą, nic się nie stanie. Pod jednym wszak warunkiem: to musi być czekolada gorzka, eko, bez lecytyny sojowej i innych syfów.      Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 