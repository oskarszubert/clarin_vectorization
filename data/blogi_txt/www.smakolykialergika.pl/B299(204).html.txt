Ostatnio trochę zaniedbałam NieAlergików. Sorki. Na przeprosiny mam dla Was mięciutkie i delikatne ciasto. Aromatyczne, dzięki owocom. Niby zwyczajne, a takie dobre. Jak zawsze, kiedy wrzucam byle co i byle jak, wychodzi bardziej niż spoko ;) Należy mieć: 100 g masła 2 jajka 160 g cukru łyżeczkę cukru z pieczoną wanilią ok. 220 g mąki nieco mleka łyżeczkę proszku do pieczenia szczyptę soli maliny i borówki amerykańskie (po ok. szklance każdych) cukier puder do posypania  Roztopić masło i zmiksować z solą, cukrami oraz jajkami. Dodać mąkę z proszkiem i ucierać dalej - jeśli ciasto jest zbyt gęste, dolać nieco mleka. Niedużą prostokątną formę (robiłam z połowy podanych składników w keksówce) wysmarować masłem i wysypać tartą bułką. Przelać ciasto do formy i ułożyć na nim warstwę umytych i osuszonych owoców. Wstawić do piekarnika nagrzanego do 180 stopni (termoobieg, dolne ogrzewanie) i piec ok. 30 minut. Zaraz po upieczeniu posypać cukrem pudrem.  Przekrój dla zainteresowanych: 