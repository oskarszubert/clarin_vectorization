Kolejne babeczki. Ostrzegałam! Ale chyba już się nudzą, więc jest szansa, że będą się pojawiać znacznie rzadziej. Oby, bo z zetpetu nigdy nie wyskoczyłam ponad dostateczny, z czym wiąże się moja wrodzona niechęć do misternych dekoracji. Przygotujmy: biszkopt karobowy upieczony na mące pełnoziarnistej (ale miałkiej!) nieco masy cukrowej na motylki lukier - dałam dr Oetker  Podłużny kawałek tektury zgiąć na pół. Masę cukrową rozwałkować na grubość max. 2mm. Wyciąć motylki, lekko zgiąć wzdłuż i położyć na tekturowym "rusztowaniu", by nadać im odpowiednią "pozę". Odstawić na kilka godzin, by masa nieco przeschła - wtedy motylki zachowają kształt. Ciasto "biszkoptowe" upiec w silikonowych formach na muffinki. Polukrować i położyć, lekko dociskając, po motylku na każdej babeczce. Zrobić motylkom "ciałko" z lukru i kolorowej posypki. 