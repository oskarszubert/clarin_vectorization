Czasem tak człowieka najdzie na warzywko, że po prostu musi. No to po prostu: leczo. Przepis od mojej węgierskiej przyjaciółki Noemi :) Od siebie dorzucam cukinię.  Przygotujmy:  w równych objętościach (np. po misce): pokrojonej w paski papryki pomidorów bez skórki pokrojonej w półplasterki cukinii pokrojonej w półplasterki cebuli oraz: paprykę słodką, paprykę ostrą, sól i pieprz do smaku ewentualnie przeciśnięty przez praskę ząbek czosnku i płaską łyżeczkę pasty paprykowej pół szklanki oleju lub oliwy  Podsmażyć cukinię (z ewentualnym ząbkiem czosnku), przełożyć do garnka, następnie na patelnię wrzucić paprykę, chwilę podsmażać, przełożyć do garnka. Na końcu na patelni lekko zeszklić cebulę i razem z pomidorami wymieszać z resztą warzyw. Doprawić i dusić pod przykryciem ok. 20 minut pilnując, by warzywa się nie rozgotowały. Podawać z ryżem lub pieczywem. 