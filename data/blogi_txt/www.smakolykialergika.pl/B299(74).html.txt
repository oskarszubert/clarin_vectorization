Jutro Dzień Kobiet, więc postanowiłyśmy z GrubąBubą zrobić sobie prezent i coś słodkiego :) Zatem zamówiłyśmy sobie Cleo de Nile i upiekłyśmy słynne czteroskładnikowe ciasteczka Nigelli - oczywiście w wersji dla alergika, czyli zamiast kakao użyłam karobu, a zamiast masła - bezmlecznej margaryny. Przepis znalazłam tutaj, bardzo mi się spodobał, bo jest prosty i szybki. Ciasteczka wyszły wyśmienite, aromatyczne, delikatnie kruche. Chyba nawet podzielimy się z chłopakami ;)  Wystarczy mieć:  300 g mąki 250 g margaryny 20 g karobu 125 g cukru pudru szczypta ziarenek wanilii 1/2 łyżeczki sody 1/2 łyżeczki proszku do pieczenia  Miękką margarynę utrzeć z cukrem pod koniec dodając wanilię. Dodać mąkę wymieszaną z karobem, proszkiem oraz sodą i miksować aż składniki się połączą. Z ciasta formować kulki wielkości orzecha włoskiego, lekko spłaszczać i układać na blasze zachowując odstępy. Wstawić do piekarnika nagrzanego do 175 stopni. Po 5 minutach zmniejszyć temperaturę do 150 stopni i piec ciasteczka jeszcze 10 minut. 