Błyskawiczny i wielce smakowity. W głównej roli obsadzamy jabłka. Nie powinny być zbyt kwaśne - do słodkich nie będzie potrzeby dosypywania dużej ilości cukru. Podaję sposób jedzenia: najpierw należy łyżeczką wyjeść jabłka. Potem wygryźć miąższ, a skórkę zostawić na deser. Nie, nie pytajcie dlaczego tak. Nie ja to wymyśliłam. Trzeba wziąć:  szklankę mąki 1/2 szklanki cukru łyżkę oleju łyżkę cukru z wanilią łyżeczkę proszku do pieczenia buteleczkę soku jabłkowego ok. 150 ml (dla dzieci) 3 jabłka łyżkę cukru i łyżeczkę cynamonu do jabłek    Jabłka umyć, obrać, usunąć gniazda nasienne, pokroić w niezbyt małe kawałki (w ćwiartki, a każdą ćwiartkę na 2-3 części) i wymieszać z cukrem oraz cynamonem. Składniki ciasta zmiksować na jednolitą masę, dodając tyle soku, by ciasto miało konsystencję bardzo gęstej śmietany. Przełożyć do natłuszczonej i wysypanej bułką tartą keksówki (lub formy z powłoką nieprzywierającą) i posypać jabłkami. Ciasto wstawić do nagrzanego do 175 stopni piekarnika i piec 35 minut.    Taki trochę najeżony ten jabłecznik... Smakołyki przypominają, że można już kupić książkę Patyski! TUTAJ    I zapraszają na swój fanpejdż ;) 