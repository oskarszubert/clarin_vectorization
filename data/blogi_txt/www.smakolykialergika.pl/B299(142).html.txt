Lub sos - w zależności od tego, jak długo będziemy masę redukować :)   Krócej - mamy sosik, dłużej - smarowidełko. Przechowywane w lodówce zachowuje się i wygląda jak nutella (zdjęcie jest "przesłonecznione", w rzeczywistości krem jest bardzo ciemny) i możemy nim smarować naleśniki, grzanki, kanapki, ciasteczka, babeczki, można też go nałożyć do kruchych babeczek i posypać prażonymi pestkami słonecznika lub kokosem... ale o tym innym razem ;)  No, to do dzieła:  500 ml śmietanki owsianej 2 łyżki karobu 4 łyżki muscovado  Śmietankę wymieszać z cukrem i karobem. Gotować, od czasu do czasu mieszając, aż zgęstnieje do pożądanej konsystencji.   A oto prawdziwe, mroczne oblicze "nutelli" ;) 