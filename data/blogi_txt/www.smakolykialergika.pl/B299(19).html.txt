Bardzo lubię takie babki, kojarzą mi się z beztroskim dzieciństwem. W związku z akcją Słodka Wielkanoc Alergika postanowiłam pokombinować i zrobić taką babeczkę w wersji dla alergików. Spożytkowałam więc ciasto na biszkopt karobowy... Nie wypada się chwalić, ale efekt jest, według mnie, więcej niż zadowalający. Nie miałam niedużej formy na babkę z kominkiem, więc zrobiłam w takiej na brioszkę - nie miało to wpływu na smak, ale jeśli chcemy mieć babkę o idealnych kształtach, upieczmy ją w klasycznej formie z kominkiem ;) Jako że baba na to zasługuje, dodaję ją także do akcji Wielkanocne Smaki 2. A ponieważ to baba w pełnej krasie to też do Babek i babeczek. Potrzebne będzie:  250 g mąki 200 g cukru (kto nie lubi bardzo słodkich ciast niech weźmie 150 g) 2 łyżeczki proszku do pieczenia 1/2 łyżeczki sody 1 łyżka karobu miąższ z 1/4 laski wanilii 250 ml wody 50 ml oleju 4 łyżki octu balsamicznego Wymieszać suche składniki (bez karobu!), dodać mokre, ubić mikserem. Połowę masy wylać do natłuszczonej i wysypanej tartą bułką formy (lub do formy z powłoką nieprzywierającą), do drugiej połowy dodać karob i zmiksować. Ciemne ciasto wylać na jasne ruchem po okręgu ;) Włożyć do nagrzanego do 175 stopni piekarnika i piec ok. 35 minut.   Po moją książkę zapraszam do księgarni JakWyżej lub Coryllus oraz stacjonarnie: do FOTO-MAG przy stacji metra Stokłosy oraz księgarni Latarnik przy ul Łódzkiej 8 w Częstochowie.   A oto mroczne wnętrze baby ;) Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 