W zeszłym roku piekłam nawiedzone ciasto dla Alergików, a w tym roku dostałam zamówienie na zrobienie takiego ciasta, ale bez specjalnych ograniczeń dietetycznych. Jednakowoż, wiedząc, że na imprezie będzie kilku małych alergików, postanowiłam alergeny zminimalizować :) Dzieciaki szaleją na widok tego placka, więc warto go na helołinową imprę zrobić. Rzecz jasna, największym powodzeniem cieszą się duszki. Takie duszki można też zrobić z ciasta bezowego - oczywiście dla NieAlergików.  Weźmy: upieczony karobogniotek lub inne, ulubione ciemne ciasto typu murzynek (w wersji dla NieAlergików) pokruszone Oreo bez masy lub ciastka "Korzenne" Bezglutenu - jako "ziemia" do posypania polewę karobową - do polania ciasta ciastka przypominające kształtem nagrobki (użyłam Maltanek, Alergicy nie powinni ich jeść, w zeszłym roku były to pokryte polewą karobową Lotusy)  na duszki: 100 g pianek marshmallow ok. 200 g cukru pudru łyżeczkę wody  na lukier do ozdabiania: cukier puder wrzątek  Ciasto polać polewą (odłożyć trochę polewy do dekorowania duszków i ewentualnie nagrobków) i jak najszybciej posypać pokruszonymi ciastkami, lekko docisnąć. Zrobić masę cukrową według tego przepisu i ulepić z niej duszki. Polewą zrobić im buźki. Zrobić troszkę bardzo gęstego lukru - a nim napisy na "nagrobkach". "Nagrobki" powtykać w "cmentarz", gdyby nie chciały wchodzić, zrobić nożem szczelinki. Duszki nadziać na wykałaczki i powbijać w ciasto. 