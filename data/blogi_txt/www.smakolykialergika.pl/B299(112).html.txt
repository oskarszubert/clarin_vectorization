Przychodzi do mnie mama z jakimś karteluszkiem (który okazał się był wycinkiem z gazety, nazwy której nie udało mi się zidentyfikować) i mówi: "Zrób mi takie, tylko bez czekolady". Dobra, zrobię. Bez czekolady. Bierzemy:  100 g cukru (to raczej trochę za dużo) 80 ml śmietany kremówki 30% 30 g masła 10 g miodu 100 g migdałów w płatkach (warto zrumienić w piekarniku) 100 g kandyzowanej skórki pomarańczowej (dałam 50 g i tyle zdecydowanie wystarczy) 100 g stopionej czekolady (pominęłam, bo mamusia nie kazali dać ;))  Cukier, śmietanę, masło i miód zagotować na patelni. Gotować powoli, aż sos zacznie gęstnieć. Dodać migdały oraz skórkę i smażyć do momentu, aż masa zgęstnieje. Z masy formować małe, płaskie placuszki i układać je na papierze do pieczenia. Gdy wystygną, zdjąć z papieru, odwrócić do góry nogami i posmarować czekoladą. 