Prościej się nie da. Upiec, zblenderować, doprawić, pożreć. Przepyszne, jeśli oczywiście lubimy dyniowe smaki. Bo jak nie, to omijamy z daleka, a nawet bardzo daleka. Ta wersja jest bardzo smakowita, ale czy bardziej niż wzor[c]owa dyniowa - tego nie umiem powiedzieć. Weźmy:  ćwierć niedużej dyni czubata łyżka klarowanego masła sól i curry do smaku bulion warzywny lub woda prażone pestki dyni lub inne dodatki według uznania  Dynię umyć, obrać i pokroić na plastry o grubości 2 cm. Rozłożyć na natłuszczonej (lub wyłożonej papierem do pieczenia) blasze i posypać wiórkami masła. Wstawić do piekarnika nagrzanego do 175 stopni i piec ok. 30 minut - aż dynia zmięknie i się nieco zarumieni. Kilka minut przed końcem pieczenia posypać dynię przyprawą curry. Upieczoną zalać bulionem lub wodą, zblenderować i dosolić do smaku. 