Coś dla miłośników odświeżających, acz mocnych alkoholi. Klarowna i mocno cytrynowa nalewka, dobra po obiadku, jeszcze lepsza przed ;) A przy przeziębieniach - idealna! Należy mieć: 1/2 litra spirytusu 1/2 szklanki wody 3 cytryny ziarenko pieprzu 1/3 laski wanilii 500 g białego cukru i szklankę wody na syrop papierowe filtry do kawy (do filtrowania)  Cytryny cienko obrać. Spirytus wymieszać z wodą, zalać nim cienko obrane skórki  i odstawić. Cytryny włożyć do foliowej torebki i trzymać w lodówce. Po 5 dniach wyjąć skórki, a do alkoholu wlać sok wyciśnięty z odłożonych cytryn, wanilię, pieprz i syrop. Odstawić na 2-3 tygodnie i przefiltrować. Można pić od razu, ale lepiej odstawić na jeszcze 4 tygodnie - nalewka im starsza, tym lepsza. 