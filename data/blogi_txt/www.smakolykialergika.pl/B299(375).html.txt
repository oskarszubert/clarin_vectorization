Alergicy mają swoje trufle, to NieAlergicy też, a co. Zdecydowanie dla dorosłych, bo niezbyt słodkie i mocno naalkoholizowane. Kremowe, cudowne. Zróbcie. Może dla swoich Mam? Potrzebujemy:  100 g gorzkiej czekolady, minimum 75% 2 łyżki mleka czubata łyżka masła 2 łyżki cukru pudru żółtko 2 łyżki moczonych w rumie rodzynek 2 łyżki wódki lub rumu kakao do obtaczania  Czekoladę rozpuścić w mleku, dodać cukier oraz masło i podgrzewać (nie gotować), aż cukier się rozpuści. Masę przestudzić, dodać żółtko, wódkę i rodzynki, wymieszać. Odstawić na 3 godziny a następnie szybko ochłodzić. Formować z masy małe kuleczki i obtaczać je w kakao. Gotowe trufle przechowywać w lodówce, w szczelnym opakowaniu. 