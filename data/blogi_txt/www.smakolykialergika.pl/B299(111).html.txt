Dawno temu dostałam od Ali namiar na faworki bez nabiału. Długo nie miałam odwagi się do nich wziąć... A szkoda, bo okazało się, że są przepyszne i nie wymagają wielkiego nakładu pracy. Prawie w ogóle nie modyfikowałam przepisu, jest wspaniały! Szacun szapoba dla OSy!!!! :) PS. Właśnie nasmażyłam 50 pączków dla NieAlergików, ledwo żyję ;p Weźmy:  ½ szklanki wody gazowanej ½ szklanki mleka roślinnego (dałam owsiane) 2 łyżki oleju 2 łyżeczki balsamico 2 łyżki spirytusu 450g mąki pszennej, 2 łyżki mąki kukurydzianej 1 łyżeczkę cukru pudru ewentualnie: łyżeczkę śmietany owsianej oraz: mąkę do podsypywania 4 kostki smalcu cukier puder  Wymieszać mokre składniki i zagnieść z mąkami oraz cukrem na gładkie ciasto - gdyby ciasto nie chciało się lepić, dodać troszkę śmietany owsianej. Kilka minut okładać ciasto wałkiem, składając je co kilka uderzeń. Rozwałkować cienko na podsypanej mąką stolnicy. Powycinać prostokąty, w prostokątach zrobić pośrodku nacięcie i przez owo nacięcie przewlec jeden koniec faworka. Rozgrzać smalec w płaskim, szerokim garnku (rondlu) - smalec będzie odpowiednio gorący, gdy drewniany patyczek wrażony w tłuszcz będzie bąbelkować :) Smażyć faworki krótko z obu stron, osączać na papierowych ręcznikach i pozypywać cukrem pudrem. 