Do prawdziwej paschy to najbardziej jest podobna z wyglądu ;) Ale jest smaczna, słodka, nadająca się dla alergików i zdrowa, dzięki dodatkowi suszonych czy kandyzowanych owoców - z kandyzowanymi będzie bardziej atrakcyjna wizualnie. Jej zrobienie jest niezwykle proste i zajmuje jakieś 5 minut. Idealna na wielkanocny stół - dlatego dodaję ją do akcji Słodka Wielkanoc Alergika oraz Wielkanocne Smaki 2.  Przygotujmy:  500 ml dozwolonego "mleka" np. roślinnego (ja robiłam na bebilonie pepti) 2 łyżki cukru 5-6 łyżek błyskawicznej kaszy manny miąższ z 1/3 laski wanilii lub aromat lub cukier waniliowy (dałam własnej roboty cukier waniliowy) sporą garść pokrojonych suszonych lub kandyzowanych owoców  Kaszkę wymieszać z "mlekiem", cukrem oraz wanilią i gotować ciągle mieszając, aż dobrze zgęstnieje i stanie się dość gładka. Dodać owoce, wymieszać i przelać do schłodzonej lodowatą wodą salaterki. Gdy zastygnie wyłożyć na talerz, udekorować i gotowe :)  Zapraszam do Veggie na świetny konkurs Przepisy Wielkanocne! Dodaj swój wegański lub wegetariański przepis, a być może dostaniesz fajną nagrodę :) 