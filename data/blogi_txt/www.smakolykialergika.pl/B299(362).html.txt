Bardzo sympatyczne ciasteczka z tego przepisu. Rzecz oczywista, skórkę z cytryny zamieniłam na wanilię, a masło sklarowałam, ale poza tym ściśle trzymałam się przepisu. Ichnie cupsy przeliczałam na szklanki i właściwie precelki wyszły ok, choć niestety, nie trzymały formy tak jak oryginały. Ale nawet nieźle smakowały, więc chyba nie ma się co przejmować.  Przygotujmy: 1,5 szklanki mąki  ok. 1/2 szklanki lekko ciepłej wody  3 łyżki klarowanego masła, bezmlecznej margaryny lub oleju*  łyżeczkę suchych drożdży  1/2 łyżeczki cukru z wanilią  szczyptę soli cukier do toczenia ciastek    Wymieszać mąkę z solą, dodać pokrojone w wiórki masło i wyrabiać mikserem z hakami do ciasta (lub w robocie), aż się dobrze wymiesza. Drożdże rozpuścić w wodzie i dodać do ciasta. Ponownie wyrabiać, aż ciasto będzie jednolite. Lekko natłuścić je oliwą, miseczkę przykryć ściereczką i odstawić na godzinę, by podrosło. Następnie odgazować, owinąć w folię spożywczą i włożyć do lodówki na co najmniej godzinę. Schłodzone ciasto wyjąć, rozwałkować i nożem do pizzy pokroić na mniej więcej 24 równe kawałki. Każdy kawałek uformować, "rolując" na cukrze, w wałek grubości małego palca, a następnie zawinąć torcettini. Ułożyć w odstępach na blasze wyłożonej papierem do pieczenia i odstawić na ok. pół godziny, by podrosły. Następnie wstawić do piekarnika nagrzanego do 150 stopni (z termoobiegiem) i piec ok. 20 minut, aż się zarumienią. *na oleju nie robiłam, ale myślę, że spokojnie można go użyć i ciasteczka wyjdą     Smakołyki przypominają, że można już kupić książkę Patyski! TUTAJ 