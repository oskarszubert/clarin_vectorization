Smak dzieciństwa w antyalergicznej aranżacji - "biszkopt", truskawki z własnej grządki i galareta z prochu. Mniam! Kto nie wierzy, niech zrobi i sam się przekona.  Trzeba przygotować: białe ciasto z tego przepisu (z połowy składników)  truskawki (nie zważyłam, ale ilość w zależności od wielkości ciasta, 20-30 sztuk)  paczkę truskawkowej galaretki w proszku    Owoce umyć, odszypułkować i dobrze osączyć. Galaretkę rozpuścić, używając nieco mniej wody niż podano w przepisie (ja zamiast 500 ml dałam 400 ml) i odstawić, by nieco stężała. Ciasto upiec w formie na tartę lub dużej tortownicy (gdyby urósł mu "czubek", to ściąć, by placek był płaski). Gdy ciasto wystygnie, posmarować je cienką warstwą tężejącej galaretki i poukładać truskawki. Owoce na cieście zalać tężejącą galaretką i odstawić do lodówki na godzinę lub dwie. 