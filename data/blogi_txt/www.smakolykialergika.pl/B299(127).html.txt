To klasyka halołinowych słodkości, więc trudno podać źródło - mumii w internecie pełno. Po zrobieniu nawiedzonego ciasta zostało mi trochę masy cukrowej, więc postanowiłam ją zużyć, robiąc lizaki-mumie. Wyszły bardzo fajne, do zdjęcia udało mi się uratować jedną, i to w dodatku najbrzydszą, jako że miała najmniejsze powodzenie ;)   Trzeba mieć:  dowolne, zwarte ciasto (u mnie karobowe brownie, ale dobre byłyby też bajaderki) czerwoną marmoladę (użyłam domowej galaretki z porzeczek) masę cukrową z tego przepisu patyczki do lizaków lub szaszłyków Ciasto pokroić w prostopadłościany, okroić kanty - tak, by każdy kawałek ciasta przypominał obłą mumię. Nadziać na patyczki. Masę cukrową rozwałkować, pokroić w paski. Ciasto posmarować marmoladą, okręcić paskami masy cukrowej, lekko dociskając. Z resztek masy zrobić mumiom oczka. Dla większego efektu makabry można mumie lekko wypaćkać marmoladą ;) 