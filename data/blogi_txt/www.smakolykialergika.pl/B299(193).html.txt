Gorąco jak w piekle. Ikonka bateryjki w aparacie miga na czerwono jak wariatka, a ten debil (aparat znaczy), jak zawsze, gdy mu bateria siada, sam się co chwila wyłącza. Zapasowych baterii nie mam. Lody mi zostały sztuk dwa, bo resztę potraktowano skrytożerczo. I płyną ci one, a czas ucieka... Szkoda lodów, bo pyszne. To znaczy pyszne dla tych, co lubią lukrecję. Należy mieć:  wodę czystą lukrecję (użyłam pastylek) ewentualnie syrop z agawy do smaku (ja nie dałam)  Wodę zagotować, a gdy nieco przestygnie, rozlać do foremek na lody. Do każdego zbiorniczka wrzucić pastylkę lub kawałek lukrecji i odstawić. Od czasu do czasu zamieszać. Gdy lukrecja się rozpuści, foremki wstawić do zamrażarki i zamrozić. 