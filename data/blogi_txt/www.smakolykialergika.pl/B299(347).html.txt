W pewnym dyskoncie nabyłam w celach całkowicie estetycznych (urocza puszeczka) przyprawę o wdzięcznej nazwie "Apple Orange". Aby móc puszeczkę używać wedle własnego upodobania, muszę zużyć zalegającą w niej mieszankę. No to siup. Dla tych, którzy nie mają takowej przyprawy podaję, jak zrobić wersję jej podobną, acz znacznie zdrowszą, smaczniejszą i w pełni naturalną. Należy mieć:  szynkę o zwartym kształcie (ok. 700 g) 1 łyżkę lidlowskiej przyprawy "Apple Orange", a nalepiej zamiast niej mix zrobiony z: 1 płaskiej łyżeczki skórki startej z pomarańczy bio* 1 łyżeczki zmielonego suszonego jabłka po 1/2 łyżeczki: imbiru, kminku, majeranku po 1/4 łyżeczki: zmielonej kolendry i goździków oraz: sól do smaku łyżeczkę muscovado łyżkę balsamico ewentualnie olej lub oliwa (2 łyżki)  Szynkę posolić, posypać przyprawami i cukrem, skropić octem, włożyć do miski, szczelnie przykryć folią spożywczą i odstawić do lodówki na minimum 24 godziny. Rozgrzać piekarnik do 200 stopni. Jeśli szynka jest bardzo chuda - skropić oliwą. Wstawić do piekarnika na kilka minut (aż się skórka lekko zrumieni), a następnie podlać wodą, przykryć i piec ok. półtorej godziny w temperaturze 175 stopni. *My możemy użyć skórki, ale jeśli macie silne uczulenie na cytrusy lub duże obawy - pomińcie ten składnik. 