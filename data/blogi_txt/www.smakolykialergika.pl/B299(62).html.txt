Pyszny, delikatny, idealnie wilgotny. Pewnie dzięki zawartości maślanki. Ja zrobiłam żytni, ale rodzaj mąki nie ma znaczenia, robię taki z miksu różnych mąk, czasem tylko z pszennej i też wychodzi dobry. Przygotować trzeba:  1 kg mąki żytniej żurkowej (lub 900 g mąki i ok. 100 g otrębów żytnich) 2-3 łyżki oleju łyżkę soli duży kubek maślanki letnią wodę - do uzyskania odpowiedniej konsystencji łyżkę suchego zakwasu bio (opcjonalnie) 30-40 g świeżych drożdży łyżeczkę cukru masło do wysmarowania formy  Wymieszać drożdże z ciepłą wodą, łyżką mąki i cukrem, odstawić, żeby ruszyły a następnie dodać do mąki wymieszanej z zakwasem, solą i lekko ciepłą maślanką. Wyrabiać hakami do ciasta dolewając tyle wody, by uzyskać niezbyt zwartą konsystencję. Pod koniec wyrabiania dodać olej. Odstawić do wyrośnięcia, przełożyć do dwóch wysmarowanych masłem keksówek, wstawić do nagrzanego do 175 stopni piekarnika (z termoobiegiem) i piec przez godzinę. 