Kolejny wpis z serii "Dawno, dawno temu...". Dlatego bez zdjęcia. Wygrzebałam prehistoryczny kukbuk, więc możecie się spodziewać kilku przepisów z czasów, kiedy "wszystko uczulało". Pamiętam, że ciasto to upiekłam, żeby się przekonać, czy młodego nie uczulają drożdże. Okazało się, że nie. Ufff... Przy okazji wyszło na jaw, że dziad jest smaczny. Przepis podaję takim, jakim go znalazłam w moim ultrahipoalergicznym kukbuku. Jak tak patrzę na niego teraz, to nie jestem pewna, czy ten zamiennik jajka jest w ogóle potrzebny... Przygotujmy:  250 g mąki mixu C* 80 g rodzynek namoczonych w 3-4 łyżkach wody  70 g pokrojonych suszonych, niesiarkowanych owoców  5 g suchych drożdży  150 ml mleka roślinnego lub mieszanki mlekozastępczej  80 g roztopionego masła klarowanego lub oleju  100 g cukru  3 „jaja“ (30 g zamiennika+120 ml wody)    Wymieszać mąkę z drożdżami, zmiksować z resztą składników, dodać bakalie, wymieszać. Włożyć do natłuszczonej formy z powłoką nieprzywierającą, przykryć mokrą ściereczką i odstawić w ciepłe miejsce na godzinę. Piec z naczyniem z wodą 50 minut w 170 stopniach (z termoobiegiem).   * lub mieszanki mąk: z sorgo, jagieł, słodkiego ryżu, gryki, skrobi ziemniaczanej lub kukurydzianej   Moja książka: internetowo w księgarni JakWyżej oraz Coryllus  stacjonarnie w FOTO-MAG przy stacji metra Stokłosy oraz księgarni Latarnik przy ul. Łódzkiej 8 w Częstochowie.    Smakołyki zapraszają na swój fanpejdż! 