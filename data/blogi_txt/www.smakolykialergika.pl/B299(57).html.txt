Prosta przystawka, zawdzięczająca swą nazwę którejś z rodzimych nadmorskich jadłodajni. Złota Rybka. Bardzo oryginalna nazwa ;) Ale musiała dawać dobre carpaccio z łososia, skoro sobie zanotowałam, co mam na talerzu pod taką właśnie nazwą. To carpaccio jest na zbyt bogato, ale ja nigdy nie kładę dodatków na rybie, każdy sobie bierze, co chce. Największym powodzeniem cieszą się kapary i cebula. Hmmmm... Wystarczy mieć:  wędzonego łososia pokrojonego w cieniusieńkie plasterki kapary oliwki korniszony cebulę słodką cebulkę marynowaną ósemki pomidora ósemki limonki (alergicy pomijają) pieprz do smaku lekki winegret z oliwy, octu jabłkowego*, odrobiny muscovado, ciutki musztardy posiekany koperek  Plastry łososia ułożyć na półmisku, skropić (nie polać!) winegretem, skąpo oprószyć pieprzem. Posypać koperkiem wedle gustu (u nas nie za dużo). Wokół poustawiać małe miseczki z dodatkami. Podawać z pieczywem. *NieAlergicy wymieniają ocet jabłkowy na sok z limonki 