Sympatyczne, kruche ciasteczka dla bezglutków. Są mało słodkie, więc fajnie się komponują z melasą. Choć oczywiście możemy sobie darować klejenie ciastek w markizy i po prostu wyjadać każde z nich solo ;)  Przygotujmy:  300 g Mixu C 140 g margaryny 1/2 szklanki cukru pudru łyżkę karobu lodowatą wodę melasę Wymieszać suche składniki, wkroić margarynę, wrobić ją palcami. Następnie wyrabiać ciasto dodając tylko tyle wody, by się skleiło. Uformować wałek o średnicy 3-4 cm i włożyć go na pół godziny do zamrażarki. Po tym czasie wyjąć ciasto i pokroić na plasterki grubości ok. 0,5-1 cm. Plasterki układać na blasze i piec 15 minut w 170 stopniach. Gdy ciastka DOBRZE ostygną, smarować melasą i składać w markizy. Bo jak dobrze nie ostygną, to będą wyglądać tak:   Jak dla mnie bomba, bo lubię gonić ozorem spływającą melasę, no, ale jako kto lubi mieć czyste rączki, to musi czekać, aż ciastka DOBRZE ostygną ;) 