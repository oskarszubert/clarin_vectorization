Co zyskasz dzięki tej książce?    Właściwie powinieneś zapytać: „Co zyskam dzięki zainwestowaniu swojego czasu w przeczytanie tej książki?”. Odpowiedź jest troszkę przekorna i zaskakująca – otóż nic. „No jak to nic?” Ano tak, ponieważ przeczytanie tej książki, tak jak pewnie wielu innych wcześniej, dokładnie nic Ci nie da. Dlaczego? Ponieważ to, co dostałeś, nie jest instrukcją obsługi, ale narzędziem. Instrukcją obsługi młotka z pewnością nie uda Ci się wbić gwoździa w ścianę, ale młotkiem jak najbardziej tak. Ta książka przyniesie Ci korzyści, jeżeli będziesz jej używał co najmniej do momentu zmiany swoich starych nawyków. Zastosuj więc zawarte tu techniki, najpierw aby pomóc sobie, a później – aby tę wiedzę przekazać innym.     Zmiany, które będziesz wprowadzał, nie są zmianami rewolucyjnymi. Pamiętasz pewnie jeszcze z lekcji fizyki, że zawsze zwiększeniu akcji towarzyszy zwiększenie przeciwnie skierowanej reakcji. A co to znaczy dla Ciebie? To, że im gwałtowniej będziesz chciał wprowadzać zmiany w swoim życiu, tym gwałtowniej będzie się przed tym bronił Twój umysł. Pamiętaj, że już bardzo długo pracujesz na starych schematach, więc im bardziej będziesz chciał wymusić zmiany, tym bardziej Twój umysł będzie Cię od tego odciągał. Właśnie dlatego proponuję ewolucyjne, a nie rewolucyjne wprowadzanie zmian. Ten sposób jest przyjemniejszy i spokojniejszy, dzięki czemu będziesz mógł łatwiej wprowadzić go w życie. Jak korzystać z zawartej tu wiedzy?Z pewnością nie masz czasu i ochoty na czytanie kolejnej książki, z której woda leje się strumieniami, a jej przeczytanie nie daje Ci żadnych wymiernych korzyści. Dlatego otrzymujesz konkretną, praktyczną wiedzę oraz dostęp do narzędzi, które możesz łatwo zastosować, osiągając błyskawiczne efekty.To, czego będziesz się uczył używać, jest wynikiem koncepcji poziomu „zero” Twoich umiejętności finansowych. Jest to poziom startowy, na którym jesteś wtedy, kiedy niezależnie od wysokości dochodów, na koniec każdego miesiąca wychodzisz na „zero”. Jak się pewnie domyślasz, nie jest to jeszcze najgorsza finansowa ewentualność, która może Ci się przydarzyć. Możesz na przykład zejść do poziomu poniżej zera. Kiedy tak się dzieje, tracisz zdolność trzeźwej oceny co do tego, jak sobie poradzić z taką sytuacją. Dlatego pokazuję Ci również, jakie działania możesz podjąć, kiedy Twoje finanse są na dużym minusie. Wtedy będziesz umiał przejść przez „zero” i zacząć wychodzić na plus. Innymi słowy – pokażę Ci drogę od momentu,kiedy ktoś wzbogaca się Twoim kosztem, przez sytuację, kiedy „wychodzisz na zero” i dalej – kiedy już samodzielnie budujesz swoją finansową niezależność.Układ książki umożliwia rozpoczęcie lektury w dowolnym jej momencie. Ty sam najlepiej znasz własną sytuację i możesz zdecydować, czy zacząć czytać od samego początku, od drugiej czy od trzeciej części. To ważne, abyś już na wstępie wiedział, że w zależności od zmiany Twojej sytuacji finansowej, możesz wracać do tej książki wielokrotnie i czytać ją od interesującego Cię miejsca. Pamiętaj, ta książka to narzędzie, które pomoże Ci w kilku prostych krokach, podjąć niezbędne działania i szybko osiągnąć zadowalający efekt. Tak naprawdę nie ma znaczenia, w którym miejscu w tej chwili jesteś – czy jesteś zadłużony, czy jakoś tam dajesz sobie radę. Faktem jest, że nie zacząłeś jeszcze budować swojej niezależności, dlatego że w przeszłości podjąłeś określone decyzje i myślisz w określony sposób. Zwlekanie lub brak działania są tego dobrym przykładem.Siedem kroków do szybkiego wyjścia z długuJest to metoda, która pomogła już wielu osobom w oderwaniu się od myślenia o długu i przejściu do budowania niezależności. Składa się ona z siedmiu kroków:1. Na wstępie zajmiesz się zmianą swojego nastawienia do pieniędzy, do sytuacji, w której się znalazłeś, wreszcie do Twojego długu. Od dawna wiadomo, że przyciągasz do swojego życia to, na czym się mentalnie skupiasz, to, wokół czego kręcą się Twoje myśli. Lepiej dla Ciebie, abyś skupiał się na pozytywach, prawda?2. Następnie stworzysz własny plan, który pomoże Ci zrobić krok do przodu. Pierwszy, a za nim następne. Nieważne, jak małe to będą kroki, ważne, abyś poruszał się w obranym przez siebie kierunku. Zobaczysz również, jak się zorganizować,  aby nie zalewały Cię tony dokumentów.3. W trzecim kroku wykryjesz, gdzie znikają Twoje pieniądze, które z takim trudem zarabiasz. Czy na koniec każdego miesiąca głowisz się, gdzie podziały się wszystkie Twoje pieniądze? Po prostu były... i znikły? Jeżeli zrozumiesz, czym jest to spowodowane, będziesz też w stanie lepiej kontrolować swoje finanse.4. Kolejny krok pozwoli Ci skupić się na zasobach, które masz do dyspozycji. Nauczysz się, w jaki sposób możesz je powiększać. Wychodzenie z kłopotów finansowych nie polega na tym, żebyś do zera ograniczył swoje wydatki, bo jest pewien próg, którego nie można przeskoczyć, choćby ze względów fizjologicznych lub psychicznych, ale polega na mądrym kontrolowaniu wydatków, przy jednoczesnym zwiększaniu zarobków.5. W piątym kroku nauczysz się wykorzystywać I.P.N, czyli Indywidualny Plan Naprawczy. Większość osób zadłużonych nigdy nie czyta swoich umów kredytowych ani nie zna aktualnego obciążającego ich oprocentowania. Ludzie ci nie wiedzą również, jakie mają możliwości zmniejszenia, refinansowania czy wcześniejszej spłaty długu. Dlatego też w tym kroku dokonasz inwentaryzacji swoich obciążeń.6. Krok szósty pomoże Ci zdiagnozować tempo, w jakim chcesz spłacać swój dług. Wykorzystasz tutaj narzędzie, które pozwala bardzo szybko spłacić wszystkie Twoje długi. W tym kroku dowiesz się, w jakim celu masz tworzyć oszczędności. Oszczędzanie polegające jedynie na gromadzeniu pieniędzy nie ma większego sensu. Oszczędności powinieneś tworzyć, aby móc inwestować we własny dług. To właśnie jest ewolucyjna droga do szybkiego wyjścia z długu, która jednocześnie daje Ci największą nad nim kontrolę.7. W ostatnim, siódmym kroku dowiesz się, w jaki sposób ochronić się przed efektem finansowego „jojo” Nauczysz się, jakie działania zabezpieczą Cię przed ponownym wejściem na drogę zadłużenia i pomogą rozpocząć budowanie niezależności finansowej.Ne puero gladium – nie dawaj dziecku miecza.Ta łacińska sentencja bardzo dobrze oddaje, co dzieje się z wieloma klientami banków na tak młodym rynku finansowym jak polski. Coraz częściej stają się oni ryzykownie zadłużeni. Powodów zadłużenia jest tak wiele jak ludzi. Ponieważ wielokrotnie spotykałem się z osobami, które wpadały w pętlę zadłużenia i stawały się przez to zupełnie bezradne, postanowiłem pomóc Ci, abyś nie musiał tego przerabiać na własnej skórze.Dobrze pamiętam również okres, kiedy gwałtownie wzrastały moje dochody, a ja miałem coraz mniej pieniędzy. Tym mniej – im więcej zarabiałem. Wiele razy zastanawiałem się, dlaczego tak się dzieje. Nie znałem jeszcze wtedy mechanizmu działania drugiego prawa Parkinsona, które w tej książce opisuję. W swojej karierze zawodowej przeżyłem takie zdarzenia jak  podpalenie siedziby firmy, którą stworzyłem, zmiany rynku detalicznego spowodowane przez wchodzące do Polski zachodnie sieci handlowe, spłatę kilku kredytów, miesiące bessy na giełdzie, dwucyfrową inflację, denominację, likwidację firmy, w której pracowałem, utratę pracy, wyjazd za chlebem za granicę, awans, który okazał się degradacją i degradację, dzięki której zostałem finansowo niezależny. Wszystkie te zdarzenia, które mnie spotkały, spowodowały jednak, że finansowo dotarłem do swojego obecnego miejsca.Zastanów się teraz, czy Tobie jest potrzebna aż taka dawka adrenaliny? Jeżeli nie – dobrze wykorzystaj wiedzę, którą dzielę się z Tobą w tej książce.Na koniec pamiętaj, że od życia zawsze dostajesz to, czego chcesz, więc uważaj, żebyś nie chciał zbyt mało.Sławomir ŚniegockiNie jest to wiedza dla inwestorów giełdowych! Jest to napisany prostym językiem poradnik dla wszystkich, którzy chcą inteligentnie prowadzić domowy budżet, brać mądre kredyty i stopniowo uczyć się jak inwestować pieniądze. To książka dla tych, którzy chcą mądrze zarządzać finansami i czerpać satysfakcję z faktu, że ich dług sam się spłaca. Chcesz do nich należeć? : Inwestuj we własny dług Podobne wpisy: Jak kupić dom ?Jakie są prawa konsumenta ?Zwrot towaru zakupionego przez InternetJakie są kategorie prawa jazdy ? 