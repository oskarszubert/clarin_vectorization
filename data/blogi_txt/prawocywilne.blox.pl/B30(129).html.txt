Jak rozliczać godziny nadliczbowe ?    W związku z nową definicją pracy w godzinach nadliczbowych zawartą w art. 151 § 1 K.p. oraz likwidacją dotychczasowej treści art. 129 § 2 K.p., w stanie prawnym obowiązującym od 1 stycznia 2004 r., przez pracę w godzinach nadliczbowych należy rozumieć pracę wykraczającą poza obowiązujące pracownika normy czasu pracy a także pracę wykonywaną ponad przedłużony dobowy wymiar czasu pracy, wynikający z obowiązującego pracownika systemu i rozkładu czasu pracy.     Ten z pozoru gramatycznie prosty zapis powoduje jednak poważne wątpliwości, ponieważ ustawodawca dokonał istotnych zmian w treści przepisów dotyczących pracy w godzinach nadliczbowych, natomiast stosujący prawo mentalnościowo są przyzwyczajeni do dotychczasowego porządku w tym zakresie i dlatego trwają polemiki na temat sposobu rozumienia i stosowania nowych regulacji. Pracodawcom i ich pracownikom zajmującym się problematyką pracowniczą potrzebne jest systemowo spójne wyjaśnienie tych kwestii, w celu poprawnego, jednolitego stosowania zasad w zakresie rozliczania czasu pracy i rekompensowania pracy w godzinach nadliczbowych.Niniejsze  opracowanie jest próbą ukazania systemowej jednolitości i racjonalnej  zbieżności obowiązujących przepisów o czasie pracy w zakresie  problematyki godzin nadliczbowych.Wybrane fragmenty ebooka :Definicja pracy w godzinach nadliczbowychZ definicji zawartej w art. 151 § 1 K.p. wynika gramatycznie, że pracą w godzinach nadliczbowych jest praca ponad:a) 8 godzin na dobę, lub odpowiednio 12 godzin albo 16 godzin, względnie 24 godziny w przypadku stosowania podstawowej lub równoważnych norm czasu pracy, w przypadku zatrudnienia w pełnym rozmiarze czasu pracy (pełny etat),b) ponad normę czasu pracy przewidzianą do przepracowania przez danego pracownika w danym dniu w równoważnym systemie czasu pracy np. pracownik w danym dniu miał przepracować 4 godziny ale polecono mu pracować 8 godzin i dlatego powiemy, że przepracował 4 godziny nadliczbowe,c) praca wykraczająca poza normę średniotygodniową czasu pracy w okresie rozliczeniowym, czyli zasadniczo ponad średnio 40 godzin powszechnie oraz ponad średnio 43 godziny w przypadku ruchu ciągłego.W zakresie punktu a) warto zwrócić uwagę, że przekroczenie normy dobowej stanowi granicę poprawności budowy harmonogramu czasu pracy. Oznacza to, że pracownik zatrudniony w systemie, o którym mowa w art. 135 K.p. nie może mieć ustalonego w harmonogramie czasu pracy w skali doby dłuższego aniżeli 12 godzin. Gdyby pracodawca taki harmonogram ustalił, przewidujący np. 13 godzin pracy, wówczas powiemy, że jest on skonstruowany z naruszeniem art. 135 K.p., ponieważ maksymalna norma dobowa przewidziana tym przepisem wynosi 12 godzin, a jak wiadomo pracy w godzinach nadliczbowych planować nie wolno.Norma dobowa czasu pracy dla pracownika zatrudnionego w równoważnym systemie czasu pracy wynosi tyle, ile konkretny przepis przewiduje. Oznacza to, że takiego pracownika zasadniczo wiąże jedna norma dobowa. Jedynie w przypadku art. 138 K.p. mielibyśmy do czynienia z dwoma normami dobowymi a mianowicie 8 godzinną i jednego dnia w niektórych tygodniach z 12 godzinną.Rozwiązanie, o którym mowa w pkt b) zostało wprowadzone do Kodeksu pracy z dniem 1 stycznia 2004 r. i od razu budzi uzasadnione wątpliwości. Komentatorzy podzielili się na dwie grupy. Jedni uważają, że pod tym pojęciem należy rozumieć przypadek wydłużenia normy dobowej czasu pracy ponad 8 godzin a inni, że chodzi tutaj o każde wydłużenie wymiaru czasu pracy w skali doby przewidzianego do przepracowania przez danego pracownika zgodnie z opracowanym harmonogramem czasu pracy.Osobiście opowiadam się za drugim rozwiązaniem, co szczegółowo wyjaśniłem na łamach Monitora Prawa Pracy (por. T. Nycz Pojęcie pracy w godzinach nadliczbowych, MPP z 2004/8/217). Na poparcie swego stanowiska przytoczę tutaj tylko jeden argument a mianowicie, twierdzenie, że pod pojęciem pkt b) należy rozumieć pracę przekraczającą 8 godzin na dobę nie znajduje uzasadnienia normatywnego, ponieważ przepis o tej treści (art. 129 § 2 K.p. w brzmieniu obowiązującym do 31.12.2003 r.) został uchylony.W tym miejscu chcę jednak uzupełniająco zwrócić uwagę na pewne błędne wnioski wyciągane na kanwie nowej regulacji. Twierdzi się mianowicie, że zarówno resort pracy jak i PIP przyjmują korzystniejszą dla pracodawców wykładnię, uważając, że pracą w godzinach nadliczbowych będzie dopiero praca przekraczająca 8 godzin na dobę (por. I. Jaroszewska-Ignatowska Czas pracy i urlopy wypoczynkowe, INFOR, 2004 r., str. 115). Rzecz wygląda jednak wręcz przeciwnie, organy te przyjmują niekorzystną dla pracodawców wykładnię, co łatwo można udowodnić na dowolnym przykładzie.Pracownik zatrudniony w systemie równoważnym z art. 135 K.p. w 1 miesięcznym okresie rozliczeniowym, zgodnie z harmonogramem miał pracować w danym dniu 2 godziny a przepracował 8 godzin.Zakładając, że nie doszło do pracy w godzinach nadliczbowych przekraczających normędobową, gdyż norma 8 godzinna nie została przekroczona, pracodawca:• będzie musiał zapłacić za 6 godzin 100% dodatek, zgodnie z art. 1511 § 2 K.p., ponieważ po upływie tego miesiąca okaże się, że normatywny czas pracy dla miesięcznego okresu rozliczeniowego został przekroczony o 6 godzin,• nie będzie mógł skorzystać z art. 1512 § 2 K.p. i udzielić pracownikowi w zamian czasu wolnego od pracy, ponieważ przepis ten dotyczy tylko przekroczeń norm lub wymiaru dobowego.Przy wykładni uznawanej przeze mnie, w podanym wyżej stanie faktycznym pracodawca ma możliwość:• zastosować art. 1512 § 2 K.p. i udzielić pracownikowi w zamian czasu wolnego od pracy w tym miesiącu w dogodnym dla niego terminie, co jest korzystne z punktu widzenia elastyczności przepisów o czasie pracy, lub• będzie musiał zapłacić za 6 godzin zasadniczo dodatek w wysokości 50%, zgodnie z art. 1511 § 1 pkt 2 K.p.Jak z powyższego przykładu wynika, wykładnia przeze mnie prezentowana jest korzystniejsza dla pracodawców i idzie z duchem elastyczności przepisów o czasie pracy, a równocześnie nie jest systemowo sprzeczna z innymi regulacjami przepisów o czasie pracy.W zakresie pkt c) trzeba zwrócić uwagę na to, że pracą w godzinach nadliczbowych jest praca przekraczająca normę średniotygodniową właściwie wyliczoną dla danego okresu rozliczeniowego czasu pracy. Podane wielkości średnio 40 godzin i średnio 43 godziny mają jedynie charakter maksymalny, ponieważ norma średniotygodniowa może być mniejsza z uwagi na występujące w okresie rozliczeniowym święta nie przypadające w niedzielę. Wymiar czasu pracy w okresie rozliczeniowym ulega więc stosownemu obniżeniu na zasadach określonych w art. 130 § 2 K.p.Warto także zwrócić uwagę, że w systemie pracy w ruchu ciągłym zatrudnienie przekraczające średnio 40 godzin tygodniowo w granicach do średnio 43 godzin tygodniowo w okresie rozliczeniowym nie stanowi pracy w godzinach nadliczbowych. W tym systemie ustawodawca wydłużył jedynie normę średniotygodniową, wprowadzając od razu odpowiednią z tego tytułu rekompensatę.Nie można tutaj mówić o pracy w godzinach nadliczbowych, ponieważ w ruchu ciągłym pracownika obowiązuje norma średniotygodniowa w granicach do 43 godzin. W konsekwencji, przekroczenie średnio 40 godzin pracy tygodniowo w okresie rozliczeniowym nie stanowi pracy w godzinach nadliczbowych, ponieważ pracownika nie obowiązuje 40 godzinna norma średniotygodniowa lecz 43 godzinna. Dalszą tego konsekwencją jest możliwość ustalania harmonogramu czasu pracy w granicach nie przekraczających średnio 43 godzin tygodniowo w okresie rozliczeniowym, co przy odmiennej wykładni byłoby niedopuszczalne, gdyż jak wiadomo godzin nadliczbowych planować nie można.[…]Cały rozdział dostępny jest w pełnej wersji eBooka Godziny nadliczbowe Obowiązek pracy w godzinach nadliczbowychPrzepisy  Kodeksu pracy wyraźnie nie precyzują obowiązku pracy w godzinach  nadliczbowych. Powinność tę wywodzi się z obowiązku dbałości o dobro  zakładu pracy, zapisaną w art. 100 § 2 pkt 4 K.p. Moim zdaniem jest to  twierdzenie niewystarczające, chociaż podzielam pogląd, iż taki  obowiązek istnieje.Obowiązek pracy w godzinach nadliczbowych wynika łącznie z następujących przesłanek:• obowiązku dbałości o dobro zakładu pracy – art. 100 § 2 pkt 4 K.p.,• wnioskowania a contrario (wnioskowanie odwrotne) z licznych zakazów pracy w godzinach nadliczbowych np. art. 178 § 1 K.p., na tej zasadzie, że skoro nie wolno zatrudniać w godzinach nadliczbowych pracownicy w ciąży, to a contrario oznacza, że wolno zatrudnić w godzinach nadliczbowych pracownicę, która w ciąży nie jest,• systemu przepisów Kodeksu pracy ściśle limitującego dopuszczalność pracy w godzinach nadliczbowych.Liczne regulacje Kodeksu pracy określają maksymalne możliwości zatrudnienia pracownika, co stanowi ograniczenie dla pracy w godzinach nadliczbowych.Wymienić tutaj trzeba:1) maksymalne normy czasu pracy dla systemu podstawowego i systemów szczególnych,2) obowiązek zapewnienia średnio 5 dniowego tygodnia pracy w okresie rozliczeniowym czasu pracy (art. 129 K.p.),3) ograniczenie zatrudnienia w godzinach nadliczbowych w skali doby w związku z obowiązkiem zapewnienia co najmniej 11 godzinnego nieprzerwanego odpoczynku dobowego (art. 132 K.p.),[…]Cały rozdział dostępny jest w pełnej wersji eBooka  Godziny nadliczbowe Czas pracy a wynagrodzenie za godziny nadliczboweDefinicję pracy ponadnormatywnej określa art. 151 § 1 K.p., wedle którego pracą w godzinach nadliczbowych jest praca wykonywana ponad normy czasu pracy obowiązujące pracownika oraz praca wykonywana ponad przedłużony dobowy wymiar czasu pracy, wynikający z obowiązującego pracownika systemu i rozkładu czasu pracy. Z definicji tej nie wynika jednak, aby ustawodawca odróżniał w strukturze czasu pracy, faktyczny czas wykonywania pracy oraz czas pozostawania w dyspozycji pracodawcy.Nie można też zasadnie twierdzić, że wynagrodzenie za pracę w godzinach nadliczbowych dotyczy tylko przypadku, gdy pracownik w tych godzinach nadliczbowych faktycznie pracę świadczy. Taki sposób wykładni zaprezentowany przez Sąd Najwyższy w wyroku z dnia 20 maja 1998 r. jest błędny (por. wyrok SN z dnia 20 maja 1998 r. I PKN 143/98, OSN z 1999 r. Nr 12, poz. 389).Wskazują na to w szczególności niżej określone przesłanki.• Art. 128 K.p. definiujący pojęcie czasu pracy jako okresu pozostawania w dyspozycji pracodawcy, nie odróżnia czasu faktycznej pracy od czasu pozostawania w dyspozycji pracodawcy. Jeżeli pozostawanie w dyspozycji pracodawcy jest częścią składową czasu pracy, to logicznie musi rzutować na pracę w godzinach nadliczbowych.• Brak w Kodeksie pracy normatywnego rozróżnienia czasu pracy od czasu faktycznej pracy. Jedyne odstępstwo stanowi art. 1515 K.p., który mówi o czasie dyżuru nie wliczanym do czasu pracy, jeżeli w tym czasie pracownik nie wykonuje pracy. Pomijając kwestię zgodności art. 1515 K.p. z Konstytucją, można powiedzieć, że także na tle art. 1515 K.p. ustawodawca nie daje podstaw do rozróżnienia czasu pracy od czasu faktycznej pracy.[…]Cały rozdział dostępny jest w pełnej wersji eBooka Godziny nadliczboweObliczanie godzin nadliczbowychUstawodawca posługuje się pojęciem wymiaru czasu pracy w okresie rozliczeniowym, co jest równoznaczne nie przekraczaniu normy średniotygodniowej w tym okresie rozliczeniowym, wobec tego obliczając godziny nadliczbowe, w obecnym stanie prawnym wystarczy właściwie ustalić wymiar czasu pracy w okresie rozliczeniowym a następnie wyliczyć godziny czasu pracy pracownika i różnica między czasem faktycznej pracy i wyliczonym wymiarem ujawni nam liczbę godzin nadliczbowych. Nie ma więc potrzeby dokonywania obecnie żmudnych wyliczeń przekroczenia normy średniotygodniowej, gdyż różnica tych wskazanych wielkości ujawni jasno, jaka liczba godzin nadliczbowych wystąpiła w danym okresie rozliczeniowym.O charakterze tych godzin nadliczbowych decydować będzie przekroczenie normy dobowej bądź wymiaru dobowego czasu pracy i wówczas pracodawca będzie obowiązany zapłacić dodatek za pracę w godzinach nadliczbowych wedle zasad określonych w art. 1511 § 1 K.p. z wynagrodzeniem za ten miesiąc, w którym godziny zostały przepracowane. Pozostałe zaś godziny nadliczbowe będą występować dopiero z upływem danego okresu rozliczeniowego i dodatek z ich tytułu, zawsze 100%, zgodnie z art. 1511 § 2 K.p., będzie przysługiwał z wynagrodzeniem wypłacanym za ostatni miesiąc danego okresu rozliczeniowego.Przykładowo, jeśli pracodawca stosuje jednomiesięczny okres rozliczeniowy i w danym miesiącu normatywny czas pracy wynosi 160 godzin a pracownik przepracował 182 godziny, to wiadomo, że w sumie przepracował 22 godziny nadliczbowe (182 – 160). Na te 22 godziny nadliczbowe mogą się składać godziny przekraczające normę dobową, wymiar dobowy albo wymiar średniotygodniowy. W pierwszym rzędzie, na podstawie prowadzonej ewidencji czasu pracy trzeba ustalić czy wystąpiło przekroczenie normy dobowej lub wymiaru dobowego, gdyż wówczas wysokość należnego dodatku za pracę w godzinach nadliczbowych będzie zależna od tego, w którym dniu to przekroczenie miało miejsce.[…]Cały rozdział dostępny jest w pełnej wersji eBooka Godziny nadliczbowe 