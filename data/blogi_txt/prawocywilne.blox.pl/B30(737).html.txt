Rozliczenie samochodu w firmie    Nabycie samochodu    W działalności gospodarczej możliwe jest wykorzystywanie samochodów na różnych zasadach. Podstawa prawna korzystania z samochodu zależy głównie od źródeł finansowania będących w zasięgu przedsiębiorcy, oraz od tego, jakie rozwiązanie zostanie uznane za najkorzystniejsze podatkowo w danej chwili.    Można wyróżnić następujące sytuacje: ▶ samochody stanowiące własność firmy (środki trwałe);▶ samochody stanowiące własność firmy (nie stanowiące środków trwałych ze względu na okres używania lub wartość);▶ samochody używane w firmie na podstawie umowy leasingu;▶ samochody używane w firmie na podstawie umowy najmu;▶ samochody używane w firmie na podstawie umowy użyczenia;▶ samochody prywatne właścicieli;▶ samochody prywatne pracowników.Każda forma wykorzystywania samochodów w firmie powoduje pewne, charakterystyczne dla niej, konsekwencje w sferze podatkowej i ma swoje dobre i złe strony.ZakupNajpopularniejszą formą nabycia samochodu jest umowa kupna. Zakup samochodu może być dokonany od osoby fizycznej – w tej sytuacji jest to umowa cywilnoprawna – umowa kupna podlegająca podatkowi od czynności cywilnoprawnych, lub od osoby prowadzącej działalność gospodarczą – wtedy transakcja taka podlega opodatkowaniu podatkiem od towarów i usług.Zakup od podatnika VATUWAGA!!!NABYCIE SAMOCHODU OD PODATNIKA VAT WYKORZYSTUJĄCEGO TEN SAMOCHÓD UPRZEDNIO W SWOJEJ DZIAŁALNOŚCI GOSPODARCZEJ STANOWI DOSTAWĘ W ROZUMIENIU USTAWY O PODATKU OD TOWARÓW I USŁUG I JEST POTWIERDZANE FAKTURĄ VAT.Faktura ta jest wystawiana ze stawką 22% lub wykazuje sprzedaż zwolnioną.Na fakturze VAT sprzedawca samochodu zastosuje zwolnienie w przypadku samochodów używanych w rozumieniu ustawy o VAT.Zakup od osoby fizycznejW przypadku nabycia samochodu od osoby fizycznej transakcja taka nie podlega podatkowi od towarów i usług.Podlega natomiast podatkowi od czynności cywilnoprawnych.Jeżeli przynajmniej jedna ze stron z tytułu zawarcia umowy, w tym wypadku umowy sprzedaży samochodu, nie jest opodatkowana podatkiem VAT lub zwolniona od tego podatku, należy zapłacić od tej czynności podatek od czynności cywilnoprawnych w wysokości 2%.UWAGA!!!W PRZYPADKU WIĘC UMOWY KUPNA-SPRZEDAŻY SAMOCHODU WAŻNY JEST STATUS SPRZEDAJĄCEGO. NIEISTOTNY JEST STATUS KUPUJĄCEGO, BO Z TYTUŁU ZAKUPU TOWARU LUB USŁUGI NIE POWSTAJE OBOWIĄZEK PODATKOWY W PODATKU VAT.PRZYKŁADJan Nowak, osoba fizyczna nie prowadząca działalności gospodarczej, postanowił sprzedać swój samochód osobowy. Samochodem zainteresował się Jan Kowalski prowadzący jednoosobową działalność gospodarczą, podatnik VAT, nie korzystający ze zwolnienia w tym podatku. Zakupiony samochód będzie stanowił składnik majątku jego firmy. Ponieważ z tytułu dokonania tej czynności żadna ze stron nie jest podatnikiem VAT, powstaje obowiązek podatkowy w zakresie podatku od czynności cywilnoprawnych.Z chwilą dokonania czynności cywilnoprawnej – zawarcia umowy kupna sprzedaży samochodu, powstaje obowiązek podatkowy w podatku od czynności cywilnoprawnych. W ciągu 14 dni od dnia powstania obowiązku podatkowego kupujący (od 1 stycznia 2007 r. podatnikiem jest kupujący) obowiązani są obliczyć i wpłacić podatek, składając wypełnioną deklarację.Podatnik, składając deklarację w sprawie podatku od czynności cywilnoprawnych, sam określa wartość przedmiotu czynności cywilnoprawnej.UWAGA!!!JEŻELI WARTOŚĆ OKREŚLONA PRZEZ PODATNIKA NIE ODPOWIADA WEDŁUG OCENY URZĘDU SKARBOWEGO WARTOŚCI RYNKOWEJ, URZĄD SKARBOWY WZYWA PODATNIKA DO PODWYŻSZENIA LUB OBNIŻENIA TEJ KWOTY, PODAJĄC JEDNOCZEŚNIE WARTOŚĆ WEDŁUG OCENY ORGANU PODATKOWEGO.Jeżeli podatnik pomimo wezwania nie określił wartości lub określił ją w sposób nie odpowiadający wartości rynkowej, urząd dokonuje określenia tej wartości z uwzględnieniem opinii biegłego lub przedłożonej przez podatnika wyceny rzeczoznawcy. Jeżeli organ podatkowy powoła biegłego, a wartość ustalona z uwzględnieniem jego opinii różni się o więcej niż 33% od wartości podanej przez podatnika, koszty opinii ponosi podatnik.Najem, dzierżawa, leasingNabycie samochodu drogą kupna wymaga posiadania odpowiednich środków finansowych. Często jednak firma ich nie posiada, lub z różnych przyczyn nie chce angażować wolnych środków pieniężnych. W takiej sytuacji korzystniejsze może się okazać skorzystanie z najmu, dzierżawy lub leasingu.UWAGA!!!NALEŻY JEDNAK PAMIĘTAĆ O TYM, IŻ JEŻELI NA PODSTAWIE TYCH UMÓW UŻYWANY JEST SAMOCHÓD OSOBOWY, KOSZTY EKSPLOATACJI SAMOCHODU BĘDĄ MOGŁY BYĆ ODNOSZONE W KOSZTY UZYSKANIA PRZYCHODU NIE BEZPOŚREDNIO, ALE ZA POŚREDNICTWEM EWIDENCJI PRZEBIEGU POJAZDU. (NIE DOTYCZY TO TYLKO UMÓW LEASINGU.)Umowa najmuSamochód używany na podstawie umowy najmu należy do składników majątku wynajmującego.W związku z tym, najemca nie ma prawa dokonywać opisów amortyzacyjnych, a raty czynszu oraz wszelkie wydatki związane z używaniem samochodu osobowego może zaliczyć w koszty uzyskania przychodu do wysokości limitu określonego ewidencją przebiegu pojazdu – jeżeli wynajmowany samochód jest samochodem osobowym. Jeżeli wynajmowany samochód jest samochodem ciężarowym – nie ma konieczności prowadzenia ewidencji przebiegu pojazdu. Jeżeli wynajmujący jest podatnikiem VAT, do rat czynszu dolicza podatek VAT.Zawarcie umowy najmu nie podlega podatkowi od czynności cywilnoprawnych.Umowa dzierżawySamochód używany na podstawie umowy dzierżawy należy do składników majątku wydzierżawiającego. W związku z tym dzierżawca nie ma prawa dokonywać opisów amortyzacyjnych, a raty czynszu oraz wszelkie wydatki związane z używaniem samochodu osobowego może zaliczyć w koszty uzyskania przychodu do wysokości limitu określonego ewidencją przebiegu pojazdu, – jeżeli wydzierżawiony samochód jest samochodem osobowym. Jeżeli wydzierżawiony samochód jest samochodem ciężarowym – nie ma konieczności prowadzenia ewi- dencji przebiegu pojazdu. Jeżeli wynajmujący jest podatnikiem VAT, do rat czynszu dolicza podatek VAT.Przez umowę leasingu rozumie się umowę, w której finansujący zobowiązuje się nabyć rzecz, a następnie oddać ją na warunkach określonych w tej umowie korzystającemu do używania na czas oznaczony, a korzystający zobowiązuje się zapłacić finansującemu w uzgodnionych ratach wynagrodzenie pieniężne.W praktyce istnieją dwa rodzaje umów leasingu: leasing finansowy (kapitałowy) i leasing operacyjny. Obydwa rodzaje tych umów powodują inne konsekwencje na gruncie podatków dochodowych, jak i VAT.Umowa użyczeniaDo końca 2002 r. korzystanie nieodpłatne w działalności gospodarczej z samochodu na podstawie umowy użyczenia wiązało się z koniecznością wykazania przychodu podlegającego opodatkowaniu jako przychód z tytułu nieodpłatnych świadczeń. Przychód ten należało oszacować w wysokości czynszu najmu, jaki należałoby zapłacić w przypadku, gdyby zawarto podobną umowę o charakterze odpłatnym.Od 1 stycznia 2003 r. do 31 grudnia 2006 r. przepisy stanowiły, że jeżeli przedsiębiorcy samochodu użyczył ktoś należący do I lub II grupy podatkowej w rozumieniu ustawy o podatku od spadków i darowizn (Dz.U. z 1997 r. nr 16, poz. 89 ze zm.), nie ustala się w tym wypadku przychodu z tytułu nieodpłatnych świadczeń. W rozumieniu ustawy o podatku od spadków i darowizn:▶ I grupę podatkową stanowią: małżonek, zstępni, wstępni, pasierb, zięć, synowa, rodzeństwo, ojczym, macocha, teściowie;▶ II grupę: zstępni rodzeństwa, rodzeństwo rodziców, zstępni i małżonkowie pasierbów, małżonkowie rodzeństwa, małżonkowie rodzeństwa i rodzeństwo małżonków, małżonkowie rodzeństwa małżonków, małżonkowie innych zstępnych.Autor: Wanda Karsińska Artykuł jest fragmentem publikacji Samochód a podatkiSamochód jest jednym z podstawowych narzędzi pracy w każdym   przedsiębiorstwie, jednak żaden środek trwały nie wywołuje takiego   zainteresowania polskiego ustawodawcy jak samochód, w szczególności...szczegóły: Samochód a podatkiPodobne           wpisy:Jak wykupić mieszkanie komunalne ?Jak prowadzić księgę przychodów i rozchodów ? (3)Jak prowadzić księgę przychodów i rozchodów ? (2)Jak prowadzić księgę przychodów i rozchodów ? (1) 