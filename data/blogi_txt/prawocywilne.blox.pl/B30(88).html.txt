Kto może być ryczałtowcem    Fragment publikacji ABC - Firma na ryczałcie     I nagle w grupie podatników zarabiających więcej niż wynosi górny próg skali podatkowej znalazło się nagle prawie dwa miliony „polskich hydraulików”, ludzi ciężko i uczciwie pracujących, którzy wreszcie ujrzeli szansę na trwałą poprawę swojego bytu. Wielu z nich chce te pieniądze przywieźć do kraju i tu je zainwestować. I oto dowiadują się, że mimo zapłacenia podatków tam gdzie pracowali, muszą polskiemu fiskusowi oddać dodatkowo od 20 do 40 procent zarobionych pieniędzy. Często są to wszystkie pieniądze, które przywożą ze sobą do kraju. Jeszcze nie widzą że jest to efekt „sprawiedliwości społecznej”, którą wmawiali im różni politycy, ale już zrozumieli, że jest to głęboko niesprawiedliwe. Niektórzy wprost nazywają to grabieżą. I to są właśnie podatnicy, którzy nie zdając sobie często z tego sprawy, głośno wołają o podatek liniowy.     Można się spierać, czy dwuprogowa (obecna) skala podatkowa jest czy nie jest „sprawiedliwa społecznie” i czy wprowadzony w to miejsce podatek liniowy rozwiązałby wszystkie bolączki. Myślę że skala jednoprogowa, która obowiązywać będzie od roku 2009 rozwiąże wiele problemów, a po niewielkiej modyfikacji byłaby wystarczającym ograniczeniem dla zarobków tzw. „kominowych”. Bowiem prawdziwym problemem nie jest jedno czy dwuprogowa skala podatkowa. Problemem jest wysokość kwoty poszczególnych progów, a także wysokość kwoty wolnej. W obecnym systemie osoba otrzymująca minimalne, czyli głodowe wynagrodzenie, musi płacić podatek począwszy już od kwietniowej wypłaty. Osoba nieco lepiej uposażona, która zarabia 3700 zł, czyli zaledwie 600 zł więcej od średniej krajowej, osiąga w skali roku pułap pierwszego progu podatkowego. Wszystko co zarobi ponad to opodatkowane będzie wg stawki 30% , a następnie 40%.Jeżeli więc nie można uzyskać społecznego i politycznego przyzwolenia na podatek liniowy, trzeba zaakceptować to, co zostało zaklepane w ustawie dla roku przyszłego, czyli jeden próg. Całą energię skupić zaś należy na podwyższeniu kwoty wolnej i wysokości progu podatkowego. Uważam że należy przyjąć, że kwota wolna od podatku absolutnie nie powinna być niższa od dwunastokrotności najniższego wynagrodzenia. Dałoby to kwotę wolną w wysokości 13 500 zł. Obliczając natomiast wysokość progu podatkowego można założyć, że wynagrodzenie dobrego specjalisty w wysokości np. 20 000 zł miesięcznie nie budziłoby sprzeciwów w społeczeństwie. A to określałoby wysokość progu podatkowego na kwotę 240 000 złWysokość tego progu można oczywiście dyskutować, ale wydaje się, że minimalna wysokość kwoty wolnej może podlegać dyskusji, ale wyłącznie w górę.Wróćmy jednak do tych corocznych, nie zawsze akceptowanych przez podatników zmian w ustawach podatkowych. Tym razem, na fali krytyki pazerności fiskusa w stosunku do darczyńców żywności, wprowadzono do ustawy vatowskiej przepis umożliwiający podobno obniżenie podatku VAT, poprzez możliwość opodatkowania darowanej żywności od faktycznej jej wartości w momencie darowizny.Fiskusowi niestety nie starczyło zaufania, by pozostawić darczyńcy swobodę określenia ceny rynkowej czerstwiejącego chleba czy tracącej przydatność do spożycia konserwy. Zamiast ceny rynkowej darczyńca musi określić jaką hipotetyczną cenę musiałby zapłacić odbiorca darów konkurencyjnemu dostawcy za taki sam towar. Jakże łatwo jest zakwestionować taką wycenę.Nowy ust 10 a art. 29 ustawy o VAT jest zresztą napisany w sposób tak zagmatwany i bełkotliwy, że żaden z przedsiębiorców którym go pokazywałem nie był w stanie nic z niego zrozumieć. Dodatkowo, nie wiedzieć z jakiego powodu, ograniczono odbiorców takich darów do organizacji pożytku publicznego i to wyłącznie z przeznaczeniem darowizny na działalność charytatywną. Dyskryminacją objęto w ten sposób wszystkich innych potrzebujących (szkoły, domy dziecka), bo przekazywaną im żywność (nie mówiąc już o artykułach przemysłowych) darczyńca musi opodatkować podatkiem VAT od wartości równej cenie nabycia.Fiskus nie może zrozumieć, że niesprzedany chleb jest wieczorem dla producenta wart mniej niż przysłowiowy chleb dla konia, bo kto teraz tyle koni znajdzie. Ten umowny chleb powinien być przekazany do najbliższej potrzebującej jednostki wychowawczej czy opiekuńczej, niezależnie od jej statusu, bez mnożenia kosztów administracyjnych, magazynowych i transportowych.Księgowość Twojej FirmyRyczałt od przychodów ewidencjonowanych Ustawą z 20 listopada 1998 r. o zryczałtowanym podatku dochodowym od niektórych przychodów osiąganych przez osoby fizyczne1, wielokrotnie nowelizowaną, uregulowane zostały zasady opodatkowania ryczałtem od przychodów ewidencjonowanych i opodatkowania wg karty podatkowej w stosunku do osób:• prowadzących pozarolniczą działalność gospodarczą,• wykonujących osobiście niektóre wolne zawody: lekarzy, lekarzy stomatologów, lekarzy weterynarii, techników dentystycznych, felczerów, położne, pielęgniarki, tłumaczy oraz nauczycieli w zakresie świadczenia usług edukacyjnych polegających na udzielaniu lekcji na godziny. Warunkiem opodatkowania ryczałtem lub wg karty podatkowej jest wykonywanie tej działalności osobiście, wyłącznie na rzecz osób fizycznych, bez pośrednictwa instytucji, spółek i przedsiębiorców oraz bez zatrudniania na podstawie jakichkolwiek umów osób wykonujących czynności związane z istotą danego zawodu2.• będących osobami duchownymi.• osiągających przychody z tytułu umowy najmu, podnajmu, dzierżawy, poddzierżawy lub innych umów o podobnym charakterze wszelkich składników majątkowych, także lokali i nieruchomości, w tzw. najmie prywatnym. Ryczałtem mogą być opodatkowane także przychody z najmu, podnajmu, dzierżawy rzeczy ruchomych będących składnikami majątkowymi firmy uzyskiwane w ramach prowadzonej działalności gospodarczej, ale z wyłączeniem najmu nieruchomości będących składnikiem majątkowym firmy3.Dwie pierwsze grupy obejmują także wspólników spółek cywilnych i jawnych, o ile żaden ze wspólników nie jest osobą prawną.1 Dz.U. nr 144, poz. 930 z 1998 r. Ustawę o ryczałcie nazywać będziemy w skrócie „uor”. Ostatnia nowelizacja wraz z nowelizacją updof – Dz.U. nr 217 poz. 1588 z 2006 roku.2 Lekarz nie może zatrudnić lekarza, ale może zatrudnić pielęgniarkę, księgową, recepcjonistkę, sprzątaczkę.3 Opodatkowanie ryczałtem przychodów z najmu znajdziesz w rozdziale IV.Kto może być ryczałtowcemRyczałt od przychodów ewidencjonowanych uregulowany został w rozdziale 2 powołanej wyżej ustawy oraz dodatkowo w trzech rozporządzeniach min. finansów z 17 grudnia 2002 r.4 W roku 2008, na swój wniosek złożony w urzędzie skarbowym do 21 stycznia możesz być ryczałtowcem z tytułu prowadzonej działalności gospodarczej, jeżeli w roku 2007:— przychód Twojej firmy nie przekroczył równowartości 150 000 euro,— przychód Twojej spółki nie przekroczył (łącznie dla wszystkich wspólników) 150 000 euro,— opodatkowany byłeś wg karty podatkowej lub przez część roku wg karty podatkowej, a przez pozostały okres na zasadach ogólnych (księga p. i r.), o ile łączny przychód za cały rok nie był większy od równowartości 150 000 euro. Z okresu karty podatkowej uwzględniasz tylko przychód potwierdzony wystawionymi fakturami i rachunkami, natomiast z okresu księgi p. i r. cały przychód wykazany w księdze5,— w firmie nowouruchomionej w roku 2008 Ty lub Twoja spółka możesz być opodatkowany ryczałtem, jeżeli wybierzesz taką formę opodatkowania nie później niż w dniu uzyskania pierwszego przychodu.4 Trzy rozporządzenia MF z 17.12.02 r. w sprawie prowadzenia ewidencji przychodów i wykazu środków trwałych oraz wartości niematerialnych i prawnych, ewidencji zatrudnienia i kart przychodów – Dz. U. nr 219.5 Wg kursu średniego NBP, który 1.10.2007 roku r. wynosił 3,7680 zł kwota ta równa się 565 200 złW pierwszym przypadku limit dotyczy zsumowanych przychodów wszystkich Twoich firm jednoosobowych. W drugim, dotyczy on oddzielnie przychodu każdej ze spółek. Nie jest ważne, ilu spółek jesteś współwłaścicielem i jaki byłby łączny przychód przypadający na Ciebie.Jeżeli działalność rozpoczynasz w trakcie roku, zawiadomienie o wyborze opodatkowania ryczałtem składasz w urzędzie właściwym dla swojego miejsca zamieszkania, najpóźniej na 1 dzień przed rozpoczęciem działalności, nie później niż w dniu uzyskania pierwszego przychodu.W spółkach zawiadomienie o wyborze opodatkowania ryczałtem składają wszyscy wspólnicy, każdy w urzędzie właściwym dla jego miejsca zamieszkania. Limit ryczałtu na rok 2008 obniżony został w stosunku do lat poprzednich z 250 000 euro do wysokości 150 000 euro. Jeżeli w trakcie roku 2008 Twój przychód przekroczył równowartość 150 000 euro, zobowiązuje Cię to do przejścia na opodatkowanie na zasadach ogólnych i to wyłącznie wg skali podatkowej, od miesiąca następnego po miesiącu w którym przekroczyłeś limit1. Do końca roku, w okresie opodatkowania na zasadach ogólnych, nie możesz korzystać ze wspólnego opodatkowania z małżonkiem ani opodatkowania liniowego, bo przez część roku byłeś ryczałtowcem. Ponieważ w trakcie roku byłeś opodatkowany wg różnych zasad, na koniec roku każdy z tych okresów rozliczasz odrębnie. Sposób rozliczenia rocznego (PIT-28 + PIT-36) omówiony jest w rozdziale 14.Jeżeli limit 150 000 euro przekroczyłeś w roku 2007, już od 1 stycznia 2008 musiałeś przejść na zasady ogólne, ale w tym wypadku z możliwością wyboru opodatkowania liniowego (zawiadomienie u.s. do 20 stycznia).Ryczałtowiec nie musi co rok deklarować wybranej formy opodatkowania. Jeżeli w kolejnym roku do 20 stycznia (w roku 2008 - do 21 stycznia) nie wybierzesz innej formy opodatkowania urząd domniemywa, że nadal chcesz być opodatkowany ryczałtem. Małżonkowie (oraz osoby samotne wychowujące dzieci) nie mają prawa do wspólnego opodatkowania pozostałych dochodów, od których płacą podatek wg zasad ogólnych, jeżeli choć jedno z nich podlega pod przepisy ustawy o zryczałtowanym podatku od niektórych przychodów2. Wyłączenia tego nie stosuje się, jeżeli ryczałt dotyczy tylko opodatkowania przychodów z najmu nie będącego działalnością gospodarczą.O ile w roku poprzednim, prócz prowadzenia własnej firmy, byłeś również współwłaścicielem spółki cywilnej lub jawnej i w bieżącym roku zarówno w firmie jednoosobowej, jak i w spółkach wybrałeś opodatkowanie ryczałtem – płacisz odrębny ryczałt z każdej z tych działalności, których ubiegłoroczny obrót był mniejszy od równowartości 150 000 euro.Działalności, z których przychód w ubiegłym roku był wyższy, w bieżącym roku będą opodatkowane na zasadach ogólnych. Może się więc zdarzyć, że w firmie jednoosobowej płacisz podatek dochodowy ryczałtem, a w spółce – na podstawie księgi przychodów i rozchodów lub odwrotnie.1 W latach ubiegłych, po przekroczeniu limitu w trakcie roku, pozostawałeś ryczałtowcem do końca roku.² Obecnie nie jest ważne czy osiągasz takie przychody, wystarczy że podlegasz pod przepisy ustawy „ryczałtowej”. Tak więc nawet wtedy gdy przerwiesz (bez wyrejestrowania) na jakiś czas działalność opodatkowaną ryczałtem lub zawiesisz działalność opodatkowaną kartą podatkową, albo przejdziesz na opodatkowanie na zasadach ogólnych, nie masz prawa do wspólnego opodatkowania pozostałych dochodów.Pamiętaj, że jeżeli prowadzisz jednoosobowo kilka firm (sklep, transport, agencja usługowa), jest to jedna działalność.W spółce płacisz podatek tylko od przypadającej na Ciebie części przychodu. Wynika to z zapisu w umowie spółki, a jeżeli takiego nie ma, przyjmuje się równy podział przychodu pomiędzy wspólników. Tą samą zasadę podziału stosuje się do ewentualnych ulg podatkowych udzielonych spółce (np. w spłacie podatku VAT), natomiast pomoc publiczna „de minimis” polegająca np. na umorzeniu lub odroczeniu podatku dochodowego, udzielana jest przedsiębiorcy. Oznacza to obniżenie ryczałtu tylko dla tego wspólnika.Wyłączenia z ryczałtuZ podatku dochodowego (a więc i z ryczałtu) zwolnione są następujące przychody:• z tytułu wynajmu osobom przebywającym na wypoczynku do 5 pokoi gościnnych wraz z wyżywieniem, znajdujących się w budynkach mieszkalnych położonych na terenach wiejskich w gospodarstwie rolnym,• przychody pochodzące z międzypaństwowych instytucji finansowych lub ze środków przyznanych przez rządy obcych państw, na podstawie umów zawartych z nimi przez Radę Ministrów, właściwego ministra lub agencje rządowe, a także odsetki od tych przychodów,• dotacje, subwencje i dopłaty otrzymane z PFRON przez zakłady pracy chronionej,• dochody z działalności gospodarczej z zatrudnieniem osób niepełnosprawnych, w zakresie i na zasadach określonych w odpowiedniej ustawie.... [..]Autor: Włodzimierz MarkowskiWydawca: MARCUS S.C.Artykuł jest fragmentem publikacji ABC - Firma na ryczałcie Podobne           wpisy:Ulga na dzieci 2010 r. Rozliczenie wspólnie z małżonkiem Ulgi i odliczenia za 2010 r. Jak rozliczyć PIT 2010 ? 