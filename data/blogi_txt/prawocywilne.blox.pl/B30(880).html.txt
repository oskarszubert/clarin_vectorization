Trzecie wydanie Komentarza zostało opracowane przy udziale nowego autora, Bartosza Suchackiego – radcy prawnego, naczelnika wydziału obsługi prawnej Oddziału ZUS w Opolu, prezentującego jednak osobiste poglądy na omawianą problematykę, a nie poglądy instytucji, w której jest zatrudniony. Współpraca z osobą, która na co dzień styka się ze stosowaniem przepisów komentowanej ustawy i wiążącymi się z tym wątpliwościami interpretacyjnymi, pozwoliła na wzbogacenie III wyd. Komentarza o dotąd nieporuszane zagadnienia prawne oraz niejednokrotne pogłębienie wcześniej prezentowanej argumentacji.     Do ważniejszych modyfikacji komentowanych przepisów doszło zwłaszcza w obrębie tez odnoszących się do następujących zagadnień: orzekania o niezdolności do pracy (art. 12–14) i przyznawania rent z tego tytułu (art. 59–61), ochrony przedemerytalnej (art. 24), emerytury wcześniejszej i w obniżonym wieku, w tym emerytury nauczycielskiej bez względu na wiek (art. 29 i 32), ustalania podstawy wymiaru emerytury po rencie lub innej emeryturze (art. 21) w powiązaniu z art. 53 i 110–111, ponownego ustalania prawa do emerytury/renty (art. 114), postępowania odwoławczego (art. 118) ze szczególnym uwzględnieniem stosowania zasad i przepisów postępowania cywilnego w sprawach emerytur i rent (np. art. 316 k.p.c.), kapitału początkowego (art. 173–175). Poszerzenie treści opracowania wynika również z licznych zmian ustawodawstwa ubezpieczeniowego po ukazania się II wyd. Komentarza w kwietniu 2007 r. Nie chodzi tu jednak tylko o zwykłe nowelizacje prawa emerytalno-rentowego (jak np. w sprawie waloryzacji), lecz również o akty prawne, które odrębnie regulują niektóre dziedziny ubezpieczenia społecznego. Szczególną uwagę zwrócono zatem na, obowiązujące od początku 2009 r., dwie ustawy (o emeryturach pomostowych i emeryturach kapitałowych), które w istotny sposób wpływają na konstrukcję i funkcjonowanie całego systemu emerytalnego, a w swych unormowaniach wewnętrznych odsyłają do stosowania wielu przepisów komentowanej ustawy. W związku z tym najważniejsze rozwiązania prawne tych ustaw zostały uwzględnione zarówno w komentarzu do przepisów dotyczących emerytur (zwłaszcza art. 24), jak i do innych artykułów (np. art. 129).W III wydaniu Komentarza uzupełniono również orzecznictwo sądowe, literaturę przedmiotu i pisma Centrali ZUS.Opole, wrzesień 2009 r.Kamil AntonówAutor: Kamil Antonów (red.), Marcin Bartnicki, Bartosz SuchackiWydawca: Wolters Kluwer PolskaUstawa o emeryturach i rentach z Funduszu Ubezpieczeń Społecznych - W nowym wydaniu Komentarza znacząco rozszerzono zakres omawianych  zagadnień. Wynika to zarówno z istotnych zmian stanu prawnego, które zaszły od ukazania się drugiego wydania w kwietniu 2007 r. Podobne wpisy :Vat w transporcie drogowym , jak odliczać Vat od samochodów i paliwa ?Przekroczenie prędkości - kary za przekroczenie prędkościFundusze unijne dla małych firm, fundusze unijne dla małych przedsiębiorstw ..Jak robić zakupy przez Internet ? 