Pochwalę się dzisiaj trochę:) Jeśli jesteście ciekawi moich odpowiedzi na pytania, na które zwykle odpowiadają moi poniedziałkowi goście, zapraszam was na blog Reading Matters, którego autorka Kim jest pomysłodawczynią całego cyklu, i która była tak miła, że pozwoliła mi ściągnąć swój pomysł. Dzisiaj to mnie spotkał zaszczyt bycia gościem w jej cyklu, który ma miejsce we wtorki. Ponieważ mam zamiar kiedyś zamieścić swoje odpowiedzi także tutaj, musiałam się mocno nagimnastykować, żeby wymyślić ich drugą wersję (pierwszą już od dawna mam w głowie). Chciałam też wybrać książki, które są dostępne po angielsku. Wszystkich ciekawych zapraszam do zmierzenia się z angielską wersją moich odpowiedzi na blogu Kim:) Co sądzicie o moich wyborach? A skoro się już chwalę, to na całego i przyznam się, że jestem jedną z pięciu osób, które wygrały konkurs na recenzję na bloxie. Wśród zwycięzców są także znajomi blogerzy: Clevera z bloga Od deski do deski i Ania z bloga Damskim okiem. Pozostałych dwóch zwycięzców nie znam, ale już dodałam do ulubionych i będę zaglądać:) Gratuluję serdecznie świetnych recenzji! Moją nagrodzoną recenzją jest całkiem niedawny tekst o "Klubie filmowym" Davida Gilmoura. Niestety, musiałam zrezygnować z bardzo atrakcyjnej części nagrody, jaką było zaproszenie na galę wręczenia nagrody im. Kapuścińskiego - nie dałam rady w tak krótkim czasie zorganizować sobie wolnego dnia na wyjazd do Warszawy... Za to odebrałam śliczny stosik książek od Agory, który wkrótce pokażę, bo dawno stosiku żadnego nie było, a nieobecność na gali trochę sobie powetowałam spotkaniem z jednym z nominowanych autorów wczoraj w Poznaniu:) Ale o tym następnym razem! 