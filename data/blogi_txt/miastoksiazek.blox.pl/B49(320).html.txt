Bardzo, bardzo dziękuję za Wasze głosy - Miasto Książek przeszło do 3 etapu konkursu na Blog Roku. Jestem wzruszona, że chciało Wam się wysłać tyle smsów! W kolejnym etapie blogi ocenią jurorzy - w kategorii Kultura będzie to pan Jerzy Stuhr. Można też ponownie oddawać głosy (wysyłając dokładnie takie same smsy jak poprzednio), nominując tym razem do nagrody Blog Blogerów, ale powiedzmy sobie szczerze, że blogi z kategorii Kultura nie mają tu chyba większych szans;) Jeśli jednak chcecie ponownie oddać głos, to dochód z smsów nadal przeznaczony jest na szczytny cel - turnusy rehabilitacyjne dla osób niepełnosprawnych. Gratulacje dla wszystkich blogerów, których blogi przeszły do kolejnego etapu! Spędziłam trochę czasu przeglądając listy finalistów i są tam naprawdę fantastyczne, z pasją prowadzone strony. Mnie najbardziej cieszy, że mojemu blogowi udało się przebić do finału, chociaż piszę o wciąż i bez przerwy o książkach, które czyta podobno niewielki procent naszych rodaków. Może blogi książkowe pomogą to chociaż w jakimś ułamku zmienić? He he, optymistka ze mnie... Ale czytanie jest przecież najfajniejszą rozrywką, czyż nie?;)  Źródło: http://adsoftheworld.com/media/print/rayuela_king 