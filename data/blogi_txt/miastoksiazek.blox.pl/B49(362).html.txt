Kilka interesujących mnie nagród literackich zostało ogłoszonych w tym tygodniu. Po pierwsze, Pulitzer Prize for Fiction, która w tym roku powędrowała do debiutanta! "Tinkers" Paula Hardinga to historia o stracie, miłości, umieraniu i dzikim pięknie przyrody. Nowa Anglia, stary człowiek umiera. Powoli pogrąża się we wspomnieniach, w których łączy się ponownie ze swoim ojcem i jeszcze raz przeżywa ból i radość swojej młodości. Niestety, jeszcze nie doczekaliśmy się polskiego wydania książki nagrodzonej Pulitzerem rok temu, więc obawiam się, że i na tą możemy dość długo poczekać...              Kolejna nagroda, którą śledzę, to Commonwealth Writers' Prize, którą w tym roku otrzymał pisarz indyjski Rana Dasgupta za powieść o Bułgarii - ciekawe połączenie. "Solo" to opowieść o życiu kończącego sto lat bułgarskiego samotnika, która jednocześnie śledzi 100 lat historii Bułgarii. Książka od dawna zbiera pozytywne recenzje nie tylko w gazetach, ale także na blogach i wydaje się faktycznie warta zainteresowania. Więcej o "Solo" np. w The Guardian oraz w recenzji Johna Self a o Pulitzerze na oficjalnej stronie. 