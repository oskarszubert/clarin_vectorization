Światowy Dzień Książki, czyli dzisiaj przypadają urodziny Szekspira i Cervantesa. Z tej okazji powinniśmy obdarować kogoś książką i różą - uważam, że to zwyczaj wart rozpowszechniania, pewnie go dzisiaj w życie wprowadzę:) Samemu także można i wręcz trzeba się obdarować, bo księgarnie promocjami kuszą. Ja wybieram się do empiku, gdzie można będzie dostać 3 książki w cenie 2. Nie zdecydowałam jeszcze, co kupię, mam ochotę trochę pochodzić między półkami i powybierać. Sporo atrakcji oferuje też Świat Książki - jeśli w Waszym mieście jest księgarnia, warto się wybrać z jakąś książką, której już nie chcecie mieć w biblioteczce - będzie można ją wymienić na inną, przyniesioną przez kogoś. Ponadto oczywiście sporo książek w promocji. Obniżki oferują także wydawnictwa na swoich stronach oraz merlin, jest więc w czym wybierać, jeśli ktoś zdecydowanie nie lubi empiku, a do Świata Książki ma daleko.Ciekawa jestem, co dzisiaj zakupicie - mam nadzieję, że się pochwalicie! Ja o swoich zakupach opowiem wieczorem, a Wam z okazji Dnia Książki życzę masy dobrych książek!Wieczorny update: Jednak się nie pochwalę, ponieważ wróciłam bez żadnych zdobyczy:( Z moich zaplanowanych wcześniej trójek w mniej więcej podobnej cenie nie mogłam skompletować w empiku ani jednej. Spędziłam jednak miłe popołudnie, przeglądając książki i ciesząc się widokiem tłumów w księgarni. A poza tym istnieje spore ryzyko, że jeszcze spróbuję dzisiaj skompletować jakąś zaplanowaną trójeczkę w empik.com;) 