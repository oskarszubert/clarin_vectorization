Wczoraj spędziłam dzień, odpytując wojewódzkich finalistów olimpiady języka angielskiego dla licealistów. Oczywiście moją działką były pytania z kultury i literatury. Wszyscy uczestnicy dostali wcześniej listy lektur, przygotowane wcześniej przeze mnie, i wierzcie mi, układałam je naprawdę starannie. Nie chciałam, aby znalazły się na nich lektury szkolne czy dobrze znana klasyka, wolałam wstawić coś współczesnego, prowokującego, zachęcającego do czytania. I przyznam, że spodziewałam się bardzo wiele, jako że słyszałam już wcześniej, że finaliści tej olimpiady są naprawdę świetni - nie tylko doskonale mówią po angielsku, ale mają ogólnie dużą wiedzę i bardzo lubią czytać. Faktycznie, było sporo takich osób, aczkolwiek ogólnie raczej się rozczarowałam...  Bo jeśli uczeń liceum wybiera się na olimpiadę językową, na którą dostaje listę lektur obowiązkowych, a następnie podczas części ustnej przyznaje bez zażenowania, że nie przeczytał ani jednej książki z listy, bo "książki są za drogie, a czytanie zajmuje za dużo czasu"? Inna uczestniczka na pytanie o lektury z listy powiedziała, że przeczytała wszystkie streszczenia! Jestem przyzwyczajona do tego, że robią tak niektórzy studenci (chociaż szczerze mówiąc i tak mnie to szokuje - w końcu studiują filologię), ale finaliści olimpiady? Na szczęście trafiały się też inne przypadki. Osoba, która przyznała, że nie lubi czytać lektur i rzadko sięga po coś innego niż fantasy, ale na tej liście lektur, ku swojemu zaskoczeniu, odkryła kilka bardzo wciągających powieści. Kilka innych, z pasją i zaangażowaniem referujących swoje wrażenia z lektury. Kolejna, która stwierdziła, że książki są nudne, ale "Musimy porozmawiać o Kevinie" połknęła błyskawicznie i jest w szoku, że książka może być taka ciekawa... I oczywiście tych kilka wybitnych, błyskotliwych, oczytanych osób, które potrafiły rozprawiać o książkach z listy i spoza niej tak, jak my to robimy na naszych blogach - z uczuciem. Nie zmienia to faktu, że trudno mi uwierzyć, iż ktoś może wystartować w olimpiadzie i nie zapoznać się z żadną pozycją z listy lektur, a potem na rozmowie przyznać do tego bez cienia wstydu. I zastanawiam się, czy będą licealistką też zachowywałam się tak, jakby należało mi się wszystko, bez zastrzeżeń, i jakbym była najmądrzejszą, najważniejszą, najciekawszą osobą na świecie. Mam nadzieję, że nie do tego stopnia, jak niektórzy moi wczorajsi rozmówcy. Niemniej jednak, było to bardzo ciekawe i przyjemne doświadczenie i większość osób wspominam bardzo mile - inteligentni, sympatyczni, z poczuciem humoru i świetną znajomością angielskiego. Nie mogę się doczekać ogólnopolskich finałów, bardzo jestem ciekawa, jacy będą ci najlepsi. Dla ciekawych zamieszczam listy lektur na olimpiadę. Powiedzcie, co o nich sądzicie. Dostałam sygnały od nauczycieli, że ta lista im się nie podoba. Poprzednia zawierała prawie tylko klasykę: Szekspir, "Wichrowe wzgórza", "Jane Eyre", Dickens, "Folwark zwierzęcy", "Wielki Gatsby" itp. Łatwo je było dostać w bibliotekach, ale z drugiej strony większość uczestników nie czytała nic nowego, bazując na znanych już ze szkoły lekturach. Chciałam, żeby jednak trzeba było przeczytać coś specjalnie, i to coś w miarę współczesnego. I rozumiem, że dla nauczyciela to problem, bo sam tych książek nie zna i nie umie nic podpowiedzieć. Mam zamiar w przyszłym roku do każdej książki dołączyć krótki opis, żeby łatwiej było coś wybrać dla swoich uczniów, ale nie chciałabym wracać do listy z samymi klasykami. Jeśli macie jakieś uwagi co do list, co jeszcze można by dopisać, a co wykreślić, to chętnie się z nimi zapoznam:) Uczestnicy nie muszą oczywiście czytać wszystkiego, na finał przygotowują dowolnie wybrany cztery tytuły brtytyjskie i cztery amerykańskie. Literatura brytyjska  Martin Amis London Fields (Pola Londynu) Sebastian Barry Secret scripture (Tajny dziennik) A.S. Byatt The Children’s Book Julian Barnes Arthur and George (Artur i George) Angela Carter Wise children (Mądre dzieci) J.M Coetzee Waiting for the Barbarians (Czekając na barbarzyńców) lub Disgrace (Hańba) Wilkie Collins The Woman in White (Kobieta w bieli) Kiran Desai The Inheritance of Loss (Brzemię rzeczy utraconych) George Eliot Middlemarch ( Miasteczko Middlemarch) Ann Enright The Gathering (Tajemnica roku Hegartych) John Fowles The Magus (Mag) Elizabeth Gaskell Cranford (Panie z Cranford) Ted Hughes - wybrane wiersze Kazuo Ishiguro Never let me go (Nie opuszczaj mnie) Hanif Kureishi The Buddha of Suburbia (Budda z Przedmieścia) Doris Lessing The Golden Notebook (Złoty notes) Daphne du Maurier My Cousin Rachel (Moja kuzynka Rachela) lub Rebecca (Rebeka) Iris Murdoch The Black Prince (Czarny książę) Ian McEwan On Chesil Beach (Na plaży w Chesil) Andrew Motion - wybrane wiersze﻿ VS Naipaul A Bend in the River (Zakręt rzeki) Salman Rushdie The Enchantress of Florence (Czarodziejka z Florencji) Lionel Shriver Let’s talk about Kevin (Musimy porozmawiać o Kevinie) Zadie Smith White Teeth (Białe zęby) Muriel Spark The Prime of Miss Jean Brodie (Pełnia życia panny Brodie) Colm Tóibín Brooklyn (Brooklyn) Derek Walcott - wybrane wiersze Sarah Waters Night watch (Pod osłoną nocy) lub Fingersmith (Złodziejka) P.G. Wodehouse The Code of the Woosters (Dewiza Woosterów) Virginia Woolf A Room of One’s Own (Własny pokój)   Literatura amerykańska  Paul Auster The New York Trilogy (Trylogia nowojorska) Willa Cather My Antonia (Moja Antonia) Kate Chopin The Awakening (Przebudzenie) e.e. cummings - wybrane wiersze Don DeLillo Falling Man (Spadając)  Junot Diaz The Brief Wondrous Life of Oscar Wao (Krótki i niezwykły żywot Oscara Wao) lub Drown (Topiel) Emily Dickinson - wybrane wiersze Jennifer Egan A Visit from the Goon Squad (Zanim dopadnie nas czas) Jeffrey Eugenides Middlesex (Middlesex) F. Scott Fitzgerald Tender is the night (Czuła jest noc) Jonathan Franzen The Corrections (Korekty) Henry James The Portrait of A Lady (Portert damy) Denis Johnson Tree of smoke (Drzewo dymu) Jack Kerouac The Dharma Bums (Włóczędzy dharmy) Jhumpa Lahiri Unaccustomed Earth (Nieoswojona ziemia) Harper Lee To Kill A Mockingbird (Zabić drozda) Cormac McCarthy The Road (Droga) lub Blood Meridian (Krwawy południk) Claire Messud Emperor’s Children (Dzieci cesarza) Arthur Miller Death of A Salesman (Śmierć komiwojażera) Toni Morrison Beloved (Umiłowana) lub A Mercy (Odruch serca) Annie E. Proulx The Shipping News (Kroniki portowe) Philip Roth American Pastoral (Amerykańska sielanka) Richard Russo Empire Falls (Koniec Empire Falls) Carol Shields Stone Diaries (Kronika ryta w kamieniu) Elizabeth Strout Olive Kitteridge (Okruchy codzienności) Donna Tartt The Secret History (Tajemna historia) Alice Walker The Color Purple (Kolor purpury) Richard Yates Revolutionary Road (Droga do szczęścia)  ﻿﻿ 