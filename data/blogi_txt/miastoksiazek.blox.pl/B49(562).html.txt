Tak, jak zapowiedziałam, mam propozycję drugiego wyzwania, nieco bardziej długoterminowego. Nie jest to nowy pomysł, wiele razy przewijał się w Waszych propozycjach do kolejnych wyzwań. Proponuję, żebyśmy przeczytali kilka książek, które zdobyły ważne nagrody literackie. Nagrody budzą mieszane uczucia. Zawsze jest wiele osób niezadowolonych z werdyktu sędziów, często inne, nienagrodzone książki danego autora wydają nam się lepsze, wielu świetnych autorów jest pomijanych. To wszystko prawda. Pomimo to jednak, dzięki nagrodom literackim możemy odkryć wiele książek, które inaczej nigdy by nie trafiły w nasze ręce. W zalewie nowości wydawniczych trudno jest wybrać prawdziwe perełki, nagroda przyznana książce może być przynajmniej jakaś wskazówką. Ponadto, dzięki nagrodom, wiele książek przykuwa uwagę wydawców - wiadomo, że książka nagrodzona prestiżową nagrodą sprzeda się nieco lepiej, więc warto ją przetłumaczyć.  Nagrody są sobie nierówne. Jak więc wybrać te, które będziemy czytać? Chciałabym, abyście wypowiedzieli się w tej kwestii. Proponuję, abyśmy na początek wybrali trzy nagrody, na każdą dali sobie 2 miesiące i w ten sposób w ciągu pół roku przeczytali kilka nagrodzonych nimi książek. Umożliwiłoby nam to ewentualną kolejną edycję wyzwania, do której moglibyśmy wybrać następne trzy nagrody. Jakie nagrody proponuję na początek? Po pierwsze Nike, jako że niewiele książek polskich czytamy w ramach wyzwań, a poza tym trzeba wiedzieć, co słychać na własnym podwórku. Po drugie - Booker Prize. Jest ona powszechnie uznana za jedną z najciekawszych, nagrodzone nią książki trzymają wysoki poziom i wiele z nich to dzieła naprawdę interesujące, czasem wybitne. Po trzecie - Orange Prize, nagroda przyznawana przez kobiety książkom autorstwa kobiet, przez co budzi wiele kontrowersji. Niewątpliwie jednak wiele nagrodzonych nią książek jest wartych uwagi, i co ważne, są często wydawane w Polsce.  Możemy też rozszerzyć zakres wyzwania - wtedy każdy musiałby przeczytać książki z DOWOLNIE wybranych trzech lub czterech nagród literackich. Moglibyśmy wtedy dołączyć nagrodę Pulitzera, Goncourtów lub Costa (dawniej Whitbread) itd. Spowoduje to większą dowolność, może być ciekawsze, ale też bardziej chaotyczne. Aby przybliżyć Wam ewentualną listę lektur, podam tytuły wszystkich książek, któe zdobyły proponowane przeze mnie trzy nagrody: Nagroda Nike:  1997 – Widnokrąg Wiesława Myśliwskiego  1998 – Piesek przydrożny Czesława Miłosza  1999 – Chirurgiczna precyzja Stanisława Barańczaka  2000 – Matka odchodzi Tadeusza Różewicza  2001 – Pod Mocnym Aniołem Jerzego Pilcha  2002 – W ogrodzie pamięci Joanny Olczak-Ronikier  2003 – Zachód słońca w Milanówku Jarosława Marka Rymkiewicza  2004 – Gnój Wojciecha Kuczoka  2005 – Jadąc do Babadag Andrzeja Stasiuka  2006 – Paw królowej Doroty Masłowskiej  2007 – Traktat o łuskaniu fasoli Wiesława Myśliwskiego  2008 – Bieguni Olgi Tokarczuk  2009 – Piosenka o zależnościach i uzależnieniach Eugeniusza Tkaczyszyna-Dyckiego   Booker Prize  1969- Something to Answer For P. H. Newby 1970- The Elected Member Bernice Rubens 1971- W wolnym kraju V. S. Naipaul 1972- G. John Berger 1973- Oblężenie Krisznapuru J. G. Farrell 1974- Zachować swój świat Nadine Gordimer, Holiday Stanley Middleton 1975- Heat and Dust Ruth Prawer Jhabvala 1976- Saville David Storey 1977- Ci, co pozostali Paul Scott 1978- Morze, morze Iris Murdoch 1979- Offshore Penelope Fitzgerald 1980- Rytuały morza William Golding 1981- Dzieci północy Salman Rushdie 1092- Lista Schindlera Thomas Keneally 1983- Życie i czasy Michaela K J. M. Coetzee 1984- Hotel du Lac Anita Brookner 1985- The Bone People Keri Hulme 1986- Stare diabły Kingsley Amis 1987- Moon Tiger Penelope Lively 1988- Oskar i Lucynda Peter Carey 1989- Okruchy dnia Kazuo Ishiguro 1990- Opętanie A. S. Byatt 1991- Droga bez dna Ben Okri 1992- Angielski pacjent Michael Ondaatje, Sacred Hunger Barry Unsworth 1993- Paddy Clarke Ha! Ha! Ha! Roddy Doyle 1994- How Late It Was, How Late James Kelman 1995- The Ghost Road Pat Barker 1996- Ostatnia kolejka Graham Swift 1887- Bóg rzeczy małych Arundhati Roy 1998- Amsterdam Ian McEwan 1999- Hańba J. M. Coetzee 2000- Ślepy zabójca Margaret Atwood 2001- Prawdziwa historia Neda Kelly'ego Peter Carey 2002- Życie Pi Yann Martel 2003- Vernon: Powieść DBC Pierre 2004- Linia piękna Alan Hollinghurst 2005- Morze John Banville 2006- Brzemię rzeczy utraconych Kiran Desai 2007 - Tajemnica rodu Hegartych Anne Enright 2008 – Biały Tygrys  Aravind Adiga 2009 – Wolf Hall Hilary Mantel  Orange Prize  1996: Helen Dunmore – A Spell of Winter  1997: Anne Michaels – Płomyki pamięci  1998: Carol Shields – Przyjęcie u Larry'ego 1999: Suzanne Berne – A Crime in the Neighborhood  2000: Linda Grant – Kiedy żyłam w nowych czasach  2001: Kate Grenville – The Idea of Perfection  2002: Ann Patchett – Belcanto  2003: Valerie Martin – Własność  2004: Andrea Levy – Wysepka  2005: Lionel Shriver – Musimy porozmawiać o Kevinie  2006: Zadie Smith – O pięknie  2007: Chimamanda Ngozi Adichie – Połówka żółtego słońca 2008: Rose Tremain – The Road Home  2009 Marilynne Robinson - Home  Pominęłam całkowicie nagrodę Nobla, ponieważ jest jej już poświęcone inne wyzwanie. Co sądzicie o tych propozycjach? Która opcja Wam się bardziej podoba? Kto byłby chętny? 