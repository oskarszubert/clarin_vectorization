Tym razem spędziłam weekend całkiem bez książek! Czuję się z tym nieco dziwnie, tym bardziej że zamiast słowa cały czas towarzyszyły mi obrazy, jako że pojechaliśmy, jak co roku zresztą, na Pomorskie Spotkania z Diaporamą. Czuję się tak nasycona zdjęciami, że jutro rzucę się chyba na jakąś książkę, spokojną i jesienną najchętniej... Chciałabym skończyć dawno zaczęte "Half of A Yellow Sun", zwłaszcza, że podobało mi się to, co do tej pory przeczytałam, więc nie rozumiem dlaczego nie mogę się zabrać za ciąg dalszy...Podczas kiedy mnie nie było, przyznano the Man Asian Literary Prize. Dostał ją Jiang Rong za "Wolf totem". Moja notka o konkursie jest tutaj. Adrienne Clarkson, przewodnicząca jury, tak uzasadniła wybór: "A panoramic novel of life on the Mongolian grasslands during the Cultural Revolution, this masterly work is also a passionate argument about the complex interrelationship between nomads and settlers, animals and human beings, nature and culture. The slowly developing narrative is rendered in vivid detail and has a powerful cumulative effect. A book like no other. Memorable."I ostatnia ciekawostka: Alberto Manguel, znany u nas z książki "Moja historia czytania", wygłasza właśnie cykl wykładów pod tytułem "The City of Words", które są transmitowane w internecie. Wykłady są w języku angielskim, można już ściągnąć pierwszy z cyklu i wydaje mi się bardzo interesujący. Wszystkie części można będzie znaleźć tutaj: http://www.cbc.ca/ideas/podcast.html 