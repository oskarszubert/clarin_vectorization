"Czytam nocami, w zimie jadę na południe" T.S. Eliot Wśród tej zimowej aury chciałam zaproponować Wam kolejne wyzwanie czytelnicze. W atmosferze jazzu, wygrzewania się na ganku w słońcu, ale też pod prażącym słońcem na plantacji bawełny. Wyzwanie, pozwalające nadrobić braki w klasyce literatury amerykańskiej, momentami trudne, ale przy innych lekturach odprężające. Co powiecie na wspólne czytanie o amerykańskim Południu? To wyzwanie miałoby siłą rzeczy krótszą listę lektur niż poprzednie, przez co więcej osób czytałoby te same książki i mogło porównywać wrażenia. Amerykańskie Południe to fascynujący region, odrębny kulturowo od reszty Stanów Zjednoczonych, z bogatą literaturą, której spora część została wydana po polsku. Niezwykłym zbiegiem okoliczności, w ostatnich dniach pisze o nim bardzo ciekawie Chihiro! Oprócz czytania moglibyśmy też oglądać i recenzować filmy, ewentualnie słuchać muzyki, ale tutaj ktoś musiałby pomóc i podać propozycje.  To wyzwanie na krótki okres czasu, powiedzmy do końca kwietnia. Oprócz tego mam pomysł na wyzwanie długoterminowe, który też podam wkrótce.  Jakie lektury mogłyby znaleźć się na liście?   John Berendt „Północ w ogrodzie dobra i zła”   Erskine Caldwell „Chłopiec z Georgii”, „Dom na wzgórzu”, „Poletko Pana Boga”   Kate Chopin “Przebudzenie”   Pat Conroy „Książę przypływów”, „Conrack”   James Dickey „Wybawienie”   William Faulkner “Wściekłość i wrzask”, „Światłość w sierpniu”, „Absalomie, Absalomie”, „Dzikie palmy” Fannie Flagg „Smażone zielone pomidory”, „Daisy Fay i cudotwórca”   John Grisham „Czas zabijania”   Winston Groom „Kiedy umiera lato”   Davis Grubb „Noc myśliwego”   Zora Neale Hurston „Their eyes were watching God”   Edward P. Jones „Znany świat”   Barbara Kingsolver „Lato namiętności”   Harper Lee „Zabić drozda”   Carson McCullers “Serce to samotny myśliwy” Margaret Mitchell „Przeminęło z wiatrem”   Sue Monk Kidd „Sekretne życie pszczół”   Toni Morrison “Pieśń salomonowa”, “Umiłowana”   Reynolds Price „Długie lata szczęścia”   Harriet Beecher Stowe „Chata wuja Toma”   Kathryn Stockett “The Help” Mark Twain “Przygody Hucka Finna”   John Kennedy Toole „Sprzysiężenie głupców”   Alice Walker „Kolor purpury”   Percy Walker „Miłość w ruinach”, „Kinoman”   Robert Penn Warren „Nocny jeździec”, „Gubernator”, „Puszcza”   Rebecca Wells „Boskie sekrety siostrzanego stowarzyszenia Ya-Ya”   Z uwagi na krótki czas wyzwania, trzeba byłoby przeczytać minimum 3 książki z listy. Nie trzeba prowadzić swojego bloga, wystarczy założyć sobie konto pocztowe na gazeta.pl. W ten sposób uzyskuje się dostęp do bloga wyzwaniowego, którego wkrótce założe. Obsługa jest naprawdę prosta! Co o tym sądzicie? Ktoś jest zainteresowany takim wyzwaniem? Jakie jeszcze lektury proponujecie? 