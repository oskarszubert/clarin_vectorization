Niecałe dwa tygodnie przez przyznaniem nagrody Bookera, w Wielkiej Brytanii zrobiło się głośno o wynikach badań rynkowych, które wykazały, iż sprzedaż powieści modelki Jordan piszącej pod pseudonimem Katie Price przewyższyła sprzedaż wszystkich książek nominowanych do Bookera... Nie pomogło skrócenie listy nominowanych ani kampania w mediach promująca nagrodę, najwyraźniej jakość tej literatury jest przeszkodą nie do pokonania dla brytyjskich czytelników. "On Chesil Beach", powieść najpopularniejszego z nominowanaych autorów Iana McEwana, sprzedała się w liczbie 113,606 egzemplarzy, podczas gdy "Crystal" Katie Price 144,489 egzemplarzy. I to pomimo iż książka McEwana jest naprawdę krótka, ma chwytliwy temat związany z seksem, a sam autor jest akurat na tzw. fali w związku z ekranizacją "Pokuty"...The Observer opublikował listę porad dla autorów, którzy chcieliby powtorzyć sukces Katie Price. Oryginalny tekst znajdziecie tutaj (polecam gorąco), a ja przedstawię krótkie streszczenie:- Nie czytaj książek - to strata czasu. Katie Price do powieści nie zagląda. Do innych książek zresztą też nie.- Zatrudnij ghostwritera. Bestsellery Jordan są w rzeczywistości pisane przez dziennikarkę Rebeccę Farnworth - oczywiście jej nazwiska w książkach nie znajdziecie.- Poszerzaj zasób słownictwa. Spójrzcie sami: 'As they strolled down Old Compton Street two people sneaked pictures of them with their camera phones. "That's fucking annoying!" Jake exclaimed. Crystal shrugged. "It goes with the territory, I guess. At least I'm not looking minging.'- Zadbaj o wiarygodność swoich bohaterów. Angel, bohaterka poprzedniej powieści Katie Price, planuje przybyć na swoje wesele w karecie cięgniętej przez sześć białych koni. Faktycznie, bohater Bookerowskiego faworyta, nauczyciel uwielbiający Dickensa, nie może się równać...- Naucz się odróżniać Gucciego od Prady. Przykładowo czarny charakter musi nosić bieliznę od Hugo Bossa, a jego przeciwnik Calvina Kleina... - Członek powinien być zawsze "twardy jak skała" - i to wyjaśnia porażkę McEwana, bo kto chciałby czytać o norwowych nowożeńcach, którzy nie potrafią się zabrać do własnej nocy poślubnej... Albo, jak to dosadniej ujęła Crystal: 'No one wants a party sausage inside them.'The Observer podaje jeszcze kilka punktów, między innymi o bogactwie określeń żeńskich genitaliów, ale sądzę, że już te kilka wystarczy, aby każdy mógł napisać bestseller. W końcu i u nas czytelnictwo dobrej literatury kwitnie, wystarczy zajrzeć do jakiejkolwiek listy bestsellerów ubiegłego roku... 