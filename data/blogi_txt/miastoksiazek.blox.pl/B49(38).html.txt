Po roku przerwy zatęskniłam za konkursem na Blog Roku. W 2010, dzięki Waszym głosom, Miasto Książek znalazło się w finałowej trójce blogów w kategorii Kultura. Nie udało mi się wygrać, ale sam konkurs i wyjazd na galę finałową do Warszawy okazał się fantastyczną przygodą. Dzięki konkursowi poznałam kilkunastu blogerów, których blogi do dzisiaj śledzę. Miasto Książek zyskało też wtedy sporo nowych czytelników, a już sam fakt, że mój blog czytał i docenił pan Jerzy Stuhr był dla mnie dużym przeżyciem. Ponieważ jednak sam konkurs budzi kontrowersje, zwłaszcza ze względu na głosowanie smsowe, w zeszłym roku postanowiłam nie brać udziału. W tym roku też właściwie nie planowałam, ale przeczytałam dzisiaj rano, że to już ostatni dzień przyjmowania zgłoszeń i jakoś tak impulsywnie zgłosiłam się:) Mam nadzieję, że będzie to bodźcem do tego, żeby pisać trochę częściej niż ostatnio - w końcu stawanie w szranki z najlepszymi do czegoś zobowiązuje:) Pierwszy etap zależy od Was! Jeśli z przyjemnością zaglądacie do Miasta Książek, poświęćcie chwilę na wysłanie smsa! Swój głos oddajecie wysyłając smsa o treści E00574 na numer 7122. Koszt smsa to 1,22 zł - cała ta kwota jest przekazywana na cel charytatywny, niezmienny od lat - obozy integracyjno-rehabilitacyjne dla dzieci niepełnosprawnych. Z góry dziękuję za Wasze głosy i sama też kilka oddam - fajnie byłoby, gdyby w czołowej dziesiątce znalazło się jak najwięcej blogów książkowych! 