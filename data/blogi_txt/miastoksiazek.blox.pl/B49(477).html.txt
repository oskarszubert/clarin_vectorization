Na razie powstrzymuję się dzielnie, nie kupuję, nie pożyczam, tylko stopniowo likwiduję czekające stosiki. Nie mam jednak złudzeń - w październiku i ja, i zapewne wielu z Was, moi drodzy towarzysze w nałogu, dołożymy sobie sporo tytułów do naszych list życzeń. Październik bowiem obfituje w wydarzenia literackie jak chyba żaden inny miesiąc, jako że właśnie w tym dość melancholijnym miesiącu przyznawane są nagrody oraz ogłaszane listy finalistów. Czego więc możemy się spodziewać już wkrótce?7.10 - lista finalistów Giller Prize - nagroda dla najlepszej powieści kanadyjskiej, wśród nominowanych jest kilka tytułów dostępnych także u nas14.10 - ogłoszenie zdobywcy Booker Prizeokoło 16.10 - literacka Nagroda Nobla, ta data jest najbardziej prawdopodobna, ponieważ zwykle literacką Nagrodę Nobla ogłasza się we wtorek, jako ostatnią z noblowskiego cykluokoło 25.10 - lista finalistów Man Asian Literary PrizeOraz także w październiku, ale nie udało mi się znaleźć dokładnych dat:finaliści nagrody Angelusazdobywca John Llewellyn Rhys Prize - nagrody przyznawanej w 4 kategoriach dla książek wydanych w krajach Wspólnoty Brytyjskiej, których autorzy nie przekroczyli 35 latScottish Book of the Year - o ile dobrze pamiętam, finaliści są także ogłaszani w październikuNie wiem, czy czegoś nie przeoczyłam, ale nawet jeśli, to obawiam się, że z powyższej listy i tak wybiorę sobie więcej tytułów, niż będę w stanie do końca roku przeczytać. Ale książek oczekujących w kolejce w przeciwieństwie do jogurtów w lodówce nigdy nie jest za wiele, nie przeterminują się. Dlatego już nie mogę się doczekać, jakie intrygujące tytuły pojawią się w tym miesiącu. No i oczywiście, kto w tym roku dostanie Nobla. Bukmacherzy już przyjmują zakłady, kogo Wy obstawiacie? Ja jak zwykle chciałabym kogoś nieznanego, kogo będę mogła odkryć od zera! 