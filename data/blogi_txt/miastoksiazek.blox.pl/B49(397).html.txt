Akurat dzisiaj, krótko po tym, jak Chiara pisała o nowej, miłej tradycji wymieniania się książkami z osobami poznanymi przez bloga, listonoszka przyniosła mi fantastyczne, świeżutki jak bułeczki książki-prezenty:) Chihiro przysłała mi nowiutką książkę Hosseiniego, "A Thousand Splendid Suns", i już nie mogę się doczekać, kiedy się za nią zabiorę! A drugą paczkę, z jeszcze dalszych stron, przyszła bardzo ciekawa antologia "The Best American Travel Writing" od Danielle, która rozdawała takie książkowe prezenty z okazji urodzin swojego bloga. Dziękuję ślicznie! Od razu poprawił mi się nastrój, ostatnio bardzo smętny i listopadowy. W dodatku paczki przyszły akurat dzisiaj, kiedy mam przed sobą pierwszy od wielu tygodni weekend w domu! Mam zamiar spędzić cały wieczór w fotelu, z pyszną herbatką i - no właśnie, to jest dylemat! Zwłaszcza, że zachęcona przez Braina wczoraj zaczęłam czytać "Konstelacje" Mitchella... Ale chyba jednak Hosseini kusi najbardziej... Lubię mieć takie dylematy! Mam nadzieję, że przed Wami równie przyjemny weekend! 