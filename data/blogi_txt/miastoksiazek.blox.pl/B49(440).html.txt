Zapraszam serdecznie na nowo założonego bloga Od zmierzchu do świtu, na którym już wkrótce będzie można przeczytać recenzje książek z nocą w tytule, książek nocą czytanych, refleksje na temat nocy w literaturze i inne mroczne opowieści. Nawet jeśli poprzednie wyzwania nie poszły Wam zbyt dobrze, nie poddawajcie się - na tym polega natura wyzwania, że powinno być walką z własną słabością! A nawet jeśli polegniecie, na pewno nie będziecie żałować czasu spędzonego nad wybieraniem i poznawaniem nocnych tytułów i odkrywaniem nowych literackich dróg. Jeśli zaś nigdy nie odezwaliście się ani słowem w blogosferze, ale czytacie po cichu blogi książkowe, może właśnie teraz włączycie się bardziej aktywnie i podzielicie swoimi refleksjami i uwagami? Niech nas będzie więcej i więcej:) Przypominam, że aby pisać notki na blogu Od zmierzchu do świtu, musicie mieć konto e-mailowe na gazeta.pl. Chęc uczestnictwa zgłaszacie w komentarzach do tego lub jakiegokolwiek innego postu, a następnie sprawdzacie (po jakimś czasie) pocztę na gazeta.pl, gdzie powinniście znaleźć maila z linkiem aktywującym dostęp do bloga. Jeśli zgłosicie się w okresie okołosylwestrowym, poczekajcie cierpliwie, jako że nie będzie mnie wtedy przez kilka dni. Zapraszam do uczestnictwa! 