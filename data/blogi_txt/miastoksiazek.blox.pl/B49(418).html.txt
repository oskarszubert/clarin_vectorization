Andrea Levy "The Long Song" Opowieść o życiu na plantacji trzciny cukrowej na początku XIX wieku - o niewolnicy July, jej matce, o białej właścicielce plantacji i wielu innych ludziach. Attica Locke "Black Water Rising" Houston - Jay Porter ratuje od utonięcia kobietę. Ten heroiczny czyn wplątuje go w śledztwo w sprawie morderstwa oraz stwarza zagrożenie dla jego rodziny, a nawet jego życia. Zanim uda mu się rozwikłać zagadkę, będzie musiał zmierzyć się z demonami z przeszłości.             Maria McCann "The Wilding" Rok 1672, jedno pokolenie od zakończenia wojny domowej, Anglia wciąż próbuje powrócić do normalności. Jonathan Dymond prowadzi spokojne życie na wsi, gdy śmierć wuja naprowadza go na ślad sekretów z czasów wojny. Jonathan znajduje list wuja do swojego ojca, mówiący o spadku i zemście, i postanawia dociec prawdy. Pod błahym pretekstem wprowadza się do wrogo nastawionej ciotki, gdzie jednak wplątuje się w związek ze służącą, która też ma swoje tajemnice.       Hilary Mantel "Wolf Hall" Tej książki nie trzeba przedstawiać - nagrodzona Bookerem powieść o życiu Cromwella.                   Nadifa Mohamed "Black Mamba Boy"    Rok 1935, Aden. 10-letni Jama dorastał w slumsach starożytnego miasta. Gdy traci wszystko, co tam miał, jego jedyną szansą na przeżycie jest odszukanie dawno zaginionego ojca. Żeby jednak dostać się do ojca, musi przejść pieszo przez targane wojną kraje - Erytreę, Sudan, Egipt i Palestynę, aż do zimnej i obcej Wielkiej Brytanii. Lorrie Moore "A Gate at the Stairs" Dwudziestoletnia Tassie Keltjin, pół-Żydówka, córka farmera ze Środkowego Zachodu wyjeżdża na uniwersytet, gdy jej kraj szykuje się na wojnę na Bliskim Wschodzie. Podejmuje pracę jako opiekunka do dziecka i przywiązuje się coraz bardziej do swojej nowej rodziny, jednocześnie oddalając się od swoich bliskich, których marzenia i zasady stają się jej coraz bardziej obce. Nowa miłość przyniesie jej kolejne doświadczenia, ale wtedy właśnie jej przeszłość i przyszłość zderzą się brutalnie.    Monique Roffey "The White Woman on a Green Bicycle" George i Sabine przeprowadzają się z Anglii do Trynidadu. George szybko się aklimatyzuje, ale Sabine z trudem przychodzi przystosowanie się do gorąca, samotności i segregacji rasowej. Jej jedyną pociechą jest obsesja na punkcie charyzmatycznego przywódcy nowej partii - Erica Williamsa. Małżeństwo George'a i Sabine przechodzi trudne chwile, jednak gdy George znajduje ukryte listy Sabine i zdaje sobie sprawę, jak wiele oboje ukrywali przed sobą przez lata, postanawia jej to szybko wynagrodzić i udowodnić jej swoją miłość - konsekwencje będą tragiczne...    Amy Sackville "The Still Point" Początek dwudziestego wieku. Edward Mackley, podróżnik i odkrywca wyrusza do Arktyki, aby odkryć Biegun Północny i znika bez śladu. Jego żona Emily czeka na jego powrót przez dziesięciolecia. Sto lat później, w upalny letni dzień, praprawnuczka Edwarda, Julia, wprowadza się do starego domu rodzinnego, chcąc zaprowadzić porządek w starych rodzinnych papierach, zagłuszając w ten sposób niepokój o swoje rozpadające się małżeństwo. Nieoczekiwane odkrycie rzuca nowe światło na związek Emily i Edwarda oraz stawia męża Julii przed trudnym wyborem. Kathryn Stockett "The Help"    Jackson, Mississippi, 1962. Opowieść o czarnych służących i ich białych pracodawcach, utrzymująca się od bardzo wielu tygodniu na pierwszym miejscu listy bestsellerów New York Timesa.            Sarah Waters "Ktoś we mnie" ("The Little Stranger") Moja recenzja tutaj. Kilka ciekawych książek z pewnością jest. Sporo powieści historycznych, co mnie akurat cieszy, Booker zresztą też poszedł do powieści historycznej, więc może to taki obecny trend. Można zaobserwować ciekawą prawidłowość - zdecydowana większość książek zawiera wątek odkrywania tajemnic z przeszłości. Niewiele na tej liście książek wydanych w Polsce, mam nadzieję, że wydawcy będą to nadrabiać. Ja chciałabym przeczytać dwie powieści dziejące się na amerykańskim Południu: "The Help" i "The Long Song". Ciekawe wydają się też "The Still Point" i "Black Mamba Boy", świetne recenzje zgarnia Amanda Craig za "Hearts and Minds", którą też pewnie przeczytam, jako że lubię książki o emigrantach w Londynie. Autorką, która już się dla mnie sprawdziła jest J.M. Hyland, więc przy okazji na pewno sięgnę po jej książkę. Czytuję też czasem blog Laila Lalami, autorki z Maroka, więc z ciekawością przeczytałabym jej powieść. No i oczywiście na półce wciąż czeka "Wolf Hall", czeka i kusi... A które książki Was zainteresowały? 