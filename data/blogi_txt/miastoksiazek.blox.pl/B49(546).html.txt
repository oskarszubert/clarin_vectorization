Weekend na tydzień przed sesją nie jest dobrym terminem na czytanie książek - właściwie odkąd skończyłam "Rachubę świata", czytam tylko prace semestralne... Pocieszam się tylko tym, że za tydzień powoli zacznie się robić spokojnie i wreszcie stosik książek przy łóżku będzie mógł się zacząć zmniejszać. Oczywiście, parę chwil na lekturę znalazłam, i kompletnie nie wiem dlaczego sięgnęłam po "The Secret River" Kate Grenville. Mam tę książkę od kilku miesięcy i chociaż bardzo chciałam ją przeczytać, to jakoś nie mogłam się do niej dobrać, ale teraz sięgnęłam po nią jakoś tak całkiem przypadkowo i wciągnęła mnie. Jest to nagrodzona nagrodą Commonwealth, nominowana do Bookera i Orange Prize opowieść o rodzinie Thornhillów, którzy na przełomie XVIII i XIX wieku zostali zesłani dożywotnio do kolonii karnej w Australii. Właściwie zesłany został William Thornhill, ale jego żona postanowiła pojechać wraz z nim na ten kraniec ówczesnego świata. Zapowiada się na dobrą lekturę, w każdym razie czyta się lekko, choć język jest momentami nieco archaizowany i nie najłatwiejszy. Poza tym nadrobiłam również parę zaległości filmowych i w przerwach między testami i akapitami obejrzałam "Księgę Diny" i "Notatki o skandalu". Oba bardzo dobre, "Księga Diny" ma zachwycające zdjęcia, "Notatki" zachwycającą Kate Blanchett:) Już się cieszę na ferie, ponieważ po ostatniej fazie podsumowań końcoworocznych przygotowałam sobie cały spis filmów, które jakoś mi umknęły, więc teraz potrzebuję tylko trochę czasu na ich oglądanie...Z wiadomości zaś książkowych warto odnotować, iż stowarzyszenie krytyków amerykańskich, National Book Critics Circle, ogłosiło nominajce do przyznawanych przez siebie nagród The 2007 National Book Critics Circle Award, i jest wśród nich kilka znanych i w Polsce tytułów, a nawet i jedno polskie nazwisko! W kategorii Poezja nominację otrzymał Tadeusz Różewicz. Wśród nominowanych są też "Swięte gry" Vikrama Chandry, na które już od dawna patrzę łakomym okiem w księgarni, "Córka grabarza" Joyce Carol Oates (j.w.) oraz Hisham Matar "In the Country of Men", które już chyba wrosło w moją półkę na której stoi bez ruchu od prawie roku... Z kategorii nonfiction zamówię sobie chyba "American Transcendentalism" Philipa Gura. Pełna lista nominacji poniżej oraz tutaj. Zwycięzcy ogłoszeni zostaną 6 marca. AutobiografiaJoshua Clark, Heart Like Water: Surviving Katrina and Life in Its Disaster ZoneEdwidge Danticat, Brother, I'm DyingJoyce Carol Oates, The Journals of Joyce Carol Oates, 1973–1982Sara Paretsky, Writing in an Age of SilenceAnna Politkowska: Russian Diary: A Journalist's Final Account of Life, Corruption and Death in Putin's RussiaLiteratura faktuPhilip Gura, American TranscendentalismDaniel Walker Howe, What Hath God Wrought: The Transformation of America 1815-1848Harriet Washington, Medical Apartheid: The Dark History of Medical Experimentation on Black Americans from Colonial Times to the PresentTim Weiner, Legacy of Ashes: A History of the CIAAlan Weisman, Świat bez nasFikcjaVikram Chandra, Święte gryJunot Diaz, The Brief Wondrous Life Of Oscar WaoHisham Matar, In The Country of MenJoyce Carol Oates, Córka grabarzaMarianne Wiggins, The Shadow Catcher BiografiaTim Jeal, Stanley: The Impossible Life Of Africa’s Greatest ExplorerHermione Lee, Edith WhartonArnold Rampersad, Ralph EllisonJohn Richardson, The Life Of Picasso: The Triumphant Years, 1917-1932Claire Tomalin, Thomas HardyPoezjaMary Jo Bang, ElegyMatthea Harvey, Modern LifeMichael O'Brien, Sleeping and WakingTom Pickard, The Ballad of Jamie AllanTadeusz Różewicz, New PoemsKrytyka Acocella, Joan. Twenty-Eight Artists and Two SaintsAlvarez, Julia. Once Upon a QuniceaneraFaludi, Susan. The Terror DreamRatliff, Ben. Coltrane: The Story of a SoundRoss, Alex. The Rest Is Noise: Listening to the Twentieth CenturyRzadko zdarza mi się sprowadzać coś zza oceanu, zdecydowanie łatwiej i szybciej jest jednak zamówić książki z Anglii, jednak przy obecnym stanie dolara zamawianie z USA może okazać się zdecydowanie korzystniejsze, więc pewnie wkrótce się złamię i jednak coś zamówię, choć obiecuję sobie czytać przede wszystkim te książki, które mam już od dawna. Ale wiadomo, jak to jest z takimi obietnicami... 