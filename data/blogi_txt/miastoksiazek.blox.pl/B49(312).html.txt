Jeszcze ic nie zaczęłam czytać po "Dobrym doktorze", ale tematów do wpisów nie muszę wymyslać, bo same przychodzą z kolejnymi nagrodami przyznawanymi co chwilę. Z przyjemnością więc donoszę, że Man Asian Literary Prize 2008 dostała książka, która najbardziej spośród nominowanych zainteresowała czytelników tego bloga:  "Ilustrado" Miguela Syjuco.O wszystkich nominacjach pisałam tutaj. Na stronie Man Asian można zaś znaleźć zdjęcia pisarza oraz jego dizewczyny:) Nagrodzona powieść to panorama filipińskich losów, obejmująca 150 lat historii tego kraju saga rodzinna, bedąca zarazem opowieścią detektywistyczną. Niektórzy komentatorzy zgłaszają zastrzeżenia co do tego wyboru, jako że Syjuco mieszka w Kanadzie. Faktycznie, może lepiej byłoby promować pisarzy mieszkających i piszących gdzieś w Azji, takich, którzy mają niewielką szansę przebicia się, ale jak dla mnie Filipińczyk mieszkający w Kanadzie nadal jest Filipińczykiem, jego książka wygląda interesująco i z przyjemnością po nią sięgnę. Aczkolwiek nie nastąpi to zbyt szybko, bo sumienie nie pozwoli mi jej kupić, dopóki nie przeczytam stojącej już rok na półce powieści "Wolf totem", która została nagrodzona w 2007:) 