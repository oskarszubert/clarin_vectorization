Po raz czwarty już zapraszam do udziału w czytelniczym wyzwaniu - projekcie, który ma nam dać pretekst do tego, aby czytać więcej, więc pisać o swoich lekturach, który sprzyja czytaniu książek, po które inaczej nie sięgnęlibyśmy, i który pozwala nam porównać swoje wrażenia z opiniami innych. Słowem - sama przyjemność:) Tym razem z wielu pomysłów, które podaliście podczasy organizacji poprzednich wyzwań wybrałam coś zbliżonego do poprzednich tematów, czyli podróże czytelnicze, które zaproponował Kubissimo. Tym razem jednak będą to podróże nie w przestrzeni, lecz w czasie. Zasady są jak zwykle proste: 1. Wyzwanie może podjąć każdy, kto lubi czytać. Aby zostać uczestnikiem, należy zgłosić swój udział w komentarzach tutaj lub na blogu http://historyczneczytanie.blox.pl. (Chciałam, żeby adres brzmiał podrozewczasie, ale niestety jest już zajęty). Żeby zamieszczać recenzje na blogu Podróże w czasie, konieczne jest posiadanie konta pocztowego na gazeta.pl. Nie trzeba prowadzić własnego bloga! 2. Wyzwanie trwa od 22 listopada 2008 do 30 kwietnia 2009. 3. W tym czasie należy przeczytać przynajmniej 4 książki, każda z innej epoki. Można czytać książki z proponowanych list lub inne. Może to być beletrystyka, która opowiadaja o danej epoce, książki napisane w danej epoce, biografie, książki naukowe i popularnonaukowe. Książki napisane w danej epoce powinny być osadzone w kontekście historycznym, słowem, nie czytamy np. alegorycznych, ponadczasowych powieści, które nic nie mówią o swojej epoce. 4. Tytuły wybranych przez siebie lektur podajemy na blogu http://historyczneczytanie.blox.pl  5. Na tym samym blogu umieszczamy recenzje przeczytanych książek, lub odnośniki do recenzji na swoim blogu. Zapraszam do udziału! Temat jest bardzo szeroki, mam nadzieję, że każdy znajdzie w nim coś dla siebie. Nie chcę rozszerzać nadmiernie list, więc oprócz moich wstępnych propozycji wybrałam część Waszych, które zgłaszaliście tutaj. Jeśli pominęłam jakąś fantastyczną książkę, dajcie mi znać, lub sami uzupełnijcie listę, gdy już dostaniecie dostęp do bloga. Można wybierać też lektury spoza list, więc jeśli czegoś na nich nie ma, to nie szkodzi:) Link dający dostęp do pisania recenzji może być wysłany tylko na pocztę na gazeta.pl. Sprawdźcie więc proszę skrzynkę jakiś czas po zgłoszeniu chęci uczestnictwa! Osobom, które zgłosiły się podczas wstępnej dyskusji wysyłam zaproszenia od razu. 