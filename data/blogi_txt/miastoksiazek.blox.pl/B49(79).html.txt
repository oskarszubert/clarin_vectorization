Wczoraj wieczorem ogłoszono zwycięzców poszczególnych kategorii Whitbread Costa Book Award. Zwycięzcą w kategorii Costa Novel Award jest A.L. Kennedy "Day", opowieść o lotniku, który nie potrafi odnaleźć się w powojennym świecie. Osobiście obstawiałam raczej "Death of A Murderer" Ruperta Thomsona... Costa First Novel Award zdobyła Catherine O'Flynn za "What Was Lost". Ta książka, której akcja toczy się w supermarkecie, i która dostała już wcześniej nominacje do Bookera i Orange Prize, została odrzucona przez 14 agentów literackich. Chylę czoła przed autorką, która nie zniechęciła się i wysłała ją po raz 15-ty! I chociaż jakoś mnie ta książka nie ciągnęła, to chyba sprawdzę, dlaczego O'Flynn tak w nią wierzyła i przeczytam:) Zwycięzcy pozostałych kategorii i więcej informacji na przykład w Guardianie. 22 stycznia zaś zostanie ogłoszony zwycięzca nagrody głównej, czyli tytułu Costa Book of the Year. 