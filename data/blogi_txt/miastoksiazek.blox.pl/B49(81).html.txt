Ogłoszono właśnie nominacje do nagrody, która przez lata nazywała się Whitbread, a od roku zmieniła nazwę na Costa Book Award. To jedna z bardziej znanych nagród literackich Wielkiej Brytanii i sporo książek do niej nominowanych ukazuje się potem w Polsce. Nagroda przyznawana jest w 5 kategoriach, mnie najbardziej interesują dwie kategorie dotyczące powieści: Costa Novel Award  Skin Lane Neil Bartlett - historia gejowska, do mnie jakoś streszczenie z amazon nie przemawia Day A.L. Kennedy - II wojna światowa z perspektywy pilota, który gra w powojennym filmie Death of a Murderer Rupert Thomson - 40-letni policjant Billy przez całą noc pilnuje ciała seryjnej morderczyni dzieci, w międzyczasie mierząc się ze swoimi lękami i problemami - wygląda dość ciekawie nawet... The Road Home Rose Tremain - Lev to imigrant z Europy Wschodniej (ciekawe z jakiego kraju), który za sobą zostawia wspomnienia zmarłej rodziny i udaje się do Londynu aby zacząć od nowa.  Costa First Novel Award  A Golden Age Tahmima Anam - wojna domowa w Bangladeszu z perspektywy zwykłej rodziny Gifted Nikita Lalwani - jedyna, która ukazała się już chyba w Polsce, chociaż jeszcze jej nigdzie nie widziałam. Polski tytuł to "Utalentowana", wydana przez Wydawnictwo Literackie.   Bohaterka powieści - uzdolniona matematycznie Rumika - pod czujnym okiem ojca rozwija swój talent, kosztem relacji z otoczeniem. Nastolatka chce jednak żyć tak jak jej rówieśnicy, boleśnie odczuwa też brak wspólnego języka z rodzicami. Splot dramatycznych okoliczności powoduje, że w końcu wyrywa się na wolność...  What Was Lost Catherine O'Flynn - nominowana także do Bookera niesamowita historia tocząca się w supermarkecie, podobno świetna... Mosquito Roma Tearne - miłość i śmierć w cieniu wojny domowej znowu, tym razem na Sri Lance.  Pozostałe kategori to poezja, biografie i książki dla dzieci, nominacje znajdziecie tutaj. Kilka książek z powyższych mnie zainteresowało, chociaż raczej z kategorii debiutów... Ogłoszenie nagrody w styczniu. 