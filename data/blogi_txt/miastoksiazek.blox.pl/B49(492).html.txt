Prawdę mówiąc, chciałam chwilowo odpuścić kolejne wyzwanie. Czasu mam ostatnio niewiele, pomysłów na różne inne akcje sporo, pomyślałam więc, że może wyzwanie za czas jakiś. Ale przejrzałam stare pomysły i wpadł mi w oko jeden tak kuszący, że zaczęłam myśleć intensywnie i jednak mnie wciągnęło. Ogłaszam więc kolejną burzę mózgów:) Podróżowaliśmy już w przestrzeni, i to dwukrotnie, najpierw po różnych kontynentach, a później odwiedzaliśmy poszczególne metropolie. Może pora zacząć przenosić się także w czasie? Takie właśnie wyzwanie proponuję na długie jesiennei i zimowe wieczory. Zasada byłaby prosta - każdy musiałby przeczytać po jednej książce z czterech wybranych przez siebie epok. Do wyboru byłyby książki z epoki, książki dziejące się w danej epoce, aczkolwiek napisane współcześnie, oraz biografie lub autobiografie. Epok oczywiście zrobilibyśmy sporo, żeby było w czym wybierać. Oczywiście nie wszyscy lubią książki historyczne, ale w wyzwaniach chodzi między innymi o to, żeby przeczytać coś, czego się zwykle nie czyta;) Moje propozycje (zaznaczam, że nie wypisuję wszystkiego, co na temat napisano, ale to, co wydaje mi się godne uwagi): Starożytność: Robert Graves "Ja, Klaudiusz" - klasyka   Peter Green "Aleksander Wielki" - biografia wydana w świetnej serii W.A.B., recenzje zbiera znakomite   Harold Lamb "Hannibal"   Michelle Moran "Nefertiti" - nagradzana za oceanem biografia   Steven Saylor "Rzym" - panorama dziejów Rzymu   Mika Waltari "Egipcjanin Sinuhe" - wciągająca pozycja obowiązkowa   John Williams "August" - traktat o władzy i jej cenie w formie powieści epistolarnej   Marguerite Yourcenar "Pamiętniki Hadriana" - słynna książka wreszcie po polsku   Średniowiecze Pierre Barret i Jean-Noël Gurgand "Turnieje boże" - trylogia ("Templariusz z Jeruzalem", "Grosz ubogich", " I my pójdziemy na koniec świata"   Laurence Bergreen "Marco Polo: Od Wenecji do Xanadu" - odkryłam tę książkę przed chwilą, przeglądając nowości historyczne i wiem, że biegnę pojutrze do księgarni! Jestem wielką fanką pana Bergreena, poszukajcie jego książki o Magellanie nieco niżej!   Sarah Bower "A Needle in the Blood" - opowieść o słynnej tkaninie z Bayeux   Maurice Druon "Królowie przeklęci" - klasyka, lektura absolutnie obowiązkowa!   Ken Follet "Filary ziemi"   Bernanrd Cornwell - różne tytuły, cykl arturiański lub wojna stuletnia   Sigrit Undset "Krystyna córka Lavransa" - była już w Portretach kobiet, ale ja nadal nie przeczytałam, więc może w końcu się zmobilicuję?   Renesans Maria Bellonci "Lukrecja Borgia" - barwna biografia   Sarah Bower "Book of Love" - Florencja Medyceuszy   Philippa Gregory "Kochanice króla" i inne o Tudorach   Pierre La Mure "Prywatne życie Mona Lisy"    Orhan Pamuk "Nazywam się Czerwień" - szesnastowieczny Stambuł piórem noblisty   Salman Rushdie "Czarodziejka z Florencji"   Stendhal "Kroniki włoskie"   Tim Willocks "Religia"   Alison Weir "Six wives of Henry VIII" - jedna z lepszych książek o epoce Tudorów, tej samej autorki także świetne "Innocent Traitor" o lady Jane Grey, "Mary, Queen of Scots", "The Princes in the Tower" o największym królewskim morderstwie w historii Anglii, i do średniowiecza "Isabella", o wilczycy Francji, oraz "Eleanor of Aquitaine". Generalnie znakomita autorka.   Mariusz Wollny "Kacper Ryx" - rekomendacja bardzo zachęcająca!   Szesnasty / Siedemnasty wiek   Laurence Bergreen "Poza krawędź świata" - rewelacyjna opowieść o Magellanie, jedna z najlepszych książek historycznych, jakie czytałam!   Lynn Cullen "Córka Rembrandta"   Oświecenie   Sophie Gee "A Scandal of the Season" - lubię książki o książkach, a to jest opowieść o tym, jak powstał słynny poemat Alexandra Pope'a "The Rape of the Lock"   Daniel Kehlmann "Rachuba świata" - rewelacja   Thomas Pynchon "Mason i Dixon" - cegła mistrza postmodernizmu, a zarazem pełna humoru opowieść o wytyczaniu linii dzielącej Północ od Południa w czasie wojny secesyjnej. Francois Rosset "Jan Potocki" - kolejna biografia z mojej ulubionej serii, można przeczytać w parze z "Rękopisem znalezionym w Saragossie"   Pablo de Santis "Kaligraf Woltera" - pisanie jako źródło grozy w mrokach Oświecenia   Dziewiętnasty wiek   A. S. Byatt "Opętanie" - arcydzieło   Michael Faber "Płatek szkarłatny i biały" - ktoś jeszcze nie czytał? Pora nadrobić zaległości:)   Fedorowicz Janina, Konopińska Joanna "Marianna i róże: Życie codzienne w Wielkopolsce w latach 1889 - 1914 z tradycji rodzinnej" - trudna do zdobycia książka, którą bardzo chciałabym przeczytać   Carsten Jensen "My, topielcy" - saga o czterech pokoleniach duskich marynarzy   Elżbieta Kawecka "W salonie i w kuchni" - długo oczekiwane wznowienie świetnej książki o życiu codziennym w polskich pałacach i dworach   Anna Sieradzka "Przechadzki po dawnych wnętrzach, czyli jak niegdyś mieszkano w Polsce" - temat dawnych wnętrz przewija się po blogach, więc ta książka może byc dla wielu interesująca   Sarah Waters "Złodziejka" - najlepsza jak dotąd powieść mistrzyni powieści neowiktoriańskiej    Dwudziesty wiek    Tahmima Anam "A Golden Age" - wojna domowa w Bangladeszu   Daniel Mendelsohn "Zagubieni"   Joanna Olczak-Ronikier "W ogrodzie pamięci" - nagroda Nike   Martin Pollack "Śmierć w bunkrze" - okazja do nadrobienia zaległości   W.G. Sebald "Austerlitz", "Wyjechali" Tom Rob Smith "Ofiara 44" - kontrowersyjna nominacja do Bookera dla thrillera o stalinowskiej Rosji   Małgorzata Szejnert " Czarny ogród"    Nie wypisywałam w ogóle powieści z danej epoki, bo tego by było za dużo, ale może, jeśli ktoś bardzo chce, możemy je także włączyć. Co sądzicie o pomyśle? I jakie tytuły byście dopisali? Może coś więcej spoza Europy? Wojna secesyjna, belle epoque w Ameryce? Może Ameryka Pre-kolumbijska? Może rewolucja kulturalna w Chinach? Może kolonializm, może Autralia? Czekam na propozycje epok i tytułów i mam nadzieję, że nowy pomysł przypadnie Wam do gustu! 