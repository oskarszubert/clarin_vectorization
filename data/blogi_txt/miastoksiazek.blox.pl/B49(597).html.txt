Jak co roku, wszyscy mamy ten sam dylemat - co włożyć pod choinkę naszym bliskim. Z pewnością nie jestem jedynym molem książkowym, który lubi zarówno dostawać, jak i dawać książki. Jednak co roku jest z tym problem. Często wybieram inny prezent tylko dlatego, że nie jestem pewna, czy wszystkich książki cieszą tak, jak mnie (zapewne jest to przesadna ostrożność), a i sama rzadko znajduję pod choinką książki, bo wiadomo, że wszyscy boją się kupować książki molowi książkowemu. U was jest tak samo? Kupujecie i dostajecie książki? Jeśli należycie do tej grupy, która chciałaby kupić książkę, ale nie wie, jaką, możecie zajrzeć do mojej ściągi. Nie ukrywam, że zamieściłam w niej tylko książki, które sama chętnie znalazłabym pod choinką, żeby ułatwić sprawę znajomym gwiazdorkom, ale wybierałam książki, które moim zdaniem spodobałyby się też innym molom książkowym. Wciągające nowości  Nominowana do Orange Prize w 2008 roku powieść o doktorantce, któa znajduje bardzo rzadką dziewiętnastowieczną książkę, która podobno została przeklęta. Podobno warto wyłowić tę powieść spośród zalewu książek o tajemniczych manuskryptach, tajnych zakonach itp.   Powieść obyczajowa z wątkiem kryminalnym zza wschodniej granicy, z kraju, którego literatura nie jest zbyt u nas znana - kto z Was czytał coś z Białorusi? Dla wielbicieli kryminałów  Pozycja obowiązkowa, wciągająca jak kryminał opowieść o początkach kryminalistyki - nie wiem, dlaczego jej wciąż jeszcze nie mam. Rozwój kryminału z punktu widzenia antropologa, fascynująca analiza popularnego gatunku.  A może po prostu nowy, dobry kryminał polskiego autora? Dla miłośników podróży   Zestaw dwóch opowieści o podróży pociągiem przez Azję - pierwszej z roku 1975, drugiej trzydzieści lat później. Klasyka literatury podróżniczej, wreszcie w Polsce. Dla tych, którzy lubią czytać o książkach  Podobno bardzo wciągające eseje młodej pisarki angielskiej.  Błyskotliwe rozmowy o książkach, o zdobywaniu rzadkich woluminów, o czytaniu i kolekcjonowaniu. Chcielibyście którąś z tych książek znaleźć pod choinką? Jakie inne tytuły znalazłyby się w Waszych listach do Gwiazdorka? 