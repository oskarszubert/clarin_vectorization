Rynek literatury faktu, czy też non-fiction, które to określenie wydaje mi się bardziej odpowiednie, przytłacza mnie zdecydowanie bardziej niż rynek literatury pięknej. Wydawanych jest tak wiele ciekawych pozycji, że nie mam co marzyć o tym, że je jakoś ogarnę. Wybrałam więc tym razem bardzo subiektywnie, kilka tytułów wydanych w ubiegłym roku, które mnie zainteresowały. Nie jest to więc żadną miarą obiektywny przegląd, kierowałm się bowiem tylko moimi zainteresowaniami i pasjami, jednak wszystkie wymienione książki pojawiły się też w wielu innych zestawieniach i uzyskały bardzo dobre recenzje, warto więc się im chyba przyjrzeć.Sara Maitland “A Book of Silence” – podróż w poszukiwaniu znaczenia ciszy. Niepokojąca i oświecająca książka. Richard Holmes “The Age of Wonder, How the Romantic Generation Discovered the Beauty and Terror of Science” – połączone biografie naukowców takich jak botanik Joseph Banks, astronom William Herschel, chemik Humphry Davy, oraz poetów takich jak Samuel Taylor Coleridge, John Keats I Percy Bysshe Shelley.Robin Lane Fox “Travelling Heroes: Greeks and their myths in the epic age of Homer” – prowokacyjna historia obszaru śródziemnomorskiego w VIII w p.n.e. “Words in Air: The complete correspondence between Elizabeth Bishop and Robert Lowell” Ed. Thomas Travisano, Saskia Hamilton – Bishop i Lowell poznali się w 1947 i pozostali przyjaciółmi i powiernikami aż do śmierci Lowella 30 lat później. Ich listy tworzą nie tylko dokument niezwykłej przyjaźni, ale także intymną historię życia literackiego w Ameryce.Alberto Manguel “The Library at Night” - autor dobrze znany polskim bibliofilom szuka odpowiedzi na pytanie, dlaczego wciąż próbujemy uporządkować wszechświat, którego uporządkować się nie da. Symbolem takich wysiłków są biblioteki – różnorodne, piękne, tajemnicze. Efektem poszukiwań Manuela jest fascynujące studium misterium biblioteki. Brenda Wineapple “White Heat: The Friendship of Emily Dickinson and Thomas Wentworth Higginson” – Emily Dickinson napisała do Thomasa Wentwortha Higginsona po raz pierwszy z prośbą o ocenę kilku jej wierszy. Zapoczątkowało to 25-letnią przyjaźń przyjaźń korespondencję. Listy Higginsona się nie zachowały, jednak listy Dickinson są świadectwem jej niezwykłego życia.  Henry Hitchings „The Secret Life of Words: How English Became English” – nagrodzona Jon Llewellyn Rhys Price błyskotliwa historia języka angielskiego.  Kate Summerscale “The Suspicions of Mr. Whicher” – mój osobisty faworyt, nie mogę się doczekać, kiedy to przeczytam. W 1860, w szacownej wiejskiej rezydencji angielskiej, zamordowano brutalnie 3-letniego synka właściciela domu. Mordercą najprawdopodobniej był ktoś z członków rodziny lub służby. Rozwiązaniem zagadki zajął się niejaki Jonatan Whicher, jeden z pierwszych ośmiu policjantów nowej jednostki – Scotland Yardu. Historia jak z Agaty Christie, ale zdarzyła się naprawdę, zaś książka jest nie tylko próba rozwiązania mrocznej zagadki, ale także opowieścią o początkach kryminalistyki. Alice Albinia „Empire of the Indus. From Tibet to Pakistan – The Story of the River” autorka ukryta pod burką podróżuje wzdłuż Indusu, przy okazji opowiadając burzliwe dzieje regionu.   Alex Ross „The Rest is Noise: Listening to the 20th Century” – nagrodzona The Guardian First Book Award historia muzyki klasycznej w XX wieku. Historia dźwięków spleciona z rozwojem technologii, wrażliwości, zmian społecznych. 