Drogą częściowo demokratyczną, częściowo autorytarną ogłaszam nowe wyzwanie: Książki z 6 kontynentów! Głosy podzieliły się prawie po równo, z lekką przewagą w kierunku kontynentów, a żę jest to nieco szerszy chyba temat, postanowiłam, że chwilowo przy takim temacie możemy pozostać. Od razu nasunął mi się też temat na kiedyś później - po jednej książce z każdego europejskiego państwa;) Idealnie byłoby, gdyby każdy zaproponował coś, o czym wie, że jest warte przeczytania i z tych książek stworzymy wspólną listę propozycji. Założę też nowego bloga, do którego dostęp dostaną wszystkie osoby, które zgłosiły się do tej pory i kolejni zgłaszający się. Zastanawiam się jeszcze nad nazwą, a raczej adresem: 6kontynentow? Znalazłam kilka ciekawych linków, które warto przejrzeć szukając tytułów. Na blogach angielskich popularny jest cykl lub wyzwanie pod hasłem W 80 książek dookoła świata. Nie wiem, kto je rozpoczął, ale sporo osób prowadzi podobne projekty. Świetną bazą tytułów jest strona http://www.80books.com/ Wyzwanie Reading the World World Literature Today Kolejne wyzwanie Book around the World Podobne wyzwanie zaczęła w tym roku Dovegreyreader A teraz zacznijmy zbierać propozycje. Moje wstępne tytuły - wybieram na razie tylko książki dostępne po polsku, ale dorzucę jeszcze kilka, które sama mam na liście do przeczytania, a które są na razie tylko w języku angielskim: Afryka Alaa Al Aswany "Kair - historia pewnej kamienicy" (Egipt) Alexander McCall Smith - cykl o Mmie Ramotswe i jej agencji detektywistycznej (Botswana) J.M. Coetzee - dowolny tytuł? (RPA) Naguib Mahfouz "Opowieści starego Kairu" (Egipt) V.S. Naipaul "Zakręt rzeki" (Kongo) Nadine Gordimer - nie wiem, który tytuł (RPA) Wole Soyinka "Interpretatorzy" (Nigeria) Ch. N. Adichie "Purpurowy hibiskus" (Nigeria) Barbara Kingsolver "Biblia jadowitego drzewa" (Kongo) Azja Khaled Hosseini "Chłopiec z latawcem";) (Afganistan) Kurban Said "Ali i Nino" (Azerbejdżan) Amitav Ghosh "Szklany pałac" (Birma) Chiny - tutaj można się sprzeczać, ja proponuję Shan Sa, niekoniecznie przez wszystkim postrzeganą jako chińska pisarka, oraz Gao Xinjian, jak wyżej;) Kiran Desai "Brzemię rzeczy utraconych" (Indie) Salman Rushdie "Dzieci północy" i "Śalimar Klaun" (Indie) Arundhati Roy "Bóg rzeczy małych" (Indie) Azar Nafizi "Czytając Lolitę w Teheranie" (Iran) Nadeem Aslam "Mapy dla zagubionych kochanków" (Pakistan) Japonia - aż się boję proponować, spytam literaturoznawców z japonistyki u siebie w pracy, no i liczę na Was:) Na razie mam dość;) Kolejne kontynenty jutro, tymczasem oczywiście czekam na Wasze propozycje! Wydaje mi się, że najtrudniej będzie z Europą. Myślę, że pasowałoby wybrać coś europejskiego na wskroś, ale to by chyba musiała być jakaś klasyka... Albo coś o Europie w opozycji do innych kultur? O tożsamości europejskiej? 