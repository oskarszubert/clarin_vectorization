Na kilka dni udało mi się zniknąć z własnego bloga, melduję jednak, że wkrótce będę z powrotem! Widzę, że omija mnie bogata dyskusja tocząca się pod wcześniejszą notką, bardzo dziękuję Wam za ciekawe uwagi i komentarze i na pewno się również dołączę! Przerwa spowodowana jest chwilową zmianą miejsca pobytu - po kilkudniowym pobycie w Londynie trafiłam do niewielkiego miasta Luton, oddalonego od Londynu o nieco dłuższy rzut beretem. Spędzę tu dwa tygodnie szkoląc się zawodowo na University of Bedfordshire, i niestety dopiero teraz udało mi się na stałe podłaczyć komputer do internetu. Szkolenia zajmują sporo czasu, a że jestem tu z grupą koleżanek z pracy, życie towarzyskie jest także absorbujące. Mam nadzieję, że to wybaczycie, a ci z was, którzy już jakiś czas temu skończyli studia na pewno zrozumieją, jak fajnie jest po latach wrócić na krótko do atmosfery życia w akademiku;) Obiecuję, że się wkrótce ogarnę. No i stosik do pokazania systematycznie się powiększa! A jakby ktoś znał warte odwiedzenia miejsca, i oczywiście księgarnie w Luton, Cambridge i okolicy, to bardzo proszę o podpowiedź, muszę zaplanować weekend;) 