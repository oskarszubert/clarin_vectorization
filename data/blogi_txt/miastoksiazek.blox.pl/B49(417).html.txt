Miała być dzisiaj recenzja, bo już kilka przeczytanych książek czeka, ale nominacje do Orange Prize zostały właśnie ogłoszone, nie mogę więc ich nie odnotować: Rosie Alison "The Very Thought of You" Anglia, 31 sierpnia 1939, świat na krawędzi wojny. Z Londynu ewakuowane są tysiące dzieci. Ośmioletnia Anna Sands zostaje oderwana od matki i wraz z innymi dziećmi ulokowana w posiadłości w Yorkshire, której właścicielami są Thomas i Elizabeth Ashton, tajemnicza, bezdzietna para. Wkrótce Anna zostaje uwikłana w ich tajemniczy związek, widząc rzeczy, które nie są przeznaczone dla jej oczu i będąc świadkiem i wspólniczką w romansie, które konsekwencje będą nieoczekiwane.     Eleanor Catton "The Rehearsal" Z powodu szkolnego skandalu, grupa nastolatek nagle uświadamia sobie swoje możliwości. Nagła popularność powoduje, iż czują się jak na scenie. Ale gdy skandal zaczyna zamieniać się w show, granice między tym, co publiczne, a prywatnością, zaczynają się zacierać.        Clare Clark "Savage Lands" Historia miłosna tocząca się na bagnach Louisiany w roku 1704, gdy Francja próbuje ustanowić tam swoją kolonię. Jedna z kobiet wysłanych tam z Paryża, mająca poślubić mężczyznę, którego nie zna, nieoczekiwanie zakochuje się w nim. Jest on jednak niebezpiecznym partnerem. Sprawę komplikuje mały chłopiec, który jest posłańcem noszącym wiadomości do Indian. Amanda Craig "Hearts and Minds" Przedsiębiorcy i kucharze, opiekunki do dzieci i sprzątacze - londyńscy imigranci wykonują niechciane prace. W otoczeniu eleganckich, pełnych przepychu domów są niezauważalni, bezbronni i bezsilni. Pewnego dnia ze stawu w Hampstead zostaje wyłowione ciało dziewczyny - może ona być kimkolwiek. Życia pięciu bardzo różnych osób splotą się w niezwykły sposób.       Roopa Farooki "The Way Things Look to Me" 23-letni Asif po śmierci matki musi wrócić do domu, aby zaopiekować się młodszą siostrą Yasmin. Opieka nad nią oznacza powrót do frustrującej rutyny. Wszyscy uważają go za dobrego człowieka, ale on nie jest tego taki pewien. Ich siostra Lila uciekła z domu, aby uniknąć odpowiedzialności. Traktowana niesprawiedliwie w dzieciństwie, jako że potrzeby Yasmin zawsze były ważniejsze, Lila zmienia pracę i mężczyzn, przekonana, że jej jedyną zaletą jest wygląd.  Yasmin nie ma pojęcia, ile emocji i niechęci wywołuje. Widzi kolory muzyki i pamięta więcej, niż by chciała. I ma straszliwy plan... Rebecca Gowers "The Twisted Heart"  Pracowita studentka, Kit, zapisuje się na kurs tańca. Tam spotyka Joe, który próbuje oderwać ją od książek. Jego obecność zaczyna jednak być coraz groźniejsza, a w dodatku Kit wpada na trop historycznej tajemnicy...           M. J. Hyland "This is How" Po zerwanych zaręczynach Patrick Oxtoby wyprowadza się. Wynajmuje pokój w niewielkim nadmorskim miasteczku. Nic jednak nie idzie zgodnie z planem... Sadie Jones "Small Wars" Hal Treherne to młody i oddany żołnierz będący u progu kariery. Jest niezwykle oddany wspierającej go Clarze. Gdy Hal zostaje przeniesione na Cypr, Clara i ich córeczka jadą z nim. Cypr nie jest jednak spokojnym miejscem. Toczą się walki o utrzymanie kolonii, młodzi Cypryjczycy dążą do unii z Grecją. Hal czuje się w swoim żywiole, jednak coraz bardziej oddala się od Clary, która próbuje być dobrą żoną, choć staje się to coraz trudniejsze, aż w końcu niemożliwe... Barbara Kingsolver "The Lacuna" Harrison Shepherd żyje z matką na meksykańskiej prowincji. Zaniedbywany, uczy się życia od służby i przypadkowych ludzi. Jedna z przypadkowych prac zaprowadzi go do domu wybitnego meksykańskiego muralisty, Diego Riviery. Pozna tam jego żonę Fridę Kahlo oraz rewolucjonistę na wygnaniu - Lwa Trockiego.       Laila Lalami "Secret Son" Śmierdzące uliczki Casablanki to jedyny dom, jaki zna Youssef El-Mekki. Wychowany przez matkę w jednopokojowym mieszkanku, marzy o ucieczce. Pewnego dnia pojawia się nieoczekiwanie rzekomo nieżyjący ojciec, szemrany biznesmen, chcący zaopiekować się nieznanym synem. Wkrótce Youssef zostaje otoczony luksusem. Jednak ucieczka ze slumsów będzie jednocześnie zderzeniem z twardą rzeczywistością. 