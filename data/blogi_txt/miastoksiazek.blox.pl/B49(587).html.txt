Zanim zaczęłam śledzić nagrody literackie, nie miałam pojęcie, że jest ich tak dużo. W tym roku po raz pierwszy spróbowałam trzymać rękę na pulsie. Część nagród przegapiłam, większość odnotowałam na tym blogu. Wydaje mi się, że sporo nagradzanych książek jest naprawdę niezłych i warto się z nimi zapoznać. Prawdopodobnie gdyby nie nagrody, większości tych tytułów nigdy bym nie poznała, więc choć do niektórych werdyktów mam zastrzeżenia i zdaję sobie sprawę z komercyjnej funkcji tych nagród, to widzę ich użyteczność dla siebie samej. Ponieważ sama jednak pogubiłam się już w tym natłoku konkursów, czas na małe podsumowanie. Oto mój subiektywny przegląd co ciekawszych nagród literackich roku 2007. Opisuję szerzej te książki, o których do tej pory nie pisałam tutaj wcale, reszta jest zlinkowana albo z moimi recenzjami, albo z oficjalnymi stronami odpowiednich nagród.LutyCosta (dawniej Whitbread) Book of the Year Award - nagrodę główną dostaje "The Tenderness of Wolves" Stef Penney1867, Canada. Podczas surowej zimy w malutkiej miejscowości Dove River dochodzi do zbrodni - mężczyzna zostaje brutalnie zamordowany, a siedemnastoletni chłopiec znika. Pod chatką zamrodowanego znaleziono ślady prowadzące na północ, w tundrę. W obliczu tragedii, mieszkańcy miasteczka gromadzą się wokół miejscowych dziennikarzy, traperów i przedsiębiorców. Czy będą oni jednak chcieli rozwiązać zagadkę zbrodni czy raczej wykorzystać ją dla własnych celów?KwiecieńNagroda Pulitzera w kategorii Fikcja dla powieści "The Road" Cormaca McCarthy - ukaże się w Polsce w 2008 roku. Maj- The Commonwealth Writers' Prize - nagroda główna: "Mister Pip" Lloyda Jones, nagroda Best First Book za debiut: "Vandal Love" D.Y. Bechard- W madrycie ogłoszono zwycięzców Premio Planeta - Casa de America de Narrativa, największej nagrody dla książek hiszpańskojęzycznych. Laureatem pierwszej nagrody został 44-letni Argentyńczyk Pablo de Santis za książkę „Enigma en Paris" („Tajemnice Paryża”), wydarzenia której rozgrywają się w latach 90-tych XIX wieku na tle budowy wieży Eiflla. Czerwiec- Orange Broadband Prize for Fiction zdobywa Chimamanda Ngozi Adichie za "Half of a Yellow Sun", którą właśnie czytam, więc być może recenzja pojawi się tutaj już wkrótce!Orange Broadband Award for New Writers zdobywa Karen Connelly za "The Lizard Cage"- The International IMPAC Dublin Literary Award dla Pera Pettersona za "Out Stealing Horses" WrzesieńBardzo bogaty w literackie wydarzenia miesiąc.- ogłoszono finalistów nagrody Nike- Ogłoszono listę finalistów Nagrody Bookera- Kiriyama Book Prize - Haruki Murakami za zbiór opowiadań "Blind Willow, Sleeping Woman"PaździernikPaździernik jest nawet bogatszy w wydarzenia niż wrzesień.- The Noma Award for Publishing in Africa - Shimmer Chinodya za powieść "Strife". - Nominacje do Angelusa- ogłoszenie Nagrody Bookera - "The Gathering" Anne Enright- literacka nagroda Nobla dla Doris Lessing- Nagroda Nike dla Wiesława Myśliwskiego za "Traktat o łuskaniu fasoli"Listopad- Ogłoszono The Man Asian Literary Prize - Jiang Rong "Wolf Totem"- Podano także listę nominacji do Costa Book Award 2008- Sezon nagród francuskich: nagrodę Goncourtów dostał Gilles Leroy za Alabama Song, powieść o życiu Zeldy Fitzgerald. Nagroda Renaudot dla Daniela Pennac za autobiograficzną powieść Chagrin d’école. - The John Llewellyn Rhys Prize (dla autora poniżej 35 roku życia, z UK albo z kraju Wspólnoty Brytyjskiej) zdobyła Sarah Hall za powieść "The Carhullan Army"Klasyczna dystopia - Wielka Brytania zostaje całkowicie pozbawiona prądu i uzależniona od USA. Krajem rządzi dyktator, obywatele są monitorowani, a kobiety zmuszane do brania tabletek antykoncepcyjnych. Tylko jedna kobieta próbuje uciec przed reżimem...Grudzień- Zdobywcą Angelusa zostaje Martin Pollack za „Śmierć w bunkrze - opowieść o moim ojcu”-  the Guardian First Book Award dla Dinawa Mengestu za książkę "Children of the Revolution" ************************Jest w czym wybierać... Mnie do tej pory udało się przeczytać tylko "The Gathering" Enright i "Out Stealing Horses" Pettersona, a jestem w trakcie książki Adichie. Na półce czeka "Mister Pip" i na tym niestety na razie koniec. Interesuje mnie jeszcze sporo tytułów, nie tylko z nagrodzonych, ale także spośród nominacji, ale skąd brać na nie wszystkie czas? Pytanie oczywiście retoryczne, bo wiadomo, że jeśli uda mi się te książki zdobyć, to i czas się znajdzie;) W przyszłym roku mam zamiar przyglądąc się kolejno wszystkim wspomnianych tutaj nagrodom na bieżąco. Chciałabym także przeczytać książki nominowane do Nike oraz shortlistę Bookera przed ogłoszeniem tych nagród, ale niestety zbiegają się one w czasie... Postaram się jednak spróbować przynajmniej z Bookerem, w tym roku się nie udało, ale nie zniechęcam się jak na razie, na szczęście shortlistę ogłaszają w czasie moich wakacji. Może więc uda się nie zaniedbać także Nike... Żeby jeszcze te wszystkie nagradzane książki ktoś zechciał wydać w Polsce, i żeby to nie trwało latami... Bo jak nie, to trzeba będzie się zabrać poważnie za hiszpański i francuski;) 