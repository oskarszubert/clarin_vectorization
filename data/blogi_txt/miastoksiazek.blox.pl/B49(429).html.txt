Wyzwanie Portrety kobiet dzisiaj dobiega końca. Dałyście radę? Moje podsumowanie jutro, chociaż raczej nie ma szans, abym dzisiaj coś jeszcze doczytała... Ale może są osoby, które jeszcze kończą ostatnie książki z listy? Tymczasem może warto pomyśleć o nowym temacie? Wydaje mi się, że Portrety kobiet dały ciekawy rezultat i ja z przyjemnością czytałam Wasze recenzje!Przy układaniu listy Portretów kobiet pojawiły się inne pomysły na temat. Tutaj znajdziecie pierwotny wątek z pomysłami, polecam zwłaszcza komentarze. Ja skłaniam się teraz ku jednemu z dwóch tematów: Miejskie czytanie - czytamy książki, w których miasto odkrywa rolę jednego z bohaterów. Można zawęzić temat do książek, które mają nazwę miasta lub słowo "miasto" w tytule, ale nie jestem do tego przekonana, bo w ten sposób sporo książek, które pięknie portretują miasta, nam odpadnie. Wśród podawanych już wcześniej pomysłów były takie książki: Michał Ajvaz "Inne miasto"Paul Auster "Trylogia nowojorska"Monika Piątkowska "Krakowska żałoba"Z propozycji Patekku:Wenecja - wszystko Donny Leon, Miasto spadających aniołów, Inna Wenecja Matvejevica, Co mówią kamienie Wenecji Bieńkowskiej Praga magiczna Paryż - Łuk Triumfalny Florencja - Pokój z widokiem Zima w Lizbonie Praga w Utzu Chatwina Rzymianka Moravii Paryskie spacery Noc w Lizbonie Śmierć w Lizbonie Ślepiec z Sewilli Droga do Sieny Pachnidło - Paryż6 książek z 6 kontynentów - każdy uczestnik czyta po jednej, dowolnie wybranej książce z każdego kontynentu. Możemy stworzyć listę propozycji z każdego kontynentu, ale każdy uczestnik mógłby wybrać dowolną książkę, także spoza listy. Chodziłoby o to, aby na zachować przekrój geograficzny.Generalnie mam ochotę na coś związanego z podróżami, z dalekimi lądami, pachnącymi egzotycznie i obco. Może takie wakacyjne ciągoty mnie już ogarniają, a może po prostu te wszystkie rejony świata są wciąż tak obce dla mnie literacko?Podobne wyzwanie, ale angielskojęzyczne, to The Armchair Traveller Challenge. Tam każdy uczestnik wybierał 6 książek, w których miejsce akcji jest rzeczytwiste i jest kluczowe dla książki. Dzięki temu znajdziecie tam bardzo szeroki przekrój tytułów, i jedynie część się powtarza.Co sądzicie o tych pomysłach? Który bardziej Was przekonuje? Macie ochotę na kolejne wyzwanie?:) 