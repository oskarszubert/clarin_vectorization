Jeden dzień został tylko do końca głosowania, a Miasto Książek niestety wypadło z finałowej dziesiątki. Liczę, że jeszcze uda się do niej wrócić - w poprzednich edycjach konkursu udawało się! Kochani - bardzo proszę o jednego smsa na numer 7122, o treści G00223 (0 to zero). Miasto Książek dostarcza Wam ciekawych, mam nadzieję, tekstów, już od ponad sześciu lat. W tym czasie napisałam ponad 700 notek. Nie ma tu reklam i staram się, żebyście czuli się tu naprawdę dobrze. Będzie mi miło, jeśli docenicie ten wysiłek oddając swój głos. Koszt smsa to 1,23zł, i w całości idzie na fundację Gajusz, która prowadzi hospicjum dla osieroconych dzieci. Dlaczego biorę udział w budzącym kontrowersje konkursie? Tak szczerze, to chyba z przekory. Kiedy startowałam po raz pierwszy, chciałam po prostu poddać swój blog ocenie - Waszej i jurora. Ciekawa byłam, jak wypadnie, i tyle. Ku mojemu wielkiemu zaskoczeniu dotarłam do finału. Przegrałam z bardzo dobrym blogiem O sztuce. Oczywiście było mi trochę żal, ale cieszyłam się, że zaszłam tak daleko. W kolejnym roku nie startowałam, za to z całego serca kibicowałam Danusi i jej Książkom zbójeckim, które znalazły się w finale. Bardzo chciałam, żeby wreszcie wygrał blog książkowy. Niestety, nie udało się.  Rok temu zgłosiłam się dość spontanicznie - w ostatniej chwili pomyślałam, że może spróbuję raz jeszcze. O dziwo, znowu udało się! Dzięki Waszym głosom Miasto Książek znalazło się w pierwszej dziesiątce, następnie juror nominował je do finałowej trójki. Oczywiście - znowu na tym się skończyło. I znowu mieszane uczucia - radość, że byłam w finale, smutek, że znowu na tym się skończyło. Dzięki konkursowi zresztą poznałam wtedy Magdę i Zosię z Kobiety biegają, z którymi od tego czasu regularnie spotykam się na biegowych ścieżkach.  W tym roku nie miałam już zamiaru startować, ale okazało się, że zbyt dużo we mnie przekory i pewnie jakiegoś ducha walki. Zgłosiłam się ponownie, chyba już po raz ostatni, bo w końcu ile można :) Dlatego jeszcze raz proszę Was o wsparcie, zwłaszcza że dzień po dniu, z pierwszej dziesiątki znikają blogi książkowe... Miasto Książek jest czternaste, więc dziesiątka jest wciąż w zasięgu:) Dziękuję bardzo za wszystkie głosy :) Daisy i Lucy też namawiają, bo już je ten temat nudzi ;)  Update: Uwaga! Głosowanie się już zakończyło, nie wysyłajcie więc już smsów! Bardzo dziękuję za wszystkie głosy! Dzięki Waszemu wsparciu Miasto Książek znalazło się na piątym miejscu i tym samym trafiło do finałowej dziesiątki, którą teraz ocenia jurorka! Dziękuję! 