Za dwa dni, w środę, mamy Międzynarodowy Dzień Książki. W księgarniach coś cicho i nie póki co nie widać żadnych fajnych promocji ani wydarzeń z tym związanych. Chciałam zorganizować jakąś akcję w Poznaniu, ale z powodu natłoku spraw będę musiała swoje pomysły przechować do przyszłego roku. Postanowiłam więc, że uczczę ten dzień w sposób najprostszy, a zarazem najbardziej sensowny - obdarowując książkami, kogo się da. Przejrzałam swoje półki i stwierdziłam, że części książek kupionych niedawno nie będę raczej czytać ponownie, ale może ktoś z Was, moi drodzy, miałby ochotę je przeczytać? Zamiast wystawiać je na allegro, wysyłam je w blogosferę, może wrócą do mnie w postaci pięknych recenzji:) Jeśli ktoś z Was ma więc ochotę na jedną z poniższych książek:Moje wrażenia z trzech z nich zamieszczałam tutaj, możecie je znaleźć w zakładkach po prawej. "Bóg rzeczy małych" zaś to jedna z moich najukochańszych książek, i naprawdę nie wiem jakim cudem mam jej dwa egzemplarze. Dodatkiem specjalnym będzie najnowsza książka Majgull Axelsson "Ta, którą nigdy nie byłam".   Jeśli ktoś z Was ma ochotę na którąś z powyższych książek, proszę zgłaszać się w komentarzach, podając przy tym tytuł. W środę wieczorem wykorzystam swoją córkę do losowania, zaś w czwartek książki powędrują do adresatów. A może ktoś z Was się przyłączy? Zapewne nei ja jedna mam zbędne książki na półce. Wyślijmy je razem do innych moli książkowych, lub podarujmy komuś bliskiemu! A swoją drogą ja od dzisiaj mam zamiar śledzić, czy coś ciekawego z zwiążku z Dniem Książki będzie się gdzieś działo i będę Was informować, jeśli tylko pojawią się jakieś atrakcyjne okazje do zapełnienia miejsca, które zwolni się po wysłaniu książek;) 