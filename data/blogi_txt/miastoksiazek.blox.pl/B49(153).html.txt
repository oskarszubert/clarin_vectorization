Nie wiecie, co podarować znajomemu molowi książkowemu? Problem z prezentami dla osób, które dużo czytają jest spory - nie jest łatwo wybrać książkę, której ta osoba na pewno nie ma. A może oprócz książki chcecie podarować coś jeszcze? Proszę bardzo, oto propozycje prezentów, które zachwycą każdego maniaka książkowego, w każdym razie mnie by zachwyciły:) Część pomysłów od Danielle, część wyszukana w sieci. Bookopoly - Monopol dla moli książkowych! Zamiast kupować Stadion Śląski, w tej wersji można nabyć księgarnie i biblioteki, a przede wszystkim rzadkie i znane książki. Na odwrocie każdej posiadłości znajdują się różne ciekawe fakty o książkach i pisarzach. Lądowanie na pechowym polu może oznaczać karne oglądanie telewizji przez trzy kolejki;) Czekam od dawna, żeby moje dziecko dorosło do Monopolu, może więc się skuszę na tą wersję...    Książkowa Latarnia - latarka, która przyczepia się do czytanej książki i dzięki wysuwanej ramie oświetla to, co potrzebujemy. Idealna w podróży i pod kołdrą;)    Taka bluza zachwyciłaby niejedną wielbicielkę pięknego Fitzwilliama, a może także Colina Firtha;):  A taką powinny sobie sprawić uczestniczki wyzwania Portrety kobiet;)  Bluzy może nie mają zbyt kobiecego fasonu, za to ta broszka to jak najbardziej kobiecy gadżet!  A może uzupełnić strój sukienką?   Marzy mi się kilka ładnych podpórek do książek, zwłaszcza, że mam kilka półek, które nie mają ścianek bocznych. Te są całkiem ładne:       A może z żyrafą?;) A jeśli chcecie naprawdę zaszaleć, to może zerknijcie na lampę ze starej książki?  Można by jeszcze sporo powybierać, ale lepiej już skończę, bo jak się rozpędzę, to nie starczy miejsca pod choinką na książki... 