Nie było łatwo - padło mnóstwo komentarzy, które dotykały, moim zdaniem, sedna sprawy, i to w zgrabny i trafny sposób. Po burzliwych naradach palmę pierwszeństwa zdobywa anaman! A oto zwycięski komentarz: anaman 2012/09/11 17:51:20 Wracam kolejny raz, by wziąć udział w konkursie :-) Niewielkie miejscowości na pustkowiu tworzą sugestywne tło literackie, ponieważ w takich warunkach człowiek ma znaczenie. Wszyscy znają wszystkich i ktoś zawsze obserwuje rzeczy, o których myślimy, że poza nami nie wie o nich nikt. Każda porażka, jak i każdy sukces nabierają wartości. Pojedyncze życie ma znaczenie. Nic nie ginie w przyrodzie, może jedynie pozostać uśpione na lata. Czytelnika, szczególnie wielkomiejskiego, takie tło literackie fascynuje. Można poczuć się urzeczonym atmosferą intymności, a jednocześnie w duchu cieszyć się własną anonimowością. Nie sposób jednak przejść obok tych uroczych, czasem strasznych małych miasteczek obojętnie. ﻿Gratuluję i proszę o mail z adresem do wysyłki!:) 