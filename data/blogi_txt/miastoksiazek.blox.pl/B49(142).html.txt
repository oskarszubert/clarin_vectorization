Już rok temu 4 sierpnia chciałam napisać coś specjalnego tutaj, ale nie dałam rady. Dzisiaj jednak specjalnie w tym celu wyruszyłam na wyprawę do metropolii czyli Dusznik Zdrój, i dzięki miejscowej kafejce mogę się Wam powiedzieć, że dzisiaj przypada rocznica, którą co roku pamiętam. 4 sierpnia 1944 roku w Powstaniu Warszaawskim zginął jeden z moich ukochanych poetów, Krzysztof Kamil Baczyński.Miłością do niego i do poezji w ogóle zaraziła mnie moja Mama, która co roku 4 sierpnia mi o nim opowiadała i która nauczyła mnie jego wierszy. Nie mam czasu na dłuższą notkę więc żeby tylko przypomnieć Wam o tym, jak Wielkiego Poetę mielismy i straciliśmy, wstawiam ostatni wiersz, który mu się udało napisać i wracam do swoich lektur w góry!* * *Gdy za powietrza zasłoną dłoń pocznie kształty fałdowaći czuje się wielkie ptaki rosnące za chmur kwiatami,zmierzch schodzi lekko. A ona świeci u okna głowąjasną jak listek światła i śpiewa piosenkę ciszy.Długa wijącą się wstęgą głos ciepły w powietrzu stygnie,aż jego dosięgnie w zmroku i szept przy ustach usłyszy."Kochany" - szumi piosenka i głowę owija mu, dzwonijak włosów miękkich smugą, lilie z niej pachną tak mocno,że on, pochylony nad śmiercią, zaciska palce na broni,wstaje i jeszcze czarny od pyłu bitwy - czuję,że skrzypce grają w nim cicho, więc idzie ostrożnie powoli,jakby po nici światła, przez morze szumiące zmrokui coraz bliższa jest miękkość podobna do białych obłoków,aż się dopełnia przestrzeń i czuje jej głosik miękkistojący w ciszy olbrzymiej na wyciągniecie ręki."Kochany" - szumi piosenka, więc wtedy obejmą ramionawięcej, niż objąć można kochając jedno ciało.Dłoń wielka kształty fałduje za nieba czarną zasłonąi kreśli na niej zwierzęta linią drżącą i białą.A potem świt się rozlewa. Broń w kącie ostygła i czeka.Pnie się wąż biały milczenia, przeciągły wydaje syk.I wtedy budzą się płacząc, bo strzały pękają z daleka,bo śnili, że dziecko poczęli całe czerwone od krwi.Krzysztof Kamil Baczyński13. VII. 1944 r. 