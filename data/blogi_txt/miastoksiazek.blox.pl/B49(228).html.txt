Książka nagrodzona w zeszłym roku Man Asian Literary Prize ("Wolf Totem") stoi u mnie na półce nietknięta, więc chyba nie powinnam w ogóle się interesować tegorocznymi nominacjami, ale na nałóg nic nie poradzę, więc sprawdzić finalistów muszę. Man Asian Literary Prize to niby taki azjatycki Booker - niestety w swojej azjatyckości jest dość wybiórczy, ponieważ w ogóle nie dopuszcza książek z Azji Środkowej oraz z Półwyspu Arabskiego. Jako że literatura Indii i Dalekiego Wschodu interesuje mnie jednak bardzo, mam oko na tę bardzo młodą, przyznawaną dopiero po raz drugi nagrodę. W tym roku finalistami są:Kavery Nambisan The Story That Must not Be Told (Indie) - Simon Jesukumar, starzejący się wdowiec z Madrasu, żyjący w poczuciu winy z powodu bliskości slumsu nazwyanego Sitarą. Z pomocą młodego terrorysty i jego dziewczyny wyrusza w podróż, która zakończy się przygodą z terrorystami ze slumsu.Siddharth Dhanvant Shanghvi The Lost Flamingoes of Bombay (Indie) - romas starszej mężatki i młodego fotografa w scenerii dynamicznie się rozwijającego Bombaju, a przy okazji rozważania o fascynacji celebrytami, moralności publicznej, pożądaniu i o wszystkich brzydkich rzeczach, które robimy w imię miłości.Miguel Syjuco Ilustrado (Filipiny) - śledztwo na temat śmierci znanego filipińskiego pisarza, przeprowadzane prze jego ucznia. Zaginiony rękopis powieści dotyczącej korupcji wśród wysoko postawionych filipińskich rodzin, saga rodzinna sięgająca 150 lat wstecz, panorama filipińskich losów, utkana z fragmentów wierszy, wywiadów, powieści, pamiętników. Biorąc pod uwagę, ile wiem o historii Filipin (czytaj: nic), chętnie bym to przeczytała!Yu Hua Brothers (Chiny) - to nie są ci "Bracia", których wydała właśnie Muza, chociaż tamta książka także jest chińska! Tutaj mamy historię dwóch przyrodnich braci, od czasów rewolucji kulturalnej do lat 80tych ubiegłego wieku. Jeden z braci organizuje konkurs piękności dla dziewic, drugi chirurgicznie powiększa sobie pierś, aby uwiarygodnić wynaleziony przez siebie żel powiększający biust. Brzmi dość odważnie!Alfred A. Yuson The Music Child (Filipiny) - amerykański dziennikarz na niewielkiej filipińskiej wysepce natrafia na dziwne plemię skrzypków, a wśród nich dziecko posiadające magiczny dar. Wydarzenia zmuszają dziennikarza do ucieczki, ale wiele lat później ponownie spotyka tajemniczego śpiewaka, tym razem w towarzystwie równie genialnej partnerki. 