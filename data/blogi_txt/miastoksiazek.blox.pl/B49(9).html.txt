W tej kategorii jest kilka książek nominowanych już wcześniej do innych nagród, więc stali czytelnicy powinni rozpoznać tytuły. Część jest nawet już dostępna w bibliotekach brytyjskich w Polsce:) EUROPE AND SOUTH ASIA Best Book David Davidar (Indie) The Solitude of Emperors - Davidar napisał "Dom błękitnych mango", wydany u nas przez Świat Książki chyba. Jego druga powieść opowiada o życiu Vijaya, dziennikarza, który ucieka z rodzinnej wioski do Bombaju, gdzie jest świadkiem zamieszek, które miały miejsce w latach 90-tych. Aby dojść do siebie po przejściach, wyjeżdża do małęgo miasteczka w górach. Jednak nawet to spokojne miejsce jest dotknięte rpzez konflitky, które szarpią Indiami, a interwencja Vijaya będzie miała nieprzewidziane konsekwencje. Mohsin Hamid (Pakistan) The Reluctant Fundamentalist - nominowana do Bookera, powieść z tzw. 9/11 nurtu. Narratorem jest młody Pakistańczyk, który powrócił do domu po kilku latach pracy w USA i teraz opowiada swoje życie Amerykaninowi, który usiadł obok niego w kawiarni w Lahore. Usha K.R. (Indie) Girl and a River - ciężko znaleźć cos konkretnego o tej książce. Wygląda na to, że bohaterką jest niejaka Kaveri, która odkrywa sekrety swojej rodziny ;) , a wszystko dzieje się w okresie, gdy Indie uzyskały niepodległość. Hari Kunzru (UK) My Revolutions - były terrorysta i rewolucjonista żyje spokojnie z rodziną, która nie zna jego przeszłości, neistety, jak to zwykle w takich historiach bywa, przeszłość lubi się kiedyś ujawniać... Nicholas Shakespeare (UK) Secrets of the Sea - Alex Dove po śmierci rodziców dziedziczy farmę w Tasmanii. Na miejscu okazuje się, że farma podupada, a za jej jedyny atut można uznać kolekcję statków w butelkach. Alex postanawia zostać i poprowadzić farmę, a wkrótce poznaje tam swoją przyszłą żonę. Ich wspólne życie będzie jednak naznaczone przez tragedie, które dotknęły ich oboje... Indra Sinha (Indie) Animal's People - również nominowana do Bookera. Narratorem jest niejaki Animal, 19-letni chłopak, który był kiedyś człowiekiem, lecz wskutek wycieku chemikaliów z fabryki, w której pracował, musi poruszać się na czterech kończynach. Opowiada swoją historię używając składni równie pokręconej jak jego ciało. Best First Book Priya Basil (UK) Ishq and Mushq - fabuła brzmi dość znajomo - Sarna, emigrantka z Indii w Londynie, próbująca poradzić sobie z mężem, dziećmi i obcym miastem, a jednocześnie ścigana przez tragiczne wydarzenia z jej dzieciństwa w Indiach. Sporo polskich księgarni internetowych ma ten tytuł w ofercie:) Shandana Minhas (UK) Tunnel Vision - powieść o niezależnej, 31-letniej Pakistance, o pakistańskim społeczeństwie i jego problemach. Catherine O'Flynn (UK) What was Lost - nagrody i nominacje trudno zliczyć. Ta książka pojawiała się już u mnie na blogu, więc nie będę nic pisać, zwłaszcza że mam ją zamówioną w British Council, więc powinniście wkrótce znaleźć tu moją recenzję... Jeremy Page (UK) Salt - saga rodzinna obejmująca 3 pokolenia, o związkach między ludźmi a otoczeniem, w którym żyją, nastrojowa i melancholijna. JM Shaw (UK) The Illumination of Merton Browne - gdy Merton Browne chce schować się przed mamą i wujem, wchodzi do szafy z latarką i udaje, że jest w kosmosie. Gdy dorasta, niewiele się zmienia... Tahmima Anam (Bangladesz) A Golden Age - nominowana do nagrody Costa opowieść o wojnie domowej w Bangladeszu z perspektywy zwykłej rodziny. 