Książka Kiran Desai "The Inheritance of Loss", której recenzję znajdziecie poniżej, ukazał się właśnie nakładem wydawnictwa Znak. Polski tytuł brzmi "Brzemię rzeczy utraconych", przetłumaczył Jerzy Kozłowski. Druga dobra wiadomość: w ramach akcji promocyjnej Znak zaprosił autorkę do Polski! Będzie można się z nią spotkać w Warszawie, Szczecinie i Poznaniu, co również jest wyjątkowo miłe, biorąc pod uwagę, że większość interesujących pisarzy, jeśli już pojawia się w Polsce, to ogranicza się do Warszawy. Ja na pewno pojawię się na spotkaniu w Poznaniu:) Informacja ze strony wydawnictwa: Laureatka prestiżowej nagrody Bookera 2006 przyjedzie do Polski. Na zaproszenie Wydawnictwa Znak i British Council nasz kraj odwiedzi hinduska pisarka Kiran Desai, autorka powieści Brzemię rzeczy utraconych, za którą w zeszłym roku otrzymała – jako najmłodsza kobieta w historii – nagrodę Man Booker Prize. Program spotkań: W sobotę, 15 września o godz. 19.00 zapraszamy do Biblioteki Brytyjskiej w Szczecinie przy ul. Pułaskiego 10. O poszukiwaniu i zagubieniu tożsamości, o stereotypach współczesnej globalnej cywilizacji z Autorką rozmawiał będzie dziennikarz i publicysta Andrzej Skrendo. Spotkanie poprowadzi Artur Knypiński. W poniedziałek, 17 września, o godz. 19.00 zapraszamy do Księgarnio-kawiarni TARABUK w Warszawie przy ul. Browarnej. 6. W dyskusji z Kiran Desai na temat zderzenia kultur Wschodu i Zachodu oraz roli pisarza w świecie zmieniających się wartości wezmą udział Justyna Sobolewska i Max Cegielski. We wtorek, 18 września o godz. 19.00 w Bibliotece Brytyjskiej w Poznaniu przy ul. Ratajczaka 39 z Autorką rozmawiał będzie literaturoznawca i krytyk literacki Przemysław Czapliński. Spotkanie poprowadzi specjalizująca się w literaturze postkolonialnej filolog Dagmara Drewniak. Przed spotkaniem zapraszamy również do księgarni Bookarest, mieszczącej się w Starym Browarze, ul. Półwiejska 42, gdzie Kiran Desai będzie podpisywać swoją powieść o godz. 17.30. 