Jako dziecko lubiłam bardzo Święto Zmarłych. Chodziliśmy z bratem po cmentarzu, zapalaliśmy świeczki, które zgasły i czytaliśmy epitafia. Wiele lat później, gdy zaczęłam studia na filologii i wybrałam się w pierwszą podróż do Anglii, zaliczając wszystkie ważne miejsca trafiłam do Westminsteru i Poet's Corner, i przepadłam. Poeci, których czytałam, zapamiętywałam, studiowałam i uwielbiałam, z nierzeczywistych cieni zamienili się w realne istoty, których ślad nagle odnalazłam. Ich nagrobki i epitafia były jak listy pisane bezpośrednio do osoby, która odwiedza ich grób - do mnie. Od tamtej pierwszej wizyty nie tylko kilka razy byłam w Poet's Corner, ale także, kiedykolwiek mam okazję, odwiedzam groby bliskich mi pisarzy i poetów. Wiele epitafiów znam niestety tylko z reprodukcji, ale mam nadzieję, że kiedyś zobaczę je na własne oczy. Epitafia poetów bywają piękne, zabawne, patetyczne, wzruszające, ironiczne. Czasem ich autorami są przyjaciele lub krewni zmarłego, często jednak to sam poeta decyduje, jaki napis ma znaleźć się na jego grobie. W Poet's Corner spoczywa sporo poetów, wielu jednak jest pochowanych gdzie indziej, a w Westminsterze znaleźć można jedynie tablice pamiątkowe. Tak było z jednym z najważniejszych dla mnie poetów, T.S. Eliotem, z którego grobem wiąże się dla mnie pewna historia. Bardzo byłam rozczarowana, gdy nie znalazłam go w Westminsterze, więc zaczęłam szukać w biografiach. Eliot urodził się wprawdzie w Ameryce, ale jego przedkowie pochodzili z Anglii, z miejscowości East Cocker, którą Eliot upamiętnił w wierszu o takim właśnie tytule. Gdy wyczytałam, że tam właśnie znajduje się jego grób, postanowiłam tam pojechać. Odnalezienie tej miejscowości nie było proste. Było to ładnych parę lat temu i internet nie potrafił na temat East Cocker powiedzieć prawie nic, ale w końcu odnalazłam je na którejś z kolei mapie. Nie było bardzo daleko od Londynu, więc wyruszyłam w podróż. East Cocker okazało się typową angielską wioską, z mnóstwem starych domów otoczonych ogrodami i murami, całkiem wyludnioną w niedzielne popołudnie. Odnalezienie cmentarza trwało dobrą godzinę, bo wzgórza i wysokie mury nie ułątwiają orientacji. Gdy wreszcie trafiłam na cmentarz, zdałam sobie sprawę, że zadanie nie będzie łatwe, ponieważ na co najmniej połowie nagrobków widniało nazwisko Eliot, w różnych wersjach pisowni. Podzieliłam cmentarz na kwadraty i zaczęłam metodycznie szukać. Niestety, po godzinie sprawa wyglądała równie źle jak na początku - Thomasa Stearnsa po prostu tam nie było... Gdy już miałam się poddać, na cmentarzu pojawiła się pierwsza mieszkanka East Cocker, jaką spotkałam tego dnia w tym kompletnie wyludnionym miejscu. Starsza pani na pytani o sławnego poetę pochowanego w ich miejscowości zrobiła wielkie oczy, po czym stwierdziła, że pójdzie po męża. Niestety, mąż nie wiedział nic więcej. Oboje byli jednak szalenie przejęci historią studentki z Polski (zdaje się, że zdawało im się, że ja specjalnie z Polski na ten grób przyjechałam), że zaciągnęli mnie do swojego znajomego. Znajomy podumał chwilę i stwierdził: "Tak, był pogrzeb wielki, ze 40 lat temu! Ale gdzie to było, to ja nie pamiętam..." Sprawa zaczęła się robić honorowa, w związku z czym zostałam zaprowadzona do księdza. I wreszcie - T.S.Eliot jest tu pochowany! Ale nie na cmentarzu przecież, tylko w kościele! Na to starsza pani stwierdziła - A ja zawsze chciałam przeczytać, co tam w tej kaplicy jest napisane, ale jakoś nigdy nie miałam czasu... Kościół, należy dodać, był na przeciwległym krańcu wioski... Ksiądz był niezwykle miły, oprowadził po kościele, zaprosił oczywiście na herbatkę oraz podarował pocztówkę (!) ze zdjęciem grobu Eliota. Czyż to epitafium nie jest piękne?  Innym cmentarzem, który bardzo chciałabym odwiedzić, ale jeszcze mi się to nei udało, jest Cmentarz Protestancki w Rzymie. Jest tam pochowany John Keats, romantyk, zmarły w wieku lat dwudziestu pięciu. Na jego nagrobku, zgodnie z jego życzeniem, został umieszczony napis:   'Here Lies One Whose Name Was Writ in Water'   Jego przyjaciele dodali od siebie drugi tekst:  This Grave contains all that was mortal, of a YOUNG ENGLISH POET, who on his Death Bed, in the Bitterness of his heart, at the Malicious Power of his enemies, desired these words to be Engraven on his Tomb Stone.   Natomiast na tablicy pamiątkowej nieopodal umieścili kolejne epitafium:  K-eats! if thy cherished name be "writ in water" E-ach drop has fallen from some mourner's cheek; A-sacred tribute; such as heroes seek, T-hough oft in vain - for dazzling deeds of slaughter S-leep on! Not honoured less for Epitaph so meek!  Na tym samym cmentarzu leży kolejny z wielkich Romantyków, Samuel Taylor Coleridge, który utonął podczas rejsu po Morzu Środziemnym, zaś gdy kilka dni później jego ciało zostało wyrzucone na brzeg, w jego kieszeni znaleziono tomik poezji Keatsa... Shelley był zresztą wielbicielem Keatsa i napisał ku jego pamięci piękną elegią Adonais. Serce Shelleya zostało przekazane jego żonie, która przechowywała je aż do śmierci. Znaleziono je wśród jej rzeczy osobistych, owinięte w papier z treścią Adonaisa... Na nagrobku Shelleya znajduje sie takie epitafium: 'Nothing of him that doth fadeBut doth suffer a sea-changeInto something rich and strange' Inny poeta uhonorowany pośmiertnym wierszem przez swojego kolegę po fachu to W.B.Yeats, dla którego piękny wiersz napisał W.H. Auden. Oto fragment:   Zniknął w martwocie zimy:Potoki zamarzły, lotniska niemal opustoszały,I śnieg zniekształcił publiczne pomniki;Rtęć zapadła w ustach umierającego dnia.Na jakie narzędzia zgodziliśmy się –Dzień jego śmierci był ciemnym, chłodnym dniem.  Na grobie Yeatsa są jego własne słowa:   'Cast a cold EyeOn Life, on Death.Horseman, pass by!' W tłumaczeniu Ludmiły Marjańskiej:        Tak samo chłodno spójrzNa życie i na śmierć.Nie wstrzymuj konia, jedź!      Epitafium dla siebie napisał także kolejny Romantyk, tym razem należący do pierwszej generacji Romantyków: S. T. Coleridge, pochowany w Londynie, w kościele St. Michael's Church. 'Stop, Christian Passer-by! - Stop, child of God,And read with gentle breast. Beneath this sodA poet lies, or that which once seem'd he. -O, lift one thought in prayer for S.T.C.;That he who many a year with toil of breathFound death in life, may here find life in death!Mercy for praise - to be forgiven for fameHe ask'd for praise - to be forgiven for fameHe ask'd, and hoped, through Christ.Do thou the same!' Niektórzy poeci wykazywali się sporym poczuciem humoru. Najsłynniejsze jest bodaj epitafium Jokna Donne, na którego grobie znajduje się tylko krótkie:  John Donne. Undonne. Robert Frost podsumował swoje życie jednym zdaniem:   I had a lover's quarrel with the world. Piękne epitafium wybrał dla siebie Tolkien - na jego grobie znajduje się tylko jedno słowo: Beren. Beren to śmiertelnik, dla którego nieśmiertelność porzuciła kobieta-elf, Luthien. Jej imię jest wyryte na nagrobku żony Tolkiena, Edith. I na koniec jedno z moich ulubionych, epitafium Benjamina Franklina, które sam napisał w wieku lat zaledwie 28. The Body ofB. FranklinPrinter;Like the Cover of an old Book,Its Contents torn out,And stript of its Lettering and Gilding,Lies here, Food for Worms.But the Work shall not be whlly lost:For it will, as he believ'd, appear once more,In a new   more perfect Edition,Corrected and AmendedBy the Author.   Franklin ostatecznie zmienił zdanie i zrezygnował z umieszczenia tego napisu na swoim grobie, w sumie szkoda... I na koniec krótkie jak jej poezja epitafium Emily Dickinson:  Called back I jej wiersz: Gdybym nie miała już być żywa,Gdy Drozdów przyfrunie stadko,Darujcie Okruch na PamiątkęTemu z Czerwoną Krawatką.Gdybym dziękować wam nie byłaW stanie - przez sen zbyt twardy -Wiedzcie, że staram się - chcę zmusićDo drgnienia Granit wargi! (tłum. S. Barańczak) 