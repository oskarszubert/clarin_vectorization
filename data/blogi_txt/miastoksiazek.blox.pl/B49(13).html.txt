Tyle kilogramów można przewieźć liniami Wizzair. Nie przewidziałam jednego - że nawet jeśli mi tym razem uda się nie przekroczyć limitu wagi, to mój plecak po prostu tego wszystkiego nie pomieści... Na szczęście, kilka książek przewiozły odwiedzające mnie A i A, a kilka wysłałam pocztą. A prawdę powiedziawszy, naprawdę nie miałam w planach kupowania zbyt wielu książek tym razem. No cóż, wyszło jak zwykle...  Od dołu: The Cambridge guide to women's writing in English Lorna Sage - wypatrzony na kiermaszu książek na Uniwersytecie w Southampton, cieszę się, że będę go miała pod ręką. Jane Austen. A Life Claire Tomalin - jedna z lepszych biografii Jane Austen, czytałam ją kiedyś, ale chciałam mieć swój egzemplarz. The Adventures of David Simple Sarah Fielding - kolejna nieco zapomniana powieść kolejnej mniej znanej siostry - Sarah to siostra Henry'ego Fieldinga, jednego z "ojców" powieści angielskiej. Siostra znikła w jego cieniu, pomimo że "The Adventures of David Simple" i jej inne powieści były kiedyś bardzo popularne. Kupiona w sklepiku w Chawton House. Dressed in fiction Clair Hughes - analiza roli, jaką pełnił strój w powieściach osiemnasto- i dziewiętnastowiecznych. The ballad of Dorothy Wordsworth Frances Wilson - szeroko chwalona biografia siostry Wordswortha (coś mnie ostatnio siostry prześladują...) The dinosaur hunters. The true story of scientific rivalry and the discovery of the prehistoric world Deborah Cadbury - opowieść o 13-latce, która znalazła pierwszy kompletny szkielet dinozaura i o dwóch mężczyznach opętanych naukową pasją. The house by the Thames and the people who lived there Gillian Tindall - 450 lat historii budynku, który stoi nad Tamizą w pobliżu katedry św. Pawła w Londynie oraz pełna anegdot opowieść o ludziach, którzy go zamieszkiwali. Romantic women poets 1770-1838. An anthology ed. Andrew Ashwell - oprócz kilku wierszy sióstr Brontë zawiera wiersze autorek, których nie znajdziecie w większości antologii: Anny Letitii Barbauld, Charlotte Smith, Anny Seward, Mary Robinson i innych, które poznałam w Chawton. Ladies on the Grand Tour Brian Dolan - popularne w osiemnastym i dziewiętnastym wieku wakacje na kontynencie dotyczyły także kobiet, zarówno pierwszych feministek, które na kontynencie rozwijały swoją wiedzę, jak i oddających się jedynie przyjemnościom i rozrywkom hazardzistek takich jak Georgiana, księżna Devonshire. The go-between L.P. Hartley - klasyka, którą już dawno chciałam przeczytać. The Ladies of Llangollen Elizabeth Mavor - w drugiej połowie osiemnastego wieku dwie kobiety z wyższych sfer uciekają od swoich rodzin i zamieszkują razem w wiejskim domu w Walii, tworząc miejsce, które stało się legendą, tak samo jak i one. W tym stosiku najwięcej jest chyba osiemnastowiecznych powieści, od dołu: Mansfield Park i Pride and Prejudice Jane Austen - kupione ze względu na to, że zbieram serię Everyman's Library. Discipline Mary Brunton - osiemnastowieczna pisarka szkocka, wydała zaledwie dwie powieści i zmarła przy porodzie. Podziwiała ją Jane Austen. Mudbound Hilary Jordan - tym razem powieść współczesna, osadzona na amerykańskim południu, polecana bardzo przez kilku blogerów, których opinie często podzielam. Letters written in Sweden, Norway, and Denmark Mary Wollstonecraft - najbardziej popularna książka Mary Wollstonecraft. A simple story Elizabeth Inchbald - znowu koniec osiemnastego wieku. Cecilia Frances Burney - kolej na starszą siostrę, i kolejną powieść czytaną i cenioną przez Jane Austen. A map that changed the world Simon Winchester - jeszcze jedna popularnonaukowa książka, tym razem o ojcu współczesnej geologii. A Place of Secrets Rachel Hore - Jude, bohaterka powieści, pracująca w domu aukcyjnym, zostaje poproszona o wycenę instrumentów i papierów osiemnastowiecznego astronoma, Anthony'ego Wickhama. Jude wyjeżdża do pięknego hrabstwa Norfolk, gdzie odkrywa tajemnicze powiązania między przedmiotami, które ma obejrzeć, a teraźniejszością. The story of a marriage A. S. Greer - przynajmniej jedna już przeczytana;) Widzę, że przed zdjęciem umknęła mi jeszcze jedna pozycja: The Wilding Marii McCann, nominowana do Orange Prize powieść historyczna. Zakup nowego regału staje się coraz bardziej palącą potrzebą... Tym niemniej cieszę się ogromnie, zwłaszcza że ten stosik składa się głównie z non-fiction i powieści osiemnastowiecznych, czyli tego, co naprawdę trudno mi zdobyć w Polsce, a co ostatnio stanowi główny trzon moich lektur... 