Jeśli jeszcze będziecie mieli siłę na kolejne księgarnie, lub jeśli będziecie w Londynie w niedzielę, warto przejechać się do Notting Hill. Ta dzielnica nie tylko w filmie słynie z uroczych księgarni. Jest tu na przykład fantastyczna Books for Cooks, zapełniona ośmioma tysiącami książek kucharskich! Zaraz obok jest księgarnia podróżnicza Travel Bookshop, obie znajdują się na Blenheim Crescent, 10 minut speceru od stacji metra Notting Hill Gate. Gdy zaś już wysiądziecie na tej stacji, zobaczycie antykwariat, którego nazwy już niestety nie pamiętam, ale na pewno go nie przegapicie idąc w stronę Portobello Market. Swego czasu była tam cała piwnica pełna nieposegregowanych książek w cenach pomiędzy 10p a 50p... Jak się tam dostać- stacja metra Notting Hill Hate i spacer na Portobello Market, gdzie zresztą też jest mnóstwo książek! Ostatni antykwariat jest w innej części miasta, także odwiedzanej przez wielu turystów. Halcyon Books znajduje się w Greenwich, z zewnątrz wygląda niepozornie, a w środku magicznie powiększa się, całkiem jak namiot na mistrzostwach quiddicha;) Mnóstwo literatury pięknej, pół pokoju kryminałów, sterty książek pod sufit.  Jak się tam dostać - stacja kolejki Greenwich, najlepiej jechać tam z London Bridge, adres to 1 Greenwich South St, sklep dobrze widać, gdy się idzie od strony stacji.  Oprócz księgarni wato zajrzeć na jakikolwiek londyński targ uliczny. Stoiska z książkami są na Camden, na Portobello, ale przede wszystkim trzeba odwiedzić South Bank Book Market.  Żródło: http://www.urban75.org/photos/london/lon558.html Jest to targ poświęcony wyłącznie książkom, odbywa się codziennie, o ile tylko nie pada (na wszelki wypadek proponuję wybierać się tam tylko przy wyjątkowo ładnej pogodzie.  Jak się tam dostać - stacja metra Waterloo, targ jest pod mostem naprzeciwko kafejki National Film Theatre. Uff, chyba wystarczy na kilka wyjazdów... Znacie te miejsca? Lubicie? A może polecicie mi inne? Wprawdzie mam jeszcze całą listę miejsc, w które nie dotarłam, ale jak tu dotrzeć wszędzie, gdy każde z powyższych miejsc przykuwa na długie godziny... 