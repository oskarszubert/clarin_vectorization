Właściwie kolejnym regionem jest Kanada razem z Karaibami, ale w tym roku tylko jedna książka spoza Kanady załapała się na nominację... Szczerze mówiąc, trochę szkoda;) CANADA AND THE CARIBBEAN Best Book Gil Adamson (Kanada) The Outlander - autorka pisała tę książkę przez 10 lat, po czym po ukończeniu jej najpierw nikomu jej nie pokazałą, a gdy wreszcie zdobyła się na wysłanie jej do wydawnictwa, manuskrypt gdzieś zaginął. Wreszcie udało się go odnaleźć i wydać, ale nawyraźniej cierpliwość należy do cech Gil Adamson. Książka opowiada o kobiecie, która po zabiciu męża, ucieka przed jego szukającymi zemsty braćmi do górniczego miasteczka. Rzecz dzieje się na początku XX wieku, a miasteczko wkrótce staje się miejscem potężnego osunięcia ziemi, które zresztą jest wydarzeniem historycznym. Erna Brodber (Jamajka) The Rainmaker's Mistake - jedyna niekanadyjska pozycja na liście, i jedna z najbardziej zawikłanych pod względem treści chyba. Metaforyczna opowieść o władzy i polityce, osadzona w realiach dziewiętnastowiecznej plantacji i niewolników niespodziewanie obdarowanych wolnością, której nie rozumieją. Lawrence Hill (Kanada) The Book of Negroes HarperCollins Publishers Ltd - w Stanach wydana pod tytułem "Someone knows my name". Kolejna powieść historyczna, o życiu kobiety, która została w dzieciństwie schwytana w swojej wiosce w Afryce, a następnie przeszła długą drogę przez Amerykę i Anglię aż do powrotu do Sierra Leone jako wolny człowiek. Brzmi dość zwyczajnie, ale recenzje ma świetne. Robert Hough (Kanada) The Culprits Canada Random House Canada - samotny Kanadyjczyk, wiodący zwyczajne i nudne życie, po otarciu się o śmierć nawiązuje internetowy romans z Rosjanką z Sankt Petersburga, po czym jedzie ją odwiedzić, Dalej mamy już elementy sensacyjnie wymieszane z ostrą satyrą na Kanadyjczyków i oraz refleksjami o miłości i nadziei. Hmm... Frances Itani (Kanada) Remembering the Bones - Georgie Danforth Whitley, rówieśniczka królowej angielskiej mieszkajca w Ottawie, od zawsze była zafascynowana królową, uważając ją za bratnią duszę. Wskutek dziwnego zbiegu okoliczności zostaje zaproszona na urodziny królowej do Londynu. Z radością jedzie na lotnisko, chcąc nie tylko zrealizować swoje marzenie, ale także odpocząć od 103-letniej matki i 50-letniej córki. Po drodze jednak ma wypadek i jej samochód osuwa się w przepaść. Nikt nie wie, że Georgie zaginęła, może opróćz Królowej, która oczekuje jej na lunchu. Ranna Georgie spędza całe dnie zawieszona w samochodzie, próbując się z niego wydostać, a jednocześnie  przeszukując wspomnienia w poszukiwaniu czegoś, co nadałoby jej życiu znaczenie. Jak dla mnie ta fabuła brzmi fantastycznie, mam nadzieję, że to przeczytam, bo pomysł jest co najmniej oryginalny! Michael Ondaatje (Kanada) Divisadero - wreszcie powieść dostępna w Polsce! Opowiada ona o wydarzeniach w Kalifornii w latach 70., w kasynach w Newadzie i w południowo-centralnej Francji, autor u nas dość znany i lubiany, więc pewnie ukaże się kiedyś w tłumaczeniu.Best First Book David Chariandy (Kanada) Soucouyant - tytułowy Soucouyant to duch, który za dnia jest starą kobietą, a nocą zmienia się w kulę ognia wysyającą krew - hmm... Duch nawiedza Adele, matkę 15-latka, który jest narratorem powieści. Adele cierpi na starczą demencję, a jej życie skrywa w sobie wiele tajemnic. Jej syn odkrywa je stopniowo, jednocześnie zbliżając się do tajemniczej kobiety, która opiekuje się jego matką. Tish Cohen (Kanada) Town House - Jack Madigan cierpi na agorafobię. W związku z tym nie wychodzi za próg swojego bostońskiego domu. Nie wychodzi nawet, gdy opuszcza go żona, syn chce do niej dołączyć, zaś fundusze Jacka się szybko kurczą. Z pomocą małej dziewczynki z sąsiedztwa Jack odważy się jednak zmierzyć z przestrzenią za progiem. Co z tego wyniknie? Arley McNeney (Kanada) Post - bohaterką jest weteranka koszykówki na wózku inwalidzkim, która decyduje się zakończyć sportową karierę. Ameen Merchant (Kanada) The Silent Raga - zdecydowanie coś dla mnie:) Bohaterkami są Janaki i Mallika, siostry z bramińskiej rodziny mieszkającej w Madrasie w Indiach. Janaki, która jest geniuszem muzycznym, wkrótce skończy 18 lat i rodzina chce zaaranżować dla niej małżeństwo. Janaki ucieka z muzułmańskim gwiazdorem z Bollywood. Po latach, Mallika otrzymuje list od siostry, która wraca do Madrasu.C.S. Richardson (Kanada) The End of the Alphabet - kolejna intrygująca fabuła: Ambrose Zephyr i jego żona Zappora Ashkenazi (“Zipper”) - zwróćcie uwagę na te nazwiska - żyją sobie spokojnie w szeregowym domku w Londynei. Pewnego dnia, gdy Ambrose zbliża się do swoich 15-tych urodzin, dowiaduje się, że cierpi na tajemniczą chorobę, która wkrótce doprowadzi go do śmierci. Ambrose postanawia w ostatnich miesiącach życia zrealizować swoje dawne marzenie alfabetycznej podróży po świecie - od Amsterdamu do Zanzibaru. Wyruszają w drogę wraz z żoną, po drodze odkrywają nie tylko świat, ale też znaczenie życia i miłości. Neil Smith (Kanada) Bang Crunch - zbiór dziewięciu opowiadań Ciekawe, czy powieści kanadyjskie mają większą szansę ukazać się w Polsce niż afrykańskie... 