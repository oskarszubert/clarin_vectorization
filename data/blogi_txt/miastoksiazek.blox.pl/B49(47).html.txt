Niemożliwe - Booker powędrował o autorki, której najbardziej kibicowałam. Świetna wiadomość dla miłośników powieści historycznych oraz dla wszystkich, którzy kochają długie, wciągające powieści. Nagrodę dostała bowiem Hilary Mantel za powieść "Wolf Hall". "Wolf Hall" to opowieść o Thomasie Cromwellu i jego drodze do niezwykłej pozycji na dworze Henryka VIII. Przewodniczący jury James Naughtie powiedział, że jest to powieść o niezwykłych ludziach, którzy akurat przypadkowo żyli w zupełnie innej epoce. Niewątpliwie jednak oprócz pasjonującej historii dwóch potężnych mężczyzn znajdziemy tam drobiazgowo odmalowany obraz epoki Tudorów, a zwłaszcza życia na dworze Henryka VIII. Mam nadzieję, że "Wolf Hall" już ma lub wkrótce będzie miał polskiego wydawcę. 