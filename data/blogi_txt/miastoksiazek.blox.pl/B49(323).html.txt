Trochę to trwało, bo i pracy przy tym niemało (całe szczęście, że mam wakacje), ale wreszcie mogę Was oficjalnie zaprosić do uczestnictwa w kolejnym, trzecim już wyzwaniu czytelniczym Miejskie Czytanie. Zaproszenia do osób zgłaszających się wcześniej wysłałam, sprawdźcie proszę pocztę gazetową. Prośba do osób, które zgłaszały chęć uczestnictwa, ale nie były zalogowane na blox - jedynym sposobem przyłączenia Was do bloga wyzwaniowego jest założenie przez Was konta na gazecie, dlatego proszę Was o założenie sobie takich kont i podanie mi loginów, będę wtedy mogła wysłać Wam zaproszenia.  Proszę, abyście po uzyskaniu dostępu do bloga dodali swojego nicka oraz link do Waszego bloga, jeśli go posiadacie, w zakładkach w folderze Uczestnicy. Zaoszczędzi mi to mnóstwo pracy. Jeśli ktoś nie wie, jak to zrobić albo nie będzie mógł, to dajcie znać, a wtedy ja Was do zakładek dopiszę. Szablon jest na razie propozycją, może ktoś znajdzie lub zrobi lepszy. Przyda się nam też jak zwykle mały obrazek na banner, pomyślę nad tym, ale może komuś z Was coś przyjdzie do głowy. Tymczasem możemy jednak przystąpić do części najważniejszej i najprzyjemniejszej - wybierania lektur i czytania! Cieszę się, że znowu Wam się chce czytać wspólnie! 