Nie wiedziałam, czego się spodziewać, kiedy rok temu kliknęłam na blox.pl i założyłam miasto książek. Miałam nadzieję, że dzięki blogowi będę czytać lepiej, bardziej świadomie, zazdrościłam też blogerom angielskojęzycznym dużej ilości blogów książkowych. Liczyłam, że poprzez bloga poznam może kilka ciekawych osób. To wszystko się sprawdziło,i to z nawiązką. Nie przypuszczałam, że blogowanie tak mnie wciągnie i że ten blog tak się rozwinie.Nie marzyłam też, że w ciągu tego roku tak wiele innych książkowych blogów się rozwinie i że stworzymy taką fajną, blogową ekipę książkomaniaków. Bardzo się więc cieszę, że rok temu w lipcu moja fantazja powędrowała akurat w tę stronę! Pisały o tym ostatnio Chiara i Inblanco, że zaczynamy tworzyć razem fajną ekipę. Ja także przeważnie zaczynam dzień od przejrzenia ulubionych blogów o książkach, w księgarni często kieruję się Waszym gustem, a czytając robię notatki, które mają mi pomóc opisać moją lekturę tutaj. Dziękuję Wam za spędzony wspólnie roczek i żeby jakoś tę własną rocznicę uczcić, zamiast tortu ogłaszam mały konkurs:) Jak dobrze wiecie, fioł na punkcie książek nie jest moim jedynym odchyleniem;) Drugim bzikiem są podróże, konkurs więc będzie łączył obie te pasje. Zapraszam Was na wycieczkę po literackich miejscach. Poniżej znajdziecie 14 zdjęć z różnych miejsc związanych z książkami. Zadanie polega na odgadnięciu, co to za miejsca oraz na przypisaniu każdemu z nich jednej książki, której akcja dzieje się właśnie tam. Oczywiście, jest więcej niż jedna prawidłowa wersja odpowiedzi;) Odpowiedzi proszę podawać w komentarzach, wiem, że to trochę ułatwia, ale w końcu to tylko zabawa! Osoba, która poda najwięcej prawidłowych odpowiedzi otrzyma nagrodę-niespodziankę:) Zwycięzcę oraz prawidłowe odpowiedzi podam dopiero za tydzień, ponieważ jutro w nocy uciekam na kilka dni, najpierw do Mediolanu, a później na południe, do słonecznej Apulii! Chyba że do jutra wieczór znajdzie się ktoś, kto rozwiąże wszystko:)  1.  2.  3.  4.  5. 6.  7.  8.  9.  10.  11.  12.  13.  14.  Starałam się korzystać ze zdjęć, które są udostępniane do powszechnego użytku w Internecie (z zasobów Wikimedia Commons) lub ze zdjęć ze zbiorów swoich i U. Jeśli jednak autor któregoś z użytych przeze mnie zdjęć nie wyraża zgody na jego reprodukcję tutaj, proszę o wiadomość, a natychmiast usunę zdjęcie. 