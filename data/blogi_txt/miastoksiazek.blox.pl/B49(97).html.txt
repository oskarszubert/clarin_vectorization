Czytanie do poduszki w wersji deluxe:  Źródło: http://tiagodafonseca.com/work/bedtime-stories/ Jest to kilkuwarstwowy kocyk, każda warstwa to kolejna strona tekstu. Całkiem uroczy pomysł. Zaczęłam się od razu zastanawiać, jaki utwór musiałby na tym widnieć, żebym się nim nie znudziła. Może jakiś sonet Szekspira? Samo brzmienie języka Szekspira zachwyca, zawsze i bez końca. Na każdej warstwie inny sonet - 18, 116, 136, 138 - chociaż ten ostatni ma może niezbyt szczęśliwe przesłanie końcowe -  "Ślemy więc sobie wzajem kłamliwe posłanie, Nieznajomi, choć jedno dzielimy posłanie." A Wy co byście widzieli na takim kocu? 