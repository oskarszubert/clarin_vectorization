Zgodziłam się niebacznie wziąć udział w Dniu Głośnego Czytania w szkole Oli. Oznacza to, że muszę przygotować tekst, którego przeczytanie zajmie około 8 minut i którym nie zanudzę dzici w klasach 1-3. Pomocy!;) Nie mam kompletnie pomysłów, myślałam o "Pettsonie na biwaku", ale boję się, czy to nie za dziecinne dla trzecioklasistów na przykład. Podpowiedzcie coś, proszę, najlepiej takiego, żebym mogła to znaleźć w księgarni bez problemu, ewentualnie w bibliotece. Update: Dziękuję za wszystkie pomysły. Ostatecznie zdecydowałam się na "Kubę i Bubę", bo miałam to w domu i faktycznie znakomicie się nadaje. Okazało się to strzałem w dziesiątkę, bo dzieciaki się naprawdę zainteresowały i żywo reagowały. Słuchałam trochę, co inni wybrali, i wiele całkiem fajnych tekstów niestety nie sprawdziło się w tych warunkach - za mało dialogów, za mało dowcipu i dzieci się rozpraszały błyskawicznie. Ogólnie było to ciekawe doświadczenie, i fajna akcja - książki czytali też uczniowie starszych klas, siostra zakonna, a nawet dwóch panów ze straży miejskiej! A przy okazji dzięki Wam przybyło nam książek do wspólnego czytania! 