Miałam w planach bardziej rozbudowane notki, ale że i czasu ostatnio mi trochę brakuje, i sporo osób pyta się, co w końcu mi Mikołaj przyniósł, postanowiłam pokazać coś, czego dawno t nie było - stosik:  Z prezentów urodzinowych są tu "Żarłoczny przypływ", "Urania" i "Biały tygrys", a u mamy czeka na mnie jeszcze nowa Musierowicz. Poza tym słabo widać niektóre tytuły - od góry leży "A Month in the Country" J. L. Carr, pod "Tygrysem" jest "Ekaterini" i "Przeproś", pod "Uranią" leży "Kompozytor", a pod "Sekretami Londynu" są "Bracia". Jak widać, postanowiłam włączyć wreszcie polskich autorów w swój plan czytelniczy na grudzień, bo znowu bedę w podsumowaniu roku się kajać, że nic polskiego nie czytam. Mam nadzieję, że się tymi książkami do polskiej literatury zachęcę... To zresztą tylko część nowych książek w moim domu, ale na wszelki wypadek więcej nie pokazuję, bo będę zadowolona, jeśli te zdążę w tym roku jeszcze przeczytać... 