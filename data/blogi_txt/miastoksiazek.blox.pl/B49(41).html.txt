Własnym oczom nie wierzę - Miasto Książek znalazło się w trójce blogów nominowanych do nagrody głównej w kategorii Kultura! Chwalę się czym prędzej, i dziękuję jeszcze raz - tym, którzy oddali swój głos, szanownemu Jurorowi, a przede wszystkim Wam wszystkim, którzy zaglądacie tu regularnie i sprawiacie, że chce mi się pisać!  Przyznam szczerze, że nie spodziewałam się, że skromny blog o książkach zajdzie tak wysoko. Gratuluję serdecznie autorom blogów, które również zostały wyróżnione w tej kategorii: Jureckifoto i O sztuce, oraz oczywiście autorom wyróżnionych blogów z pozostałych kategorii. O tym, kto z nas zdobędzie nagrodę, dowiemy się dopiero 17 lutego, ale ja się bardzo cieszę już z tego wyniku! A jako że wiem, że kibicowaliście mi gorąco i pewnie się zaraz pojawią Wasze komentarze, skorzystam z okazji, i zamiast gratulacji poproszę o zdradzenie, co akurat czytacie i jak Wam się ta lektura podoba:) Wiem, że się cieszycie razem ze mną, więc sprawmy sobie nawzajem taką małą przyjemność, komentarzy z gratulacjami nikt oprócz mnie nie będzie zapewne czytał, a polecanki książkowe i owszem - w końcu wielu czytelników Miasta Książek przyznało się kiedyś do książkowego podglądactwa;) 