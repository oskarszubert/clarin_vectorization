Już wkrótce zapewne zaczną się zwykłe październikowe spekulacje dotyczące literackiego Nobla. Szwedzka Akademia ogłosi werdykt zapewne w drugi czwartek miesiąca, może trzeci, czyli już niedługo. O wartości literackiej tej nagrody można by dyskutować długo, podobnie jak o laureatach z lat ostatnich, a tymczasem można się pobawić w zgadywanki. Swoją opinię można wyrazić choćby tutaj. Ciekawe rozważania snuje niejaki Croaking Marley, zwłaszcza że na pierwszym miejscu wśród kandydatów umieszcza jakiegoś kompletnie nieznanego środkowoeuropejskiego poetę lub powieściopisarza;)Oczywiście można już obstawiać swoich kandydatów. Wśród najwyżej obstawianych na Ladbrokes jest tylko jeden Polak, Adam Zagajewski (szanse 100 do 1)... W czołówce są:Claudio Magris (5:1) - ucieszyłabym się, ale wiadomo, że najwyżej obstawiany autor nigdy nie wygrywa;)Philip Roth (7:1) - eee...Thomas Transtromer (7:1), Adonis (8:1) i Amos Oz (9:1) - jak co rokuHaruki Murakami (10:1) - całkiem wysoko, co ucieszy na pewno licznych wielbicieliJoyce Carol Oates (10:1)Więcej nazwisk wraz z ich potencjalnymi szansami znajdziecie tutaj. Mnie ucieszyłby autor całkiem mi nieznany, któego odkryłabym z przyjemnością i zdumieniem, że wcześniej go nie znałam, albo ktoś, kto rzadko jest wydawany w Polsce, chociaż jest tego wart... Pamuk był całkiem niezłym wyborem według moich kryteriów, chociaż za "Nazywam się Czerwień" nie mogę sie od kilku miesięcy zabrać... 