Ostatnio więcej czytam niż piszę, bo czytam w biegu, między jednym pilnym zajęciem a drugim, a pisać niestety tak się nie da... Da się za to mówić, więc o ostatnio przeczytanej książce - najnowszym zbiorze opowiadań Annie Proulx "Dobrze jest, jak jest", zamiast pisać, opowiedziałam. Jeśli jesteście z Wielkopolski, możecie o moich wrażeniach usłyszeć w programie Połykacze książek na WTK. Dzisiaj o 22:35, a potem tyle powtórek, że aż strach... A za kilka dni można to będzie też zobaczyć na stronie WTK. Ale jako że książka warta uwagi, to zapraszam!    Poniedziałek / 10:20   Środa / 19:35 - premiera, 22:35   Czwartek / 09:35, 16:45, 01:35   Sobota / 15:05, 23:30 Niedziela / 14:10    Poza tym w czasopiśmie Biblioteka w szkole pojawił się obszerny artykuł o blogach książkowych, w tym sporo o Mieście Książek. Tego niestety w sieci nie można przeczytać, ale jeśli ktoś ma pod ręką bibliotekę, może zerknąć, jako że jest tam sporo informacji o kilku blogach, między innymi "Mały pokój z książkami" i "Półeczka z książkami" oraz linki do wszystkich naszych blogów wyzwaniowych:) A jak już się tak chwalę, to przy okazji podziękuję bardzo serdecznie wszystkim, którzy przyznali mojemu blogowi nagrodę Kreativ Blogger Award! Nagrodę dostałam od Annaliwii, Enga, Snoopy, Weisse_taube, Mdl2, Bernadetta Darska, Marpil i Mary. Bardzo, bardzo dziękuję! Miałam zamiar nie nagradzać nikogo, bo właściwie wszystkie blogi, które mam w zakładkach uważam za twórcze i interesujące. Część z nich już nagradzałam w przeszłości i te nagrody są nadal aktualne. Uwielbiam czytać bloga Chihiro, Inblanco, Maga-mary, Peek-a-boo, Germini. Postanowiłam jednak wyróżnić blogi, których regularną czytelniczką stałam się w ostatnich miesiącach i które zasługują na szczególną uwagę:  goes to: Notatki coolturalne Od deski do deski Poczytalnia/kultura czytania Kącik książki Ludzie, miejcie odrobinę kultury! obydwa blogi Młodej pisarki: Młoda pisarka czyta i Drugi raz od zera i właściwie wszystkie te blogi, od których nagrodę dostałam - całkiem szczerze, nie w zamian za wyróżnienie - zawsze czekam na nowe wpisy na wszystkich wyżej wymienionych z największą niecierpliwością. Nie sposób wymienić wszystkich, ale wszystkie blogi, które mam w zakładkach, polecam gorąco! 