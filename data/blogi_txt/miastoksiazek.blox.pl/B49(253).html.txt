Szczerze mówiąc, w tym roku nawet nie myślałam o tym, czy chciałabym jakieś książki pod choinkę - mam takie ilości nieprzeczytanych książek i taki deficyt miejsca na półkach, że dokładanie kolejnych jest szaleństwem. Z drugiej strony, to że książka jest dla mnie zawsze idealnym prezentem, rozumie się samo przez się:) Pozazdrościłam więc dziewczynom robiącym spisy książek, które chętnie znalazłyby pod choinką (ciekawe listy znajdziecie np. u Kasi.eire, Dabarai i postanowiłam, że też sobie zrobię - ku pamięci, a może komuś się ta lista przyda w ramach inspiracji przy szukaniu prezentów dla bliskich:) 1. W ostatnich miesiącach wydaje się u nas trochę klasyki angielskiej - wydania są naprawdę ładne, często są to nowe lub wręcz pierwsze tłumaczenia. Chętnie uzupełniłabym sobie biblioteczkę o te pozycje i sądzę, że ucieszyłyby niejednego mola książkowego. Henry James "Opowiadania nowojorskie"  Henry James "O czym wiedziała Maisie"  Anne Brontё﻿ "Agnes Grey"  Anne Brontё﻿ "Lokatorka Wildfell Hall"  2. Moim zdaniem, dobrym prezentem jest zawsze dobry reportaż, można nadrobić zaległości, bo naprawdę dużo świetnych rzeczy się u nas w tej dziedzinie wydaje! Na liście nie może też zabraknąć książek podróżniczych, bo kiedy, jak nie w długie zimowe wieczory najprzyjemniej snuje się plany dalekich podróży? Andrzej Dybczak "Gugara"  Mirosław Kowalski "Szkatułka pełna Sahelu. Subsaharyjska ballada"  3. Coś z historią w tle też się dobrze czyta zimą... Laurel Corona "Córka markizy"  4. Nie wspominając o kryminałach. Å﻿ke Edwardson "Pokój numer 10"  Tomasz Bochiński, Agnieszka Chodkowska-Gyurics "Pan Whicher w Warszawie" - przyznam, że trochę zachłysnęłam się na widok tej książki, bo to jest o TYM panu Whicherze! Ktoś z Was czytał i poleca?  A poza tym chciałabym taki szalik:) Z fragmentem "Dumy i uprzedzenia". "Perswazje" też mogłyby być:) 