Z niewielkim opóźnieniem losowanie zostało dokonane. Zdjęć nie zrobiłam, ale przy świadkach moja córka wylosowała karteczke z czapki. Nagrodę dostanie: czarnazaba Gratulacje:) Proszę o mail z adresem i w celu wybrania nagrody:) Dziękuję też wszystkim za udział w konkursie! Chyba był za łatwy, następnym razem wymyślę coś trudniejszego;) A teraz prawidłowe odpowiedzi: 1. Największy dramatopisarz w historii literatury urodził się tego samego dnia, co wybitny rosyjski poeta, zaś zmarł tego samego dnia, co hiszpański autor pierwszej powieści. W dodatku obie te daty przypadają na ten sam dzień. O jakim dniu mowa? 23 kwietnia - chociaż jak słusznie zauważyła Sesolello, w przypadku Szekspira ta data jest raczej zgadywana. Wiadomo, że mały Will został ochrzczony 26 kwietnia, a wtedy zwyczajowo chrzest odbywał się 3 dni po urodzinach. Wprawdzie widzę, że pomyliłam się w pytaniu, bo chodziło mi o Nabokova, czyli nie poetę, a raczej pisarza. W tym samym dniu Szekspir zmarł, również 23 kwietnia zmarł Cervantes, a także nie wspomniany w pytaniu William Wordsworth. I oczywście w tym dniu obchodzimy Światowy Dzień Książki - całkiem stosowna data! 2. Ten chłopiec został przyjęty do szkoły dopiero w dniu swoich jedenastych urodzin. Kto to był? Harry Potter 3. W tym roku obchodziliśmy dwusetne urodziny pisarza, którego książka do dzisiaj budzi kontrowersje. O kim mowa i jaka to książka? Chodziło mi o Karola Darwina i jego "O pochodzeniu gatunków". Jakby nie patrzeć, napisał kilka książek, można więc spokojnie uznać go za pisarza, zaś jego książka z pewnością budziła i budzi większe kontrowersje niż dzieło Gogola. 4. Końcówka „Pokuty” McEwana rozgrywa się na urodzinach Briony. Które to urodziny? 77 5. Jaki współcześnie żyjący autor urodził się tego samego dnia do Jack London, i w związku z tym świętuje swoje urodziny, pijąc co roku wino o nazwie Jack London? Haruki Murakami. Dowiedziałam się tego z książki, którą niedawno dostałam: "Birthday stories", wybrane właśnie przez Murakamiego. Murakami we wstępie opowiada o swojej fascynacji urodzinami w ogóle, a także o tym, jak obchodzi swoje urodziny. 6. Ta książka o aktorce, która nigdy nie obchodzi swoich urodzin, była nominowana w tym roku do Orange Prize i znalazła się wśród finalistów. Podaj tytuł. Deirdre Madden 'Molly's Fox birthday' Dziękuję raz jeszcze za udział i zyczenia! 