Najwyższy czas przyjrzeć się bliżej liście książek, które przeczytałam w tym roku - w końcu po to właśnie ją robię, żeby być bardziej świadomą tego, co faktycznie czytam. Nie wiem, czy jakieś konstruktywne wnioski z tego wyciągnę, spróbować przynajmniej warto... Wygląda na to, że to był dla mnie całkiem niezły rok pod względem czytelniczym - przeczytałam 56 książek, co przy zeszłorocznych 33 stanowi zdecydowaną poprawę. Nie jest to na pewno imponujący wynik - znam ludzi, którzy czytają koło 100 książek rocznie, nie o ilość jednak przecież chodzi. Dla mnie to 56 to bardzo dużo, wziąwszy po uwagę, że pracuję właściwie na dwóch etatach, wychowuję dziecko i mam sporo innych rozrywek i zainteresowań oprócz książek. Mimo to sądzę, że spokojnie znalazłabym czas na jeszcze kilkanaście książek, dlatego trochę alergicznie reaguję na ludzi, którzy twierdzą, że nie czytają, bo nie mają na to czasu...Przeprowadziłam bardziej szczegółową analizę tych 56 tytułów i z niej już zbyt zadowolona nie jestem. Ogółem przeczytałam 42 książki napisane w języku angielskim. W tym: W oryginale: 10brytyjskich: 21amerykańskich: 10kanadyjskich: 3australijskich: 2 oraz 1 z Nowej Zelandiiautorów pochodzenia indyjskiego: 5afrykańskich: 1Język angielski jako język oryginału zdecydowanie dominuje, poza tym przeczytałam bowiem: Książki autorów francuskich: 3Książki autorów hiszpańskich: 3Książki autorów niemieckich: 2Książki autorów czeskich: 1Książki autorów skandynawskich: 2Książki autorów polskich – nie przyznam się, wstyd mi, i tak widać obok na liście zakładek. Chyba muszę jakieś poważne postanowienie noworoczne w tej kwestii zrobić. Z innych podsumowań:Książki napisane przez kobiety: 36Książki napisane przez mężczyzn: 20 Klasyka: 4Sensacja / kryminał: 10 Non-fiction nie liczyłam, na listę przeczytanych wpisywałam bowiem tylko książki, które przeczytałam faktycznie od deski do deski, natomiast w przypadku książek naukowych, eseistycznych itp.często zdarza mi się czytać tylko wybrane rozdziały. Mam zamiar to zmienić i zacząć czytać więcej non-fiction w całości.Klasyki bardzo mało, w ubiegłych latach czytałam zdecydowanie więcej - taki teżmam zamiar w roku przyszłym. Przewaga książek napisanych przez kobiety za to mnie nie dziwi - chyba zawsze czytałam ich więcej. Nie robię tego specjalnie, tak jakoś wychodzi. Zresztą ja swojego czytania w ogóle nie planuję, lektury wybieram spontanicznie, pod wpływem kaprysu, nastroju, nagłej zachcianki. Chciałabym nad tym trochę zapanować,ale tylko trochę - nie mam zamiaru układać list lektur i trzymać się ich ściśle - zanudziłabym się...Na liście noworocznych postanowień na pewno znajdzie się więc częstsze sięganie po autorów polskich oraz ogólnie większe zróżnicowanie tego, co czytam. Nie będę się jednak oszukiwać - to literatura angielska i generalnie anglosaska jest moim głównym konikiem i na pewno z niej nie zrezygnuję!Ponadto, biorąc przykład z Chihiro, spisywałam w tym roku także oglądane filmy. Podliczyłam je teraz i wychodzi prawie tyle, co książek - co najmniej 50, a prawdopodobnie nieco więcej, bo sądzę, że zdarzyło mi się nie zapisać kilku tytułów. Niektóre były naprawdę świetne, może gdy już wrócę z gór po Nowym Roku wybiorę kilka, które mi się najbardziej podobały.W kolejnym wpisie postaram się jednak przede wszystkim wybrać kilka książek, które zrobiły na mnie największe wrażenie, oraz,o ile to w ogóle możliwe, moją Książkę Roku. Zresztą nie bedę Was zwodzić - już dawno ją wybrałam;)Zanim jednak ją ujawnię, uciekam w zimne góry do zimnej chaty. Liczę jednak, że nie zamarzniemy i że w miłym gronie, wśród mrozu i śniegu spędzimy udane kilka dni. Postaram się jednak nie zakopać tam całkiem i zdalnie jakiś wpis tutaj umieścić. Wam zaś życzę pięknej, radosnej sylwestrowej nocy! 