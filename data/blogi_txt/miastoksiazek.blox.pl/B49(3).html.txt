Z okazji Dnia Nauczyciela przypomniało mi się, że znam i lubię sporo książek o szkole i nauczycielach. Dlatego postanowiłam sporządzić swoją listę 10 najlepszych książek o szkole. Kolejność przypadkowa.Charlotte Brontë "Dziwne losy Jane Eyre" - najukochańsza chyba, czytana dziesiątki razy:)J. K. Rowlings - cykl o Harrym Potterze - nic nie poradzę, uwielbiam ten cykl i jużZoe Heller "Notatki o skandalu" - film także świetnyMaria Ziółkowska "Dziwna jesteś Karolino" - jedna z ulubionych książek, gdy byłam nastolatką, dzięki tej powieści wciąż mam spory sentyment do SzczecinaMelisa Nathan "Nauczycielka" - ostatnia książka przedwcześnie zmarłej pisarki angielskiej. Jest to typowa chick lit, ale plasuje się wśród lepszych w swoim gatunku, przyjemne odprężenie.Bolesław Prus "Emancypantki" - inna półka, ale także przyjemne czytadło!Frances Hodgson Burnett "Mała księżniczka" - jak mogłabym zapomnieć, od tej książki się sporo moich czytelniczych fascynacji przecież zaczęło.David Mitchell "Konstelacje" - rewelacja!Donna Tartt "Tajemna historia" - rewelacja numer dwa;)Marisha Pessl "Wybrane zagadnienia z fizyki katastrof" - umieszczam tę książkę, choć jej jeszcze nie czytałam, ale jestem dość mocno przekonana, że będzie mi się bardzo podobać...A Wy lubicie czytać o szkole? Przy okazji serdeczne życzenia dla wszystkich koleżanek i kolegów po fachu!A ja jeszcze dzisiaj się tu pojawię, bo przecież dzisiaj ogłoszenie nagrody Bookera, na które czekam niecierpliwie! Trzymam kciuki za Amitava Ghosha i Lindę Grant, nie czytałam wprawdzie ich nominowanych książek, ale jakoś najbardziej mnie z całej szóstki finalistów kuszą... 