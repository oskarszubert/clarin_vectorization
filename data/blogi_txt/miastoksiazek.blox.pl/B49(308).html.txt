Może się mylę, ale mam wrażenie, że w Polsce nagroda im. Ondaatje, czyli The Royal Society of Literature Ondaatje Prize jest mało znana. Ja sama natykałam się wiele raz na wzmianki o niej, ale nigdy bliżej się jej nie przyglądałam. Ostatnio jednak przyznano ją książce, która mnie zainteresowała, przy okazji więc zajrzałam na oficjalną stronę nagrody i zachwyciłam się. Jest to bowiem nagroda przyznawana dokładnie takim książkom, jakie lubię: dla prozy, poezji lub reportażu, które najlepiej oddają "ducha danego miejsca" ("the spirit of a place"). Fundatorem nagrody jest Christopher Ondaatje, brat znanego pisarza Michaela Ondaatje. Z radością odkryłam, iż mam w domu dwie książki nagrodzone tą nagrodą w ubiegłych latach. W dodatku spora część z nich albo już się ukazała, albo wkrótce ukaże się w Polsce. Lista dotychczasowych zwycięzców przedstawia się następująco: 2011   Edmund de Waal "The Hare with Amber Eyes" (w zapowiedziach wydawnictwa Czarne na kwiecień 2013 - reportaż o odkrywaniu historii własnej rodziny poprzez śledzenie losów niezwykłej kolekcji japońskich figurek netsuke) 2010   Ian Thomson "The Dead Yard: Tales of Modern Jamaica" (mroczny reportaż o Jamajce)  2009   Adam Nicolson "Sissinghurst: An Unfinished History" (historia odziedziczenia historycznego pałacu i wspaniałego ogrodu angielskiego, przeplatana losami rodziny zamieszkującej to miejsce przez stulecia)  2008   Graham Robb "The Discovery of France" (podtytuł "Geografia historyczna: od Wielkiej Rewolucji do I Wojny Światowej" - opowieść o podróżach przez Francję, sporządzaniu map, pielgrzymkach, migracjach przed laty przez kraj, w którym większość ludzi nie mówiła wtedy po francusku)  2007   Hisham Matar "In the Country of Men" (po polsku jako "W kraju mężczyzn" - o dzieciństwie w Libii) 2006   James Meek "The People’s Act of Love" (po polsku jako "Ludowy akt miłości" - powieść o uciekinierze z kolonii karnej na Syberii w roku 1919) 2005   Rory Stewart "The Places In Between" (w zapowiedziach wydawnictwa Czarne  na wrzesień 2013 - o szaleńczej, pieszej podróży przez Afganistan)) 2004 Louisa Waugh "Hearing Birds Fly" (o roku spędzonym na uczeniu angielskiego w małej wiosce w Mongolii)   Czyż ta lista nie wygląda interesująco? Równie ciekawe są tegoroczne nominacje: Julia Blackburn "Thin Paths: Journeys in and around an Italian Mountain Village﻿"  Teju Cole "Open City"  Paul Farley, Michael Symmons Roberts "Edgelands: Journeys into England's True Wilderness"  Olivia Laing "To the River: A Journey Beneath the Surface﻿"  Tim Robinson "Connemara: A Little Gaelic Kingdom﻿" Zdobywcą nagrody w roku 2012 jest Rahul Bhattacharya za debiutancką książkę "The Sly Company of People Who Care﻿" - indyjski pisarz opowiada o południowoamerykańskiej Gujanie i zbiera świetne recenzje.  Chyba skuszę się na tę książkę, zapowiada się bardzo egzotycznie i fascynująco, zresztą jeszcze kilka innych książek wymienionych wyżej mnie kusi:) Nagrodę będę z pewnością obserwować!﻿ 