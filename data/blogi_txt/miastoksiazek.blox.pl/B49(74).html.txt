Dobrze, że to już ostatni region, bo lista książek do zdobycia zrobiła się znowu niebezpiecznie długa. Ta kategoria jest mocno zdominowana przez Australię, a australijska proza jest u nas szczerze mówiąc średnio znana, więc zapewne nie uda mi się uniknąć dalszego wydłużenia listy;) SOUTH EAST ASIA AND SOUTH PACIFIC Best Book Award Steven Carroll (Australia) The Time We Have - rytm zycia na przedmieściach Melbourne i rodzina w obliczu radykalnych zmian Sonya Hartnett (Australia) The Ghosts Child - poetycka i marzycielska opowieść o kobiecie, którą pewnego dnia odwiedza dziwny chłopiec - dziecko ducha i dziecko- duch jednocześnie, prowokując opowieść o dorastaniu i niezwykłej miłości. Sarah Hopkins (Australia) The Crimes of Billy Fish - Billy Fish wychodzi z więzienia. Odsiedział 3 lata za brytalne włamanie. W tym czasie jego siostra Rosie próbowała żyć normalnie, wychowując synka. Życie rodzeństwa naznaczone jest brutalną przeszłością. Gdy Rosie ma tragiczny wypadek, Billy będzie musiał uwolnić sie od kryminalnej przeszłości i spróbować ocalić siostrę. Mireille Juchau (Australia) Burning In - młoda kobieta, artystka, próbuje przełożyć emocjonalny dystans oddzielający ją od matki, która przeżyła Holokaust, na język fotografii. Michelle De Kretser (Australia) The Lost Dog - Tom Loxley zaszył się w chatce w buszu, aby skończyć swoją powieść o Henry Jamesie(!). Wtedy jego ukochany pies znika. Powieść o tajemnicy i miłości, której akcja toczy się we współczesnej Autralii i XX-wiecznych Indiach - kolejna pozycja na mojej liście... Alex Miller (Australia) Landscape of Farewell - Max Otto to starzejący się niemiecki intelektualista, który uważa, że jego życie się już skończyło. Wszystko zmieni się, gdy na ostatnim wykładzie Maxa zjawia się młoda Aborygenka. Dzięki przyjaźni, która się między nimi zawiąże, Max wyruszy w podróż, która jeszcze kilka tygodni wcześniej wydawała mu się niemożliwa. Best First Book Award Steven Conte (Australia) The Zookeepers War - niezwykła historia dyrektora berlińskiego zoo i jego żony, którzy w 1943 roku, wśród bombardowań i zniszczeń, próbują chronić zoo i zamieszkujące je zwierzęta przez zagładą. Karen Foxlee (Australia) The Anatomy of Wings - 10-latka próbuje wyjaśnić zagadkę samobójstwa swojej siostry oraz zrozumieć istotę dorastania i powody rozpadu swojej rodziny. Recenzje brzmią zachęcająco, pomimo że temat wydaje się ciężki. Sara Knox (Australia) The Orphan Gunner - kolejna wojenna powieść, tym razem o miłości dwóch kobiet pilotujących bombowce!  Carol Lefevre (Australia) Nights in the Asylum - córka Miri nie żyje, mąż ją zdradził. Zrozpaczona Miri ucieka do domu swojej babci w małym górniczym miasteczku. Uciekinierów jest tam jednak więcej. Zett Moran ucieka przed mężem, ciągnąc ze sobą swoją córeczkę, a Aziz, nielegalny imigrant z Afganistanu, ucieka przed władzami. Miri daje im schronienie, ale życie pod jednym dachem w małym, nieufnie nastawionym do obcych miasteczku, nie jest łatwe. Marcella Polain (Australia) The Edge of the World - historia armeńskiej rodziny, która rozpada się po strasznych doświadczeniach ludobójstwa, wygnania i emigracji, jednak znajduje siłę, aby połączyć się ponownie. Stephen Scourfield (Australia) Other Country  - historia dwóch braci zamieszkujących mityczny, odludny region Autralii. Kolejna historia o tajemnicach rodzinnych i zderzeniu przeszłości z przyszłością, tym razem w dość nietypowym krajobrazie. Trochę szkoda, że Azja Południowo-Wschodnia nie istnieje w tym roku wśród nominacji wcale... A przy okazji szukania tych opisów rzuciło mi się w oczy, jak wiele recenzji australisjkich książek zaczyna się od słów - set in a mining town. Zaciekawiło mnie to dosyć. Czy tak wiele jest w Australii miasteczek górniczych, czy może są one na tyle romantyczne, że stanowią dobre tło dla powieści? Jakoś mi się Australia z górnictwem wcale nie kojarzy... 