Ubawiwszy się wielokrotnie podobnymi wpisami na różnych blogach, w chwili depresji, która występuje u mnie nieuchronnie w ostatnim tygodniu semestru, postanowiłam sprawdzić, czy statystyki dla mojego blogu będą potrafiły mnie wygrzebać spod sterty prac zaliczeniowych i nieco rozerwać. Muszę przyznać, że skutecznie się odświeżyłam, bo też musiałam się mocno wysilić, aby sprostać niektórym zapytaniom. Oto, czego ludzie szukają na moim niewinnym i prostym blogu o książkach:Pierwsza grupa pyta o rzeczy nawet związane z tematem:- czego można szukać w książkach - hmm, wszystkiego? Sądząc po kolejnych zapytaniach, jak najbardziej.- książki nie dostępne po polsku - trochę ich jest, mam wszystkie wymienić?- latające książki - u mnie w domu nie latają, ale jak mnie któraś zirytuje, to kto wie?- latające meble - kiedyś widziałam latającą choinkę, właściwie nie tyle widziałam, ile słyszałam. Ale to nie mebel.- strony, na których można czytać - hmm, takie, na których są literki? Kolejna grupa przyrodniczo - geograficzna:- zwyczaje pantery - nie znam osobiście żadnej, więc nie pomogę- jak podejść jelenia - cicho? Najlepiej nie podchodzić, tylko zaczekać, aż sam podejdzie - serio.- jak mierzyć deszcz - w centymetrach na metr? Byle nie na metr książki.- najsłynniejsze miejsca które odwiedza bardzo dużo ludzi - ja jeżdżę tam, gdzie ludzi jak najmniej, proponuję PatagonięInni szukają porad praktycznych, najpopularniejsze zapytanie to: - jak nauczyć się wiersza na pamięć? - powtarzać po kawałku, najpierw małym, potem coraz dłuższym.- jak nauczyć dziecko wiersza na pamięć - zabronić mu - to zadziała najlepiej!- najtańsze jedzenie w Poznaniu - domowe?- jaki granit najlepszy na nagrobek - ładny?;)Frakcja kulturalno- lingwistyczna:- fajne słowa obcojęzyczne - embarazada - hiszpańskie "w ciąży", wyjątkowo mi się podoba. A z angielskich uwielbiam lackadaisical i nincompoop;)- imię chińskie Laura - przy tym pytaniu moja wiedza lingwistyczna się skończyła, spytałam kolegę sinologa, ale dziwnie na mnie spojrzał.- film, w którym żona zdradza go z każdym - ale po co to oglądać?;)Dylematy moralno-psychologiczne:- jak kłamać - tak, żeby nikt się nie zorientował?;)- byłem tam, gdzie diabeł mówi dobranoc - zazdroszczę, chętnie też pojadę!- jak pokochać męża - nie jak, tylko kiedy - przed ślubem proponuję. A jak juz za późno, to może wymienić?;)- seks z mężem dołuje - współczuję. Może po rozwodzie będzie lepszy?;)- jego pierwszy raz - obawiam się, że pytającym nie chodziło o jego pierwszą recenzję. No cóż, mogę tylko trzymać kciuki, aby był udany;)I na koniec grupa wielbicieli regularnie ma nadzieję, że znajdą tu- nagą padmę - przykro mi, że rozczaruję, ale na ten widok jest rezerwacja;) 