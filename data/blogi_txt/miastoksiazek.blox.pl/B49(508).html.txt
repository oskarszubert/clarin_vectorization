Ukazała się właśnie po polsku jedna z książek, które przeczytałam z zachwytem, które tkwią we mnie do dzisiaj. Nie przegapcie, proszę:  Chimamanda Ngozi Adichie to nigeryjska pisarka. Zauważyliście, jak wielu znakomitych pisarzy afrykańskich pochodzi z Nigerii? Po polsku ukazała się też jej pierwsza książka, "Fioletowy hibiskus", którą uważam za nieporównywalnie słabszą. "Połówka żółtego słońca" w 2007 została nagrodzona Orange Prize. Moją recenzję znajdziecie tutaj. To świetnie napisana, przejmująca, ważna książka, bardzo się cieszę, że została wydana u nas. Chociaż nie jestem fanką Wydawnictwa Sonia Draga, to muszę przyznać, że wydają znakomite książki... Polecam! 