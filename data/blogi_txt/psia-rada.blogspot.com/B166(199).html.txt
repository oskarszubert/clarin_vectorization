Wystawy psów to nie tylko "pokaz piękności", ale i ocena psa pod względem hodowlanym. Jeżeli dostanie on 3 oceny doskonałe (wystawiane przez sędziego) dostaje status psa reproduktora lub suki hodowlanej.  W tym poście nie będę rozpisywać się szerzej o samych wystawach, lecz przybliżę Wam zbliżające się wystawy. Rok 2012 Rok 2013   Jeżeli wszystko dobrze pójdzie, dnia 9 września, wybiorę się na Klubową Wystawę Retrieverów (jeśli ktoś z Was chce zobaczyć SAME* Retrievery w akcji to gorąco polecam, bo za rok już nie będzie tej okazji), która odbędzie się w Warszawie dokładniej na ulicy Szkolnej 14. Koszt wstępu na wystawę (bez psa - jako widz) to 15 zł od osoby dorosłej natomiast dzieci, młodzież szkolna oraz emeryci - wejście bezpłatne. Jeżeli zamierzamy przyjechać samochodem musimy doliczyć kolejne 15 zł za parking.    Przed wystawą Retieverów na tym samym terenie odbędzie się wystawa klubowa molosów i szwajcarskich ras pasterskich (bez bokserów, dogów niemieckich, rottweilerów i nowofundlandów), a dzień wcześniej (08.09.12) odbędzie się wystawa krajowa.    Pozdrawiam    PS Poza relacją z wystawy Retrieverów postaram się napisać relację z Parady Labradorów (spacer po Polach Mokotowskich (Warszawa) oraz różne atrakcje typu agillity, 26 sierpnia 2012), ale tego nie obiecuję na 100% ponieważ jestem obecnie w innym mieście i nie jestem pewna czy zdążę wrócić :)    * CAŁĄ RODZINĘ Retrieverów (Chesapeake Bay retriever, Curly coated retriever, Flat coated retriever, Golden retriever, Labrador Retriever, Retriever z Nowej Szkocji) ponieważ same Goldeny będzie można oglądać na wystawie krajowej 18 maja 2013 roku w Chorzowie. 