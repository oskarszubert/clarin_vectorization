Czas na grudniową porcję ciekawostek! (Wiem, że tylko dla nich jesteście na tym blogu) Po raz kolejny przepraszamy za małe opóźnienia, jednak z przyczyn technicznych, ciekawostki nie mogły dotrzeć do was na czas. Tak więc zaczynamy.  1) Dlaczego psy krążą wokół zanim się położą? Jest to bardzo stary zwyczaj, panujący wśród dzikich psów. Pies zanim się położył obchodził teren i sprawdzał, czy jest bezpieczny.  A poza tym wybierał najbardziej wygodne miejsce.  To zupełnie tak samo jak ludzie. Robią niewyobrażalne rzeczy ze swoją poduszką zanim się wygodnie położą :)  2) Dlaczego psie nosy nie zamarzają w czasie zimy? Zdrowe psy powinny mieć zawsze wilgotne nosy.  Wydaje się, że taki mokry nos w czasie dużego mrozu jest dosyć niebezpieczny. Czy nos może zamarznąć?  Nie!  Nos jest najbardziej ogrzewaną częścią ciała Twojego psa. Zatem mokry nos psa nigdy nie zamarznie, gdyż jego organizm ciągle dostarcza w to miejsce ciepło.  3) Gdy pies się zgubi Pies czuje się bezpieczny tam, gdzie ”pachnie domem”. Jeśli pies się zgubi, właściciel może zostawić swoją kurtkę w miejscu, w którym pies zaginął. Pies powróci do miejsca w którym ostatni raz widział pana. Gdy znajdzie kurtkę, położy się na niej, w oczekiwaniu na pana. 