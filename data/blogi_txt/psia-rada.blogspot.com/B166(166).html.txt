Pinczer Małpi (Affenpinsher)       deviantart.com   Klasyfikacja FCI: Grupa II. Psy w typie pinczera i sznaucera, molosy, szwajcarskie psy pasterskie i inne rasy. Sekcja 1. Psy w typie pinczera i sznaucera.  Nr FCI: 186  WYGLĄD: Pinczer Małpi to nieduży, zwarty piesek. Głowa Affenpinscher’a powinna być okrągła, z wyraźnie zaznaczonym stopem- czyli przełomem czołowo- nosowym, miejscem w którym czoło przechodzi w kufę. Włos krótki, sztywny, pofalowany. Charakterystyczne dla rasy są krzaczaste brwi, oraz nastroszone sierść na pysku i szyi, upodabniające psa do małpki. Według standardów FCI, najbardziej pożądane jest jednolicie czarne umaszczenie, występują jednak inne: ciemnoszary, czerwony, podpalany, rude, czy brązowe. Wysokość w kłębie od 25 cm do 30 cm.  HISTORIA:   Psy podobne do Affenpinshera istniały w Niemczech, już w XV-XVI wieku, lecz były to psy nieco wyższe, o większej różnorodności w umaszczeniu. Sama rasa powstała prawdopodobnie w  XVII wieku, ze skrzyżowania małych pinczerów niemieckich z azjatyckimi psami typu mopsa i jest spokrewniona z Gryfonikiem Belgijskim i Gryfonikiem Belgijskim.  TEMPERAMENT: Affenpinsher’y to psy odważne, bardzo wesołe, raźne, żywe, czujne i inteligentne. Nieufne wobec obcych, są lojalne w stosunku do członków rodziny. Łatwo się przywiązują i mają dość porywcze usposobienie. PROBLEMY ZDROWOTNE: Najczęściej występująca u tej rasy schorzenia to zwichnięcia rzepki kolanowej, wrzód rogówki, czy sporadyczne kłopoty z oddychaniem. Psy te żyją przeciętnie 12-14 lat.  PIELĘGNACJA: Szata pinczera jest dość łatwa w pielęgnacji. Sierść na pysku psa powinna być odpowiednio układana, na ciele zaś okresowo trymowana, aby chronić włos okrywowy.  IDEALNY DOM: Pinczer Małpi lubi dzieci i toleruje inne zwierzęta domowe. Jest to rasa żwawa i energiczna, uwielbiająca zabawy w ruchu- potrzebuje więc chociażby niewielkiego terenu do wybiegania się. AKTYWNOŚĆ: Z powodu dużych pokładów energii, które mieszczą się w niewielkim, ruchliwym ciałku, wymagane są krótkie spacery co najmniej trzy razy dziennie, oraz regularne zabawy ruchowe. WYCHOWANIE: Affenpinsher jest bardzo inteligentnym i pojętnym psem, łatwo się uczy. Potrzebuje jednak pewnego właściciela i dobrego, konsekwentnego wychowania. Ćwiczenia nie powinny jednak trwać długo, ponieważ psy te łatwo się nudzą.  źródło: wikipedia.org, pl.euroanimal.eu, zdjęcie: © silentsh0ut 