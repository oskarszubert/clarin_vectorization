Boston Terrier        Galeria Psiej Rady.   Klasyfikacja FCI: Grupa IX, sekcja 11, Psy ozdobne i do towarzystwa        Nr FCI: 140        WYGLĄD:    Boston Terrier, zwany również Boston Bull, jest psem niedużych rozmiarów. Mierzy  od 38 do 43 cm. Zwarty, ma dobrze umięśnione uda, średniej głębokości klatkę piersiową i nieco wygiętą dość długą szyję. Na owalnym pyszczku, znajdują się duże okrągłe oczy, czarny, szeroki nos, oraz cienkie stojące uszy, osadzone po bokach. Występuje w umaszczeniu rudym pręgowanym, lub czarnym pręgowanym.        HISTORIA:     W XIX wieku, w Stanach Zjednoczonych dużą popularnością cieszyły się walki psów, które do tych celów specjalnie hodowano i selekcjonowano. Szukając lepszych psów bojowych, robotnicy z Bostonu skrzyżowali Angielski Buldogi bojowe z białymi Terrierami Angielskimi, które obecnie są rasą wymarłą. Później do hodowli Bostonów dodano domieszkę krwi Buldogów Francuskich. TEMPERAMENT:    Boston Terrier to istny wulkan energii, wszędzie go pełno. Jest towarzyski, tolerancyjny, szybko adaptuje się do zmieniających warunków otoczenia. Aktywny, uwielbia wszelkiego rodzaju zabawy. Czujny, ale bez nadmiernej skłonności do szczekania, oddany właścicielowi.        PIELĘGNACJA: Bostony nie wymagają dużej pielęgnacji. Wystarczy przetrzeć jego delikatną sierść mokrą szmatką, lub specjalną szczotką. Bostony mają wrażliwą skórę i niektóre szampony dla psów mogą wywołać u niego alergię, lub łupież.           IDEALNY DOM:     Pełne energii Bostony, nadają się bardziej do domu z ogródkiem, niż do mieszkania, chyba, że będzie się zapewniało im odpowiednią dawkę ruchu. Są towarzyskie i tolerancyjne wobec dzieci, o ile nie są one zbyt napastliwe.        AKTYWNOŚĆ:    Żywiołowe, energiczne, uwielbiają zabawę.        WYCHOWANIE:     Bostony to inteligentne i łatwo uczące się psy. Zazwyczaj nie potrafią one jednak na dłużej skupić się na nauce i potrzebują „przerw” na zabawę.           źródło: wikipedia.org, rasypsow.com; zdjęcie: (c) PsiaRada.deviantart.com 