Zgodnie z zapowiedziami oto przed Wami nowa seria "Czym jest...?". W pierwszym poście z tej serii opiszemy czym jest wystawa psów. Zapraszamy!    Wystawa psów rasowych jest imprezą kynologiczną, na której właściciele psów zbierają się wraz ze swymi pupilami, by poddać ich ocenie sędziów. Głównym celem wystaw jest wytypowanie osobników danej rasy do rozrodu. Część właścicieli psów uczęszcza również na to wydarzenie w celu promowania swojej hodowli lub umiejętności wystawcy.    Klasy wystawowe to podział wszystkich psów (uprzednio podzielonych na rasy)  Klasa baby - dla psów/suk w wieku od 3 do 6 miesięcy. Klasa szczeniąt - dla psów/suk w wieku od 6 do 9 miesięcy. Klasa młodzieży -  dla psów/suk w wieku od 9 do 18 miesięcy. Klasa pośrednia - dla psów/suk w wieku od 15 do 24 miesięcy. Klasa otwarta - dla psów/suk w wieku powyżej 15 miesięcy.  Istnieje również klasa niezwiązana ściśle z wiekiem, lecz z umiejętnościami oraz nazewnictwem rasy (psy pracujące).  Klasa użytkowa - dla psów/suk w wieku powyżej 15 miesięcy, z certyfikatem użytkowości.  Słownik wyrażeń wystawowych: Wystawca - jest to osoba biorąca czynny udział w wystawie. Jako jedyna wychodzi wraz z zwierzęciem wychodzi na ring i dba o prawidłową postawę i zachowanie psa. Z reguły wystawcą jest również właściciel, chociaż, w innych krajach (w Polsce jest to mało popularne), psa wystawiać może również tzw. handler. Hodowca - to właściciel hodowli i psów do niej należących. Dba o prawidłowy rozwój oraz życie zwierząt i decyduje o planowanych miotach w hodowli. Na wystawach, często pełni również rolę wystawcy. Handler - trener psa wystawowego i jego wystawca wynajmowany przez właścicieli psów. Przygotowuje zwierzę do wyjścia na ring, opiekuje się nim również na kilka dni przed wystawą. Sędzia kynologiczny - członek organizacji kynologicznej, który przeszedł staż asystencki oraz zdał egzamin przed Prezydium Kolegium Sędziów. Może on oceniać psy podczas wystaw oraz konkursów pracy psów myśliwskich. BOG - (ang. Best of Group) - jest to tytuł dla psa najlepszego na całej wystawie. Musi on wówczas wygrać w klasie, płci, rasie, grupie oraz rywalizację z psami z innych grup. BOB - (ang. Best of Breed) - jest to tytuł dla psa najlepszego w swojej rasie. BIS - (ang. Best in Show) - jest to tytuł dla psa najlepszego w swojej rasie. CWC/CAC - (CAC - fr. Certificat d'Aptitude au Championnat) to skrót od Certyfikat Wystawowego Championa. CACIB - (fr. Certificat d'Aptitude au Championnat International de Beauté) to skrót od francuskiej nazwy certyfikatu oznaczającej Międzynarodowy Certyfikat Wystawowego Championa Piękności. Przyznawany na wystawach psów rasowych rangi międzynarodowej, kontynentalnej i światowej pod patronatem FCI (Fédération Cynologique Internationale) oraz F.C.I. (Federación Canina Internacional).    źródło: wikipedia.org, zkwp.pl 