W trakcie Światowego Tygodnia zwierząt TOZ zachęca do adopcji zwierząt.Na zdjęciu widnieje Selena, ok. 2 miesięczna suczka, czekająca na nowy dom.Chcesz dowiedzieć się więcej o Selenie? Kliknij tutaj!   Pewnie wielu z Was zdążyło się już zorientować, że 4 października nie jest datą zwyczajną. Dla niepoinformowanych - to właśnie dziś jest Światowy Dzień Zwierząt! Życzymy, więc wszystkiego dobrego rybkom, myszkom, szczurkom, kotkom, konikom i, przede wszystkim, Waszym psiakom. Czy macie jednak wiedzę o czymś poza datą tego szczególnego dnia? Kiedy właściwie rozpoczęły się obchody Dnia Zwierząt? Kiedy przydreptały do Polski? Jeżeli jesteście tego ciekawi, zostańcie z nami.    Historia Światowego Dnia Zwierząt rozpoczyna się w roku 1931, we Florencji (Włochy), podczas konwekcji ekologicznej. Jest ściśle związana z kościołem katolickim, ponieważ na datę obchodów wyznaczono dzień wspominania św. Franciszka z Asyżu, który jest uznawany za prekursora ekologii. W Polsce to święto pojawiło się dopiero 62 lata później.    4 październik to początek Światowego Tygodnia Zwierząt (trwa to 10 października). W trakcie tego czasu organizacje ekologiczne, organizacje non-profit, wegetarianie, a także organizacje działające na rzecz zwierząt starają się przykuć uwagę ludzi na fakt, że zwierzęta też są organizmami żywymi, mają uczucia i nie są rzeczą, którą można sobie od tak dysponować.    W trakcie tego niezwykłego tygodnia TOZ (Krakowskie Stowarzyszenie Opieki nad Zwierzętami) zachęca do adopcji zwierząt w schroniskach organizując Dni Otwartych Drzwi. I ty możesz dać dom wspaniałemu psu, który będzie z tobą przez długie lata.   Zaadoptuj, kochaj i bądź kochanym. 