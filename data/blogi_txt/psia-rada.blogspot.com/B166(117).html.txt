Green Interactive Feederhttp://www.gizmodo.com.au/   Wszyscy właściciele labradorów mają ten sam problem; jak sprawić, aby psiak jadł wolniej! Powolne przeżuwanie pokarmu jest nie tylko ważne dla ludzi, ale także dla psa. Nasza sunia zdaje się bić wszelkie rekordy w konsumowaniu zawartości swojej miski, dlatego szukaliśmy podpowiedzi w Internecie, jak spowolnić tempo pałaszowania karmy. Jedna z metod okazała się pomocna, a mianowicie umieściliśmy w misce z karmą ciężką piłeczkę, która utrudniając odrobinę dostęp do całej zawartości miski, sprawiła, że Ari musiała lekko zwolnić.         Rogz Grinz Funny Smile Dog Ballhttp://thehydrantblog.com     Rogz Grinz Funny Smile Dog Ballhttp://thehydrantblog.com  Przeglądając różne strony znalazłam bardzo dziwaczną miskę, która niczym nie przypomina tej tradycyjnej. Karmę sypie się między wystające gumowe "czułki", co skutecznie zwalnia tempo jedzenia. Pies musi nie tylko pracować językiem i pyskiem w poszukiwaniu pokarmu, ale także pobudza w nim instynkt polowania na pokarm. Ze względu na potrzebę "kombinowania" jest to idealna zabawka dla psów, które szybko się nudzą (np. border collie). Jest to obowiązkowa pozycja również dla właścicieli wszystkich psich łasuchów. Według mnie to bardzo ciekawa propozycja, ale chyba jeszcze niedostępna w naszych sklepach.  Można ją jednak kupić przez internet (na amerykańskich stronach), a jej koszt wynosi około 40 $. Czy Wasze psy są również takimi łakomczuchami? Co robicie, aby Wasze psiki jadły wolniej?     Znalazłam również inną zabawna propozycję dla psa i jego właściciela: piłeczka Grinz. Producenci zapewniają, że jest na tyle twarda, aby się odbijać od podłoża, a z drugiej strony wystarczająco miękka, aby nie zranić dziąseł psa. Można się nią bawić również w wodzie, bo unosi się na jej powierzchni. Piłeczka ma w środku otwór, do którego możemy włożyć smakołyki. Po przeciwnej stronie piłeczki namalowana jest uzębiona szczęka. Psiak wracający z piłeczką do swego pana szczerzy śnieżnobiałe zęby w radosnym uśmiechu. Jak Wam się podoba ten pomysł?    źródła zdjęć: http://www.gizmodo.com.au/; http://thehydrantblog.com/ 