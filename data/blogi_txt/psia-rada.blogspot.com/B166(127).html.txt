Akita        Archiwum Psiej Rady.  Klasyfikacja FCI: Grupa V. Szpice i rasy pierwotne. Sekcja 5. Szpice azjatyckie i rasy pokrewne.    Nr FCI: 255    WYGLĄD:  Akita japońska to masywny, duży pies o mocnej i harmonijnej budowie. Swoim wyglądem jest uderzająco podobny do psów zaprzęgowych. Jego zaliczanie się do grupy szpiców jest jasne dzięki zakręconemu ogonowi i spiczastym uszom. Pysk psa przypomina kształtem głowę niedźwiedzia. Jest to pies wzbudzający respekt przed innymi swym wspaniałym i okazałym wyglądem.  Włos okrywowy jest szorstki i prosty, podszycie gęste i miękkie. Kłąb, zad i ogon pokryte są dłuższym włosem. Najczęściej występujące umaszczenie to rudo płowe. Pozostałe to sezamowa, pręgowana i biała. Wszystkie wymienione umaszczenia szaty, prócz białego, muszą zawierać urajiro*.    HISTORIA:  Już 5000 lat temu Akity towarzyszyły samurajom. Te psy odgrywają ważną rolę w japońskiej mitologii i literaturze. Psy stanowiły wielką wartość i cieszyły się ogromnym poważaniem.  W trakcie II wojny światowej populacja Akit niemal wymarła przez brak pożywienia. Ponadto wprowadzono w życie zarządzenie, aby wykorzystywać psy wszelkich ras (poza Owczarkami Niemieckimi) do produkcji futra na uniformy. W celu ratowania tej rasy zmieszano ją z owczarkami. W ten sposób powstała Akita Amerykańska. Po wojnie psów czystej rasy zostało mniej niż dwadzieścia. Nazwa Akita Inu została zastosowana dopiero we wrześniu 1931 roku, kiedy też rasa ta została ogłoszona narodowym skarbem Japonii. Wcześniej znane były jako psy Odate. Do Polski pierwszego przedstawiciela tej rasy sprowadzono w 1990 roku z Norwegii. Była to szara suka Manatsu-Rei. Niestety nie zostawiła po sobie potomstwa. Pierwszego psa w czystym japońskim typie dostarczono z Holandii.  TEMPERAMENT: Akita ma bardzo rozwinięty instynkt terytorialny. Cechuje go również duża nieufność do osób poza swojego stada. Jest bardzo wierny, przywiązuje się do swojej rodziny, szczególnie do jednej osoby, którą uznaje za swojego pana. Gdy Akita się zgubi zawsze wróci do domu. Jeżeli jest w jego okolicach może wrócić wcześniej niż spanikowany właściciel szukający pupila. Jeśli chodzi o stosunek do dzieci, Akita Inu jest tolerancyjny lecz dzieci znajdują się niżej w jego hierarchii domowej. Ważny jest kontakt z nimi od małego. PROBLEMY ZDROWOTNE: Pies ten jest na ogół zdrowy i odporny na wszelkie choroby. Głównym problemem jest dysplazja stawu skokowego. Mogą wystąpić również kłopoty z oczami (podwinięcie powieki, postępujący zanik siatkówki).  PIELĘGNACJA: Rasa ta jest bardzo łatwa w pielęgnacji. Jedynym kłopotem może być silne linienie.  IDEALNY DOM: Akita może mieszkać wszędzie, ale najlepiej będzie mu w domu z ogródkiem ponieważ psy te uwielbiają przebywać na dworze. Jednak w trakcie upałów psy powinny mieć dostęp do chłodnego miejsca.  AKTYWNOŚĆ: Akity uwielbiają spacery. Mimo to nie jest to przesadnie aktywny pies. WYCHOWANIE: Nie jest to pies dla każdego. Potrzebuje osoby twardej i zdyscyplinowanej. Jeżeli chcemy, żeby pies bez obaw wkroczył w dorosłe życie za lat szczenięcych trzeba doprowadzić do poznania jak największej ilości rzeczy i sytuacji. Akita jest bardzo wrażliwym i delikatnym psem, a jego psychika kształtuje się pomiędzy 3 a 7 tygodniem życia. W trakcie trwania tego okresu należy skupić się na szczególnym ułożeniu psa. Japońską Akitę da się nauczyć wszystkiego poza pasterstwem.    * Urajiro - biaława szata po bokach kufy, na policzkach, spodzie żuchwy, szyi, klatce piersiowej, tułowiu i ogonie oraz wewnętrznej stronie kończyn.    źródło: rasy-psow.com, zdjęcie: © Weronika Tomaszewska 