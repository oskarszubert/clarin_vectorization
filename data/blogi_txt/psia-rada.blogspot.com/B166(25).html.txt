Airedale Terrier        deviantart.com    Klasyfikacja FCI: Grupa III. Teriery. Sekcja 1. Teriery wysokonożne.      Nr FCI: 7      WYGLĄD:   Airedale, czyli największy z terierów, uważany nawet za króla tej grupy,  z wyglądu przypomina dużego foksteriera szorstkowłosego. Jego szata jest ciemnobrązowa z domieszką czarną, lub szaroczarną, a gęste podszycie pokryte jest twardymi i sztywnymi włosami. Tułów jest krótki, z dobrze wysklepionymi żebrami i muskularnymi lędźwiami. Kończyny długie, kościec silny, a mięśnie dobrze rozwinięte. Długa, płaska kufa. Oczy teriera są małe i ciemne, uszy załamane, a nos- czarny. Ogon powinien być przycięty do umiarkowanej długości. Wysokość psa w kłębie, 56-61 cm.     HISTORIA:   Rasa Airedale Terrier została stworzona w połowie zeszłego stulecia, w Anglii. Airedale był wykorzystywy do polowań na wydry, które stały się konkurencją dla rybaków, parających się połowem w dolinie rzeki Aire, w hrabstwie Yorkshire. Oprócz polowań na wydry, do tej pory używa się go również do tropienia grubej zwierzyny- jeleni, dzików, niedźwiedzi. Odznacza się też ciętością na mniejsze drapieżniki. W czasie I wojny światowej Airedale sprawdził się w armii amerykańskiej łącznościowiec na pierwszej linii frontu oraz w służbie wartowniczej. Przodkami Airedale są- wymarły już angielski Black and Tan Terrier, po którym rasa odziedziczyła bystry wzrok i czuły słuch, oraz Otterhound, któremu Airedale zawdzięcza świetnie rozwinięty węch, duże umiejętności pływackie i siłę.  Wcześniej mało znana, rasa Airedale Terrier upowszechniła się po wystawie psów, zorganizowanej w 1879 roku, przez Airedale Agricultural Society, w hrabstwie Yorkshire, w Wielkiej Brytani. Do Stanów, Airedale trafił na początku naszego wieku i wyjątkowo szybko zasłynął jako pies najwyższej klasy, do tego stopnia, że w latach 20. Mianem „Prawdziwy Airedale” określano salonowych bawidamków i dandysów. Od tamtych lat popularność tej rasy miała wiele wzlotów i upadków, jednak ostatecznie powraca do łask w wielu krajach, m.in. w Wielkiej Brytani, Stanach, Kanadzie, czy Niemczech.     TEMPERAMENT: Airedale jest psem pewnym siebie, zaciekle podejmującym wyzwanie. Wierny obrońca mienia i domowników, który w głębi duszy pozostaje figlarnym, uwielbiającym zabawę, pełnym życia szczeniakiem. Cechuje go wrodzone zamiłowanie do wody i terenów podmokłych.Miłe usposobienie Airedale odziedziczył najprawdopodobniej po Otterhoundzie.     PIELĘGNACJA: Pięlegnacja sztywnych, szorstkich włosów Airedale jest trudna. Należy pamiętać, że futro króla terierów powinno być codziennie szczotkowane oraz regularnie strzyżone i trymowane.     IDEALNY DOM:   Ponieważ Airedale jest żywy i ma dużo energii, powinien mieszkać w domu z ogródkiem, gdzie spokojnie będzie mógł się wybiegać. Airedale jest psem przyjaznym i opiekuńczym, nadaje się więc do życia z dziećmi.     AKTYWNOŚĆ:   Aktywny, pełen wigoru i energii. Pies dla osób lubiących dużo ruchu. WYCHOWANIE:   Inteligentny i pewny siebie Airedale wymaga stanowczego i konsekwentnego wychowania. Równie konsekwentnym powinno się być podczas wprowadzania nawyków żywieniowych- dorosłe psy często mają niepohamowany apetyt i mogą zjadać drobne przedmioty.     źródło: rasy-psow.com, zdjęcie: © OhSoJinxed 