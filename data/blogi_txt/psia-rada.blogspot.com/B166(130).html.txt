Alaskan Malamute﻿          Galeria Psiej Rady.  Klasyfikacja FCI: Grupa V. Szpice i rasy pierwotne. Sekcja 1. Nordyckie psy zaprzęgowe.       Nr FCI: 243    WYGLĄD:   Jest to pies o potężnej i zwartej budowie ciała. Posiada silnie rozwinięty i mocny kościec. Powinien ważyć od 34 do 38,5 kg. Jego głowa jest szeroka i mocna oraz proporcjonalna w stosunku do reszty ciała. Czaszka między uszami jest szeroka i zwęża się stopniowo w kierunku oczu. Pies ten posiada mocną szczękę z dużymi zębami. Jego oczy mają kolor brązowy (koniecznie ciemny) i są w kształcie migdała. Niedopuszczalny jest kolor niebieski. Uszy są postawione, średniej wielkości. Łapy duże z grubymi opuszkami. Ogon mocno owłosiony, ma kształt sierpa, unosi się nad grzbietem. Szata długa, szorstka, gęsta i z grubym podszerstkiem. Umaszczenie występuje w odcieniach szarego i białego, sobolowo-białego, czarno-białego, wilczasto-białego, czerwono-białego albo czysto białego.       HISTORIA:    Ta rasa wywodzi się z Alaski. Jest spokrewniony z samojedem, huskym oraz psami eskimoskimi z Grenlandii i Labradoru oraz z szpicami takimi jak akita inu. Nazwa rasy wywodzi się od plemiona Malemutów (bądź Malamutów), którzy słynęli z zręczności, byli wspaniałymi myśliwymi i rybakami. Budowali wspaniałe sanie, do których zaprzęgali silne psy. Malemuci dobrze wiedzieli, że psy te muszą być silne i wytrzymałe. Ich psy od szczeniaka były stworzone do ciągnięcia sań. Poza cechami świetnymi fizycznymi były wspaniałymi kompanami na całe życie.  Przemierzały setki kilometrów i za to były otaczane troskliwszą opieką niż inne psy arktyczne.    TEMPERAMENT:  Wbrew pozorom są to bardzo przyjazne i towarzyskie psy. Łatwo się przywiązuje, lubi się bawić. Jest to pies bardzo inteligentny. Cechuje go wierność, łagodność, uległość, dostojeństwo i oddanie.    PROBLEMY ZDROWOTNE:  Psy te są narażone na dysplazję stawów biodrowych, polineuropatię (zespół uszkodzenia nerwów obwodowych - choroba dziedziczna), problemy z oczami częste u ras północnych (m.in. katarakta, PPM, distichiasis).    PIELĘGNACJA:  Ze względu na grubą warstwę podszerstka wymaga częstego wyczesywania martwej sierści. Do tej pracy idealnie nadaje się gęsty grzebień.    IDEALNY DOM: Alaskan raczej nie nadaje się do mieszkania w bloku, chyba, że jego właściciel więcej czasu spędza na dworze niż w mieszkaniu. Lepiej czuje się w domu z dużym ogrodem, gdzie będzie mógł się wybiegać razem z właścicielem.    AKTYWNOŚĆ:  Są to bardzo aktywne psy. Potrzebują ogromnej dawki ruchu. Nie nadaje się dla ludzi lubiących spędzać czas na kanapie. Kocha biegać koło roweru, wychodzić na długie spacery. Nadaje się do psich sportów typu dogtrekking, canicross (bieg z psem), uciągi, skijoring (pies ciągnący człowieka na nartach), bikejoring (pies ciągnący człowieka na rowerze), nie mówiąc już o wyścigach zaprzęgów. Jeżeli chodzi o te ostatnie, nie nadają się do sprintów, lecz do wyścigów długodystansowych.      WYCHOWANIE:  Psy te są ciężkie do ułożenia. Już od szczeniaka trzeba zachowywać się jak przywódca stada. Gdy szczenię nieco podrośnie zalecane jest wybranie się z Malamutem na szkolenie. Pies ten jest inteligentny, co za sobą niesie tendencję do szybkiego nudzenia się. Niewłaściwie wychowany ma tendencje do ucieczek.    źródło: wikipedia.org, rasy-psow.com, zdjęcie: © PsiaRada.deviantart.com POLECAM KSIĄŻKĘ:  "Husky i inne" wyd. Egros  W tej książce znajdziesz informacje o następujących psach zaprzęgowych : alaskan malamute, pies grenlandzki, samoyed, husky syberyjski, jezdowyje sobaki, alaskan husky. 