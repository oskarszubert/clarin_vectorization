Labrador retriever (Pies św. Jana)      labrador-retriever- guide.com    Klasyfikacja FCI: Grupa VIII. Płochacze, aportery i psy dowodne. Sekcja 1. Aportery.   Nr FCI: nr 122  WYGLĄD: Labrador to średniej wielkości pies o mocnym szkielecie oraz o zwartej budowie ciała. Jest mniejszy i ma krótszą sierść od swojego kuzyna nowofundlanda, po którym odziedziczył miłość do wody i aportowania. Sierść labradora jest krótka, gruba i, przede wszystkim, wodoodporna. Ogon  tego psa jest podobny do ogona wydry. Pies ten występuje w trzech odmianach kolorystycznych - czarnej, złotej oraz czekoladowej. Czarne labradory są najbardziej popularne. Złoty kolor występuje w odcieniach od jasnokremowego do rudego.     HISTORIA:   Rasa bynajmniej nie pochodzi z półwyspu Labrador w Kanadzie (choć zawdzięcza temu swoją nazwę), ale z Nowej Fundlandii, gdzie została stworzona na podobieństwo swojego kuzyna nowofundlanda. Tamtejsi rybacy potrzebowali psa mniejszego i szybszego. Udało im się wtedy stworzyć labradora, który już w XVIII wieku służył do wyławiania sieci, aportowaniu przedmiotów, a nawet ratowaniu tonących. W 1820 roku Brytyjczyk lord Malmesbury sprowadził tą rasę do Europy i rozpoczął jej hodowlę na terenie swojego kraju. Pod koniec XIX wieku labrador oficjalnie zyskał status psa myśliwskiego. Obecnie rasa ta poza pierwotną funkcją pełni również role: psa ratownika, psa asystującego, psa terapeuty, psa policyjnego wyszukującego narkotyki oraz wyroby tytoniowe i psa strażaka odnajdującego miejsce podpalenia w wypadku pożaru. Obecnie labradory zajmują jedno z najwyższych miejsc (razem z kuzynami - golden retrieverami) w rankingu popularności w Polsce, USA i Wielkiej Brytanii.   TEMPERAMENT:  Psy te są żywiołowe, wierne i oddane właścicielowi. Uwielbiają pieszczoty. Jest bardzo wrażliwy na złe traktowanie. Labradory są beznadziejnymi stróżami ze względu na swą ufność w stosunku do ludzi. Dla dzieci są cierpliwe i łagodne. Są bardzo inteligentne, ale mają tendencję do zachowywania się jak szczenięta nawet po kilku latach życia.   PROBLEMY ZDROWOTNE: Labradory, jak większość ras, narażone są na dysplazję stawu biodrowego. Mogą pojawić się problemy z oczami takie jak zaćma czy postępujący zanik siatkówki. U tej rasy występuje również średnie ryzyko skrętu żołądka. Rzadziej zdarza się padaczka. Gdy pies nie ma zapewnionej odpowiedniej ilości ruchu labrador może być nadpobudliwy oraz otyły.                  PIELĘGNACJA: Labradory nie wymagają zaawansowanych zabiegów pielęgnacyjnych, ale obficie linieją dwa razy do roku - na wiosnę i na jesień. Na wiosnę psy gubią więcej włosów niż na jesień ze względu na rodzaj sierści. Futro labradora staje się grubsze na zimę, by było mu cieplej.  IDEALNY DOM:  Idealnym domem dla tej rasy jest dom z dużym ogrodem i zbiornikiem wodnym w okolicy. Pies nadaje się również do życia w mieszkaniu, ale musi wychodzić wtedy na długie i częste spacery.   AKTYWNOŚĆ:  Są to aktywne i żywiołowe psy, które potrzebują możliwości wybiegania się w połączeniu z zabawą z człowiekiem. Idealnym połączeniem byłoby również wplecenie do planu dnia ćwiczeń w wodzie. W wypadku nieprzestrzegania norm aktywności tej rasy może wystąpić otyłość oraz nadpobudliwość (np. skakanie na ludzi).   WYCHOWANIE:  Jest to pies dobry dla początkującego właściciela. Bardzo szybko się uczy i zapamiętuje dużo komend (potrafi reagować na 300 poleceń!). Łatwo nauczyć go reagować nie tylko na głos, ale również na gesty. Może jednak być nieco uparty i czasami będzie stawiał na swoim.     źródło: wikipedia.org, "Ilustrowana encyklopedia psów rasowych" - opracowano we współpracy z miesięcznikiem "Mój Pies"; zdjęcie: labrador-retriever-guide.com POLECAM KSIĄŻKI:  "Labrador i inne retrievery" wyd. Egros "Labrador retriever" wyd. Galaktyka  "Labrador Retriever" wyd. Mako Press 