Australijski Silky Terrier        deviantart.com Klasyfikacja FCI: Grupa III. Teriery. Sekcja 4. Teriery miniaturowe.             Numer FCI: 236      WYGLĄD: Australijski Silky Terrier z wyglądu przypomina trochę Yorkshire Terriera, ma jednak od niego dłuższą kufę, krótszy włos i ciemniejsze umaszczenie. Ma zwarte i niskie ciało, średniej wielkości głowę, z czarnym zakończeniem nosa, małe, ciemne oczy i nieduże, stojące uszy, przypominające trójkąty. Ogon Silky Terrier’a jest obcinany i noszony do góry. Występuje w umaszczeniu stalowoniebieskim, lub srebrzysto podpalanym (rudawym). Szczenięta rodzą się z szatą barwy czarnej. HISTORIA:   Rys historyczny Australijskiego Silky Terrier’a jest stosunkowo prosty. Około 1820 roku w Australii, Dandie Dinmont Terrier pokrył stalowoniebieską suczkę szorstkowłosą Yorkshire Terrier.  Z powstałego w ten sposób potomstwa, dodając krew Australian Terrier’a, McArthur Little wyhodował Australijskiego Silky Terrier’a. Teraz rasę tę hoduje się głównie w domu, lecz według wzorca nadaje się on również do łowienia szczurów. TEMPERAMENT:   Australijski Silky Terrier, to pies wesoły, inteligentny, pełen temperamentu i, jak każdy Terrier, energiczny.  Pełen zapału i przyjacielski, a zarazem bardzo czujny, oddany właścicielowi.     PIELĘGNACJA:   Pielęgnacja Australijskiego Silky Terrier’a wymaga trochę czasu, jednak nie jest aż tak skomplikowana. Co najmniej 2 razy w tygodniu powinno się przeczesywać jedwabisty włos Silky Terrier’a  i usunąć z niego wszelkie supły , kołtuny, wczepione kolce, czy gałązki. Rosnące w uszach i pod ogonem włosy, należy usunąć.  Czesząc (nigdy na sucho) włos Australijskiego Silky Terrier’a trzeba uważać, by równo opadał na obie strony grzbietu, z przedziałkiem na środku. Nie powinno się również dopuszczać do tego, aby włosy z czoła opadały psu na oczy i utrudniały widzenie. Kąpiel jest wskazana, ale zawsze musi kończyć się gruntownym wysuszeniem suszarką do włosów.     IDEALNY DOM:   Silky Terrier nadaje się do życia w małych mieszkaniach, pod warunkiem, że zapewni mu się dużą ilość ruchu, którego brak źle znosi. Australijski Silky Terrier jest odporny z natury i lepiej znosi mróz, niż upał. Może przebywać z dziećmi.     AKTYWNOŚĆ:   Tak jak wcześniej wspomniałam, Australijski Silky Terrier jest psem energicznym i aktywnym, źle znoszącym brak ruchu.     WYCHOWANIE:   Silky Terrier jest łatwy do prowadzenia, chociaż bywa uparty. Bardzo posłuszny, jeśli zostanie dobrze wychowany.         źródło: wikipedia.org, rasypsow.com; zdjęcie: (c) abuco 