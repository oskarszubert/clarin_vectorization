!PIES MIESIĄCA CZEKA NA ZGŁOSZENIA DO 15 LIPCA! WYŚLIJ NAM ZDJĘCIE SWOJEGO PSA JUŻ TERAZ NA: piesmiesiaca@gmail.com  Golden Retriever       Archiwum Psiej Rady.  Klasyfikacja FCI: Grupa VIII. Płochacze, aportery i psy dowodne. Sekcja 1. Aportery.  Nr FCI: 111    WYGLĄD:  Golden retriever to rasa, która występuje w dwóch liniach hodowlanych: angielskiej i amerykańskiej. Obie odmiany różnią się nieco wyglądem. Psy z linii angielskiej mają jasne kremowe umaszczenie lub jasno złote, a ich sierść jest prosta bądź falowana natomiast goldeny z linii amerykańskiej występują w umaszczeniu od barwy złotej do czekoladowej, lecz nigdy mahoniowej. Sierść amerykańskiej odmiany jest prosta bądź falowana. Budowa ich ciała jest znacznie delikatniejsza i smuklejsza od ich europejskich kuzynów i w Europie przez niewykwalifikowane oko bywają mylone z Seterami Irlandzkimi. HISTORIA: Rasa ta pochodzi ze Szkocji z końca XIX wieku. Istnieją trzy teorie na temat powstania goldenów. Pierwsza z nich głosi, że zostały one wyhodowane przez lorda Dudleya Mjoribanksa po tym jak w 1858 roku obejrzał przedstawienie rosyjskiej grupy cyrkowej z udziałem owczarków o żółtawej maści. Zauroczony psami wykupił je i przywiózł ze sobą. Miały być przodkami goldenów. Ta historia jest najbardziej popularna, ale przez większość kynologów uważana jest za najmniej prawdopodobną, ponieważ owczarki charakteryzują inne cechy niż psy myśliwskie. Zgodny z prawdą natomiast jest fakt, że goldeny pojawiły się na wystawie pod nazwą rosyjskich retrieverów. Druga teoria głosi, że ta rasa powstała w XIX wieku przy pomocy lorda Tweedmoutha. Trzecia natomiast utrzymuje nas w przekonaniu, że goldeny powstały z krzyżówki żółtego retrievera gładkowłosego i tweed water spaniela. Kolejnym krokiem było uszlachetnienie rasy. Pierwotne goldeny skrzyżowano z wavy coated retieverami, seterami irlandzkimi i prawdopodobnie bloodhoundami. Z powodu dużego zainteresowania rasą angielscy hodowcy postanowili ją rozpowszechnić. Pierwszą oficjalną nazwą goldenów była "golden wavy coated". Od 1913 nazwa ewoluowała. Zaczęto je nazywać yellow retrieverami, a nazwa golden retriever oficjalnie obowiązuje od 1920 roku.  Nazwa golden retriever pochodzi od koloru sierści tej rasy oraz czasownika "to retrieve" (przynosić/odzyskiwać/aportować).    TEMPERAMENT:  Są to bardzo łagodne psy. Ta rasa jest najrzadziej szczekającą rasą psów. Goldeny są bardzo inteligentne i wierne. Szybko przywiązują się do swojego właściciela i potrzebują bliskiego kontaktu z członkami całej rodziny. Są tolerancyjne wobec innych zwierząt. Ze względu na swój łagodny charakter idealnie nadają się dla osób starszych i dzieci. Są bardzo aktywne, energiczne i wytrzymałe. Nazwa rasy nawiązuje do doskonałych umiejętności aportowania: golden retriever to nic innego jak „złoty aporter”! PROBLEMY ZDROWOTNE:  Najczęstszymi dolegliwościami, które mogą wadzić tej rasie są: dysplazja bioder, dysplazja łokci, zapalenie wiązadeł, PRA - postępujący zanik siatkówki, katarakta, dysplazja siatkówki, zapalenie powieki, dystrofia rogówki, zapalenie uszu, parwowiroza.    PIELĘGNACJA:  Ta rasa potrzebuje dużej dziennej dawki ruchu (ok. 2 godziny). Sierść przedstawicieli tej rasy wymaga regularnego szczotkowania i wyczesywania martwych włosów oraz intensywnej pielęgnacji uszu (są podatne na zapalenia). Linieją dwa razy do roku.    IDEALNY DOM:  Ze względu na zamiłowanie do ruchu lepiej będzie czuł się w domu z ogrodem gdzie, razem z właścicielem, będzie mógł się wybiegać.   AKTYWNOŚĆ: Są to psy bardzo aktywne wymagające dużej dawki dziennego ruchu.    źródło: wikipedia.org; zdjęcie (c) Weronika Tomaszewska (Archiwum Psiej Rady)    POLECAM KSIĄŻKI: "Golden retriever" wyd. Mako press     "Labrador i inne retrievery" wyd. Egros  "Rasy psów: Golden Retriever" wyd. RM 