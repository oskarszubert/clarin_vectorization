Pamiętacie taką reklamę firmy Pedigree „Sztuczna szczęka psu się nie uśmiecha…”? Dla mnie to jeden ze śmieszniejszych spotów reklamujących produkty dla psów. Co najważniejsze dotyczy dość ważnej kwestii zdrowotnej: stanu uzębienia i dziąseł naszych pupili.   Nie zdajemy sobie sprawy z tego, jak ważne są zdrowe zęby dla psa i że niestety większość psów od 3 roku życia zaczyna mieć większe lub mniejsze problemy z uzębieniem i dziąsłami. Lekceważymy ewidentne symptomy choroby zębów i dziąseł: kamień nazębny i nieświeży oddech.      Jaka jest tego przyczyna? Podczas jedzenia pokarmów na zębach osadza się nalot, który utwardza się po 24-48 godzinach i przechodzi w kamień nazębny. Ten z kolei jest siedliskiem bakterii, które wydzielanymi toksynami atakują dziąsła powodując ich obniżenie. Efektem ubocznym tego procesu jest nieprzyjemny zapach z jamy ustnej.  Jeśli nie zareagujemy na te symptomy, pies nie tylko może utracić zęby, ale szkodliwe bakterie mogą zaatakować ważne narządy jak płuca, serce czy mózg. Choroba dziąseł u psa ma bardzo bolesny przebieg, czego większość ludzi nie wie. Dlatego z przyjemnością dołączam się do propagowania akcji Pedigree, która już po raz piąty organizuje bezpłatne badanie stanu uzębienia naszych psiaków. W akcji weźmie udział ponad 2 000 lekarzy weterynarii, którzy przebadają zęby i dziąsła psów w całej Polsce. Podczas wizyty w zaaranżowanej w tym celu klinice będziemy mogli dowiedzieć się więcej na temat, jak w przyszłości dbać o zęby naszych psów oraz wypróbować za darmo przysmak dentystyczny Pedigree DentaStix, który jak zapewnia producent, przy codziennym stosowaniu redukuje do 80% gromadzenie się kamienia nazębnego. Listę klinik znajdziecie tutaj.    POLEĆCIE TĘ AKCJĘ INNYM WŁAŚCICIELOM PSÓW, BO NAPRAWDĘ WARTO! Więcej na temat profilaktyki jamy ustnej po mojej wizycie z Ari w klinice w ramach akcji Pedigree. 