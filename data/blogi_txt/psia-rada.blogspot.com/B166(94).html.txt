Kochani psi maniacy!  Mam dla Was radosną nowinę! W niedzielę, 26.08.12, wraz z Arcią wybieram się na IV Paradę Labradorów Velvet. W tym roku spacer będzie miał długość 4 kilometrów, a psiaki będą spacerować ul. Wawelską, Żwirki i Wigury, Rokitnicką.  Impreza (piknik) jest bezpłatny natomiast do udziału w spacerze z psem potrzebny jest zestaw startowy, który kosztuje 15 zł.  Zarówno na psy jak i właścicieli będzie czekać mnóstwo atrakcji. Prezentacja umiejętności psów przewodników i ratowników, tor agillity, rozmowy z weterynarzami, konkursy, gry terenowe, psie sesje fotograficzne oraz kluczowy element - Parada.  Impreza zaczyna się o godzinie 10:00 na Polach Mokotowskich, a kończy około godziny 17:00. Sam spacer odbędzie się o 13:30.  W trakcie imprezy Velvet zorganizuje zbiórkę funduszy na szczeniaka, który w przyszłości przejdzie szkolenie i będzie pomagał ludziom.  Program ramowy:  • godzina 10.00 – rozpoczęcie pikniku• godzina 13.30 – wspólny przemarsz• godzina 16.00 – przekazanie szczeniaków organizacjom, które zajmą się ich szkoleniem• godzina 16.30 – koncert gwiazdy muzycznej• godzina 17.00 – zakończenie wydarzenia   W trakcie trwania Parady postaram się zrobić jak najwięcej zdjęć, by potem podzielić się z Wami wrażeniami: tymi słownymi i tymi wizualnymi.  Pozdrawiam!  PS Jeżeli chodzi o Klubową Wystawę Retrieverów - gdy będę miała o niej więcej informacji - z pewnością o tym napiszę :)    Po więcej informacji zapraszam na: http://www.pomozmyrazem.pl/. 