Greta. ~ kiedyś ~   Wczoraj otrzymaliśmy maila od Zosi, która opisała nam swoje poczynania z Gretą. Przeczytajcie!     "Witam. Na początku chcielibyśmy z Gretą pozdrowić cała redakcję Psiej Rady oraz fanów bloga. Greta, jako że tytuł PIES ROKU zobowiązuje od tygodnia uczestniczy w szkoleniu. Na chwilę obecną są to zajęcia indywidualne, uczymy się skupiać uwagę na przewodniku, uczymy się przez zabawę. Jeśli uda nam się zrobić zdjęcia z zajęć chętnie je przyślemy do redakcji.        Greta.~ dziś ~  Niedawno, bo 23 lutego obchodziliśmy małe święto - dokładnie pół roku temu adoptowałam Gretę ze schroniska. Bardzo się cieszymy, że jest z nami, stała się oczkiem w głowie każdego z domowników. Wiadomo, ze adopcja psa schroniskowego, często po niemiłych przejściach, czasem chorego, to trudna decyzja  ale naprawdę warto się poświęcić i nie kupować psiaków ze względu na rodowód, a po prostu zaadoptować psiaka ze schroniska. Przesyłam kilka zdjęć Gerty z samego początku i zdjęcia niedawno zrobione. Według nas jest super poprawa i to nas bardzo cieszy. Pozdrawiamy,  Zosia z Gretą" 