Cocker Spaniel Angielski           Galeria Psiej Rady. Klasyfikacja FCI: Grupa VIII. Płochacze, psy aportujące i wodne Sekcja 2. Płochacze.    Nr FCI: 5         WYGLĄD:    Niewielki pies o zwartej sylwetce. Ma delikatnie rzeźbioną głowę, a czaszkę dobrze rozwinięta, w górnej części lekko wysklepiona w formie kopuły. Oczy mają kolor ciemno orzechowy, brązowy lub prawie czarny dostosowany do umaszczenia, nigdy jasny. Ogon osadzony jest na przedłużeniu linii grzbietu, pozostawiony w stanie naturalnym. Szata tego psa jest gładka, jedwabista i przylegająca. Krótka na głowie i obfita na łapach. Maść ma jednokolorową (złota, czarna, czekoladowa, sobolowa, czarna- podpalana, czekoladowo-podpalana) lub kolorową (biało-czarna, biało-złota, biało-pomarańczowa, biało-czekoladowa, blue roan, orange roan, lemon roan, liver roan, tricolor). U psów jednokolorowych kolor biały dopuszczalny jest tylko na klatce piersiowej.        HISTORIA:    Cocker Spaniel został wyhodowany do wypłaszania ptactwa łownego jako pies myśliwski. Na samym początku słowo "spaniel" ogólnie określało psa myśliwskiego, dopiero później zaczęto je rozróżniać na - lądowe, dowodne, które dzieliły się jeszcze setery i springery. Rasa Cocker Spaniel Angielski znana jest od XIX wieku, chociaż początki tej rasy sięgają jeszcze kilkaset lat wstecz. Przyjmuje się, że słowo "spaniel" pochodzi od starofrancuskiego słowa oznaczającego psa hiszpańskiego, co wskazuje na pochodzenie spanieli od psów hodowanych specjalnie do polowania i aportowania w Hiszpanii. Spaniele wraz ze swoimi hiszpańskimi właścicielami przybyły do Anglii, a niektórzy angielscy arystokraci otrzymywali je jako podarki. W roku 1893 Kennel Club w Wielkiej Brytanii uznał cocker spaniele za odrębną rasę (określenie "angielski" dodano do nazwy rasy później). Od tego czasu obowiązkowo prowadzone są osobne linie hodowlane dla springer spanieli i cocker spanieli. Ta rasa znalazła swoich zwolenników także w Ameryce, a już na początku XX wieku zaczęto hodować cocker spaniele w typie amerykańskim. TEMPERAMENT:    Pies jest bardzo wesoły i żywy. Jest świetnym towarzyszem dla ludzi lubiących ruch. Jest psem bardzo ciekawym świata, śmiałym oraz zawsze chętnym do zabawy, jednak czasem bywa bardzo uparty. Zawsze alarmuje właściciela o wtargnięciu obcego na jego teren.         PROBLEMY ZDROWOTNE:    Posiada skłonności do schorzeń oczu i stanów zapalnych uszu z powodu ograniczonej wentylacji kanału słuchowego.        PIELĘGNACJA: Wymaga regularnego szczotkowania (3-4 razy w tygodniu), co najmniej dwa razy do roku zalecana jest wizyta u fryzjera. Można go kąpać lub używać suchego szamponu. Należy wyskubać włosy wokół poduszeczek, ale nie spomiędzy palców, natomiast włosy na łapach należy sczesywać na palce i przycinać równolegle do podeszew.        IDEALNY DOM:    Będzie się czuł zarówno dobrze w bloku jak i w domu. Chętnie będzie przebywał na rozległym terenie, gdzie będzie mógł polować, bądź wraz ze swoim właścicielem bawić się i aportować.         AKTYWNOŚĆ:    Dobrze sprawdza się w polowaniu na ptactwo i inną zwierzynę, potrzebuje wiele ruchu, ponieważ jest psem dynamicznym. Jest to świetny pies myśliwski, dobrze aportujący.         WYCHOWANIE:    Jest to pies inteligenty, więc układanie go jest w miarę łatwe, o ile uwzględnia się jego naturalną niezależność. Musi bardzo wcześnie przejść socjalizacje.        źródło: wikipedia.org, zdjęcie: © PsiaRada.deviantart.com   POLECAM KSIĄŻKĘ:    "Cocker spaniel angielski i amerykański" wyd. Makao Press 