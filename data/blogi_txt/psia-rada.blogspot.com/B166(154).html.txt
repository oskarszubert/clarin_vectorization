Jaką rasę wybrać?    To jedno proste pytanie ciągle nawiedza przyszłych właścicieli psów. Więc jaką? Dużą czy małą? Z długą sierścią czy z krótką? Domową maskotkę czy stróża? Psa z włosem czy z sierścią?    Przede wszystkim musimy zdecydować się czy rzeczywiście chcemy psa. Trzeba pamiętać, że pies to nie tylko przyjemność, ale również obowiązek i wydatek.    Jeśli jesteśmy tego pewni musimy przeanalizować naszą sytuację. Czy w domu, w którym ma mieszkać pies są małe dzieci lub starsze osoby? Jeśli tak, musimy poszukać rasy, która nie jest zbytnio zwariowana lub agresywna. Rasami dla rodzin z dziećmi są z pewnością labrador retriever lub golden retriever.    Poza wyżej wymienionymi rasami polecam:    Bernardyn Beagle Posokowiec hanowerski Flat coated retriever Berneński pies pasterski Bokser Nowofundland Dog niemiecki Seter szkocki (Gordon seter) Samojed       Jeżeli mieszkamy w mieszkaniu niestety o psach, które potrzebują dużo ruchu możemy zapomnieć. Nie zawsze jednak małe to ospałe, a duże to ruchliwe. Pogrzebmy głębiej w rasach, które nam się podobają! Do mieszkania polecam:    jamniki yorki pudle (miniaturki lub toy)      Nie każdy ma czas na pielęgnację sierści psa, prawda? Nie dajmy się jednak zwieść. Wielu ludzi uważa, że psy takie jak shar pei czy mops nie potrzebują dużo uwagi pod względem pielęgnacji. Jednak haczyk tkwi w ich pofałdowanej skórze, na której mogą rozwijać się wszelkiego rodzaju infekcje. U osobników rasy shar pei często występuje entropium, czyli nieprawidłowe podwinięcie powieki, które, bez szybkiej interwencji weterynarza, może prowadzić do ślepoty.    Dla osób z brakiem czasu na pielęgnację sierści polecam:   beagle Jack Russell terrier charcik włoski (potrzebuje jednak uwagi przy higienie uzębienia)   Jeżeli jest wam potrzebny pies stróżujący to zapraszam do notki: TOP 5 ras do stróżowania wg magazynu "Mój Pies".     Jeśli macie jeszcze jakieś wątpliwości serdecznie zapraszam na te strony: http://www.pedigree.pl/page/143-wybor_psa http://www.podajlape.pl/dogselector.php     Pozdrawiam i życzę wspaniałego życia z przyszłym ukochanym pupilem. 