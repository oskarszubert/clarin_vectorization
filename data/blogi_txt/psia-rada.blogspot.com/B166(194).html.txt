Zdjęcie Hachiko.http://blog.pawshpal.com     Hachikō to najsłynniejszy pies Japonii oraz świata.        Urodził się 10 listopada 1923 roku w Ōdate (Japonia, prefektura Akita, wyspa Honsiu), zmarł 8 marca 1935 roku. Był psem rasy akita (aby poczytać o tej rasie kliknij tutaj).     Dlaczego jest  tak rozpoznawalny? W 1924 Hidesaburō Ueno, profesor wydziału rolnictwa Uniwersytetu Tokijskiego, zaadoptował Hachikō i sprowadził go do Tokio. Pies tak bardzo zżył się z właścicielem, że codziennie odprowadzał go na stację metra, gdy wychodził  do pracy oraz czekał na niego, gdy miał wracać. Niestety pies nie nacieszył się długo miłością Ueno, ponieważ profesor zmarł nagle w maju 1925 roku w miejscu pracy. Hachikō, nieświadomy śmierci właściciela, pojawiał się na stacji przez kolejne 10 lat! Zdjęcie Hachiko.http://blog.pawshpal.com  W tym samym roku były student profesora Ueno spotkał psa. Idąc za nim trafił do domu w Kobayashi, gdzie poznał historię Hachikō. Skłoniło to go do opublikowania spisu psów rasy akita w Japonii. To rozpoczęło wizyty byłego studenta na stacji, gdzie przebywał pies. Zaczął publikować artykuły na jego temat. W 1932 spowodowało to ogólnokrajowe zainteresowanie Hachikō. Przez swą wierność stał się wzorem do naśladowania przez dzieci. W całym kraju zainteresowanie rasą akita odrodziło się.   Hachikō zmarł 8 marca 1935 z powodu robaczycy serca i płuc. Jego spreparowane szczątki są przechowywane w National Science Museum w Ueno w Tokio.  Hachikō został uhonorowany wieloma pomnikami. Pierwszy został postawiony w 1934 roku na stacji Shibuya w obecności samego psa. Niestety oryginalny pomnik z brązu został przetopiony w trakcie II wojny światowej w ramach gospodarki wojennej. Po 14 latach na jego miejsce postawiono taki sam pomnik wykonany przez Takeshi Ando, syna autora oryginalnego pomnika. Pies ma pomniki również w mieście swojego urodzenia (Odate), między innymi przed Muzeum Psów Akita.     Scena z filmu "Mój przyjaciel Hachiko".flickr.org  Fenomen wierności tego psa obiegł cały świat. W 1987 roku na podstawie jego historii powstał film pt. "Hachikō Monogatari". 59 lat po śmierci Hachikō, udało odtworzyć się jego szczekanie ze starego nagrania, które uległo zniszczeniu. 28 maja 1994 roku miliony radiosłuchaczy zgromadziło się przy odbiornikach, by usłyszeć jego głos. W 2004 roku wydano dwie książki dla dzieci, "Hachikō: Prawdziwa historia lojalnego psa" autorstwa Pameli S. Turner oraz "Hachikō czeka" autorstwa Lesléa Newman. W 2009 roku powstał amerykański remake filmu "Hachikō Monogatari" zatytułowany "Mój przyjaciel Hachikō" (ang. "Hachi: Dog's Tale" lub "Hachiko: Dog's Story"). Film wyreżyserował  Lasse Hallström. W roli profesora wystąpił Richard Gere. Muzykę do filmu skomponował Jan Kaczmarek, a wykonała ją Polska Orkiestra Radiowa.  Bez względu na wszystko historia Hachikō porusza każdego, bez względu na narodowość, wiek czy przekonania. Ukazuje ona bowiem jak piękna potrafi być miłość psa. Czysta, niewyobrażalna oraz...  Wieczna...    Polecam film i książkę: "Mój przyjaciel Hachiko"    oraz    "Hachiko Waits" - Leslea Newman 