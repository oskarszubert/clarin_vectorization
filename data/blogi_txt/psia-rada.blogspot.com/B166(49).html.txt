Cebula, mimo, że na to nie wygląda, jest dla psa bardzo niebezpieczna!deviantart.com  Chociaż kochamy nasze psy i traktujemy je często jak członka rodziny, to musimy pamiętać, że pies nie jest małym człowiekiem. Oznacza to, że nie wszystko, co służy i smakuje nam, może być zjadane przez naszego czworonoga. Dzieląc się każdym kęsem z naszym pupilem, musimy pamiętać o unikaniu pewnych pokarmów. Psia Rada rozpoczyna publikację serii krótkich artykułów na temat szkodliwych, niebezpiecznych, a czasem nawet trujących pokarmów, którymi możemy zupełnie niechcący zaszkodzić naszym małym przyjaciołom.Cebula – to warzywo często podawane jest razem z domowym jedzeniem. Tymczasem jest ono bardzo niebezpieczne dla psa i zjedzone w dużej ilości może nawet prowadzić do śmierci! Objawy zatrucia mogą pojawić się, gdy zwierzę zje więcej niż 0,5% masy swego ciała. Groźna dawka cebuli dla pasa o wadze 10 kg to zaledwie 50 gram. Wbrew przekonaniom gotowana cebula jest tak samo niebezpieczna dla psa jak surowa.Dlaczego jest tak niebezpieczna?Cebula zawiera substancje toksyczne - dwusiarczki, które powstają podczas przemian zachodzących w przewodzie pokarmowym psa. Dwusiarczki działają utleniająco i prowadzą do rozpadu czerwonych krwinek. Wystarczy, że pies zje tylko dwa plasterki cebuli tygodniowo, a prowadzi to do zniszczenia hemoglobiny w takiej ilości, że zaburza dostarczanie odpowiedniej ilości tlenu do prawidłowego funkcjonowania organizmu. To z kolei prowadzi do anemii.ObjawyIntensywność występowania objawów zależy nie tylko od ilości zjedzonej cebuli, ale także od osobniczej wrażliwości psa na zatrucie. Może się zdarzyć, że cebula była podawana psu systematycznie w niewielkich ilościach. U zdrowego psa zatrucie będzie przebiegało wówczas bezobjawowo, a jedynie badania laboratoryjne mogą potwierdzić występowanie niezbyt silnej anemii. W takim przypadku u psa dochodzi do zwiększonej produkcji czerwonych krwinek w szpiku kostnym, a więc nadrobienia powstałych ubytków. Gdy dochodzi do silniejszego zatrucia widocznymi objawami są w pierwszej kolejności biegunka, a także silne wymioty. Między drugim a czwartym dniem po zatruciu pojawiają się kolejne objawy jak apatia czy nawet depresja. Pies traci ochotę na jedzenie i jest wyraźnie osłabiony. Ponadto można zaobserwować blade lub zażółcone błony śluzowe, a z jamy ustnej psa daje się wyczuć nieprzyjemny cebulowy zapach. Często pojawia się gorączka oraz różowawe zabarwienie moczu. Konieczna jest wizyta u weterynarza. Uwaga! Podobnie działają inne warzywa z rodziny liliowatych: czosnek, szczypiorek, szalotka i por.    źródło: portal.labradory.info, swiatczarnegoteriera.republika.pl; zdjęcie cebuli: (c) shatinn  Inne wpisy z tej serii:- #2 Czekolada- #3 Rodzynki i winogrona- #4 Ziemniaki- #5 Sól 