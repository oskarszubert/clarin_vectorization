Przypominamy o konkursie "Pies Miesiąca"!!! W finale do wygrania nagroda rzeczowa!   Psia micha, wbrew przekonaniom niektórych ludzi, powinna zawierać urozmaicenia. Pozornie warzywa, owoce czy nawet napoje "zarezerwowane" dla ludzi mogą przynieść psu wiele korzyści.  Na lśniącą sierść: Istnieje wiele autorskich sposobów na błyszczącą i piękną sierść. Ja osobiście polecam żółtko jajka (sparzone). Produkty, które polepszają jakość szaty muszą być bogate w kwasy tłuszczowe omega-6 oraz witaminę B. Takimi produktami są: zaczyn drożdżowy, olej z wiesiołka, olej z ogórecznika, olej z pestek winogron oraz oliwa z oliwek.  Dla osób zdeterminowanych i cierpliwych:  Polecam zastosowanie diety gotowanej (oczywiście jeżeli pies ją zaakceptuje). Ten sposób został sprawdzony na skórze mojej Ari. Przez 1,5 miesiąca spędzonego u babci jej sierść stała się piękna, błyszcząca i odporna na wypadanie. Tajemnicą tego efektu jest prosta potrawa. Jeżeli gotujecie jakąś zupę zostają Wam warzywa (część ludzi je je, ale dotyczy to raczej marchewki, a nie wszystkich warzyw). Należy je pokroić w kosteczkę, dodać kości (byle nie z indyka) lub kawałek mięsa oraz... ugotować kaszę. Żadną konkretną - jak najtańszą. Efekt gwarantowany!     Orzechy włoskie są nie tylko smaczne, ale również świetnie działają na skórę.  Na elastyczną skórę: Zdrowa i elastyczna skóra jest podstawą do ochrony psa przed bakteriami, wirusami i grzybami. Aby była idealna, potrzebuje kwasów omega-3 oraz witaminy E.   Produkty, które je zawierają to: bogate w kwasy omega-3 - pstrąg, łosoś, makrela, śledzie, olej lniany, orzechy włoskie; bogate w witaminę E - kiełki pszenicy i kukurydzy, brukiew, jajka i ryby (nie mogą być surowe).  Na zdrowe zęby: Ząbki bez kamienia nazębnego to priorytet nie tylko dla piesków wystawowych. Jednak poza szczotkowaniem zębów, możemy zalecić Wam dodatkowe "pomoce domowe" działające jak szczoteczka, pasta i płyn do płukania jamy ustnej.  Są to: surowe warzywa (marchew, kalafior, brukiew, łodygi brokułów) oraz napar z zielonej herbaty (usuwa bakterie, które odpowiadają za powstawanie kamienia).   Podając psu wiśnie trzeba pamiętaćo wyjęciu pestki.    Na sprawne stawy: Dysplazja stawu biodrowego może być starością za młodu. Pies dotknięty tą chorobą przechodzi zmiany zwyrodnieniowe, które powodują sztywnienie i ból. To samo dzieje się, gdy pies jest już w podeszłym wieku. W utrzymaniu zdrowych stawów i roześmianego pyszczka pomogą produkty, które zawierają kwasy tłuszczowe omega-3, witaminę C, witaminę E oraz przeciwutleniacze (antyoksydanty).   Podawać, więc należy: ryby (nie mogą być surowe), olej z pestek winogron, olej rzepakowy, porzeczki, maliny, agrest, borówki, żurawinę, cytrusy, jeżyny, granaty, czerwone winogrona, śliwki, wiśnie, aronię, cebulę, kapustę, sałatę, brokuły, kalafior, marchew oraz dynię.  Na dobry wzrok: Choroby osłabiające wzrok to choćby zaćma lub zanik siatkówki. Słabnięcia wzroku z powodu starości nie da się zatrzymać, ale da znacznie spowolnić. Pomarańczowe warzywa i inne produkty zawierające witaminę A przychodzą nam z pomocą.  O te składniki należy uzupełnić dietę: marchew, dynia, natka pietruszki, papryka, jajka oraz wątróbka.  Na przekąskę: Mimo tego, że już wrzesień, ciepłe dni jeszcze nie ustępują. Może warto, więc pocieszyć się ostatnimi przebłyskami lata razem z pupilem? Jak wiadomo słodki smak jest jednym z naszych ulubionych. Psy również lubią coś słodkiego. Jednakże dla czworonożnych cukier jest substancją bardzo szkodliwą. Więc co zaproponować psiakowi zachowując jednocześnie jego zdrowie?  Na psi ząbek polecamy: Arbuz jest świetnym dodatkiem na upalne dni.    Jogurt - nie tylko wybornie smakuje, ale jest też źródłem białka i wapnia. Idealnie pasuje jako dodatek do psiej karmy lub jako deserek (wraz z zmiksowanymi owocami). Buraki - bogate w magnes, potas, kwas foliowy oraz flawonoidy stanowią smaczne i zdrowe urozmaicenie psiej diety. Małe porcje możemy podawać same lub jako dodatek do karmy. Arbuz - owoc ten zawiera mnóstwo witaminy C oraz, bardzo ważny, likopen, który chroni zwierzaka przed chorobami układu krwionośnego oraz rakiem. Pokrojony arbuz podajemy naszemu pupilowi głównie w upały.    źródło: Porady oparte na artykule Pauliny Król z miesięcznika Mój Pies, zdjęcia: orzech włoski: © phantasiegestoert, wiśnie: © guszti132, arbuz: © holly 