RUSZYŁA KOLEJNA EDYCJA PSA MIESIĄCA  ABY WZIĄĆ UDZIAŁ W KONKURSIE WYŚLIJ SWOJE ZGŁOSZENIE NA ADRES piesmiesiaca@gmail.com       Rodzynki i winogrona mogą doprowadzić nawet do zgonu psa.   Zarówno winogrona, jak również ich suszona wersja – rodzynki, są owocami bardzo lubianymi przez człowieka i znajdują szerokie zastosowanie w naszej kuchni. Niestety, co dobre dla człowieka, niekoniecznie nadaje się jako smakołyk dla psa. Winogrona i rodzynki należą do tych produktów, które są toksyczne dla czworonogów. Spożycie przez psa większej ilości winogron czy rodzynek może prowadzić do ostrej niewydolności nerek włącznie z bezmoczem. Toksyczna dawka wynosi 11,5 grama rodzynek na kilogram masy ciała psa.      Dlaczego są tak niebezpieczne?  Nie została jeszcze zidentyfikowana substancja obecna w winogronach, która działa toksycznie, jednak od 2004 roku wiadomo, że spożycie tych owoców przez psa działa drażniąco na przewód pokarmowy i toksycznie na nerki.    Objawy Wymioty i biegunka to często pierwsze objawy toksycznego działania winogron lub rodzynek, które pojawiają się około 6 godzin po ich zjedzeniu. Pies staje się apatyczny, nie chce jeść, wykazuje objawy bólu brzucha, pojawia się biegunka i wymioty. Obecność niestrawionych owoców w stolcu czy wymiotach to jednoznaczny sygnał, że doszło do zatrucia tymi owocami i konieczna jest niezwłoczna wizyta u weterynarza, tym bardziej że często nie jesteśmy w stanie określić dawki, jaką pies zjadł – szczególnie w przypadku rodzynek, których zjedzenie jest najczęściej wynikiem samowoli czworonoga. W pierwszej fazie zatrucia pies oddaje częściej mocz i w większych ilościach niż zwykle, ale potem w drugiej fazie, która następuje w ciągu 24-72 godzin od spożycia owoców, pies praktycznie przestaje oddawać mocz, co świadczy o ostrej niewydolności nerek. Owoce te są tak toksyczne, że w skrajnych przypadkach mogą doprowadzić do zgonu czworonoga.    Pamiętajmy, aby po żadnym pozorem nie karmić psa winogronami czy rodzynkami oraz aby pamiętać, że te owoce muszą znaleźć się poza zasięgiem psa, szczególnie kiedy ciekawski pies mieszka z nami w domu i często sam szuka różnych smakołyków. źródło: wikipedia.org, portal.labradory.info, swiatczarnegoteriera.republika.pl; zdjęcie winogron i rodzynek: freepik.com   Inne wpisy z tej serii:- #1 Cebula- #2 Czekolada- #4 Ziemniaki- #5 Sól 