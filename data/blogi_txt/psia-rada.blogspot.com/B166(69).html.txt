Dziś ujawnimy Wam jak wygląda hodowla psów... oczami córki właścicielki hodowli owczarków szkockich Wir-coll.     Owczarek szkocki collie  Weronika: Od kiedy zaczęła się Wasza przygoda z psami?  Dominika: Zaczęło się to wszystko w 1998 roku, kiedy pojawiła się u nas Boni. To ona zapoczątkowała naszą hodowlę. W: W tej chwili macie dziewięć psów. Czy ciężko jest zapanować nad taką gromadką?  D: Nie za bardzo. Trzeba mieć w tym wprawę. Karmienie i wypuszczanie psów razem nie jest trudne, ale trzeba uważać na samce - mogą się pogryźć. Najlepiej zawsze je od siebie oddzielać żeby nie dochodziło do spięć. Co do ich zamieszkania, nie ma problemu. Poszczególne psiaki mogą być razem w jednym pomieszczeniu, ale nie samce.  W: Co jeśli chodzi o pielęgnację collie? Niektóre osoby nie decydują się na tą rasę przez brak czasu na pielęgnację szaty. Czy rzeczywiście zajmuje to tak wiele czasu? Około ile minut poświęcacie na jednego psa? D: Odpowiem tak... Moja mama wyczesuje psa przez 3 dni pod rząd po godzinie dziennie lub po 30 minut. Na wystawie czesze go jeszcze raz. Czas może się zmniejszać lub zwiększać - zależy to od kołtunów psa.  W: Jak każdy z nas dobrze wie, posiadanie hodowli to nie tylko wystawy i rozmnażanie psów. Jak spędzacie czas wolny ze swoimi pupilami?  D: Rzucamy im zabawki, gramy w piłkę, ale również szkolimy. Collie to psy, które lubią zadowalać swojego pana. Kochają biegać, więc zabawa z nimi sprawia ogromną przyjemność.  W: Poza collie macie jednego owczarka szetlandzkiego. Kto jest twoim ulubieńcem?  D: Właśnie ten rodzynek - szetland amerykańskiej odmiany. Wabi się Riko. W: Czy w przyszłości chciałabyś zajmować się hodowlą lub innym zajęciem kynologicznym?  D: Hodowla to nie mój żywioł. Czuję, że nie znalazłabym dla psów tak dużo czasu jak moja mama i nie dostałyby opieki, na którą zasługują. Może, w dalekiej przyszłości, po studiach, kiedy będę miała dom i warunki do zajmowania się tymi wspaniałymi zwierzętami.  W: Dziękuję bardzo za wywiad. Rozmawiała z nami Dominika, córka Pani Anny Kaute- Kabata, właścicielki hodowli owczarków szkockich collie "Wir- coll" w Połczynie Zdrój.  D: Dziękuję.  źródło: zdjęcie: http://wircoll.prv.pl/ 