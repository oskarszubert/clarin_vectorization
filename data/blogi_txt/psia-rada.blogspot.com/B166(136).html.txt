Border Collie             Galeria Psiej Rady.  Klasyfikacja FCI: Grupa I. Owczarki i inne psy pasterskie z wyłączeniem szwajcarskich psów do bydła. Sekcja 1. Owczarki.     Nr FCI: 297 WYGLĄD:   Psy tej rasy są proporcjonalnie zbudowane. Cechuje ją gracja oraz specyficzny sposób poruszania się w trakcie zaganiania stada. Kolor jego oczu waha się do głębokiego brązu do koloru bursztynowego. Może mieć także odcień niebieskiego. Posiada wiele odmian koloru swojej szaty. Podstawowy jednak jest odcień czarno-biały. Standardy jego rasy mówią iż ogon muszą mieć lekko zakrzywiony i zatrzymywać się musi na stawie skokowym. Jego futro zawsze jest bujne i lśniące (oczywiście przy odpowiedniej pielęgnacji). HISTORIA:   Współczesny Border Collie jest potomkiem dawnych roboczych collie trzymanych na pograniczu Anglii i Szkocji. Nazwa tej rasy prawdopodobnie pochodzi od miejsca jej pochodzenia. Wzmianka o "Collie" lub "Colley" po raz pierwszy pojawiła się pod koniec 19 wieku, choć słowo "collie" jest prawdopodobnie starsze i ma swoje źródło w nizinnym dialekcie Szkotów.    TEMPERAMENT:   Jest on psem pasterskim. Wykazuje olbrzymią potrzebę i chęć do pracy oraz ciągłego ruchu. Sprawdza się także jako pies lawinowy w górach oraz pies tropiący. Jest to rasa łagodna i przyjazna zarówno dla ludzi jak i innych psów. PIELĘGNACJA:   Pielęgnacja szaty nie jest szczególnie kłopotliwa. Trzeba ją regularnie czesać i dbać o sierść. IDEALNY DOM:   Jako, że jest on psem pasterskim potrzebuje dużo ruchu. Dobrze będzie się czuł w domku z dużym ogródkiem gdzie będzie mógł swobodnie biegać. Właściciele powinni także mieć trochę wolnego czasu, by wychodzić z nim na długie spacery. AKTYWNOŚĆ:   Jest to pies bardzo energiczny. Ma potrzebę dużej ilości ruchu. Doskonale nadaje się do uprawiania wszystkich sportów kynologicznych, z wyjątkiem szkolenia w kierunku IPO. Border collie najchętniej wykorzystywane są do agillity oraz frisbee.    WYCHOWANIE:   Jest to pies bardzo inteligentny i szybko uczący się. Trzeba poświęcać mu dość dużo uwagi ponieważ jest to inteligentny pies, który szybko się nudzi. Jeżeli nie zapewnimy mu odpowiedniego zajęcia (wymagającego myślenia - warto wykorzystać kongo) znajdzie je sobie sam.   źródło: wikipedia.org, rasypsow.com; zdjęcie: (c) PsiaRada.deviantart.com 