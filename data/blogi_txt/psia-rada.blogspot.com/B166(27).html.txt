28.01.2010, Gdynia. W trakcie rejsu badawczego statku "Baltica" zauważono nietypowy widok. Na krze, w Zatoce Gdańskiej, dryfował kundel. Załoga statku uratowała przerażonego psa. Otrzymał on imię Baltic i został zaadoptowany przez pana Adama. Historia kundelka obiegła cały świat wywołując wzruszenie w oczach ludzi. teatrminiatura.pl   I tak, zwykły Burek stał się rozchwytywaną gwiazdą. Wraz z właścicielem, Adamem Buczyńskim, jeździ po pomorskich i toruńskich szkołach. Na jego cześć pisze się wiersze, a wzruszający list wysłała Brigitte Bardot, francuska modelka, piosenkarka i aktorka filmowa oraz działaczka na rzecz ochrony praw zwierząt.    Teraz ta wzruszająca opowieść pojawi się ponownie... Na deskach gdańskiego Teatru Miniatura. Spektakl opiera się na książce Barbary Gawryluk pt.: "Baltic. Pies, który płynął na krze". Adaptacja tej powieści znalazła się pod skrzydłami reżysera Romualda Wilcza-Pokojskiego. Muzyką zajął się Michał Jacaszek, scenografią natomiast Mariusz Waras. W skład obsady wchodzą Jolanta Darewicz, Jacek Gierczak, Edyta Janusz-Ehrlich, Jadwiga Sankowska, Joanna Tomasik oraz Andrzej Żak.   Spektakl nadaje się dla widzów już od 8 lat, a dni, w które możecie go zobaczyć to 16 grudnia (godz. 17.00) oraz 18 grudnia (godz. 10.00). Ceny biletów wahają się od 15 zł do 30 zł (zależy od miejsca, które wybierzemy oraz od ilości osób). Serdecznie zapraszamy na spektakl, by poznać tą niezwykłą historię na nowo! 