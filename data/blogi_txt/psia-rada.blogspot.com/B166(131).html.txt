Amerykański Cocker Spaniel       Amerykański Cocker Spaniel. Klasyfikacja FCI: Grupa VIII. Płochacze, psy aportujące i wodne. Sekcja 2. Płochacze.     Nr FCI: 167    WYGLĄD:   Mocno zaokrąglona głowa, czaszka z wydatnymi kośćmi pod brwiami. Kufa Amerykańskiego Cocker Spaniela jest krótsza, niż Angielskiego, z bardzo wyraźnie zaznaczonym stopem. Pożądane są u niego jak najciemniejsze, okrągłe oczy i zwisające, osadzone na poziomie oczu (lub poniżej ich dolnej krawędzi) uszy. Kwadratowy, silny tułów pokryty jedwabistą i jakże gęstą sierścią. Puszysty ogon jest noszony na wysokości grzbietu lub ponad nim. HISTORIA: Rasa pochodzi od Cocker Spanieli Angielskich. Około 1880 roku, sprowadzono je do Ameryki i w latach 30. XX wieku, uznano za oddzielną rasę. W Anglii uczyniono to 35 lat później. W Ameryce dążono do zmniejszenia jego rozmiarów, ponieważ polowano tam na mniejsze ptactwo niż w Anglii. Dziś hodowany jest głównie, jako pies do towarzystwa.   TEMPERAMENT: Amerykański Cocker Spaniel ma wspaniały, wesoły charakter. Jest łagodny, ale i energiczny. Kocha ludzi i jest doskonałym towarzyszem całej rodziny.    PIELĘGNACJA:   Ta rasa nie sprawia większych problemów jeśli chodzi o (systematyczną) pielęgnację, mimo długiej sierści. Strzyżenie, czesanie i kąpiele - mniej więcej raz na 2-4 tygodnie.  IDEALNY DOM:   Pies dla każdego! Amerykański Cocker Spaniel uwielbia towarzystwo człowieka. Może przebywać w towarzystwie dzieci i innych zwierząt domowych, chociaż zależy to oczywiście od charakteru pupila.  AKTYWNOŚĆ: Mimo swojej łagodności, jest on jednak również energiczny, dlatego wskazane są  spacery (niekoniecznie długie) i zabawy na świeżym powietrzu.   WYCHOWANIE:  Amerykański Cocker Spaniel jest stosunkowo łatwy w wychowaniu, należy poświęcić mu trochę czasu.    źródło: wikipedia.org, rasypsow.com; zdjęcie: deviantart.com (c) neenees 