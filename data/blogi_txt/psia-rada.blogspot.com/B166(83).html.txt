Lara - Pies Miesiąca Wrzesień  Lara jest amstaffem (prawdopodobnie mixem z pitbullem), szacowaną gdy do nas trafiła na ok. 1,5 roku, czyli teraz ma 4 i miesiąc. Została znaleziona w Kampinosie ze szczeniętami w dość mroźny dzień i trafiła do Pogotowia dla Zwierząt S.O.S. Jak ją adoptowałam, bała się własnego cienia, nie wiedziała co to zabawki,najprawdopodobniej żyła na betonie, w klatce, musiała być "używana" do uczenia innych psów walczenia lub sama była do tego przyuczana, gdyż ma wiele blizn mogących o tym świadczyć (jednak ogólnie to przylepa, więc została wyrzucona), jadła wszystko.Teraz ma jeszcze kilka fobii, ale kocha człowieka, a głównie dzieci, z psami jest różnie. Nauczyła się bawić maskotkami i supłami.  Rok temu diagnozowano u niej padaczkę umiarkowanej postaci oraz dysplazję siatkówki w obu oczkach, ma alergię na białko zwierzęce, jednak się nie poddaliśmy... Nauczyliśmy się żyć z tymi chorobami. Je suche jedzonko, ze względu na swoją obecną wagę, w ilościach dietetycznych, naszego jedzenia nigdy jej nie uczyłam jeść, lubi owoce i orzechy włoskie. Jest kochaną suczką i zaprzeczeniem stereotypu "psa mordercy" wykreowanego przez media i ludzi, którzy za przeproszeniem są ciemni jak tabaka w rogu.Cała moja rodzina bardzo ją kocha i wiem, że ona kocha nas nad życie.Nie ma tu co dużo pisać, trzeba ją poznać żeby wiedzieć o czym mówię i jaka jest.Niedowidząca,zamknięta w sobie, chora, ale kochana...na zawsze będzie członkiem naszej rodziny...  To cała Nasza Lara.  ~ Magda 