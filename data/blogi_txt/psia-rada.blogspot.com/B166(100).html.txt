Konkurs "Pies Miesiąca" jest konkursem fotograficznym, który składał się będzie z dwóch etapów - eliminacji i finału. Eliminacje będą przebiegać następująco:  Od każdego pierwszego dnia miesiąca będą rozpoczynać się eliminacje. Poprawne zgłoszenie musi zawierać zdjęcie psa oraz opis składający się z rasy, wieku, właściciela, miasta zamieszkania oraz krótkiego opisu dodatkowego. 15 dnia miesiąca na stronie pojawi się głosowanie, które zakończy się 30 (bądź 31 bądź 28 bądź 29 - w zależności od ilości dni danego miesiąca) dnia o godzinie 22:00. Tytuł "Pies Miesiąca" otrzymuje pies, który uzyska największą ilość głosów. Nagrodą główną eliminacji jest umieszczenie zdjęcia pupila na stronie głównej przez miesiąc, umieszczenie zdjęcia w galerii "Psów Miesiąca" oraz zakwalifikowanie się do finału. Eliminacje będą obywać się co miesiąc, a pierwszego miesiąca kolejnego roku, po zakończeniu eliminacji pierwszej edycji konkursu, rozpocznie się finał. Wszystkie "Psy Miesiąca" zostaną wpisane w historię konkursu w zakładce "Pies Miesiąca". Finał:   Od dnia 01.01.13 rozpocznie się głosowanie na jedno z 12 zdjęć* "Psów Miesiąca". Głosowanie będzie trwało do 30.01.13 do godziny 22:00. Tytuł "Pies Roku" otrzymuje pies, który uzyska największą ilość głosów. Nagrodą główną finału jest umieszczenie zdjęcia pupila na stronie głównej bloga przez rok (jego zdjęcie znajdować się będzie nad "Psem Miesiąca") oraz nagroda rzeczowa**. Druga edycja konkursu odbędzie się oczywiście po zakończeniu pierwszej. Drugi finał rozpocznie się więc dnia 01.01.14.  Wszystkie "Psy Roku" zostaną wpisane w historię konkursu w zakładce "Pies Miesiąca" (ich zdjęcia będą znajdować się nad "Psami Miesiąca").   * pierwsza edycja zawierała tylko czterech psów-finalistów  ** niespodzianka dla pupila 