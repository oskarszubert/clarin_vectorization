Aidi     deviantart.com   Klasyfikacja FCI: Grupa II. Psy w typie pinczera i sznaucera, molosy, szwajcarskie psy pasterskie i inne rasy. Sekcja 2.2 Molosy typu górskiego.      Nr FCI: 247 WYGLĄD:    Aidi, lub inaczej Pies z Atlasu to średniej wielkości, silny i umięśniony molos typu górskiego. Jego gęsta, umiarkowanie długa szata przypominająca owczą wełnę, ma za zadanie chronić psa przed upałem, zimnem, oraz atakami dzikich zwierząt, w marokańskich górach. Najbardziej owłosione są szyja i ogon zwierzęcia.     U Aidi spotyka się różne umaszczenia- kremowy z szarymi łatami i plamkami, czarny z białym, czy wyblakły czerwony. Najbardziej pożądane, jest jednak umaszczenie białe.    W swojej ojczyźnie, Aidi ma zazwyczaj kopiowane uszy. HISTORIA:    Ta rzadka rasa powstała w XI w., w Maroku. Aidi są najprawdopodobniej potomkami dużych azjatyckich psów pasterskich, blisko spokrewnione z psami górskimi z Europy Wschodniej. Psy z Atlasu są wykorzystywane do obrony dobytku, stad kóz i owiec, zaś dawniej pełniły również rolę tropowców. Wyszukiwał i wystawiał zwierzynę, którą następnie ścigały szybkie charty.      TEMPERAMENT:    Psy z Atlasu, posiadają typowe cechy psa pasterskiego. Są zwinne, czujne, niezależne i zawsze gotowe do działania. Idealni stróżowie dobytku właścicieli, posiadają silny instynkt łowiecki.  Aidi nie toleruje obcych na swoim terenie, jest w stosunku do nich agresywny i, wobec psów, dominujący.      PROBLEMY ZDROWOTNE: Aidi są bardzo zdrową rasą psów, zdarzają się jednak pojedyncze przypadki dyspazji biodra.      PIELĘGNACJA:    Ta rasa nie wymaga dużej ilości zabiegów pielęgnacyjnych. Jego futro powinno być czesane regularnie, co tydzień, aby zapobiec powstawaniu kudłów, a w okresie lnienia- codziennie.      IDEALNY DOM: Aidi wymagają przestrzeni, nie nadają się więc zbytnio, do mieszkania w mieście, ani w mieszkaniu. Niezbędny jest więc dom, najlepiej w środowisku wiejskim, lub podmiejskim, z przynajmniej średniej wielkości działką. Dzięki gęstej szacie Aidi mogą przez cały rok mieszkać w dobrze ocieplanej budzie. Psy z Atlasu tolerują dzieci, jednak do pewnej granicy, ponadto (tak jak już wspominałam) mają silnie rozwinięty instynkt łowiecki. Należy więc trzymać je w domu bez mniejszych zwierzątek, z raczej starszymi dziećmi.      AKTYWNOŚĆ:    W domu spokojny, potrzebuje jednak sporego terenu, którego mógłby pilnować. Aidi nie jest jednak psem odpowiednim dla osób lubiących uprawiać dużo sportu, gdyż robi tylko to, co uważa za sensowne i konieczne. Można mu za to bez obaw powierzyć działkę, której z pewnością upilnuje.      WYCHOWANIE:    Psy z Atlasu mają trudne charaktery, dlatego wymagają konsekwentnego wychowania. Jest to rasa dla zdecydowanych osób, z dużym doświadczeniem w hodowli psów pasterskich, posiadających naturalny autorytet.  źródło: rasy-psow.com, zdjęcie: © SaNNaS 