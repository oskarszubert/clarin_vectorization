W dniu dzisiejszym ja, moja mama i Ari udałyśmy się do gabinetu weterynaryjnego w naszym mieście, gdzie Pedigree wyznaczył punkt spotkań z weterynarzami. Zaczęło się od radosnego przywitania: Ari zaczęła obskakiwać wszystkich w gabinecie. Następnie napiła się wody ochlapując całe pomieszczenie. Po trzech minutach od naszego przyjścia cały gabinet wyglądał jak po ataku bandy psów. Zostałyśmy poproszone do innego pokoju, gdzie weterynarz obejrzała uzębienie Ari oraz udzieliła kilku praktycznych rad i poleciła profilaktyczne stosowanie paru produktów.    Aby nie dopuścić do powstania kamienia nazębnego i choroby dziąseł, warto stosować przynajmniej kilka profilaktycznych zabiegów: 1. Szczotkowanie zębów – byłoby idealnie czyścić psu zęby, ale co tu dużo mówić jest to zabieg dość czasochłonny, a psy nie specjalnie lubią jak zagląda mu się do pyska. Najlepiej przyzwyczajać psa do szczotkowania jeszcze jak jest szczeniakiem i stopniowo z dużą cierpliwością oswajać go z tym zabiegiem. Z dorosłymi psami jest zdecydowanie trudniej, ale jeśli mamy w sobie dużo samozaparcia, na pewno nam się uda. Nie wolno używać pasty do zębów dla ludzi, tylko specjalne pasty dla psa o przyjemnym dla nich smaku. Zęby szczotkuje się używając szczoteczki podobnej do ludzkiej lub nakładanej na palec.    2. Preparaty antyseptyczne - do miski z wodą dodajemy specjalny preparat antyseptyczny, który ogranicza wzrost bakterii, a tym samym powstawanie kamienia nazębnego, likwidując również przykry zapach z pyska. Jest wiele preparatów tego typu dostępnych w sklepach zoologicznych. Nam pani weterynarz poleciła Vet Aquadent firmy Virbac.  3. Przysmaki czyszczące zęby – dietę psa można wzbogacić przysmakami, których specjalna powierzchnia ścierna pomaga dbać o dziąsła i oczyszczać zęby jak np. Pedigree Denta Stix.  4. Specjalne gryzaki – w sklepach zoologicznych znajdziemy ogromny wybór gryzaków, piłeczek z kolcami czy też plecione sznurki, które pomagają zetrzeć kamień nazębny, a także zaspokoić naturalną potrzebę żucia. Żucie poprawia ukrwienie dziąseł, masuje je, czyści zęby i przestrzenie międzyzębowe, wzmacnia mięśnie żuchwy, a dzięki zwiększonej produkcji śliny poprawia stan całej jamy ustnej. Mnie osobiści spodobał się gryzak Double Action Chew o bekonowym smaku i zapachu, zachęcający psa do gryzienia.  5. Karma – to najważniejszy czynnik wpływający na stan zębów i dziąseł psa, którą należy dobrać odpowiednio do wieku i rasy psa. Podawanie psu wyłącznie miękkiej karmy doprowadzi do stanów zapalnych jamy ustnej, ponieważ podczas chrupania karmy ściera się najwięcej kamienia nazębnego, a także podtrzymuje się odruch gryzienia i żucia. Jeśli nie mamy specjalnie ochoty na szczotkowanie zębów psa, zadbajmy przynajmniej o gryzienie odpowiedniego pożywienia i przedmiotów, aby mógł samodzielnie oczyszczać zęby i pobudzać dziąsła. 