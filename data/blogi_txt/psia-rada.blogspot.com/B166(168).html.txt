Psy są najlepszymi przyjaciółmi człowieka, lecz nie każdy może z tej przyjaźni korzystać... 17% uczulenia ludzi pochodzi niestety od psów (choć są o wiele lepsze niż świnki morskie, które są przyczyną aż 56% uczuleń).  Jednak Matka Natura potrafi obejść nawet niemożliwe granice. Poza rasami, które wywołują alergię można znaleźć również psiaki, które "nie uczulają aż tak bardzo". Niestety żaden pies nie jest hipoalergiczny w pełni. Uczulenie u ludzi powodują mikroskopijne płatki skóry lub ślina zwierzęcia. Psy hipoalergiczne prawie nie zrzucają sierści. Tym samym naskórek wywołujący reakcje alergiczne jest wyrzucany w powietrze w mniejszym stopniu niż przy innych rasach.  UWAGA!!! Jednak nie ufaj do końca liście ras "polecanych dla alergików". Zanim zdecydujesz się na zakup danej rasy koniecznie pobądź z takim psem i przekonaj się czy nie wywołuje u Ciebie alergii. Aby dowiedzieć się więcej o danych rasach kliknij na ich nazwę (zostaniesz przekierowany na inny wpis tylko wtedy gdy rasa jest napisana czcionką zieloną, jeżeli jest czarna - taki artykuł jeszcze nie istnieje).  Lista ras psów polecanych dla alergików (alfabetycznie):   Airedale terrier Australian silky terrier Bedlington terrier Bichon frise Border terrier Bouvier des flandres Cairn terrier Coton de tuléar  Czarny terier rosyjski Dandie Dinmont terrier  Foksterier szorstkowłosy Gryfonik Grzywacz chiński (zarówno odmiana bezwłosa jak i owłosiona) Hawańczyk Irish soft coaten wheaten terrier Irlandzki spaniel wodny Kerry blue terrier Komodor Lakeland terrier Lhasa apso Lwi piesek Maltańczyk Nagi pies meksykański Nagi pies peruwiański Norfolk terrier Norwich terrier Petit basset griffon vendéen Pinczer małpi Polski owczarek nizinny Portugalski pies dowodny Pudel (duży i miniaturowy) Puli Sealyham terrier Shih Tzu Sznaucer (olbrzymi, średni i miniaturowy) Terier irlandzki Terier szkocki Terier tybetański Terier walijski West highland white terrier Whippet Yorkshire terrier   Zachęcam do poczytania o rasach za względu na ich różnice w charakterze - nie zawsze potrzebujemy psa do obrony - może któremuś z nas marzy się kanapowiec?    źródło: dogopedia.pl, post napisany specjalnie dla użytkowniczki Miśka Grabowska 