Pomsky są hybrydą dwóch, całkowicie odległych od siebie ras – husky syberyjski i pomeranian (szpic miniaturowy). Ostatnimi czasy nagle zyskały na popularności. Chcecie wiedzieć dlaczego? Pomsky doczekały się dwóch generacji. Pierwsza z nich to bezpośrednie krzyżowanie psów husky i szpiców. Druga to krzyżowanie szczeniaków pomsky z pierwszej generacji z pomerianami. Jak rozróżnić generacje od siebie?   Psy pierwszej generacji są zdecydowanie większe. Ważą od 6 do 20 kilogramów, ale mogą zdarzyć się również lżejsze jak i cięższe osobniki. Ich wysokość może być różna. Znanym w internecie psem tej rasy z pierwszej generacji jest Oreo. Ośmiomiesięczny psiak mierzy zaledwie 30 centymetrów w kłębie, a jego masa to 11 kilogramów. Warto jednak dodać, że Oreo jest psem średnim. W pierwszej generacji można znaleźć zdecydowanie więcej psów większych niż mniejszych.   Do drugiej generacji należą osobniki mniejsze, posiadające więcej cech wyglądu jak i charakteru pomerianianów. Ważą od 5 do 10 kilogramów. Mimo że są to w ¾ pomerianiany, hodowcy zapewniają, że starają się zachować jak najwięcej wyglądu huskych.   Pomsky to psy energiczne, które potrzebują dużo ruchu. Nie są kanapowcami, ale ich małe rozmiary powodują, że szybko spożytkują energię. Są bardzo przywiązane do swojej rodziny, więc zostawianie ich samych nie wchodzi w grę. Lubią się uczyć, lecz są nieco uparte i bardzo szczekliwe. Lubią również wyć. Tak jak rodzice, linieją raz do roku.   Ta hybryda nie jest jeszcze dostępna w Polsce, a zagraniczne hodowle raczej nie decydują się na wysyłkę ich do innych krajów. Cena szczeniaków waha się od ok. 3750 zł (750£ w UK Pomskys) wzwyż. Jeżeli jesteśmy obywatelem USA, za szczeniaka z klubu Pomsky Club of America zapłacimy minimalnie 4500 zł (1500$).    A teraz pytanie dla Was:    Spotkaliście się już z tą hybrydą? Jakie macie o niej zdanie? Czy chcielibyście mieć szczeniaka tej hybrydowej rasy?   Piszcie!    źródło: Oreo the Pomsky, www.pomskypuppies.us; dziennikzachodni.pl; pomskypuppiesforsale.net; pomskyclubofamerica.org; pomskyclubofamerica.org; www.apexpomskies.com; www.ukpomskys.co.uk 