RUSZYŁA KOLEJNA EDYCJA PSA MIESIĄCA  ABY WZIĄĆ UDZIAŁ W KONKURSIE WYŚLIJ SWOJE ZGŁOSZENIE NA ADRES piesmiesiaca@gmail.com     Symboliczny grób psa.chwiladlapupila.pl  Trzy dni temu mieliście okazję poznać historię Hachikō, psa rasy akita, który przez dziesięć lat czekał na swojego właściciela przy stacji metra w Tokio. Dziś przybliżymy Wam opowieść jego polskiego odpowiednika - Dżoka, zwykłego kundelka z Krakowa.   Dżok był mieszańcem. Przez cały rok (1990 - 1991) czekał na swojego pana przy Rondzie Grunwaldzkim, gdzie jego właściciel zmarl tragicznie na atak serca. Pies był regularnie dokarmiany przez mieszkańców Krakowa. W październiku 1992 roku został zaadoptowany przez Marię Müller, żonę wieloletniego współpracownika Polskiego Radia Krakowa, Władysława Müllera. Maria Müller zmarła w 1998 roku. Pies uciekł i wałęsał się w okolicach stacji kolejowej, by zakończyć swoje życie skacząc wprost pod pędzący pociąg.     Pomnik psa Dżoka.wikimedia.org  Dżok został pochowany w symbolicznym grobie na terenie schroniska dla zwierząt przy ulicy Rybnej 3. Oprócz tego, mimo początkowego sprzeciwu władz, 26 maja 2001 roku został odsłonięty pomnik na jego cześć. Został wykonany przez prof. Bronisława Chromego. Przedstawia psa wyciągającego do oglądającego lewą łapę. Zwierzę jest otoczone przez ludzkie ręce. Symbolizuje to psią wierność oraz więź pomiędzy psem a człowiekiem. Uroczystego odsłonięcia pomnika dokonał pies - owczarek niemiecki o imieniu Kety. Napis na pomniku brzmi: "Pies Dżok. Najwierniejszy z wiernych, symbol psiej wierności. Przez rok /1990-1991/ oczekiwał na Rondzie Grunwaldzkim na swojego Pana, który w tym miejscu zmarł." Na pomniku widnieje również napis w języku angielskim.  Dżok doczekał się również książki na swój temat. Nosi ona tytuł "Dżok. Legenda psiej wierności", a jej autorką jest Barbara Gawryluk.     Dla ciekawych: źródło: wikipedia.org 