7 marca otrzymałyśmy e-maila od właścicielki Saby - przeczytajcie!      Saba na spacerze.   "Więc jak już to wcześniej napisałam Saba lubi latem spędzać czas na  dworze, a najbardziej bawić się w przeciąganie sznurkiem i zabawę z piłką. Pomimo tego, że szybko się meczy i tak zawsze musi ze mną wygrać. Jak już coś złapie to nie odda.Dzisiaj wzięła z pralni skarpetki i  nosiła je dumnie w pysku chociaż wiedziała, że dostanie się jej po  uszach... Jest labradorem, a labradory mają tendencję do tycia i niestety  Saba jest gruba, ale i tak jej to w niczym nie przeszkadza. Je regularnie  karmę i czasami kurze łapki. Jak zasłuży dostanie jakiś psi  przysmak. Uwielbia jeść i niestety jest nauczona przez poprzednich  właścicieli skakania po stołach i wchodzenia na łózko. Nie podoba mi się  za bardzo, bo potem wszystko śmierdzi psem, a rzeczy które były na stole są pogryzione przez Sabę. Strasznie się denerwuje jak dzwoni telefon albo  gdy dzwoni ktoś do bramy. Lubi oglądać telewizor. Zawsze jak my oglądamy ona też  patrzy i nie wie o co chodzi, ale i tak jej się to podoba. Fajnie, że akurat  trafił się nam taki pies jak ona ;) Pozdrawiam wszystkich fanów i  samą Psią Radę oraz życzę powodzenia innym psom które będą brać udział w następnych konkursach!           Ala i Saba" 