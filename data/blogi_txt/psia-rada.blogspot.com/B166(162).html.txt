Owczarek niemiecki (Owczarek alzacki)             Galeria Psiej Rady.  Klasyfikacja FCI: Grupa I. Owczarki i inne psy pasterskie z wyłączeniem szwajcarskich psów do bydła. Sekcja 1. Owczarki. Nr FCI: 166     WYGLĄD: Owczarki niemieckie wyglądają na silne i masywne psy. Ich postura przypomina wilka skąd wzięła się ich potoczna nazwa wilczur. Są to średniej wielkości psy, o dobrym umięśnieniu i nieco wydłużonej sylwetce. Ma delikatnie opadający grzbiet, szerokie lędźwie i umiarkowanie szeroką klatkę piersiową. Głowa ma klinowaty kształt, przełom czołowo-nosowy jest bardzo słabo widoczny, nos zawsze czarny. Uszy w kształcie litery "V" są postawione, jedynie u szczeniąt przez pewien czas są lekko oklapnięte. Opadający ogon jest lekko zaokrąglony, ale nie tworzący pętli, sięga co najmniej do stawu skokowego. Owczarki niemieckie występują w umaszczeniach: czarne podpalane w odcieniu czerwonawym, płowym, żółtym lub jasnoszarym, jednolite czarne bądź wilczaste.     HISTORIA:  Pod koniec XIX wieku wiele ras owczarków w Niemczech było zagrożonych wyginięciem. Wtedy też zespół kynologów zaczął się ich ratowaniem oraz pracą nad tworzeniem nowej, doskonałej rasy owczarka. Powstał on ze skrzyżowania owczarka wirtemberskiego z owczarkiem z Turyngii. W 1899 roku powstał pierwszy wzorzec owczarka niemieckiego. Stworzył go kpt. Max von Stephanitz. Z czasem rasa ta zyskała dużą popularność, która wzrosła szczególnie po zakończeniu II wojny światowej. Obecnie owczarki niemieckie są najczęściej wykorzystywane w policji jako psy typowo policyjne oraz psy wyszukujące narkotyki (zajmują się tym również labradory).    TEMPERAMENT: Są to psy energiczne i pełne życia. Chętnie i prędko się uczą, lubią współpracować z człowiekiem. Lubi zabawę z dziećmi, nawet tymi bardziej niesfornymi. Jest odważny, posłuszny, przywiązany do rodziny i towarzyski. To dobry stróż, który przed wkroczeniem do akcji zawsze ocenia sytuację.    PROBLEMY ZDROWOTNE: Owczarki niemieckie żyją przeciętnie 13 lat. Mogą chorować na przypadłości takie jak: dysplazja stawów biodrowych, przerost gruczołu krokowego, zmiany alergiczne, dysplazja stawów łokciowych, gnilec, enostoza (młodzieńcze zapalenie kości). Ryzyko skrętu żołądka dla tej rasy jest średnie.    PIELĘGNACJA: Szata owczarka niemieckiego powinna być szczotkowana okresowo w trakcie obfitego linienia (dwa razy do roku).    IDEALNY DOM: Idealny dom dla tej rasy to przede wszystkim mieszkanie z właścicielami, który okażą temu psu miłość jednocześnie wyznaczając granice jego dominacji. Z powodu dużej aktywności polecany jest dom z ogrodem, ale mieszkanie nie jest wykluczone jeżeli tylko pies ma zajęcie.    AKTYWNOŚĆ: Są to psy aktywne wymagające od właściciela dużej dawki ruchu oraz zajęć umysłowych (psy te z powodu swojej inteligencji szybko się nudzą).    WYCHOWANIE:  Rasa ta potrzebuje twardej ręki, która wyznaczy granice z powodu skłonności do dominacji. Należy wcześnie zacząć socjalizację naszego owczarka niemieckiego, by uniknąć w przyszłości nadmiernej agresji lub też bojaźliwości. źródło: wikipedia.org, rasy-psow.com, zdjęcie: © PsiaRada.deviantart.com    POLECAM KSIĄŻKI:    "Owczarek niemiecki" wyd. Makao Press    "Owczarek niemiecki" wyd. Egros "Owczarek niemiecki" wyd. Rea 