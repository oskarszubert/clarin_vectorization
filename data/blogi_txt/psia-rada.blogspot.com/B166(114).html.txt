Ponieważ jedno ze zgłoszeń do konkursu okazało się nieważne musiałyśmy przedłużyć okres przyjmowania zgłoszeń o jeden dzień. I jak się okazało, opłaciło się! W tej edycji gościmy dwa niesamowite psy, które na pewno przypadną Wam do gustu! Który z nich wygra? Wasze głosy o tym zadecydują!    Rambo to prawie półtoraroczny buldog francuski należący do Dominiki, którego mogliście oglądać już we wrześniu. Specjalnie na tą edycję Dominika zrobiła fenomenalne jesienne zdjęcie, które z pewnością podbije Wasze serca.              Dla fanów niespotykanych ras i oryginalnych psów mamy niespodziankę tej edycji, czyli psa rodem z Indii! Joni to 10-letnia suczka rasy Indog (narodowa rasa Indii). Co ciekawe, suczka jest WEGETARIANKĄ OD URODZENIA, zupełnie jak jej pani. Pod progiem Sujathy pojawiła się w 2003 roku jako osierocony szczeniak. Po śmierci ojca Sujathy w 2007, Joni stała się prawdziwym obrońcą jej matki. Towarzyszyła jej nawet w drodze do świątyni, gdzie czekała przed wejściem (w Indiach zwierzętom nie wolno wchodzić do świątyń), a następnie odprowadzała ją do domu. Kiedy kobieta zmarła w grudniu 2012, Sujatha powiedziała o tym Joni. Suczka na cztery tygodnie zamknęła się w sobie i nie chciała jeść. To się nazywa przywiązanie do właściciela...    Głosujcie na swoich faworytów! 