Jest to kolejny przepis z wykorzystaniem nazbyt dojrzałych bananów. Ciastka są miękkie, wilgotne, mięsiste i bananowe. Jako dodatki można wykorzystać orzechy włoskie (my właśnie tak zrobiliśmy), pekany albo posiekaną gorzką czekoladę. Można też wsypać wszystkiego po trochę, oby zachować proporcje. Przepis jest wariacją na temat ciasteczek opublikowanych na blogu Vanilla Garlic.  Z podanych składników wychodzi około 25 ciasteczek średniej wielkości.  Czas przygotowania: 30 minut Czas pieczenia: 10-15 minut  Składniki:2 dojrzałe banany1 łyżeczka sody  1 1/2 szklanki mąki pszennej1/2 szklanki mąki żytniejszczypta soli1/2 łyżeczki cynamonu1/2 łyżeczki gałki muszkatołowej1/2 łyżeczki przyprawy do piernika1/2 kostki masła1/3 szklanki cukru białego1/3 szklanki cukru brązowego1 łyżeczka ekstraktu z wanilii1 jajko Piekarnik nagrzewamy do temperatury 180 stopni. Blaszkę wykładamy papierem do pieczenia. Banany rozgniatamy widelcem na miazgę i mieszamy z sodą. Odstawiamy na dwie minuty. W tym czasie masło i oba rodzaje cukru mieszamy mikserem do momentu otrzymania lekkiej masy. Dodajemy jajko, ekstrakt waniliowy i miksujemy. W oddzielnej miseczce mieszamy oba rodzaje mąki, przyprawy i sól. Łączymy wszystkie składniki. Otrzymamy całkiem  rzadką, lepką masę. Łyżeczką do herbaty nakładamy na blaszkę ciasto (nie formujemy ciastek - same się uformują podczas pieczenia). Na jednej blaszce mieści się około 12 sztuk - pamiętajmy o zostawieniu im miejsca do wyrośnięcia. Ciasteczka pieczemy 11-15 minut (do momentu, kiedy będą złocisto-brązowe). Wyjmujemy z piekarnika, studzimy na kratce i serwujemy. Smacznego! 