Dzisiejszy deser przygotowaliśmy specjalnie na cześć naszej czytelniczki Pani Danuty, którą dzisiaj mieliśmy okazję poznać osobiście. Postanowiliśmy zajrzeć do listy przepisów "do zrobienia" i padło na to: ciemne czereśnie zapiekane pod warstewką słodkiego ciasta, podobnego do ciasta naleśnikowego. Przepis pochodzi z magazynu Kuchnia. Niektóre szkoły mówią, żeby czereśni nie drylować, niektóre - żeby drylować obowiązkowo - wybór pozostawiamy Wam. Jeśli jednak zdecydujecie się na pozostawienie pestek w owocach, poinformujcie o tym przed podaniem deseru...  Czas przygotowania: 10 minutCzas pieczenia: 40-45 minut Składniki:1/2 kg ciemnych czereśni2 jajka1 żółtko100 g cukru100 g mąkiszczypta soli4 łyżki śmietany kremówki170 ml mleka 3,2%1 łyżka masła Piekarnik nagrzewamy do temperatury 200 stopni. Formę na tartę wysmarowujemy masłem. Czereśnie myjemy, drylujemy (lub nie) i wysypujemy na dno formy. Jajka, żółtko i cukier miksujemy do powstania jednolitej masy. Ciągle ubijając dodawać mąkę, sól, kremówkę, mleko. Powstałą masę wylać na czereśnie i wstawić do piekarnika. Piec około 40 minut - masa musi się ściąć i delikatnie przypiec. Wyjąć z piekarnika, studzić przez 5 minut i podawać. Można też studzić dłużej i podać clafoutis w temperaturze pokojowej delikatnie obsypane cukrem pudrem. 