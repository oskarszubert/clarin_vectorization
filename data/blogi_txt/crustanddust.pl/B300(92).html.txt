W jaki sposób można urozmaicić śniadanie? Wiadomo, można zrobić placki. My robimy pancakesy, bo jak zauważyliście lubimy od czasu do czasu zjeść gliniaste wyroby ;) Zazwyczaj jemy je z syropem klonowym, serkiem wiejskim,  konfiturami. Dzisiaj wzbogaciliśmy je dodając do ciasta rozpuszczoną gorzką czekoladę. Warto! Nadal są delikatnie gliniaste, ale jakie pyszne... Do ciasta zazwyczaj nie dodajemy cukru - żeby się tak łatwo nie przypalały, ale jeśli ktoś chce mieć słodkawe placki to proponujemy dodać łyżkę cukru brązowego. Z podanych składników wychodzą porcje dla trzech głodnych osób.    Czas przygotowania: 20 minut. Składniki:1/2 tabliczki gorzkiej czekolady1 szklanka mąki pszennej1 łyżeczka proszku do pieczenia1 łyżeczka sody1/4 łyżeczki soli1 łyżka cukru brązowego1 szklanka maślanki lub mleka1 jajko  Czekoladę rozpuścić w kąpieli wodnej. Składniki sypkie wymieszać w jednej miseczce. W drugiej połączyć roztrzepane jajko z maślanką lub mlekiem. Połączyć mieszankę mączno-proszkowo-sodowo-cukrowo- solną z jajkiem i mlekiem. Dodać rozpuszczoną czekoladę. Powstałe ciasto powinno mieć konsytencję gęstej śmietany. Jeśli nie ma, dodajemy odrobinę mleka i mieszamy. Na rozgrzaną patelnię nakładamy łyżką ciasto formując placki o średnicy 6-8 cm. Smażymy do momentu pojawienia się na ich powierzchni bąbelków powietrza. Pojawiły się? Przewracamy placki i smażymy z drugiej strony około 1 minuty. Podajemy z:- syropem klonowym- serkiem wiejskim- twarożkiem- konfiturą z pomarańczy- konfiturą z wiśni- bitą śmietaną -... , czyli z tym, co każdy lubi najbardziej. Smacznego! 