Znowu nas długo nie było na blogu. Niestety, zbyt pracowity był dla nas ostatni tydzień. Na naszym obiadowym stole królowały potrawy, które się robi szybko i które można odgrzać następnego dnia, oszczędzając trochę cennego czasu. Nie ma się czym chwalić... Ale podnosimy się - i dzisiaj publikujemy zaległy przepis na wspaniałe zawsze-wychodzące ciastka z trzema rodzajami czekolady.Najlepszym czekoladowym dodatkiem do tych ciastek są czekoladowe kropelki, które można kupić w różnych sklepach internetowych z akcesoriami do pieczenia. Oczywiście, jeśli ich nie będziecie mieli - ciastka i tak wyjdą, tyle że z posiekanymi kawałkami tradycyjnej czekolady w tabliczkach. Gdy już ostygną, smakują rewelacyjnie - mają chrupiące brzegi i miękki, nieco gliniasty środek. Są podobne do dużych czekoladowych ciastek sprzedawanych jako słodki dodatek do kawy w niektórych sieciowych kawiarniach. Możecie - z ciekawości - porównać cenę, za jaką są sprzedawane (6-8 zł za sztukę) z kosztem upieczenia bardzo podobnych ciastek w domu. Wyniki mogą być naprawdę szokujące... A my nasze ciastka zapakowaliśmy do metalowej puszki i zupełnie bezinteresownie zanieśliśmy naszym przyjaciołom, którzy zaprosili nas na obiad.  Czas przygotowania: 10 minut Czas pieczenia: około 10-15 minut na blaszkę Składniki:2 szklanki mąki pszennej1/4 łyżeczki soli1 1/4 łyżeczki sody170 g masła o temperaturze pokojowej1/2 szklanki białego cukru1/4 szklanki jasnego cukru brązowego1 jajko1 żółtko1 1/2 łyżeczki ekstraktu waniliowego 100 g gorzkiej czekolady (lub gorzkich kropelek czekoladowych) 50 g mlecznej czekolady (lub mlecznych kropelek czekoladowych) 50 g białej czekolady (lub białych kropelek czekoladowych) Piekarnik nagrzewamy do  temperatury 180 stopni. Czekoladę siekamy na małe kawałki. Mąkę, sól i sodę mieszamy. W oddzielnej misce miksujemy masło stopniowo dodając oba rodzaje cukru. Do masy maślano-cukrowej  dodajemy jajko i żółtko, mieszamy do uzyskania jednolitej masy. Teraz przechodzimy do trybu manualnego. Do powstałej masy dodajemy mąkę i mieszamy, wsypujemy kawałki czekolady i delikatnie mieszamy uważając, żeby czekolada nie rozpuściła  się pod wpływem ciepła rąk. Blaszkę wykładamy papierem do pieczenia. Z  ciasta formujemy kulkę wielkości orzecha włoskiego, spłaszczamy i  powstałe ciastko kładziemy na blaszkę. Zostawiamy ciastkom trochę  miejsca na wyrośnięcie (nam na jednej blaszce mieściło się 12  ciasteczek). Ciastka wstawiamy do piekarnika i pieczemy 10-15 minut do  momentu w którym będą delikatnie złote i troszeczkę zapieczone - jeśli będziemy piec je dłużej, ciastka będą chrupiące, ale stracą swój mięsisty środek. Wyjmujemy z piekarnika, dajemy im chwilę ostygnąć na  blaszce (są łamliwe), a potem przekładamy je na kratkę i czekamy aż  ostygną. Uwaga! Czekolada zastyga dosyć długo, więc trzeba uzbroić się w  cierpliwość. 