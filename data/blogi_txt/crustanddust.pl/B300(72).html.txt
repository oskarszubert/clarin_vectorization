Pamiętacie  ciepłe lody - specjał sprzed lat, dostępny swego czasu w większości  sklepów spożywczych? Wafelki od lodów, w środku biała, przesłodzona masa  - coś pomiędzy ptasim mleczkiem a nadzieniem ptysiów i wierzch polany  czekoladą lub - jeśli mieliście mniej szczęścia - polewą imitującą  czekoladę... Jeszcze się zbierzemy, żeby zrobić prawdziwe ciepłe lody domowym sposobem, ale dzisiaj przedstawiamy Wam wariację na ich temat -  muffiny ukryte w lodowych wafelkach. Pomysł doskonały na kinderbal, ale  właściwie to znajdzie się również doskonale na "dorosłym" przyjęciu.  Udało  nam się upolować kolorowe wafelki (barwione barwnikiem spożywczym), co  sprawia, że wyglądają jeszcze bardziej pstrokato. Choć do środka można właściwie wpakować dowolny rodzaj muffinów, to my wybraliśmy nasze  ulubione, sprawdzone już muffiny czekoladowe Nigelli. Sprawdziły się doskonale.     Czas przygotowania: 30 minut Czas oczekiwania: około 2 godzin  Czas pieczenia: 20-30 minut Składniki: 18 wafli do lodów z płaskim spodem 1 3/4 szklanki mąki pszennej 2 łyżeczki proszku do pieczenia 1/2 łyżeczki sody 1 1/3 szklanki cukru  2 łyżki kakao 2 tabliczki czekolady deserowej 1 szklanka mleka 1 jajko 1/3 szklanki oleju 1 łyżeczka ekstraktu waniliowego 1/4 szklanki śmietanki 30% kolorowe posypki lub krokant (wg uznania)   Piekarnik  nagrzewamy do 180 stopni. Przygotowujemy blaszkę wielkości minimum  20x30 (w niej będziemy piec nasze lody muffinowe). Jedną tabliczkę  czekolady siekamy drobno (każdą kosteczkę na cztery części) - ta część czekolady wyląduje w masie. Drugą czekoladę łamiemy w kostki - użyjemy  jej do przygotowania polewy.  Wszystkie  suche składniki (mąkę, cukier,  proszek do pieczenia, sodę, kakao, drobno posiekaną czekoladę) mieszamy  razem. W  oddzielnej misce dokładnie łączymy pozostałe składniki muffinów (mleko,  jajko, olej i ekstrakt waniliowy). Łączymy składniki  suche z mokrymi i mieszamy jak najkrócej, tylko do połączenia  składników. Wafelki napełniamy  masą do 3/4 wysokości - wypełniamy nóżkę i górę do dolnej krawędzi.  Pieczemy około 30 minut - czas pieczenia zależy od rodzaju wafelków oraz  tego, ile wolnego miejsca pozostaje między sąsiadującymi wafelkami.  Jeśli są blisko siebie, czas pieczenia będzie dłuższy. Aby sprawdzić,  czy nasze lody muffinowe są już upieczone, pod koniec  pieczenia wbijamy w sam środek drewniany patyczek. Jeśli  jest suchy, wyjmujemy blaszkę. Uwaga! Jeśli na patyczku zostaje sama  czekolada, wtedy też wyjmujemy blaszkę. Czekolada w pieczeniu się  rozpuszcza :) Upieczone  wafelki z muffinami (które już teraz bardziej przypominają lody)  delikatnie wyjmujemy z blaszki i dokładnie studzimy. To bardzo ważne,  żeby były ostudzone - w przeciwnym razie polewa będzie z nich spływać i  nie zastygnie.   Kiedy muffiny ostygną, przygotowujemy najprostszą polewę czekoladową. W  rondelku zagotowujemy śmietankę, a po zagotowaniu zdejmujemy z ognia.  Wsypujemy pozostałą czekoladę, zostawiamy ją na minutę, a potem  dokładnie mieszamy do rozpuszczenia, aż utworzy się jednolita masa.  Każdy ciepły lód muffinkowy zanurzamy w czekoladzie - po prostu  odwracamy wafelek do góry nogami i wkładamy do garnuszka, na końcu  delikatnie uderzając brzegiem wafelka o garnuszek (żeby pozbyć się  nadmiaru czekolady) i od razu dekorujemy. My użyliśmy do dekoracji  m m-sów, kolorowych posypek, pokruszonych płatków migdałowych i  małych okrągłych żelków. Najładniej wyglądały m m-sy i żelki... 