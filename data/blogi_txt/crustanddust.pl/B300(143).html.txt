Nasi drodzy Czytelnicy!   Konkurs na kulinarnego bloga roku 2012 organizowany przez  producenta masła LURPAK dobiegł końca. Dzięki Waszym głosom i ocenom jurora, Piotra Bikonta, zostaliśmy wyróżnieni tytułem Kulinarnego Bloga Roku. Bardzo Wam dziękujemy za wszystkie głosy, komentarze, wsparcie. Zakładając bloga nawet nie marzyliśmy o takim wyróżnieniu. Dziękujemy. Jednocześnie chcemy pogratulować wszystkim Blogerom startującym w konkursie. Wasze przepisy, pomysłowość są dla nas źródłem inspiracji. Szczególnie gratulujemy i dziękujemy Justynie i Danielowi - autorom bloga Eintopf. Dzięki konkursowi poznaliśmy niesamowicie zdolne gotująco-blogujące małżeństwo.     Dla przypomnienia - krótki raport z naszego udziału w konkursie:   W pierwszej konkurencji "Słodkie maślane wypieki" zgłosiliśmy hipnotyzujące ciastka cynamonowe. Za nasz przepis od jurora konkursu dostaliśmy pierwsze miejsce - i dodatkowe punkty, które wsparły głosy internautów. Ostatecznie zajęliśmy w tej konkurencji drugie miejsce.  W drugiej konkurencji "Jajko na dzień dobry" zgłosiliśmy jajka zapiekane ze szpinakiem pomidorkami i karmelizowanym boczkiem. Ten etap zakończyliśmy na dziewiątym miejscu.  W trzeciej konkurencji "Słone przekąski dla kibiców" zgłosiliśmy kruche krążki z bryndzą, jabłkiem i buraczkiem. Ten etap wygraliśmy i znaleźliśmy się na pierwszym miejscu w klasyfikacji generalnej.  W czwartej konkurencji "Świeże ryby i owoce morza" zgłosiliśmy łososia po prostu z czterema masłami. W tym etapie zajęliśmy drugie miejsce.  W piątej konkurencji "Wyborny jak... ziemniak" zgłosiliśmy pieczone placki ziemniaczane z ricottą i anchois.  W tym etapie zajęliśmy piąte miejsce.  W szóstej konkurencji "Domowe pieczywo" zgłosiliśmy bułki marszałki z kardamonem. Ten etap wygraliśmy.  W ostatniej konkurencji "Sylwestrowe kreacje... kulinarne" zgłosiliśmy kakaowe łódeczki z pastą wątróbkową i jarzębiną. Ten etap również wygraliśmy.  Jeszcze raz serdecznie dziękujemy za Wasze głosy! Magda i Adam 