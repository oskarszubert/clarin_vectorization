Sałatka Gyros była popisowym daniem Pani Marty. Rzeczywiście wygląda bardzo efektownie, smakuje równie dobrze i jest bajecznie prosta i szybka w przygotowaniu. Dlatego też na stałe zagościła w naszym domu. Internauci podają setki sposób jej przyrządzenia -- ja wybieram wersję bez cebuli, ale jeśli ktoś lubi zawsze można ją drobno posiekać i dodać. Z podanych składników wyjdzie duża miska Gyrosa. Jeśli ktoś posiada miskę Trygg z IKEI to te składniki idealnie ją wypełnią. Wypełnią też wygłodniałe brzuchy pięciu dorosłych osób. Jeśli więc przygotowujecie ją jako jedną z wielu przystawek proponuję podzielić wszystko na pół.   Czas przygotowania: 20 minut Składniki: 1 pierś z kurczaka1 słoik ogórków konserwowych około 600 g1 puszka kukurydzy1 słoik majonezu o pojemności 0,4l 1 butelka keczupu 0,4 l1 opakowanie przyprawy do potraw Gyros1 główka kapusty pekińskiej1/2 łyżeczki soli Pierś z kurczaka myjemy, osuszamy, kroimy na kawałki 2cmx2 cm. Na patelni podgrzewamy olej i na gorący olej wrzucamy pierś, posypujemy przyprawą Gyros i mieszamy do momentu usmażenia się piersi. Trwa to około dwóch minut, ale jeśli ktoś nie jest pewny czy pierś jest już usmażona może wziąć na talerz kawałek i go przekroić. Jeśli środek nie jest surowy należy patelnię zdjąć z ognia, w przeciwnym razie smażyć jeszcze chwilkę. Gotowego kurczaka odstawiamy do ostygnięcia.Ogórki odsączamy z zalewy, kroimy w niewielką kostkę. Kukurydzę również odsączamy. Kapustę pekińską siekamy na grubość 3mm.  Przystępujemy do "składania" sałatki.Na dno miski wrzucamy kurczaka, na kurczaka ogórki. Wszystko zalewamy keczupem. Jako miłośniczka potraw pikantnych polecam keczup pikantny, ale przyprawa Gyros ma wystarczająco dużo kapsaicyny. Teraz wrzucamy kukurydzę, na niej rozsmarowujemy majonez. Całość przykrywamy kapustą pekińską. Posypujemy solą, by zmiękczyć kapustę.Sałatkę najlepiej odstawić na 3-4h, żeby składniki się delikatnie "przegryzły."Smacznego! 