Lubimy świeże pieczone ryby. Są delikatne, soczyste, świetnie pachną i wyglądają smakowicie. Dzisiejszy pstrąg jest idealny na letnie dni - pomarańcza doda świeżości, a rozmaryn przeniesie na pachnącą ziołami łąkę. Możecie go podać z pieczonymi ziemniakami czy świeżą bagietką. Sałatka z pomarańczą to bardzo prosty dodatek, który z czystym sumieniem polecamy do pieczonych ryb. Czas przygotowania: 30 minut     Składniki:  2 pstrągi (tusze) 2 pomarańcze  2 gałązki rozmarynu  2 łyżki masła  sałata lodowa 4 łyżki oliwy z oliwek  1 łyżka octu balsamicznego    Piekarnik nagrzewamy do temperatury 180 stopni Celsjusza. Pstrągi myjemy, osuszamy ręcznikiem papierowym. Pomarańcze myjemy. Z jednej ścieramy skórkę, a potem obieramy z pozostałej skórki. Drugą pomarańczę też obieramy. Obie kroimy w plasterki o szerokości ok. pół centymetra. W środek każdego pstrąga wkładamy 2 lub 3 plastry pomarańczy, gałązkę rozmarynu i 1 łyżkę masła. Wierzch i spód ryby delikatnie smarujemy oliwą z oliwek (zostawiamy 2 łyżki do sałatki). Układamy na blasze. Wierzch każdego pstrąga posypujemy startą skórką z pomarańczy. Wstawiamy wszystko do piekarnika na 20 minut. W czasie, gdy ryba się piecze, przygotowujemy surówkę. Sałatę myjemy i suszymy. Pozostałe plastry pomarańczy kroimy w kostkę, dodajemy do sałaty, mieszamy z 2 łyżkami oliwy z oliwek i 1 łyżką octu balsamicznego. Z piekarnika wyjmujemy rybę. Podajemy z sałatką. 