Wczorajszy dzień był iście jagodowy - rano drożdzówki, popołudniu koktail jagodowy, a wieczorem... Wieczorem zostaliśmy z dwiema szklankami świeżutkich jagódek i strachem przed jutrem, a właściwie tym, jak będą wyglądały po nocy spędzonej w lodówce. Nie mieliśmy za dużo czasu na wymyślanie przepisu, więc sięgnęliśmy do książki Un Viaje Culinario por Francia. Oryginalnie w przepisie zamiast jagód występuje pół kilograma niedrylowanych wiśni. Opcja do wypróbowania.  Czas przygotowania: 10 minut Czas pieczenia: 30 minut  Składniki: 2 szklanki jagód 1 łyżka masła do wysmarowania formy 150 g mąki pszennej 5 jaj 75 g cukru białego szczypta soli 250 ml mleka Jagody myjemy delikatnie mocząc je w wodzie - żeby się nie podusiły nie narażamy ich na bezpośrednie działanie wody. Piekarnik nagrzewamy do temperatury 180 stopni. Formę do tarty smarujemy masłem, na jej dno wrzucamy jagody. Mąkę, sól, cukier mieszamy, dodajemy jajka i ubijamy na jednolitą masę. Nie przerywając ubijania dodajemy mleko. Powstanie nam masa naleśnikowa, którą zalewamy jagody. Wstawiamy do piekarnika na 45 minut. Wyjmujemy dopiero wtedy, gdy wierzch clafoutis jest zapieczony Podajemy ciepłe lub czekamy chwilę, oprószamy cukrem pudrem i serwujemy na zimno. 