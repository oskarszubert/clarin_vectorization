Czym się kierujecie kupując ciastka w sklepie? My przy szybkich zakupach najbardziej zwracamy uwagę na smak, zadeklarowany na opakowaniu przez producenta. Choć oczywiście z ciastkami bywa tak, że nie zawsze smak, który widnieje na opakowaniu pokrywa się z tym co my czujemy. Ponieważ ostatnio dostaliśmy do testowania całą paczkę różnych smaków ciastek belVita, pomyśleliśmy sobie, że skorzystamy z okazji i zabawimy się w zgadywanie ich smaków. Poprosiliśmy pięcioro przyjaciół, żeby zjedli kawałek ciastka i napisali na karteczce, jaki według nich ma smak, a potem tę karteczkę położyli obok ciastka. Żeby nikt nie sugerował się odpowiedziami innych, karteczki kładliśmy najpierw do góry nogami. Odwróciliśmy je dopiero, kiedy wszyscy napisali swoje odpowiedzi. Oczywiście, pomiędzy kolejnymi próbami zapewniliśmy naszym testerom wodę do przepłukania kubków smakowych.     Jakie smaki miały ciastka? Sami zobaczcie, co napisali nasi testerzy. Dla porządku podajemy nazwy z etykiet (od lewej do prawej): kakaowe, truskawkowe, orzechowo- czekoladowe, "musli z owocami" i owoce leśne.      Nasze ciasteczkowe zgadywanie okazało się niezłą zabawą i innowacyjnym sposobem na zjedzenie deseru. "Testujemy smaki" zawsze brzmi lepiej niż "Zajadamy się ciastkami"... Możecie oczywiście spróbować tego samego z różnymi innymi produktami. Polecamy! 