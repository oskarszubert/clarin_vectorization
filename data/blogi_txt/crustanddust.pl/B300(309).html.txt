Dzisiejszego ranka gościliśmy Martę - naszą nadmorską przyjaciółkę. Chcieliśmy podać coś wyjątkowego, ale zupełnie nie mieliśmy siły na spędzanie długich porannych godzin w kuchni. Wybór padł na upieczenie świeżych, domowych bułeczek - takich, które można przygotować poprzedniego dnia, zostawić na noc w lodówce, a rano tylko wyjąć i upiec. Przepis znaleźliśmy na tym blogu. Nasz piekarnik przypiekł je pod spodem zupełnie ignorując górę i właśnie dlatego są bladziutkie. Dodanie jogurtu do ciasta sprawiło, że są delikatne i wilgotne. W sam raz do masła orzechowego z dżemem.   Czas przygotowania: 5 minutCzas oczekiwania: 1,5 h + cała noc Czas pieczenia: 20 minut Składniki:1/2 kg mąki pszennej1 opakowanie suchych drożdży1 łyżka cukru1 1/2 łyżeczki soli1 jajko200 ml jogurtu naturalnego120 ml ciepłego mleka60 g masła Wszystkie sypkie składniki mieszamy, dodajemy jogurt, mleko, masło, jajko. Zagniatamy ciasto, przykrywamy czystą ściereczką i odstawiamy w ciepłe miejsce do wyrośnięcia na 1,5 h. W wyrośnięte ciasto uderzamy pięścią, żeby je "odpowietrzyć".  Forumujemy 12 bułeczek i układamy na blasze wyłożonej papierem do pieczenia. Bułki przykrywamy folią spożywczą. Blachę z bułkami wkładamy na noc do lodówki. Rano wyjmujemy, nagrzewamy piekarnik do 180 stopni i wstawiamy bułeczki uprzednio smarując je wodą lub roztrzepanym jajkiem wymieszanym z łyżką mleka. Pieczemy około 20 minut.Jeśli jednak blaszka nie mieści się w naszej lodówce możemy nieco zmodyfikować przepis. Wyrobione ciasto (w całości) przykrywamy szczelnie folią spożywczą i wstawiamy na noc do lodówki do wyrośnięcia. Rano formujemy bułeczki, przykrywamy ściereczką, odstawiamy na 40 minut do wyrośnięcia, nagrzewamy piekarnik, pieczemy. Przed  wstawieniem do piekarnika bułki można posypać makiem/sezamem/czarnuszką/siemieniem lnianym lub mieszanką ww. 