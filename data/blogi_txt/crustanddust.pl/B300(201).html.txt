Kolejny wypiek z dodatkiem masła orzechowego. Klasyczne muffinki pachnące masłem orzechowym wypełnione kropelkami o smaku masła orzechowego. Zamiast kropelek orzechowych, można użyć klasycznych czekoladowych. Jeśli nie mamy masła z kawałkami orzechów, posiekajmy garść fistaszków i dodajmy je do masy przed pieczeniem. Z podanych składników otrzymamy 12 babeczek. Czas przygotowania: 15 minut  Czas pieczenia: 25 minut Składniki: 2 szklanki mąki pszennej 3/4 szklanki cukru 2 łyżeczki proszku do pieczenia 1/4 łyżeczki soli 1 szklanka maślanki 2 łyżki masła orzechowego 2 jajka 1/2 szklanki oleju 1/2 szklanki kropelek orzechowych lub czekoladowych ew. garść posiekanych fistaszków  Blaszkę do muffinów wyłożyć papilotkami, a piekarnik nagrzać do temperatury 170 stopni.  Mąkę, cukier, fistaszki, kropelki orzechowe, proszek do pieczenia i sól mieszamy w jednej  misce. W drugiej miseczce mieszamy maślankę, jajka, masło orzechowe i  olej. Teraz delikatnie łączymy zawartość obydwu naczyń, ale tylko do  momentu połączenia składników. Papilotki wypełniamy masą do 3/4 wysokości, blaszkę wstawiamy do piekarnika i pieczemy 25 minut. Muffinki będą upieczone, jeśli po wbiciu w ich środek patyczka nie zostanie na nim ciasto. 