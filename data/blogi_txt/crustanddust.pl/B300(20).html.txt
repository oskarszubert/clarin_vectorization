Jeśli na zrobienie ciasta macie tylko pięć minut, a jakieś ciasto zrobić musicie - to ten biszkopt jest idealnym rozwiązaniem. Banalny w wykonaniu, zawsze się udaje i jest smaczny. Nie jest to oczywiście ciasto wyrafinowane czy oryginalne. Po prostu zwykłe, dobre i szybkie.  Czas przygotowania: 5 minutCzas pieczenia: 50-60 minut  Składniki:  3 jajka3/4 szklanki cukru1/2 szklanki oleju1 1/2 szklanki mąki pszennej1 1/2 łyżeczki proszku do pieczenia1 łyżeczka ekstraktu waniliowego20 truskawek20 czereśni  Piekarnik nagrzewamy do temperatury 180 stopni. Truskawki myjemy, czereśnie myjemy, drylujemy i kroimy na pół. Tortownicę wykładamy papierem do pieczenia. Białka ubijamy z cukrem na gładką, lśniącą masę (około 3 minut), dodajemy żółtka, olej. Mąkę mieszamy z proszkiem do pieczenia i dodajemy do masy jajecznej. Na koniec dolewamy ekstrakt waniliowy. Do tortownicy wlewamy powstałą masę. Na wierzchu układamy truskawki i czereśnie delikatnie wciskając je w ciasto. Tortownicę wstawiamy do piekarnika i po 50 minutach stosujemy metodę suchego patyczka. Jeśli ciasto jest idealnie zarumienione, ale surowe w środku - przykrywamy je folią aluminiową i pieczemy dalej. Jeśli ciasto ma być zjedzone od razu, można zmniejszyć ilość oleju (będzie bardziej dietetyczne, a świeżości długo trzymać nie musi - skoro i tak niedługo ma zniknąć). 