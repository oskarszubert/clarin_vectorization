Po raz trzeci podjęliśmy próbę zrobienia serniczków. Dla tych, którzy w białostockim Podlasiaku nigdy nie byli - krótkie wyjaśnienie. Podlasiak to bar mleczny, a serniczki to takie smażone kotleciki serowe podawane ze śmietaną z cukrem i musem truskawkowym, w sezonie, a poza sezonem z kawałkami brzoskwini z puszki. Są pyszne i tanie, jak na produkt z baru mlecznego przystało. Nasze serniczki przypominają te białostockie tylko trochę - są bardziej serowe, delikatniejsze, chrupiące z zewnątrz i miękkie w środku. Idealnie smakowały z bitą śmietaną i truskawkami albo z syropem klonowym. Ponowimy próbę otrzymania serniczków takich jak z Podlasiaka, a tym czasem podajemy przepis na nasze placki serowe. Z podanych składników wychodzą średniej wielkości placki dla trzech głodnych osób lub czterech średnio głodnych :)  Czas przygotowania: 20 minut Składniki:1 kostka twarogu chudego lub półtłustego2 szklanki mąkiszczypta soli1 łyżeczka sody 1/2 łyżeczki proszku do pieczenia2 łyżeczki cukru pudru1 jajko1 szklanka mleka3 łyżki jogurtu bałkańskiego (opcjonalnie) 1 łyżka ekstraktu waniliowegoolej do smażeniadodatki: bita śmietana, truskawki całe lub mus, syrop klonowy, jogurt owocowy... W misce mieszamy mąkę, sól, proszek do pieczenia, sodę i cukier puder. Dodajemy ser, jajko, ekstrakt waniliowy, jogurt, mleko, zagniatamy na jednolitą masę. Na rozgrzaną patelnię wylewamy olej i za pomocą łyżki do zupy kładziemy na nim masę serową. Ponieważ masa jest dość lepiąca, placki trzeba formować na patelni przyciskając ciasto łyżką. Smażymy na wolnym ogniu, żeby placki się nie przypaliły (cukier w nich zawarty świetnie  się pali) przewracając, gdy jedna strona zbrązowieje. Serniczki są delikatne, więc warto je przewracać przy użyciu dwóch łopatek. Gotowe placki zdejmujemy z patelni i podajemy z dowolnymi dodatkami.Smacznego! 