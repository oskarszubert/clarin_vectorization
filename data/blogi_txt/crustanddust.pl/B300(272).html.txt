Najbliższy Restaurant Day już w tę sobotę 18 maja. Spotkajmy się na plaży w Supraślu i urządźmy wielki piknik - o strawę zadbają najlepsze podlaskie blogerki i najlepsi podlascy blogerzy kulinarni. My zapewniamy niezłe ciacha - z czekoladą, żurawiną, rodzynkami, masłem orzechowym, figami i cynamonem, okrągłe, kwadratowe,  kruche, duże i małe. Inni blogerzy też przygotują dla Was mnóstwo kulinarnych atrakcji - np. niebanalne kanapeczki, pieczone pierogi wegetariańskie czy przekąski rodem z Hiszpanii. Wszystkie smakołyki będziemy sprzedawać w cenie produkcji (np. nasze pierniczki będą kosztowały 25 groszy za sztukę). Zarezerwujcie sobotnie popołudnie na leniwe piknikowanie. Do zobaczenia nad rzeką! 