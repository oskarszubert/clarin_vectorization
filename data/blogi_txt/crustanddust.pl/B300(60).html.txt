Brakuje Wam pomysłu na szybki weekendowy deser? Sezon na owoce trwa w najlepsze, więc korzystamy z nich póki są - piękne i świeże. Nie można się oprzeć cudownie kruchemu ciastu z kremem i kolorowymi owocami. Tym razem alternatywa dla tart - pojedyncze małe ciastka, które świetnie sprawdzą się w plenerowym fingerfood party.  Jedna uwaga techniczna: jeśli chcecie otrzymać bardzo kruche ciasto to musicie użyć masła z zawartością tłuszczu 82% i ciasto porządnie schłodzić przed wałkowaniem. Jeśli po wałkowaniu i wykrawaniu ciasteczek wyda Wam się, że ciasto jest jeszcze za miękkie, wstawcie je na kwadrans do lodówki i dopiero wtedy pieczcie. Prawdziwe kruche ciasto wymaga masła i chłodzenia. Powodzenia!      Czas przygotowania: 2 godzinySkładniki:Kruche ciasto:1/2 kostki zimnego masła  2 1/2 szklanki mąki pszennej    2 łyżki cukru 3 łyżki lodowatej wody    1 jajko    Krem:    1 szklanka mleka 1/2 szklanki cukru    3/4 szklanki maślanki    3 łyżki skrobi ziemniaczanej    3 żółtka    1 łyżeczka ekstraktu waniliowego 1 szklanka malin    1 szklanka jagód   Mąkę mieszamy z cukrem. Dodajemy posiekane masło i mieszamy aż powstanie grudkowata masa. Dodajemy wodę i wyrabiamy tylko do połączenia składników. Z ciasta formujemy kulę, owijamy folią spożywczą i wkładamy do lodówki na godzinę. Piekarnik nagrzewamy do temperatury 150 stopni Celsjusza. Jajko rozkłócamy z 1 łyżką wody. Ciasto wałkujemy prostokąt o wymiarach kartki A4. Gotowy płat ciasta kroimy radełkiem do faworków na 8-10 prostokątów. Nakłuwamy je widelcem i smarujemy rozmąconym jajkiem. Wstawiamy do piekarnika na 15-20 minut (do zezłocenia). Wyjmujemy i studzimy. Przygotowujemy krem. Zagotowujemy  mleko z cukrem. W oddzielnej miseczce mieszamy żółtka, pół szklanki maślanki, skrobię ziemniaczaną, sok i skórkę z cytryny. Ciągle mieszając wlewamy do gotującego się mleka zawartość miseczki i nie przerywając mieszania doprowadzamy do wrzenia (na powierzchni pojawią się bąbelki), zdejmujemy z ognia. Gotowy krem mieszamy z pozostałą maślanką i ekstraktem waniliowym, przekładamy do miseczki i przykrywamy folią spożywczą tak, by dotykała powierzchni kremu (dzięki temu nie powstanie "kożuch"). Studzimy. Jagody i maliny myjemy i wykładamy na ręcznik papierowy do osuszenia.  Każdy prostokąt z kruchego ciasta smarujemy kremem, obsypujemy malinami i jagodami. Przed podaniem możemy je delikatnie oprószyć cukrem pudrem. 