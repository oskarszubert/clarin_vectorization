Jeśli mieszkasz w Warszawie, lubisz gotować, ale czasem po prostu  brakuje Ci na to czasu i pomysłów, mamy dla Ciebie niespodziankę. Menu Domowe, z którym od pewnego czasu współpracujemy, dostarczy do Twego domu składniki potrzebne do przygotowania  4 obiadów i jednego deseru dla dwóch osób. Każde danie przyrządzisz w  mniej niż 40 minut. Przepisy na dania obiadowe i na deser będą  dołączone do zakupów. Brzmi zachęcająco?  Jeśli tak, weź udział w konkursie i wygraj tygodniowy zestaw od Menu Domowego.       Jak działa Menu Domowe, możecie przeczytać na ich stronie. Jak to wygląda z naszej perspektywy?  Co tydzień dla klientów Menu Domowego przygotowujemy przepis na danie z  czerwonym mięsem, drobiem, rybami lub owocami morza. Do tego  opracowujemy przepis na deser. Założenie jest takie, że przygotowanie dania od czasu wyjęcia składników z lodówki do wyłożenia go na talerze nie może przekroczyć 40 minut, czyli w 40 minut wszystko musi być dokładnie  umyte, posiekane, upieczone/ugotowane/nadziane i podane do stołu. W ciągu 30-40 minut przyjeżdża zwykle pizza na telefon - chodzi o to, żeby zaproponować jakąś alternatywę. Uwierzcie, że ten postulat 40 minut wcale nie jest łatwy do spełnienia. W tym czasie trudno zrobić zupę, pieczeni raczej się nie upiecze, zapomnijcie o gulaszu, tarty i quiche, które tak lubimy też raczej odpadają.  Każde  danie musi składać się z porcji mięsa/ryb, solidnej porcji warzyw i  dodatku skrobiowego tak, by był to pełnowartościowy posiłek. Czasem sprawia nam to problem, bo gotując wcześniej dla siebie coś na szybki obiad, omijaliśmy ziemniaki, ryż czy kasze... Są dania, które wychodzą za pierwszym razem. Są takie, które nie wychodzą za pierwszym razem, ale im nie odpuszczamy. Czasem wychodzą dania, ale za to nie do końca wychodzą ich zdjęcia... Więc gotujemy ostatnio częściej.  Inspiracji szukamy najczęściej na Hali Mirowskiej. Obserwujemy uważnie, co sezonowego można uczynić głównym składnikiem dania. Komponując przepisy chcemy się dzielić naszymi odkryciami. To  naprawdę wielka frajda gotować, spisywać przepis wiedząc, że ktoś  nieznajomy zrobi to w swojej kuchni. To krok dalej niż blogowanie. Na blogu piszemy z nadzieją, że kogoś zachęcimy do powtórzenia naszej  receptury. W "Menu Domowym" wiemy, że ileś osób naprawdę to przygotuje, skosztuje, przyśle nam swoją opinie, skomentuje. Uczymy się przy okazji pisać przepisy prościej i dokładniej - tak, żeby nie sprawiały problemu ludziom z niewielkim kulinarnym doświadczeniem. Nie wszyscy muszą wiedzieć co to znaczy "kąpiel wodna"...    Gotowy przepis wygląda tak:       Co należy zrobić, by przekonać się, jak smakują nasze dania?  W komentarzu pod tym postem napisać w maksymalnie 60 słowach z czym  kojarzy Ci się robienie zakupów na obiad. Może to być krótki komentarz, ciąg  skojarzeń, wierszyk. Zespół Menu Domowego wybierze jednego Zwycięzcę lub Zwyciężczynię, poprosi o adres dostawy i w kolejny weekend dostarczy torbę pełną  składników potrzebnych do przygotowania 4 dań i deseru.    Prosimy, by każda osoba biorąca udział w konkursie podała swój adres mailowy - dzięki temu będziemy mogli od razu poinformować Szczęśliwca.     W konkursie mogą brać udział tylko osoby mieszkające na terenie Warszawy.   Konkurs trwa do 14 listopada.   Szczęśliwego Zwycięzcę lub Zwyciężczynię ogłosimy 15 listopada.     Do dzieła! 