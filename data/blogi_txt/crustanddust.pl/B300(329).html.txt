Przyszła sobota, a wraz z nią czas na sprzątanie. Tygodniowy przegląd lodówki zakończył się znalezieniem m.in. trzech nad wyraz dojrzałych bananów. Były idealnie czarne, miękkie i słodkie. Zupełnie nie lubimy takich jeść, ale idealnie nadają się do ciast. Z braku czasu na wymyślanie odkrywczego przepisu sięgnęliśmy do Joy of Baking. Przepis, który Wam przedstawiamy to zmodyfkowana wersja Low-Fat Banana Bread. Ciasto jest rewelacyjne  - wilgotne, delikatnie gliniaste i zapychające. W sam raz na kolację lub śniadanie, ze szklanką mleka oczywiście :) Ponieważ ciasto przygotowujemy m.in. z mąki pełnoziarnistej i jogurtu ograniczając przy tym ilość tłuszczu, możemy śmiało powiedzieć, że jest to zdrowy deser.   Czas przygotowania: 5 minut.Czas pieczenia: 45-55 minut. Składniki:3 dojrzałe banany 1 szklanka mąki pszennej zwykłej1/2 szklanki mąki pełnoziarnistej (użyliśmy żytniej)3/4 szklanki brązowego cukru1 łyżeczka sody1 łyżeczka proszku do pieczenia1/4 łyżeczki soli1 łyżeczka cynamonu1/2 szklanki jogurtu naturalnego1/4 szklanki oleju1 jajko1 łyżeczka ekstraktu waniliowego 1/2 szklanki posiekanych orzechów włoskich Piekarnik nagrzewamy do 180 stopni. Keksówkę wykładamy papierem do pieczenia. Banany dusimy widelcem na papkę. Wszystkie sypkie składniki łączymy, dodajemy jajko, oliwę, jogurt i ekstrakt waniliowy. Miksujemy na gładką masę pod koniec dodając banany. Wsypujemy orzechy, mieszamy i wlewamy do keksówki. Wstawiamy do piekarnika na 45-55 minut (po 45 minutach sprawdzamy patyczkiem, czy po wyjęciu z ciasta jest suchy). 