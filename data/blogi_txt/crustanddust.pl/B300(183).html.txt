Skoro jagody już są i to w zupełnie rozsądnych cenach, jemy je bez umiaru. Dzisiaj klasyka gatunku, na którą aż wstyd podawać przepis... Makaron z sosem jagodowym. Wersję klasyczną - ze śmietaną 36% - próbowaliśmy odchudzić zastępując ją w różnych wariantach: maślanką, jogurtem naturalnym, jogurtem greckim, jogurtem naturalnym. Tłuszcz jest jednak doskonałym "nośnikiem smaku", więc trudno o konkurencję dla kremówki. Można zastąpić ją śmietaną 18% albo jogurtem naturalnym z dodatkiem kopiastej łyżki mascarpone. A jagód chyba nie musimy reklamować. Czas przygotowania: 20 minut    Składniki:  100 g makaronu   2 szklanki jagód  6 łyżek śmietany 18%  2 łyżki cukru   Makaron gotujemy zgodnie z instrukcją na opakowaniu. Jagody myjemy, odkładamy 1/4 szklanki. Resztę zasypujemy cukrem i blendujemy ze śmietaną (lub dusimy widelcem). Makaron odcedzamy, mieszamy ze śmietaną, posypujemy odłożonymi jagodami. 