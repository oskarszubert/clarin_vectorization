Po tylu słodkościach, które goszczą na blogu, chcieliśmy wszystkim pokazać, że jemy i robimy coś poza ciastami, ciastkami, babeczkami i wszelkiej maści deserami.Jest to chyba najprostszy i najlepszy sposób na marynowanie piesi z kurczaka - maślanka. Dzięki niej kurczak idealnie przyjmuje wszystkie przyprawy, a w trakcie grillowania nie robi się nieznośnie suchy, ale pozostaje wilgotny i jędrny. Musztarda francuska pasuje do niego idealnie, chociaż nie jest niezbędna. Do tego brokuły gotowane na parze i zdrowy obiad gotowy. Z podanej porcji wychodzi danie dla dwóch głodnych osób, ale ten przepis nie jest po to, by się go ściśle trzymać, ale raczej czerpać inspiracje. Używajcie maślanki, a przyprawy dosypujcie tak, jak lubicie i uważacie (takie dania eksperymentalne są często najlepsze i... trudne do powtórzenia). W naszym przepisie jest mało soli, bo M jej nie lubi, ale Wy możecie dosypać więcej. Czas przygotowania: 10 minutCzas oczekiwania: 12 godzin Składniki:1 pierś z kurczaka1 szklanka maślanki1/2 łyżeczki solipieprzbazyliaoreganotymianekpapryka chilli  różyczki z 1 brokuła  Kurczaka myjemy i filetujemy (z każdej połówki powinny wyjść 2 filety). Do miski w której będziemy marynować mięso wlewamy maślankę, wsypujemy przyprawy, dokładnie mieszamy, dodajemy kurczaka sprawdzając, czy cały leży w maślance. Jeśli tak, przykrywamy folią spożywczą i wstawiamy na noc do lodówki. Jeśli nie, dolewamy maślanki i dosypujemy przypraw wedle uznania. Po 12 godzinach kurczaka wyjmujemy, grillujemy. Brokuła gotujemy na parze i serwujemy, smarując ewentualnie musztardą. Proste, smaczne i zdrowe. 