Pamiętacie scones z Nutellą o których tu pisaliśmy. Przepis na nie znaleźliśmy w książce właścicieli nowojorskiej piekarni Baked. Jak już wspominaliśmy, każdy przepis opublikowany w tej książce wzbudza w nas zachwyt i ochotę na podbój naszej domowej "cukierenki". Okazuje się, że na tym świecie jest więcej domowych cukierników zakochanych w Baked. Co dwa tygodnie chętni blogerzy przygotowują konkretny wypiek i dzielą się swoimi spostrzeżeniami na stronie Baked Sunday Mornings. Czuję, że chyba do nich dołączymy.  Te scones są idealne na śniadanie - nie za słodkie, z wyczuwalną nutą cytrusą i cudowną fakturą, którą zapewniają płatki owsiane i wiórki kokosowe. Bardzo polecamy!      Czas przygotowania: 15 minut Czas pieczenia: 18-20 minut  Składniki: 2 3/4 szklanki mąki pszennej 1/3 szklanki cukru 1/2 szklanki płatków owsianych 1 łyżka proszku do pieczenia 1/4 łyżeczki soli 1 szklanka wiórków kokosowych 1/2 szklanki zimnego masła 1 jajko 3/4 szklanki maślanki 1 łyżka ekstraktu waniliowego 1/4 szklanki puree marchwiowego 1 białko lukier 1 łyżka soku z cytryny 1 łyżka soku pomarańczowego 1 szklanka cukru pudru   Piekarnik nagrzewamy do temperatury 200 stopni Celsjusza. Blaszkę na której będziemy piec scones wykładamy papierem do pieczenia. Marchewkę ścieramy na tarce na najdrobniejszych oczkach. W filiżance rozkłócamy jedno białko z 1 łyżką wody.  W dużej misce mieszamy mąkę, cukier, płatki owsiane, sól, proszek do pieczenia i wiórki kokosowe. Masło siekamy w drobną kostkę i dodajemy do składników sypkich zagniatając palcami do momentu w którym kawałki masła będą wielkości grochu. W oddzielnej misce mieszamy maślankę, całe jajko, ekstrakt waniliowy i puree marchwiowe. Wolno wlewamy składniki płynne do miski ze składnikami sypkimi i masłem. Wyrabiamy ciasto ręką do momentu połączenia składników. Ciasto może być delikatnie klejące. Wtedy dosypujemy troszeczkę mąki i delikatnie wyrabiamy. Zwijamy ciasto w walec, sklejamy jego końce, spłaszczamy ręką tworząc  koło. Teraz ciasto kroimy na 12 trójkątów (najpierw kroimy je na  ćwiartki,a potem każdą ćwiartkę jeszcze na 3 części). Każdy trójkąt smarujemy białkiem. Gotowe scones przekładamy na blaszkę i wkładamy do piekarnika na 18-20  minut. Po 15 minutach warto sprawdzić za pomocą patyczka czy ciasto jest  już upieczone. Upieczone scones wyjmujemy z piekarnika i studzimy.   Kiedy scones ostygną przygotowujemy lukier dokładnie mieszając cukier puder z sokiem cytrynowym i pomarańczowym. Każdy scone smarujemy lukrem. 