Buch - jak gorąco! Uch - jak gorąco! Puff - jak gorąco! Uff - jak gorąco! Na szczęście zawsze można przygotować jakiś smakowity deser, który osłodzi nam lipcowe trudy. Inspiracją do zrobienia semifreddo była Ania, która opowiadała nam o tym, jakie to ono jest wspaniałe, delikatne, rozpływające się w ustach. Z pomocą przyszła nam Nigella Lawson i jej książka Lato w kuchni przez okrągły rok. Deser wyśmienity - Ani smakował bardzo, więc może skusicie się i Wy?  Czas przygotowania: 10 minutCzas oczekiwania: minimum 2 godziny Składniki:100 ml dobrej jakości miodu4 żółtka1 jajko300 ml śmietanki kremówkiorzeszki pinii i miód do dekoracji Litrową formę (my użyliśmy małej keksówki) wykładamy folią spożywczą tak, by jej brzegi mocno wystawały - później przykryjemy nimi semifreddo. W kąpieli wodnej ubijamy trzepaczką miód z jajkiem i żółtkami. Przestajemy, kiedy masa będzie gęsta. Odstawiamy do wystygnięcia. W międzyczasie, ubijamy kremówkę na puszystą masę. Łączymy masę miodowo-jajeczną z bitą śmietaną, wlewamy do formy, przykrywamy szczelnie folią. Wstawiamy do lodówki na 2-3 godziny. Wyjmujemy na duży talerz, polewamy 2-3 łyżkami miodu i posypujemy uprażonymi orzeszkami piniowymi. My deser kroiliśmy na plastry, dekorowaliśmy miodem, orzeszkami i od razu jedliśmy - semifreddo rozpuszcza się bardzo szybko. 