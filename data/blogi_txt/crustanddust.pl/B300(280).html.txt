[WPIS SPONSOROWANY]   Dzisiaj przedstawiamy Wam przepis na bardzo szybkie, jesienne danie obiadowe. Czas przygotowania jest zaskakujący: 15 minut. Kwadrans spokojnie wystarczy, żeby ugotować ryż pełnoziarnisty i podsmażyć dynię z porem i czosnkiem. Użyliśmy ryżu pełnoziarnistego z dwóch powodów. Po pierwsze,  idealnie komponuje się kolorystycznie z innymi składnikami dania. Po drugie, zawiera więcej błonnika dzięki któremu dłużej czujemy się najedzeni. Nie zapomnijcie też o prażonych pestkach dynii - niesamowicie komponują się z porem i nadają charakteru dyni.    Jednocześnie przypominamy, że do jutra można przesyłać swoje przepisy na zdrowy, ryżowy deser na jesiennie popołudnie. Szczegóły konkursu TUTAJ.          Czas przygotowania: 15 minut     Składniki:  1 woreczek ryżu pełnoziarnistego Uncle Ben's  150 g obranej dyni piżmowej  50 g pora  1 ząbek czosnku   50 g pestek z dynii  4 łyżki oliwy z oliwek   1 liść laurowy   sól  pieprz    Ryż gotujemy według instrukcji na opakowaniu. W między czasie, przygotowujemy warzywa. Dynię kroimy w bardzo cienkie plastry - ok. 2 mm. Te kroimy na plasterki o szerokości ok. 5 mm. Pora również kroimy w bardzo cienkie plasterki. Czosnek drobno siekamy.  Na suchą patelnię wrzucamy pestki z dyni i prażymy je, aż nabiorą złotego koloru - około 1 minuty. Zdejmujemy z patelni. Na tę samą patelnię wlewamy oliwę z oliwek, wrzucamy dynię, pory, czosnek i liść laurowy. Posypujemy szczyptą soli i smażymy na małym ogniu około 5-7 minut (aż warzywa zmiękną i zezłocą się). Odcedzamy ryż, a z warzyw wyjmujemy liść laurowy. Ryż wrzucamy na patelnię i dokładnie mieszamy z warzywami. Układamy na talerzach i posypujemy uprażonymi pestkami. 