Nie przystoi, żeby przepis na blogu kulinarnym nie był opatrzony stosowną fotografią. Dzisiejsze babskie śniadanie spożyłyśmy z A. pośpiesznie i o zdjęciach nawet nie myślałyśmy. Placuszki były jednak tak rewelacyjne, że nie mogę się powstrzymać i muszę się podzielić przepisem. Pretekstem do ich zrobienia był nowy nabytek - nóż ozdobny do cytryny z IKEI. Idealnie spisał się w roli tarki do skórki z pomarańczy. Pancakes smakowały wyśmienicie - były pomarańczowe, cynamonowe, miękkie, delikatne. Idealne na sobotnie śniadanie!     Czas przygotowania: 20 minut Składniki: 1 szklanka mąki 1/2 łyżeczki sody oczyszczonej 1/2 łyżeczki proszku do pieczenia 1/8 łyżeczki soli 1 łyżeczka brązowego cukru 1 łyżka cynamonu 1 jajko 1 łyżka skórki pomarańczowej 1/8 kostki masła 400 ml. maślanki   Masło rozpuszczamy i studzimy. Przygotowujemy dwie miseczki. W pierwszej mieszamy wszystkie składniki sypkie. W drugiej miseczce rozbijamy jajko, dodajemy maślankę, skórkę pomarańczową, rozpuszczone masło i mieszamy dokładnie. Łączymy zawartość obu miseczek. Na rozgrzaną, suchą patelnię nakładamy ciasto formując placki o średnicy około 5 cm. Smażymy na średnim ogniu, aż na powierzchni pojawią się bąbelki. Przewracamy i smażymy jeszcze minutę. Podajemy z syropem klonowym. 