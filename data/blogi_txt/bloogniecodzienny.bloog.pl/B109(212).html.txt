Artur Andrus  Postanowiłem opisać najoryginalniejsze postacie z grona moich przyjaciół. Miejsce pierwsze - Karol. Z wykształcenia lekarz, z zamiłowania historyk. Przyrzekł sobie, że dzieciom będzie nadawał imiona ulubionych postaci historycznych i twórców literatury. A w związku z tym, że pierwsza trójka tych ulubionych to: Kazimierz Wielki, Kazimierz Pułaski i Kazimierz Przerwa – Tetmajer, nietrudno się domyślić, jakie imiona noszą jego dwaj synowie. Trzecia była córka, ale przed nazwaniem jej Kazimierzem, jeszcze w czasie ciąży powstrzymała go żona, która ostrzegła, że już rozmawiała z adwokatem i ten twierdzi, że da się połączyć poród z rozwodem. więcej na: www.arturandrus.bloog.pl 