Bronisław      Obejrzałem „zdrowotną” debatę z pospolitej ciekawości. Nie oczekiwałem fajerwerków. Zgodnie z przewidywaniami rozmowa potoczyła się w przyzwoitej atmosferze. Dyskutanci przestrzegali reguł gry, a prowadząca nie musiała interweniować. Interesowało mnie głównie zachowanie posła Balickiego wobec min. Ewy Kopacz. Nie mogę wymazać z pamięci, choć minęło już sporo czasu, jak duet Balicki-Piecha kilkakrotnie przed telewizyjnymi odsądzali od czci i wiary min. Kopacz, za fatalną politykę resortu, prowadzoną w czasie światowego szaleństwa jakiejś odmiany grypy i obłędnego wyścigu po ozdrowieńcze szczepionki. Duet zgodnie lamentował, że szefowa resortu zdrowia swoim błędnym postępowaniem wyśle na chmurkę tysiące Polaków, dając jednocześnie przykłady, jak roztropnie zachowują się ministrowie w innych krajach, masowo wykupując cudowne szczepionki. więcej na: www.zapiskibronislawa.bloog.pl 