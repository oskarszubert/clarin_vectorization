Co robić w przypadku nagłego ataku złości? Sprawdzoną metodę wychodzenia z takiego stanu, podsunęła mi koleżanka pracująca z dziećmi w pewnej placówce oświatowej. Do opisu tego zdarzenia powinienem użyć przypadkowych imion i zaznaczyć, że zostały zmienione, a podobieństwo osób do postaci prawdziwych jest niezamierzone. Jasio i Kazio sponiewierani - w literaturze kabaretowej pojawiają się od kilkudziesięciu lat. No to przyjmijmy, że to byli: Lech i Donald. No i proszę - mimo, że to naprawdę przypadkowe imiona, użyć ich nie mogę, bo ktoś zaraz uzna, że to aluzja i całą historyjkę wymyśliłem tylko po to, żeby coś skomentować, ale nie mówić wprost. A to prawdziwa historia. I bez żadnego podtekstu. Dobrze, niech będą: Krystian i Patryk. Obaj są uczniami trzeciej klasy szkoły podstawowej. Po kolejnej bijatyce sprowokowanej przez Patryka, pani sadza chłopców naprzeciw siebie przy stole, próbuje ich jakoś pogodzić. Krystian siedzi spokojnie, Patryk co jakiś czas rzuca się w kierunku Krystiana z chęcią dokończenia bójki. Pani wpada na pomysł rozładowania nerwowej atmosfery:   więcej na: arturandrus.bloog.pl 