Bronisław    Nie lubię kotów. Taka to już moja psia natura. Drażni mnie ich zapach i nie tylko... Gdy jaki pojawi się w zasięgu ślepia rzucam się w szaleńczy pościg, na złamanie karku. Za każdym razem efekt jest ten sam: kot na drzewo, lub przez wąską szparę do piwnicy, a ja zziajany, z ozorem wywalonym do pasa, wracam na miejsce startu nieudanego pościgu. Gonię koty, choć wiem, ze nigdy nie uda mi się któregoś złapać. Gwoli prawdy, nie zależy mi na tym, by go złapać, lecz napędzić strachu. Gdybym nawet złapał, to i tak nie wiedziałbym co z nim dalej zrobić. Jestem z natury pogodnym pacyfistą i nikomu krzywdy nie zrobię. Z wyjątkiem tych, którzy w niecnych celach wdeptują na mój teren.  więcej na: www.zapiskibronislawa.bloog.pl 