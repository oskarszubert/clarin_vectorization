Maria Czubaszek   Sukces ma wielu ojców. Natomiast jeśli idzie o dziecko, mogą być trudności z ustaleniem nawet jednego. Śledząc( bardziej z dziennikarskiego nawyku niż z ciekawości) próby ustalenia, kto jest ojcem najmłodszego dziecka Anety Krawczyk, obawiam się, że skończy się na tym, co już na początku seksafery sugerował chyba z jeden internautów.  Na sprawdzeniu mianowicie, czy  pani Krawczyk jest matką swojej najmłodszej córki.  Bo wprawdzie mówi się, że „wszystkie dzieci są nasze”, ale tak się tylko mówi. Dziecko powinno mieć dwoje rodziców. A nie „na dwoje babka wróżyła”. A propos. Podobno coraz więcej Polaków chodzi do wróżek. Ostatnio poszła również córka mojej sąsiadki. Wróciła przygnębiona. W tym roku wyjdzie za mąż.   więcej na: www.mariaczubaszek.bloog.pl 