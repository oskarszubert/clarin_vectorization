Artur Andrus  Zbliżająca się wielkimi krokami kanikuła – pora beztroskiej radości, utrwalonej na jakiś czas ochoczą opalenizną, która w słotne wieczory będzie jakoby krzyczeć: „Było lato!”… Przepraszam, to efekty pisania kiczowatych powieści typu „Żałuj Marleno”. Można prościej:   Wakacje, które niewątpliwie są jednym z przyjemniejszych fragmentów ludzkiego życia, niosą ze sobą również małe troski. Jedną z tych moich wakacyjnych trosk, jest zakup prezentów dla bliskich. Jeśli bliscy są razem ze mną na wakacjach, troski nie ma – kiedy słyszę: „O, jaki śliczny pierścionek z delfinem!”, kupuję i mam z głowy. Na bezczelne „Wujek, kupisz pompowanego smoka?”, mogę równie bezczelnie odpowiedzieć: „W pierwszym tygodniu urlopu kupiłem ci dziewięćdziesiąt sześć gofrów, że o rurkach z kremem nie wspomnę. Sam jesteś pompowany smok, to po co ci jeszcze jeden?”.  więcej  na: arturandrus.bloog.pl 