Artur Andrus   Uporczywe pukanie rozległo się dokładnie w połowie kolędy, czyli między „Lulajże” a „Lulaj”. Nikogo się nie spodziewaliśmy, ale też tradycja zobowiązuje do gotowości na przybycie niezapowiedzianego gościa. Otworzyłem. Niemłody mężczyzna w nienowym garniturze najpierw przekroczył próg, a potem zapytał:- Dobry wieczór, czy jest pusty talerz dla zbłąkanego wędrowca?Wcisnął mi wizytówkę i nie czekając na odpowiedź poszedł w stronę stołu.Hieronim J. Wicemistrz Świata w Wędrownictwie Zbłąkanym- Pewnie nawet państwo nie wiedzieli, że jest taka dyscyplina sportowa? – mówił przyglądając się na zmianę to karpiowi, to cioci Irence (rzeczywiście podobieństwo było uderzające) – Otóż jest. A ja zdobyłem tytuł mistrza świata, bo zabłądziłem jeszcze przed startem. A potem nie trafiłem na ceremonię wręczenia złotego medalu. I dlatego dostałem srebrny. To jeść nic nie będziemy?- No wie pan – odważyłem się odezwać – tradycja mówi o „pustym talerzu”. Więc stoi pusty.- Ale nie ma mowy o pustym kieliszeczku! Hi hi hi! - A „Hieronim Jot” to pana pseudonim artystyczny? – zapytała ciocia Irenka, zalotnym uśmiechem skutecznie odstraszając intruza od butelki „Karpiówki”  więcej na: http://arturandrus.bloog.pl/ 