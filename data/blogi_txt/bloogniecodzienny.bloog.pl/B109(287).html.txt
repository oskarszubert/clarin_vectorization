W radiu, w rozmowie ze Słuchaczami, poruszyłem temat wnętrza męskiej teczki. Zawartość damskiej torebki została omówiona przez publicystów, wyśmiana przez kabareciarzy, przebadana przez naukowców i opisana przez poetów. Andrzej Sikorowski poświęcił jej (damskiej torebce) wzruszającą piosenkę. Z jej (piosenki) końcowego fragmentu: „Jest chusteczka bo czasem się płacze/ List donikąd bo zgubił się znaczek/ I maskotka od kogoś na szczęście/ A mnie tak przeczucie szepce/ Że czasami w tej torebce/ Gdzieś tam na dnie jest schowane moje zdjęcie", dowiadujemy się, że w każdej damskiej torebce powinno być zdjęcie Andrzeja Sikorowskiego.       więcej na: arturandrus.bloog.pl 