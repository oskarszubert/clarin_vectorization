Bronisław   Mam roczek. Jako blogista? Bloogier? Czy blagier, wreszcie?... Nieważne. Minęło 12 miesięcy od pierwszego blooga i trafia się okazja do refleksji. Było u mnie blisko pół miliona gości! To niesłychane! U jakiegoś tam psa. Prawda, że przystojnego, długowłosego owczarka, ale bez nazwiska… Czyli anonimowego. Duma mnie rozpiera. To dowód, że czytają wypociny spod pazura. Nie cenią najwyżej. Słusznie. Ale skoro czytają, to znaczy, że chcą. Choć nie muszą się z tą prostacką, psią filozofią zgadzać. I o to chodzi. Bo nie mam patentu na mądrość. W tej licznej grupie moich gości mam stałych bywalców. Zaprzyjaźnionych. Dla mnie wyjątkowo cennych. Krytycznie i mądrze uzupełniają w swoich komentarzach to, co chciałem przekazać. Nie do końca precyzyjnie. Wszystkim dziękuję za odwiedziny i zapraszam. Non stop! Nie obrażajcie się na kontrowersyjnego pieska. A teraz wrócę do jednej konkretnej sprawy.więcej na:www.zapiskibronislawa.bloog.pl 