Bronisław      Na czas igrzysk milkł gwar wojenny. Ten starogrecki zwyczaj zawitał nad Wisłę, choć z jednej strony nadal docierały groźne pomruki. Idiotyczne, kłamliwe, tym samym nieważne. Ale igrzyska, czyli mistrzostwa Europy w piłkę kopaną się kończą i znów zabrzmią złowrogie armaty. Przewidywał mój znajomy blogowicz Krzysztof Skiba, że przez miesiąc nie usłyszymy o najsłynniejszej nekrocelebrytce, czyli matce Madzi, antybohaterce głośnej makabry (wraz z nią zamilczy na moment ultrahiperstar, czyli detektyw Krzysztof Rutkowski oraz jego narzeczona ekszakonnica). W tym punkcie przewidywania pana Skiby sprawdziły się w połowie. Nie było w mediach detektywa, ale matka Madzi owszem, owszem. Śledczy z jakiejś bulwarówki wywąchali i opisali, iż owa niewiasta znalazła pracę. W jakimś lokalu będzie tańczyć na rurze. Prawda to, czy fałsz? Jest mi to zupełnie obojętne. Podziwiać należy jednak upiorną konsekwencję z jaką ludzie pracujący w tabloidach tropią wszystko, co ma jakikolwiek związek z tamtą, sprzed miesięcy, tragiczną sytuacją. Niesamowite! więcej na: www.zapiskibronislawa.bloog.pl 