Artur Andrus   W Bogatyni jest biblioteka. Co prawda jest kilka innych miast, w których jeszcze są biblioteki, ale ta zwróciła moją uwagę ze względu na patronów. „Biblioteka Publiczna im. Polskich Noblistów”. To się nazywa pragmatyzm. Ktoś, kto to wymyślił, dobrze wie, że jednym z pierwszych posunięć nowych władz po rewolucjach, przemianach, przewrotach ideologicznych, jest weryfikacja wszelkich patronów. Gdyby więc kiedyś wpadli na pomysł, żeby bibliotece użyczyli swoich nazwisk Władysław Broniewski czy Włodzimierz Majakowski (może i zdolni, ale piszący za i dla komuny), trzeba by zmieniać. Za parę lat z kolei może komuś nie pasować patronat biskupa Krasickiego czy księdza Twardowskiego. A tak, proszę – do Polskich Noblistów nikt się nie przyczepi.   wiecej na: www.arturandrus.bloog.pl 