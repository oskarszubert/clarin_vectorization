Artur Andrus   Logo naszych czasów stał się telefon komórkowy. Używany wszędzie. W domu, w pracy, na plaży, w kościele. W rankingach najpopularniejszych prezentów komunijnych dawno wyprzedził rower i komputer. Kiedyś proces podrywu zaczynał się od banalnego pytania „Przepraszam, która godzina?” albo stwierdzenia „Piękna dzisiaj pogoda”. Dziś zupełnie inaczej. Ileż to wspaniałych, wzniosłych uczuć swój początek miało w krótkim: „Przepraszam, nie ma pan przy sobie ładowarki?”. A potem już wiadomo... Odłączenie z gniazdka przed pełnym naładowaniem grozi uszkodzeniem baterii, więc trzeba było zostać do rana, na rok, na całe życie…   więcej na: www.arturandrus.bloog.pl 