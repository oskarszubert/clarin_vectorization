Bronisław    Do powrotu na szosę sprowokował mnie jeden z sympatycznych internautów odwiedzających psiego blooga. A tak na marginesie – to jeden z 55 tysięcy, dwunożnych, którzy raczyli przeczytać wynurzenia płynące spod mojego lewego pazura! Codziennie szczypię się w prawe ucho, czy nie śnię?! Otóż nie. To prawda! Potężna armia ludzi zagląda, by sprawdzić co ten pies ma do powiedzenia. To armia większa aniżeli kilka czołowych partii do kupy wziętych. Może warto się skrzyknąć?! Hę?! Co Wy na to? Póki co, zaglądajcie, czytajcie. Ten zacny pies może nie zawsze ma rację, ale nikogo nie oszuka i nie skrzywdzi. Taka to już moja, owczarkowa, natura. Sorry za ten przydługi wtręt, ale musiałem wreszcie odreagować na szok, który autentycznie przeżywam. Dzięki waszej odwadze, poczuciu humoru i sporej dawce sympatii oraz ciepła, które mile łaskoczą próżność czworonoga. Wracamy na szosę.    Po przeczytaniu moich refleksji na temat „ Kubicomanii”, jeden z internautów dokonał porównania z niedawną „Małyszomanią”. Porównanie nie do końca chybione, gdyż każdy rodzaj manieryzmu, jest przejawem wybujałego przesadyzmu (to zamierzony neologizm), momentami ocierającego się o dewiację. Przyjmując za podstawę ten trop rozumowania można wrzucić i „Kubicomanię” i „Małyszomanię” do jednej szuflady.   więcej na: http://zapiskibronislawa.bloog.pl/ 