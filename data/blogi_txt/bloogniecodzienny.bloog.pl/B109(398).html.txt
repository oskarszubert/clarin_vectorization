Artur Andrus  Z życzeniami kłopot. Jedne zbyt banalne, inne za bardzo nachalne. Dochodzi jeszcze problem szczerości. Bo jeśli ludzie, którzy za sobą przez cały rok nie przepadają, życzą sobie szczęścia, zdrowia, wszelkiej pomyślności, tylko dlatego, że znaleźli się nagle przy jednym wigilijnym stole, to ja za takie życzenia serdecznie dziękuję. W takiej sytuacji lepiej nie życzyć żadnego konkretu, pozostać przy starym, wypróbowanym „Oby nam się”. Po pierwsze - każdy może sobie sam „dożyczyć” co by mu się, po drugie, słowo „nam” sugeruje, że nie mamy na myśli niczego złego, bo życzymy temu komuś tego samego, czego życzymy sobie. Chociaż nie do końca. Bo jeśli po „Oby nam się” w domyśle pozostaje „ciśnienie podniosło”, to dla nadciśnieniowca nienajlepsze życzenia.  więcej  na: arturandrus.bloog.pl 