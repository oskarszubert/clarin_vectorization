Bronisław    Czy istnieją granice przewidywalności? Nie istnieją! I w tym tkwi siła i nadzieja dzielnych polityków z Samoobrony. Wydawałoby się, że wykorzystali wszystkie elementy zaskoczenia. Że można zostać posłem podrabiając podpisy; że można ustalać i udoskonalać prawo, mając ileś tam wyroków za pazuchą; że można brać porażająco wysokie kredyty bankowe i zżymać się na konieczność ich spłaty, by, ostatecznie, machnąć ręką na spłacanie (niech martwi się ten, który pożyczał); że można uczestniczyć w podejrzanych konfiguracjach organizacyjnych z mafiosami i pospolitymi przestępcami. Wyszczekałem tylko te najbardziej spektakularne osiągnięcia liderów partii, która sama się broni. I przyznać trzeba robi to skutecznie. Ale to nie wszystko... Ostatnio, do owego chwalebnego rejestru wyczynów wredne, napastliwe i kłamliwe media dopisały seks.   więcej na: http://zapiskibronislawa.bloog.pl/ 