Bronisław        Mam naturę psa-optymisty. Pewnie fatalną. Ale taką mam. Unikam zła. Unikam złych ludzi. Wyznaję zasadę, że świat jest tak pojemny, iż każdy może sobie znaleźć bezpieczne miejsce, nie wchodząc w paradę drugiemu. Oberwałem w tym życiu nie raz. Bywały baty najcięższej kategorii. Ale to były chwile. Krótsze. Dłuższe. Nie pozostawiam dla nich miejsca w mojej pamięci, choć pamiętam. Unikam rozpamiętywania, gdyż dawno wyciągnąłem, na własny użytek, nauki z tych wydarzeń. Pragmatyczne. Staram się żyć na TAK! I pilnuję pieczołowicie, by jak najmniej mi w tym przeszkadzano. Piszę powyższe w okrągłą rocznicę nowojorskiej tragedii WTC. Wydarzenie nie mające sobie równych w sile swej brutalności i wyzbyciu się mikronowego choćby odruchu człowieczeństwa. Widziałem to. Długo i dokładnie. Nie chcę oglądać więcej. Pamiętam, ale nie rozpamiętuję. Sorry, taka ta moja natura. więcej na: www.zapiskibronislawa.bloog.pl 