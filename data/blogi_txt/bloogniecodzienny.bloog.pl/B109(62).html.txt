Bronisław      W moim pierwszym, inauguracyjnym tekście, otwierającym ten dziwaczny, psi bloog przewidziałem upadek Bronisława Wildsteina. Niestety. Napisałem to 31 sierpnia 2006 roku. Można sprawdzić. Pan prezes Bronisław pojawił się wówczas w towarzystwie dwóch innych znakomitości noszących to samo imię: Geremka i Komorowskiego. Mnie jeszcze dziś szlag trafia na trudną do zrozumienia fanaberię mojej pani, która rzekła: będziesz Bronisław, choć zupełnie inaczej zostałem ochrzczony. Wbrew temu co mam w papierach. Pisząc o genezie mojego drugiego, nieoficjalnego chrztu sporo miejsca poświęciłem właśnie prezesowi TVP, zapowiadając zmiany na Woronicza. Wyszczekałem. Jest mi głupio. 