Bronisław   Jestem 21-letnim młodzieńcem( przeliczając nasze, psie, lata na Wasze, ludzkie). Sporo widziałem, jeszcze więcej słyszałem i raczej nie mam kłopotów ze zrozumieniem ludzkiego gadania. Choć, przyznam, w kilku przypadkach i owszem. Zwłaszcza jak zagulgocze Rychu „Żużel” Czarnecki. Ostatnio zabulgotał do kamer ze skwaszoną miną, że nie podobają mu się ostatnie posunięcia „Samoobrony”. Zbaraniałem! Krytykuje własną matkę dobrodziejkę?! Partię, która wyciągnęła go z politycznego niebytu?! Przestudiowawszy jednak, naprędce, dotychczasową karierę europosła przestałem się dziwić. Co więcej, mogę z olbrzymią doza prawdopodobieństwa założyć, iż niebawem przyklei się do innego wysoko notowanego ugrupowania. Zmiana barw klubowych to jakby jego specjalność, lecz tylko politycznych, bo żużlowych nie zmienia, non stop wrocławskie. Dokąd poniesie naszego bohatera dzisiaj?...  więcej na: http://zapiskibronislawa.bloog.pl/zobacz też galerię: http://zapiskibronislawa.bloog.pl/gal,117264,. 