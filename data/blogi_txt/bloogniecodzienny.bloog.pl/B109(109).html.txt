Bronisław   A jednak prezydent Olo dał mi satysfakcję. Nie oczekiwałem jej. Bynajmniej. Tak doświadczony polityk, uważający siebie za męża opatrznościowego, nie powinien robić takich błędów. Zwłaszcza przy użyciu zagranicznych mediów. On, pretendujący (jeszcze niedawno) do eksponowanych stanowisk europejskich, czy wręcz światowych, wykonał ruch niemal masochistyczny. To zostanie zapamiętane. I wykorzystane przez przeciwników w stosownym momencie. Mnie przeprosiny b. prezydenta nie były potrzebne. Nie ma w nich krztyny szczerości i skruchy. Jest zimno kalkulowany interes polityczny. Nie wiem jak czują się adwersarze mojego ostatniego tekstu, którzy z werwą sięgnęli po błotko i mierzyli w moje pyszczydło. Nie mam do nikogo pretensji. Istnieje swoboda prezentowania swojego zdania, swoich poglądów. Zaś ich forma i treść jedynie świadczą o poziomie intelektualnym i kulturowym dyskutanta. Winien jednak jestem moim czytelnikom gorące podziękowania za liczną frekwencję, a przede wszystkim za wyrażenie opinii na poruszony temat.więcej na:www.zapiskibronislawa.bloog.pl 