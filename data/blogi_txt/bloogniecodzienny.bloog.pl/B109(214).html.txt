Bronisław     W skomplikowane arkany funkcjonowania Zakładu Ubezpieczeń Społecznych wprowadziła mnie przed laty „Uwaga" w prywatnej telewizji. Dziennikarze przez długi czas, skrupulatnie, z upierdliwą konsekwencją, obnażali nieludzką politykę urzędników ZUS wobec rencistów i emerytów. Poznałem dzięki temu system niszczenia, a co najmniej obskubywania niewinnych ludzi z ich racji, uczciwych oczekiwań i sprawiedliwości w uzyskaniu tego, co mozolnie, przez dziesiątki lat wypracowali. Traktowani byli i są jak śmiecie, przez ludzi, którzy żyją z ich podatków. Niepojęte! Średnia płaca w tej państwowej instytucji to 2825 zł. I tylko w ciągu trzech lat wzrosła o ponad 400 zł! A emerytury? Ani drgnęły... 