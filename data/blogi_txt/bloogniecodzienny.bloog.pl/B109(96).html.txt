Bronisław   Ciekawe jak tam jest, u góry – zagadnął mnie mecenas Doberman. – Przyjemnie – odrzekłem – ale, bynajmniej, nie biało jak się powszechnie sądzi. – A ty skąd wiesz? – nie taił zaskoczenia. – Pewnie coś wyślepiłeś  w tym kolorowym pudle i teraz się mądrzysz – uspokajał samego siebie. – Otóż nie! Ja tam byłem! – Idź się wyspać! Bo bzdury pleciesz. Ty w niebie?!! Niby jak?? - Zaraz wszystko zrozumiesz – wyszczekałem łagodnie. – Póki co powiem ci, że tam nie jest ani biało, ani niebiesko. Tam jest raczej szaro. Nie ponuro, ale szaro. Normalnie. Nikt nie chodzi w białych szatach. Tam nikt nie chodzi. Wszyscy poruszają się jak w balonie próżniowym. Pływają, nie dotykając się zupełnie. Tak jakby przenikali się nawzajem. Doberman siedział z rozdziawionym pyskiem i słuchał w napięciu. Słuchał? – To mało. Łykał każde słowo.więcej na:www.zapiskibronislawa.bloog.pl 