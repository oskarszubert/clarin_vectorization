Bronisław        Sympatyczna prezenterka telewizyjna Dorota Wellman, która ze swej otyłości zrobiła cnotę, czym przyćmiła rywalki wyszczuplone, ochoczo prężące przed kamerami piersi oraz pośladki, rozpoczęła akcję uwodzenia agenta Tomka. Znanego – jak pisze – z tego, że roztaczał czar, a panie ogarniał żar. Wiecie już o kogo chodzi, nie będę więc konkretyzował. Panią Dorotę do szewskiej pasji doprowadził fakt, iż znalazł się ów 34-letni emeryt (świadczenie, wynosi jak podaje autorka, 4 tys. zł. !) na liście kandydatów do sejmu z ramienia PiS. I zastanawia się, jak to się dzieje, że ten żigolo rozdający wytypowanym ofiarom kwiaty i biżuterię (z tzw. funduszu operacyjnego, czyli pieniędzy podatników), całujący  je po włosach, cierpliwie i ze zrozumieniem wysłuchujący narzekań na sflaczałych mężów i nieporadnych partnerów, dostąpił zaszczytu kandydowania na posła. Ależ on nikogo nie uwodził, to one operacyjnie lgnęły do niego… więcej na: www.zapiskibronislawa.bloog.pl 