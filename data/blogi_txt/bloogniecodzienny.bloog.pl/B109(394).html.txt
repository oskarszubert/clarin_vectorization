Artur Andrus  Żeby władza miała świadomość, że lud patrzy jej na ręce, od kilku tygodni wysyłam najważniejszym osobom w państwie pocztówki z dwoma krótkimi pytaniami. Na przykład: „I co, panie premierze? Pada, kurna, śnieżek?”. Do prezesa największej partii opozycyjnej, w dniu kiedy nas zasypało, a teoretycznie była jeszcze jesień, napisałem: „I co, panie prezesie? Złota, kurna, ta jesień?”. Z treści pierwszego pytania jasno wynika, że jest retoryczne, że nie oczekuję żadnej odpowiedzi, drugie ma sugerować, że my, społeczeństwo, winą za złą pogodę obarczamy adresata listu. Słowo „kurna” ma podnosić emocjonalną wartość przekazu, ma sugerować, że społeczeństwo jest zdenerwowane. więcej  na: arturandrus.bloog.pl 