Bronisław       Nie tak dawno napisałem, że nie lubię mojego państwa. Nie kraju, nie ojczyzny, którą uwielbiam i nie zamieniłbym na żadną inną. Nie lubię mojego państwa, bo funkcjonuje ono nie dla mnie, obywatela tego kraju nad Wisłą, uczciwego, płacącego we właściwym terminie podatki na wszystko, co sobie owo państwo wymyśliło, ale na potrzeby urzędnika, którego nominację otrzymuje poplecznik partii sprawujących władzę. I na przekór zapowiedziom każdego premiera obejmującego rządy, miast redukcji aparatu urzędniczego, następuje jego piramidalny wzrost. Jak u świętej pamięci Parkinsona postępujący przyrost biurokracji. Usłyszałem dziś, na własne pieskie czułe uszy, z ust ministra pracy i czegoś tam jeszcze, że przesadzone są dane Urzędu Statystycznego, iżby zatrudnienie w jego resorcie wzrosło o 3 tysiące nowych miejsc pracy, w tym w Ochotniczych Hufcach Pracy. Czy dziś ktokolwiek wie czy zajmują się OHP? Bardziej wiemy czym  zajmuje się Ochotnicza Strać Pożarna, też pod auspicjami PSL, w gaszeniu pożarów i niekiedy podpalaniu. To ostatnie w minimalnym procencie. Na szczęście. więcej na:www.zapiskibronislawa.bloog.pl 