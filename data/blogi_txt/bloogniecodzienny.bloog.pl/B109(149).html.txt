Maria Czubaszek  Mężczyźni, zakomunikowała mi wczoraj jedna z moich znajomych, coraz mniej interesują się kobietami. Ma na to dowody. Za czasów jej młodości nie było ponoć faceta, który by nie zwrócił na nią uwagi . A teraz nie ma takiego, który by na nią spojrzał.Na moją nieśmiałą uwagę, że za czasów jej młodości była młoda, a teraz ma już swoje lata, obruszyła się, że to nie ma nic do rzeczy, bo ci, którzy kiedyś za nią się oglądali, dzisiaj też mają już swoje lata , a nie zwracają na nią uwagi. Rzecz w tym, stwierdziła, że kiedyś mężczyźni woleli blondynki, a teraz wolą blondynów. więcej na: www.mariaczubaszek.bloog.pl 