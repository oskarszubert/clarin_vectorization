Bronisław      Powroty. Bywają różne. Triumfalne. Zwycięskie. Z tarczą. Na tarczy. Radosne i niechciane. Nagłe i spóźnione. Te kategorie dotyczą dwunożnych. Dla mnie powrót w domowe zakamarki jest szczęściem największym. Nawet wtedy, gdy opuszczam zaśnieżone, strzeliste szczyty Alp, lub zwaliste masywy groźnych, niedostępnych Dolomitów. Brakować będzie śniegu i słońca. To prawda. Dla mnie harce na śniegu to frajda niezastąpiona. Ktoś niedawno powątpiewał w moje narciarskie wyczyny. Że jak to, na czterech łapach, na nartach?!... Niemożliwe. A dlaczego niemożliwe? A ileż kończyn dzierży istota ludzka? Cztery? Cztery! I szusują na nartach? Szusują! To ja, owczarek niemiecki, podpalany i sprawny, nie tylko węchowo, nie mogę? Otóż mogę i potrafię to udowodnić. Ale tylko zainteresowanym! więcej na: www.zapiskibronislawa.bloog.pl 