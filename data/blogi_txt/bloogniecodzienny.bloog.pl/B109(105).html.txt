Artur Andrus   Byłem u dentysty. Na drzwiach gabinetu zobaczyłem naklejkę z napisem: „Fundacja Promocji Zdrowia Jamy Ustnej”. Taka organizacja ma pewnie prezesa, zarząd, strukturę. Jeśli wszyscy pracują za pieniądze, to jest to pomysł na zatrudnienie paru osób i obniżenie poziomu bezrobocia w naszym kraju, jeśli społecznie - na znalezienie im pożytecznego i ciekawego zajęcia. Bo dlaczego niby tylko jedna jama w człowieku ma mieć swoją fundację? Zapytałem znajomego lekarza, w ciągu paru sekund wymienił mi jeszcze dziesięć innych, godnych uwagi. Proszę sobie wyobrazić, że wszyscy mamy jamy: czaszki, krtani, brzuszną, klatki piersiowej, pęcherzyka żółciowego, otrzewnej, opłucnej, nosową, miednicy i bębenkową. Właściwie można by dojść do wniosku, że człowiek to taka jedna wielka jama. Gdyby tak powołać fundacje promocji zdrowia każdej z wymienionych przed chwilą?   więcej na: www.arturandrus.bloog.pl 