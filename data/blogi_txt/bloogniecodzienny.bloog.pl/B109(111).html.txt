Maria Czubaszek   Zdaniem aktorki Katarzyny Herman, która w serialu „Ekipa” (rozgrywającym się na fikcyjnej scenie politycznej) gra panią podsekretarz stanu :”Kobiety rządziłyby Polską lepiej. Bo umieją słuchać, są mniej pazerne i agresywne.”Osobiście nie jestem tego tak pewna. Znam kobiety równie pazerne i agresywne jak mężczyźni. A nierzadko nawet bardziej. Myślę, że jeśli idzie o rządzenie, płeć nie jest istotna. I dlatego, nie tylko w przyszłym rządzie, ale nawet w parlamencie, nie chciałabym widzieć takich pań jak Beger, Łyżwińska czy Hojarska. Nie ciągnie mnie również (z zupełnie innych powodów) do pani Jolanty Szczypińskiej i Sandry Lewandowskiej. Jeśli idzie o tę ostatnią podejrzewam, że lepiej wygląda, a może nawet tańczy, niż mogłaby rządzić.  więcej na: www.mariaczubaszek.bloog.pl 