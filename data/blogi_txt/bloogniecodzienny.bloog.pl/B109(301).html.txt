Powinienem zacząć się ruszać. Uprawiać jakiś sport. Bo jak nie, to kiedyś pożałuję - tak mówili w telewizji, w radiu też coś podobnego słyszałem. Poważnie potraktowałem ostrzeżenie i od trzech tygodni przygotowuję się do uprawiania sportu. Przygotowuję się teoretycznie, nie chcę wybierać na oślep i potem, kiedy już będę zaawansowany, żałować, że wybrałem nie tę dyscyplinę. Może pływanie? To jeden z najbardziej higienicznych sportów. Proszę spojrzeć, jak wyglądają zawodnicy rugby czy żużlowcy wracający do szatni po zawodach. A czy widział ktoś choćby lekko zakurzoną pływaczkę czy zabłoconego pływaka? Higiena, estetyka, wdzięk. Chciałbym tylko zgłosić kilka propozycji, które mają na celu rozwój tej dyscypliny sportu. więcej na: arturandrus.bloog.pl 