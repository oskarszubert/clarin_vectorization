Bronisław          Dopóki stał między słupami był najlepszy. Przynajmniej w naszej Neandertalii. Pewnego pięknego dnia dokonał wyczynu nie lada. Wziął był i zatrzymał Anglię. Tak, tę samą Anglię, która w tamtych czasach rozjeżdżała wszystkich. No, może prawie wszystkich. Noszono go niemal na rękach, acz z pewną niechęcią, bo to duże i ciężkie chłopisko. Ale sławny był, popularny i lubiany. Jednak całe życie między słupami przestać się nie da. Bo po jakimś czasie oczy już nie te, nogi też leniwca zaczynają ćwiczyć, a na dodatek człowiek, zupełnie niechcący, postarzał się o co najmniej kilkanaście kilogramów. Należało więc cisnąć rękawice w kąt i zająć się czymś nowym. Ale jakim „nowym”? Nie byle jakim. Bo to musi być takie nowe, żeby wciąż podziwiali, czcili i na rękach… no, nie muszą już nosić, bo do cetnara z ochłapem potrzeba plutonu osiłków, ale sława powinna pozostać! więcej na: www.zapiskibronislawa.bloog.pl 