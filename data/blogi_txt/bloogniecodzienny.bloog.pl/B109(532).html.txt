Artur Andrus W „Chlip – Hopie”, spektaklu Magdy Umer i Andrzeja Poniedzielskiego, pojawia się fragment, który wyjaśnił mi znaczenie tego, powszechnie dziś używanego pojęcia. Otóż, kiedy pada na scenie słowo „SPAM”, ktoś z artystów wyjaśnia, że nie mówi się „spam”, tylko „śpię”. W tym momencie zrozumiałem, że „SPAM” to jest coś takiego, co pojawia się w mojej skrzynce mailowej wtedy, kiedy ja śpię. Ja „spam”, a tam, w wirtualnej przestrzeni, pracuje ktoś, żeby wysłać mi jak najwięcej różnych propozycji do rozważenia, kiedy się obudzę. Był czas, kiedy mnie to irytowało, odczytywanie listów mailowych zaczynałem od usuwania niechcianych wiadomości, powtarzając w myślach różne słowa, z których „dziady” to najłagodniejsze. Potem przestałem się przejmować. A parę dni temu postanowiłem sobie zażartować z wirtualnym światem. Pomyślałem, że skoro gdzieś tam daleko, ktoś trudzi się, żeby zaproponować mi nowe mieszkanie, samochód, ubranie, jedzenie, wakacje, wypadałoby przynajmniej grzecznie odpowiedzieć. I tak oto na listy, które znalazłem w skrzynce przedwczoraj rano, odpowiedziałem. Krótko, ale serdecznie. Oto zapis mojej korespondencji:  więcej na: arturandrus.bloog.pl 