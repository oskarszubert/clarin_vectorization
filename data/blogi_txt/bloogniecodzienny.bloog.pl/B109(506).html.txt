Artur Andrus Dzień czterdziestu siedmiu porwanych bawarskich arystokratek, niewiele różnił się od tego, który przeżywały na wolności. Zaraz po przebudzeniu zaczynały się malować i nacierać wonnościami, po południu przez chwilę czytały, i to właściwie wszystko. Oczywiście nie robiły tego same. Koniuszek zdawał sobie sprawę z tego, kogo porywa, i że utrzymanie więzionych w dobrym stanie, jest ponad możliwości jednego człowieka. Zaraz po porwaniu baronowej, księżnej czy grafini, wracał więc do pałacu, dokradał trochę biblioteki i kosmetyków oraz doporywał służącą. Czterdzieści siedem służących, zajmowało drugą izbę leśnej chaty. Taką samą w wielkości, ale bez okna i innych wygód. więcej na:arturandrus.bloog.pl 