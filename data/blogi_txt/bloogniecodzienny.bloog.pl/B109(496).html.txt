Bronisław    Nie ufam sondażom i sądażowniom. Pisałem na ten temat na tym blogu niejednokrotnie. Jednakże rezultat jednego z ostatnich badań opinii publicznej był dość sensacyjny. CBOS-owi wyszło mianowicie, że SLD nie przekroczy progu wyborczego i z wynikiem ledwie 4 procent poparcia nie wejdzie do sejmu. Nie wierzę w proroctwo, że Sojusz nie doczłapie do parlamentu. Jest to bowiem dość głęboko i szeroko zakorzeniona partia w naszym społeczeństwie, by przy odpowiedniej mobilizacji wyskrobać owe wymagane 5 procent. Aliści ten zaskakujący efekt  ankietowego badania wskazuje na inne zjawisko: stopniowe tracenie wiary w możliwości odwrócenia wyraźnej tendencji spadkowej w świadomości sporej grupy ludzi, jak również poddanie w wątpliwość tezy o potędze możliwości organizacyjnych i przywódczych nowego, starego szefa. więcej na: www.zapiskibronislawa.bloog.pl 