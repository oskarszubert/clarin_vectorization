Bronisław     Niedawno, w któryś spokojny wieczór usiadłem przy fotelu pana, by obejrzeć pogodę w TV3. Niechętnie gapię się w to kolorowe, gadające pudło, o czym za chwilę, jednak z czystego pragmatyzmu wolę wiedzieć czy jutro będzie sucho, czy mokro. Jak mokro to mam przechlapane - oznacza kiblowanie w zamknięciu, gdyż domownicy chórem wrzeszczą, że wnoszę brud na łapach do chałupy. Pojawia się wreszcie człowiek na tle mapy i tytułem wstępu rzecze: „Zapytują mnie ludzie dlaczego w sierpniu nie było tak pięknej pogody, jak we wrześniu, a ja im odpowiadam – bo taki mamy klimat”. Chryste panie, pomyślałem, jakież to banalnie proste i odkrywcze: taki mamy klimat i wszystko jasne! Po kiego czorta człowiek, z nazwiskiem zapożyczonym od byłego prezydenta, plecie takie oczywistości do, może milionowej, gromady ludzi, zasiadającej przed kolorowymi pudłami? Bo to jest takie nowoczesne dziennikarstwo... To ja pytam skąd do TV takich biorą? Gdzie sieją tak utalentowanych, młodych, niepowtarzalnych, nowoczesnych żurnalistów?   więcej na: http://zapiskibronislawa.bloog.pl/zobacz galerię: http://zapiskibronislawa.bloog.pl/gal,117264,. 