Bronisław    Dla znudzonych tropikalnym słońcem posłów afera, jak określam na własny użytek, Bamber Gold, stała się kubłem lodowatej wody, pobudzającym roztopione prażącymi promieniami na plaży szare komórki do niezwykłej aktywności. Takiej bowiem okazji przyzwoity poseł nie przegapia. Dowalić konkurencji, zgnoić premiera przy pomocy inteligentnych, precyzyjnych pytań, by wreszcie całą winę z jednego bambra zrzucić na calutkie państwo. Krótko przyglądałem się tej sejmowej bijatyce. Powtarzające się pytania, kiepskie merytorycznie,  okraszone natomiast w dużej przesadzie jadem zawiści i nienawiści, wreszcie potok insynuacji nie wiadomo z czego wyssanych, wyczerpały zapasy mojej cierpliwości, zmuszając do niezwłocznego użycia pilota. Przyznać jednak muszę, iż zadowolony jestem z faktu, iż postepowanie jednego bambra ujawniło mechanizmy funkcjonowania niektórych prokuratorów, niektórych sędziów, a także urzędników niektórych instytucji państwa. więcej na: www.zapiskibronislawa.bloog.pl 