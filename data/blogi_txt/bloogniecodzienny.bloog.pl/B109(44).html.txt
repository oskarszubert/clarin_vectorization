Bronisław    Policjanci się kłócą. Nie krawężniki, bynajmniej. Ci na samej górze. Każą na siebie mówić „panie ministrze”. Co zazwyczaj poróżnia mężczyzn? Wiadomo: duże pieniądze i piękne kobiety. No i poszło o kobietę. Czy piękną? Nie wiem, nie znam się na tych Waszych, ludzkich, gustach. Jednemu podoba się taka, innemu siaka. Co tu dyskutować. Wiem jednak, że ta to na pewno była głodna. Na dodatek w podróży. A jadąc pociągiem dalekobieżnym, do którego przez gapiostwo chyba, nie podłączono wagonu restauracyjnego( albo gościówa znaleźć nie mogła), po prostu można umrzeć. Dodajmy, dla ścisłości, że owa umierająca w pociągu podobnie jak dwaj poprzedni, każe na siebie mówić: „pani minister”. Głodna wiceminister to gorsze niż głodny premier. Nie ma żartów. Od czego ma się jednak kolegów. Krótki telefon i już do konającej z głodu pędzą krawężniki na służbie z hamburgerami pod pachą. Wysłane przez policjanta-wiceministra, litującego się nad każdym niedożywionym obywatelem, a cóż dopiero nad koleżanką z rządu!   więcej na: http://zapiskibronislawa.bloog.pl/ 