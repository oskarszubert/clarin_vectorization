Bronisław    Lubię audycję Kuby Strzyczkowskiego „Za, a nawet przeciw”. Prowadzona jest po mistrzowsku. Słucham „Trójki”, choć nie wszystkie głosy są dla mego ucha miłe, z niektórymi wręcz się nie zgadzam i szybciutko przekręcam pokrętło. Jadąc autem odsłuchałem ostatniej audycji, z której dowiedziałem się, że „Trójka” jest przeciwko PiS-owi. Jest więc tendencyjna i nieuczciwa. Padł ów zarzut w dyskusji nad wolnością słowa na stadionach piłkarskich. Wygłosił go zawzięty kibic. Nie wiem, czy ten dobry, czy ten zły. Sądząc z podniesionego głosu i stanowczości wygłaszanych tez, raczej ten drugi. Stawiając przytoczone wyżej zarzuty po adresem radia i jej szefowej, dał jednak dowód, że go wcale nie słucha. Jest bowiem odwrotnie. Wystarczy posłuchać porannych przeglądów prasy, w których najważniejszymi tytułami cytowanymi po wielokroć są „Rzeczpospolita” i „Uważam, rze”. Zachwiane są także proporcje, na korzyść partii prezesa Jarosława, w „Salonie politycznym” i wieczornych pasmach publicystycznych. „Trojka” sprzyja PiS-owi, taka już jej uroda. więcej na: www.zapiskibronislawa.bloog.pl 