Artur Andrus  Kiedy ciocia Halina użyje już wszelkich możliwych epitetów pod adresem swojego męża, kiedy opowie jaki to beznadziejny facet, ojciec, dziadek, że ona nie wie, jakim cudem on tę trójkę dzieci spłodził, bo nawet w tym był fatalny, a zresztą od dawna w ogóle nie ma o czym gadać, bo ostatni raz to było w dniu podpisania „porozumień sierpniowych” w Gdańsku w 1980 roku, że mogła za „nie takich” wyjść, bo „nie tacy” się o nią starali, że życie jej zmarnował… Kiedy wymieni już cały „Atlas zwierząt wrednych i niesympatycznych z pyska”, kiedy widać, że coś jeszcze by powiedziała, ale już nie ma pomysłu na inwektywy, nabiera powietrza w płuca, robi krótką pauzę i dorzuca: „A ten jego brat jest taki sam!”. Nie ma to żadnego związku z treścią wypowiedzi, ale puentuje każdą.   więcej  na: arturandrus.bloog.pl 