Bronisław        Kicham. Prycham. W kościach łamie. Własnych, nie tych pieczołowicie zachomikowanych do konsumpcji.  I ten charakterystyczny, chroniczny brak gotówki. Nigdy się tak podle nie czułem. Ani chybi grypa. Moja, czyli psia. Olśnienie! A gdyby tak opatentować? Zarejestrować pierwszy przypadek psiej grypy P/B1/PL. Jak pomyślałem, tak zrobiłem. Zalegalizowałem wykrytego wirusa psiej grypy o symbolu jak wyżej P- czyli psia, B- czyli Bronisława oraz PL - czyli skrót naszej ukochanej Neandertalii, ażeby nie było wątpliwości co do źródła. Wynalazek opatentowany. Czekam teraz  cierpliwie, który z przedsiębiorczych koncernów farmaceutycznych zgłosi się, z brzęczącymi argumentami, by uzyskać prawo pierwokupu. Bo nadarza się okazja do wyprodukowania nowej szczepionki i narobienia takiej wrzawy medialnej, że znudzeni bezczynnością urzędnicy, z jakichś tam światowych i europejskich organizacji( niby zdrowia, a powinno być - choroby), ogłoszą stan pandemii. więcej na: www.zapiskibronislawa.bloog.pl 