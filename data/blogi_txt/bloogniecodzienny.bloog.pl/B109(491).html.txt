Bronisław   Z pełną świadomością odpowiadam na dyskretną prowokację „tyciego”, zawartą w jego komentarzu do poniedziałkowego wpisu. Pragnę z całą mocą zdementować informację podaną w „ szkiełku” Miecugowa, iżby Andrus w Dolomitach trawę podcinał krawędziami swoich nart. W istocie rzeczy byliśmy z AA w Madonnie razem, w większym nieco towarzystwie. Jak co roku. Z przekazu gospodarza wiemy, że na dzień przed naszym przyjazdem, południowe stoki Pradalago i Cinque Lagi zieleniły się bezczelnie. Na drugi dzień jednak spadł śnieg. Nie był to przesadnie obfity opad, ale zabieliło się wszędzie. Za mało go było by jeździć na południu, lecz oko już odpoczywało od drażniącej, o tej porze roku, zieleni. Prześmiewcza informacja podana w „szkiełku” poważnie podważyła wiarygodność audycji z założenia satyrycznej, a w istocie rzeczy polityczno-komentatorskiej. Nie moja orkiestra, nie moje skrzypce… więcej na: www.zapiskibronislawa.bloog.pl 