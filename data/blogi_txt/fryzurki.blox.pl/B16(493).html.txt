Jak pewnie wszyscy już wiedzą, dzisiaj zmarła niekwestionowana gwiazda muzyki - Amy Winehouse. Nie chcę w tym momencie zgrywać jakiejś  wielkiej fanki, bo nią nie byłam, ale umieszczę tutaj wpis, który chciałam wrzucić na bloga 30 lipca, czyli wtedy, kiedy Amy miała zagrać w Polsce. Wiem, że koncert i tak został odwołany, ale ponieważ zaczęłam już zbierać materiały, pozwolę sobie dokończyć...  Nie lubię źle mówić (i pisać ) o zmarłych, więc zamieszczę tylko korzystne zdjęcia, darując sobie te, na których nieźle dorabiali się paparazzi żerując na cudzej krzywdzie.   Oprócz osiągnięć muzycznych Amy ma duże zasługi w kategoriach fryzury/makijaż/moda.  To ona przywróciła do mody styl pin-up i wszystko co z nim związane. Wskrzesiła zapomnianą kreskę na górnej powiece, czyli tzw. jaskółkę. Ja wiem, że w jej wydaniu wszystko to było przesadzone i lekko karykaturalne, ale nie o to chodzi, liczy się sam fakt.  Jeśli ktoś mi nie wierzy, zapraszam do przejrzenia archiwów modowych portali z lat 2006 -2007. Przykładowy link i kolaż z opatrzonym już do bólu makijażem zamieszczam poniżej.(źródło http://www.kissandmakeup.tv/2007/09/london_fashion_3.html﻿ ) Wokalistka przyczyniła się też do powrotu tapirowanych włosów, fryzury beehive , czyli tzw. "gniazda", które pojawiało się później nawet na wybiegach. Nie wiem jak u Was, ale u mnie po wpisaniu w wyszukiwarkę obrazów google hasła "beehive hair" na pierwszym miejscu wyświetla się zdjęcie Amy...   Jej ciemne włosy w chwilach świetności były prawdziwą ozdobą. Na fotografii wyżej Amy Winehouse zanim zaczęła brać narkotyki i zyskała rozgłos. Od razu widać, że nie potrzebowała tej całej karykaturalnej oprawy która była częścią jej wizerunku. Poniżej kilka zdjęć z późniejszego okresu. Daruję sobie wpadkę z blondem.           Jeśli tak jak ja - nie słuchaliście muzyki Amy, może odbierzecie ją trochę pozytywniej ze względu na jej zasługi na  modowo-urodowym polu. Kto wie, czy gdyby nie ona, eyelinery doczekałyby się swojego wielkiego powrotu... A żebym nie była całkiem gołosłowna, zamieszczam link do swojego wpisu z roku 2009, w którym znajdziecie instrukcje na fryzury i makijaże w stylu Amy Winehouse http://fryzurki.blox.pl/2009/11/FRYZURA- AMY-WINEHOUSE-INSTRUKCJA.html﻿   Wszystkie zdjęcia (z wyjątkiem osobno podlinkowanego) pochodzą ze stron fanowskich Amy. 