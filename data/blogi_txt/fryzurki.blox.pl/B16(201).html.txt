Jeśli nie masz pomysłu jak uczesać się na oficjalne wydarzenie (np. studniówkę, bal, komers czy wesele), postaw na klasykę. Takie rozwiązanie jest bezpieczne i gwarantuje, że Twoja fryzura nie będzie wpadką. Co więcej - po latach oglądając zdjęcia czy film ze studniówki unikniesz zażenowania - przypomnijcie sobie tylko, jakie fryzury były modne 10 lat temu! ;)  Prosty koczek nad karkiem jest klasyczną fryzurą w hiszpańskim stylu. Na zdjęciu powyżej został ożywiony w bardzo pomysłowy sposób. W zwykłe szpilki kokówki (do tej pory nie wiem czemu wsuwka piszemy przez u zwykłe, a kokówka przez kreskowane ;)) włożono po koraliku perełce. Można takie kupić w każdej pasmanterii. wszelkie "DIY hair clips" są nie tylko tanią alternatywą dla tych dostępnych w sprzedaży, ale ważnym mikrotrendem na zachodzie. Co o tym sądzicie? 