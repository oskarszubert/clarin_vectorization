We wrześniu zapowiadaliśmy testy kosmetyków do włosów marki LOTON. Minęła już wystarczająca ilość czasu, aby dokładnie je zrecenzować. Czy tanie kosmetyki LOTONU dorównują droższym kolegom ze sklepowych półek? :) Zapraszamy do lektury rzetelnej recenzji otrzymanych produktów.  Na pierwszy strzał nasz faworyt - jedwabne serum do włosów. Regularne stosowanie jedwabiu chroni włosy przed utratą wilgoci, wysoką temperaturą, skutkami chemii fryzjerskiej i zanieczyszczeniami środowiska zapewniając magiczny i naturalny blask włosom oraz niesamowitą miękkość w dotyku!!!﻿ PROVIT SERUM JEDWABNE do włosów to kombinacja skondensowanych, naturalnych  protein jedwabiu, witaminy B5 oraz polimerów krzemowych. Unikalny dobór składników sprawia, że serum scala rozdwojone końcówki włosów, wygładza je i nadaje niesamowity połysk. Działa również odżywczo na włosy tuż u ich nasady. W efekcie włosy są lśniące, sprężyste i delikatne w dotyku. Dodatkowym atutem serum jest także to, że włosy łatwo się rozczesują i lśnią pełnym blaskiem.  Zgadzamy się w całej rozciągłości, no, może z wyjątkiem tego scalania rozdwojonych końcówek. Jak pisaliśmy całkiem niedawno - jest to rzecz niemożliwa do osiągnięcia. Jeśli potraktujemy zapewnienie mniej dosłownie, nie doznamy zawodu - serum tymczasowo skleja końcówki zapobiegając im dalszemu rozdwajaniu się. Aby efekt się utrzymał, trzeba stosować je regularnie. Takie działanie to jedyne rozwiązanie kiedy zapuszczamy włosy o krytycznej długości - do ramion. Jeśli mamy rozdwojone końcówki, będą się one ocierały o ramiona, kołnierze i rozdwoją się głębiej. Nikt nie lubi znajdować się w takim błędnym kole. Serum pozwoli przejść przez ten krytyczny moment, i ściąć rozdwojone końce po jego przekroczeniu.  To, co wyróżnia produkt na rynku, to bardzo wygodne opakowanie z pompką. Każdy, kto korzystał z takich produktów innych firm wie, jak ciężko zakręcić buteleczkę rękoma wilgotnymi od jedwabiu ;) LOTON znalazł sprytne i bardzo higieniczne opakowanie. Produkt kosztuje ok 10 zł za 15 ml (nie 5, jak u wielu innych marek). W dodatku często można kupić na promocjach. Jest bardzo wydajny (wystarczy jedno naciśnięcie pompki!) a włosy dosłownie go piją. Dyscyplinuje, uelastycznia, nadaje niesamowitego blasku i gładkości.  Moim zdaniem - najlepsze jedwabne serum na rynku.        Aktywny naturalny Jedwab w płynie przeznaczony jest do włosów przede wszystkim suchych, matowych i trudnych do ułożenia. Dzięki szczególnie cennym składnikom w tym wyjątkowym aminokwasom (serycyna i fibroina) regeneruje włosy zarówno na powierzchni jak i wewnątrz ich struktury. Włosy są mocniejsze, lepiej wygładzone i łatwiejsze do ułożenia, nie „puszą” się i nie elektryzują.  Moja opinia :  Jest to produkt z definicji dużo lżejszy od serum, ponieważ włosy są nim spryskiwane. Lekka formuła zapobiega nieestetycznemu obciążaniu włosów.   Jedwab nawilża, dyscyplinuje i poprawia kondycję. Widać wyraźną poprawę stanu włosów, szczególnie jeśli ktoś ma problemy z puszeniem ;) Atomizer wydziela odpowiednią ilość produktu, aplikacja jest bardzo wygodna, szczególnie dla osób o szybkim tempie życia. Psik-psik i już ;)  Za 100 ml zapłacimy ok. 9 zł.  Buteleczka starcza na niecały miesiąc.   Guma do formowania włosów PROVIT to nowoczesny i skuteczny w działaniu sposób na nawet najbardziej ekspresyjną stylizację włosów. Guma ujarzmia także najbardziej niesforne kosmyki i pozwala cieszyć się ułożoną dowolnie fryzują przez dłuuugi czas. Twórz, formuj, układaj - zrób z włosami to, co chcesz.﻿ Moja opinia: Bardzo wydajny i dobry produkt do stylizacji włosów. Guma jest bardzo mocna, więc trzeba uważać, aby nie przesadzić z jej ilością. Wystarczy nabrać odrobinę preparatu na palce i wetrzeć w kosmyk który chcemy ułożyć. Idealna do włosów krótkich i średnich, a także do stylizacji różnego rodzaju koków i upięć, kiedy potrzebujemy idealnie trzymających się pasm. Nie tworzy skorupy, co jest ogromnym plusem. Pojemność : 100 g. Cena : mniej niż 10 zł Pozwolę sobie zrecenzować oba produkty jednocześnie, ponieważ użyłam ich jeden po drugim :) Oba są bardzo dobre i pięknie pachną, chociaż otwieranie saszetki z maską mokrymi od mycia włosów rękami jest niezbyt łatwe ;) Zapach utrzymuje się na włosach cały dzień, włosy są miękkie i nawilżone, łatwo się układają. Sprawiają wrażenie bardziej elastycznych. Saszetki mają po 18g, co w praktyce oznacza bardzo dużo produktu jak na jeden raz :) Idealne w podróży, nie zajmują wiele miejsca.  Cena to ok. 1,80 zł, ale  produkty są tego warte. Mimo, że mam wrażliwy skalp nie wystąpiło żadne podrażnienie. PODSUMOWUJĄC : Wysoka jakość za niską cenę. LOTON poszedł za duchem czasu i stworzył dobrą linię w rozsądnej cenie. Najbardziej zachwyciło mnie jedwabne serum, które jest tańsze, lepsze i dzięki pompce - znacznie wygodniejsze od wszystkich innych z jakimi miałam do tej pory kontakt (a było ich dużo :) Lubię polskie produkty , bo kupując je wspieram polską gospodarkę. Firma z tradycjami która nie boi się patrzeć w przód i iść za duchem czasu. To lubię! 