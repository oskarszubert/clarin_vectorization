Ponad miesiąc temu rozpoczęłam testy maski-kremu z trawy tybetańskiej marki Orientana. Myślę, że nadszedł czas na zamieszczenie recenzji tego produktu. To, co zaskakuje na początku, to konsystencja maski :   Przypomina trochę jeden z tych kolorowych żeli do włosów, ale jest mniej lepka i dużo bardziej przyjemna ;) Zanim przejdę do plusów i minusów, wytłumaczę krótko na czym polega cudowność produku : ORIENTANA to unikalne połączenie maseczki i kremu na noc w jednym. Działa tak intensywnie jak maska, a jednocześnie tak jak krem bardzo dobrze się wchłania i możesz ją bezpiecznie stosować każdego dnia.﻿  Na stronie producenta możemy przeczytać, że :   Produkty ORIENTANA zawierają tylko naturalne składniki roślinne pochodzące z czystych ekologicznie rejonów Azji. Ich receptury stworzone zostały w oparciu o wiedzę i doświadczenie Dalekiego Wschodu, głównie tradycyjnej medycyny azjatyckiej.Zarówno składniki naszych produktów jak i ich receptury są sprawdzone i funkcjonujące od tysięcy lat w krajach Dalekiej Azji.    Maski- kremy ORIENTANA nie mają wspomagaczy zapachowych i barwników. Specjalna żelowa konsystencja ułatwia wnikanie w skórę składników osiem razy łatwiej niż w innych kremach.    Dzięki zachodzącemu zjawisku osmozy ponad 90% naturalnych odżywczych składników z maski-kremu ORIENTANA z łatwością wchłania się w skórę, a jednocześnie skóra uwalnia szkodliwe substancje i oczyszcza się.       Najnowsze badania wykazały, że odnowa skóry i aktywna percepcja substancji odżywczych najefektywniej zachodzi między godziną 20.00 a 7.00 rano – gdy ty odpoczywasz Twoja maska-krem ORIENTANA pracuje dla twojej urody.   I jest to 100% prawdy!    PLUSY : + skóra staje się elastyczna i bardzo miła w dotyku + rzeczywiście rozświetla + rozjaśnia drobne przebarwienia skórne + pięknie pachnie + naturalny skład + stosunek cena/wydajność   MINUSY :  - na początku twarz wydaje się lepka - ciągle mam wrażenie, że ta galaretka wyskoczy mi z opakowania   Ogólne wrażenia :   Za 200g maski (czyli bardzo dużo) płacimy ok. 48 zł. Może się to wydać ceną jak na maskę wysoką, ale jak się dobrze zastanowić, za 50g produktu płacimy tylko 12 zł :) Maska jest bardzo dobra, spełnia wszystkie obietnice producenta - naprawdę nie mam się do czego pod tym kątem przyczepić, jako niedowiarek "odlałam" trochę maski koleżance z przebarwieniami - rzeczywiście je rozjaśniła. A nadmienić warto, że rozjaśnianie przebarwień to tylko dodatek do działania tego produktu.   Stosowałam codziennie ( a właściwie conocnie :) i bardzo polubiłam gładkość swojej cery po zastosowaniu. Gwarantuję Wam, że będziecie gładzić się bez przerwy po policzkach!   Jedyna co mi się nie podoba, to opakowanie. Design jest lekki i przyjemny, ale szczerze mówiąc, wolałabym tubkę, w dodatku o mniejszej pojemności, np. 50 czy 75 g.    Ogólna ocena : 9,5/10, gdyby nie to opakowanie... ;)   Już ostrzę sobie zęby na kolejne produkty Orientany!  Dla zainteresowanych zamieszczam listę sklepów 