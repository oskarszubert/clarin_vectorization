Przeglądając różne kolekcje fryzur natknęłam się na ciekawą propozycję od Intercoiffure. Średniej długości włosy z asymetryczną grzywką to dość kłopotliwe cięcie - taki przedłużony bob jest niezwykle funkcjonalny i wygodny, ale ciężko z nim coś zrobić. Upinanie włosów często jest niemożliwe - krótkie pasma nad karkiem nieestetycznie wydostają się spod wszystkich spinek i wsuwek. Fryzura z kolekcji IM jest zachwycająca w swej prostocie - włosy zakręcono lokówką dopiero od pewnej długości. Delikatna faktura loków różnej grubości sprawia, że fryzura nie wygląda ciężko i topornie. Dzięki temu zabiegowi problemem przestaje być także grzywka, która nie kłóci się z loczkami.  Naszym zdaniem modelka wygląda bardzo uroczo i anielsko. Uczesanie nada się na imprezę czy randkę i będzie świetnie współgrało z romantycznym lookiem.  To także świetna fryzura na studniówkę - wystarczy dodać delikatną opaskę z perełkami albo mini tiarę ;) 