kolaż : fryzurki.blox  Długie włosy to klasyka piękna - lśniące, wypielęgnowane pasma opadające na ramiona i plecy są jedną z piękniejszych ozdób kobiety. Przeglądając pytanie jakie nadsyłacie mi mailami nie mogłam nie zauważyć tych:  Jak zapuścić włosy? Jak najszybciej zapuścić włosy? Jak szybko zapuścić włosy?  Jak zapuścić długie włosy? Po czym szybko rosną włosy? Zapuszczam włosy, proszę o rady! Co zrobić żeby szybciej urosły mi włosy? Jak sprawić aby włosy szybciej rosły? Czy uda mi się zapuścić włosy w 3 miesiące? Coś dobrego na porost włosów?  To tylko niektóre pytania które wyrzuciła mi wyszukiwarka na skrzynce mailowej. Pytacie także o konieczność podcinania końcówek , o skuteczność domowych sposobów, preparaty na porost włosów i wiele wiele innych.  Gdybym miała zrobić statystyki, okazałoby się, że najczęściej pytacie o długie włosy oraz o fryzury studniówkowę :) (Nie brak oczywiście dziewczyn pytających jak zapuścić włosy do studniówki :-)  Cudownych środków nie ma.   Prędkość z jaką rosną włosy to sprawa bardzo indywidualna, która zależy od wielu czynników. Na głowie człowieka znajduje się od 100-150 tys. włosów, które rosną z prędkością  ok. 1 - 3 cm miesięcznie ok. 12 - 35  cm rocznie Nie ma jednak co popadać w euforię - 3 cm miesięcznie to niemal zawrotna prędkość i zdarza się dość rzadko.  Istnieje jednak kilka sztuczek, dzięki którym zapuścisz włosy szybciej i z lepszym rezultatem.  1. Zanim zaczniesz zapuszczać włosy , skróć je o kilka centymetrów i pozbądź się rozdwojonych końcówek. Czasami żeby pójść do przodu najpierw trzeba się odrobinę cofnąć. Wiele osób ignoruje ten krok, bo... szkoda im włosów. Takie myślenie jest zrozumiałe, ale zgubne - jeśli nie zetniemy rozdwojonych końcówek na czas, będę rozdwajać się coraz dalej i mocniej. W rezultacie później będzie trzeba ściąć 3 razy tyle. Rozdwojone końcówki spowalniają też proces wzrostu włosa.  2. Codzienne, intensywne szczotkowanie nie przyspiesza wzrostu włosów.  Włosy szczotkujemy ZAWSZE wtedy, kiedy są już suche (mokre są bardziej podatne na uszkodzenia mechaniczne). Nie należy jednak przesadnie często i mocno szczotkować włosów - w ten sposób jedynie rozprowadzamy po nich łój.  3. Masaż skóry głowy   To akurat bardzo prosty i skuteczny zabieg, który najlepiej wykonywać podczas mycia włosów. Skórę głowy należy delikatnie pomasować opuszkami palców, wykonując koliste ruchu i lekko ugniatając. Masaż poprawia ukrwienie skóry głowy i dotlenia. Pobudza też cebulki włosowe do działania.  4. Po umyciu polej włosy chłodną/zimną wodą  Mało przyjemne, ale skuteczne. Jeśli zimna woda to dla Ciebie zbyt trudne i wstrząsające przeżycie, zacznij od chłodnej. Taki zabieg domyka łuski włosów, poprawia krążenie i uodparnia włosy na urazy mechaniczne. Stosowany regularnie sprawia, że włosy będą zdrowe, mocne i lśniące  5. Włosy przyzwyczają się do szamponu Stosowanie ciągle tych samych preparatów nie jest dobrym rozwiązaniem. Włosy "zapamiętują" skład szamponu i po pewnym czasie przestają na niego reagować. Co więcej - zaczynają być mocno obciążone. Najlepiej wybierać szampony bez parabenów i zmieniać stosowany produkt co miesiąc.  6. Stres spowalnia wzrost włosów i przyczynia się do ich wypadania  Smutne, ale niestety prawdziwe. Kiedy się stresujemy, włosy wypadają ( w ekstremalnych przypadkach nawet siwieją) i wolniej rosną. Gwałtowne przeżycia emocjonalne odbijają się niekorzystnie na całym organizmie. Mniej stresu, więcej uśmiechu!  7. Palenie papierosów niszczy włosy  Skórę, zęby, płuca i paznokcie też. Jeśli palisz, koniecznie rzuć! Staraj się też unikać zadymionych pomieszczeń - dym lubi osadzać się na włosach i truć je od zewnątrz   8. Nigdy nie kładź się spać  z mokrymi włosami Mokre włosy są bardziej podatne na urazy mechaniczne. Suszarka może je przesuszać, dlatego najlepszym rozwiązaniem jest taka, która posiada opcję zimnego nadmuchu. Nie dość, że nie niszczy włosów, to jeszcze domyka łuski i czyni włosy bardziej lśniącymi 9. Dbaj o włosy także od wewnątrz! Odpowiedni tryb życia i właściwa dieta są kluczem do sukcesu. Zdrowe włosy rosną szybciej. Jedz produkty zawierające dużo żelaza, np. orzechy, wątróbkę, ryby. Mało kto wie, że na włosy dobry jest... tuńczyk! Ta smaczna ryba zawiera kwasy omega-3, które czynią włosy bardziej lśniącymi i sprężystymi. Oprócz tego, że jest niskokaloryczna, pobudza też wzrost włosów. 10. Preparaty na porost włosów są skuteczne  Ale nie należy spodziewać się po nich cudów. Preparaty ze skrzypem polnym i czarną rzepą nieznacznie przyspieszają prost włosów. Dla zdesperowanej osoby nawet te 0,5 - 0,8 cm miesięcznie to jednak znaczna różnica. Szczególnie, kiedy nie wiemy jak szybko zapuścić/pozbyć się grzywki. Lepsze rezultaty osiąga się wzmacniając włosy od wewnątrz (preparaty takie jak silica, skrzypovita), ale te do stosowania zewnętrznego też są w stanie pobudzić cebulki (np. seboradin). Wadą tych drugich często jest nieprzyjemny zapach i przetłuszczanie się włosów - kiedy cebulki szybko i intensywnie pracują, ten efekt uboczny jest czymś całkiem normalnym. 11. Smaruj końcówki olejkiem rycynowym.  Nie istnieje może metoda która naprawi uszkodzone końcówki, ale można temu zapobiegać. Włosy półdługie i długie są szczególnie narażone na rozdwajanie - ocierają się o ubrania, kołnierze itp. Przed zastosowaniem jakiegokolwiek serum na końcówki najpierw obetnij te, które są już uszkodzone. Preparaty "sklejające" uszkodzone końcówki tak naprawdę wcale ich nie naprawiają - to tylko złudzenie optyczne, które może okazać się wyjątkowo zdradliwe - pod tym "klejem" końcówki rozdwajają się coraz głębiej. Olejek rycynowy nie przyspiesza porostu włosów ale wzmacnia je i chroni przed urazami 12. Nie związuj włosów zbyt mocno Zbyt ciasno zapleciony warkocz czy uciskająca gumka do włosów wyrządzą więcej krzywdy niż prostownica, lokówka i chlor razem wzięte. Włosy stają się kruche, łamliwe i wypadają. Związywanie włosów jest jednak konieczne np. przed snem - delikatnie zapleciony warkocz czy luźny kucyk zmniejszają powierzchnię tarcia i tym samym chronią włosy. 13. Prostownice i lokówki nie niszczą włosów!  Jeśli są odpowiednio dobrane. Obecnie na rynku znajduje się cała gama dobrych produktów, które wręcz pielęgnują włosy. Dobra prostownica powinna mieć płytki ceramiczne lub np. powłokę perłową. Urządzenia emitujące ciepło stosujemy razem z kosmetykami ochronnymi.  Te 13 rad i wskazówek odnośnie pielęgnacji włosów każda z Was powinna wcielić w życie. Nawet najlepsze kosmetyki wymiękają kiedy organizm truty jest papierosami a dieta jest monotonna i niezdrowa, lub co gorsza - kiedy jemy zbyt mało. Każdy kto widział włosy i paznokcie anorektyczki wie o czym piszemy... Nie zapominajcie też o tuńczyku :)    Stosowanie się do powyższych zaleceń nie da nam cudownego efektu, ale może okazać się zbawienne. +0,8 mm miesięcznie to mimo wszystko dość duża różnica!  P.S - wszelkie galaretki i żelki zawierające żelatynę są świetne na sprężystość :) Wszystkim zapuszczającym życzymy powodzenia i proponujemy polubienie tego bloga na facebooku :)   PRZECZYTAJ TEŻ : KOMPENDIUM WIEDZY O ROZDWOJONYCH KOŃCÓWKACH 