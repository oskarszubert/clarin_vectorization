Roxi, napisałaś chyba najdłuższego maila w historii tego bloga! :) Ale to nic, postaram się odpowiedzieć na wszystkie pytania które zadałaś:   Będę odpowiadać po kolei - z grzywką radzę udać się do fryzjera, który zrobi ją od podstaw, bo jest źle ścięta. Masz wysokie czoło, lepiej byłoby Ci z grzywką, ale dopasowaną do kształtu twarzy. Najpierw ją trochę zapuść, a potem idź do fryzjera na ścięcie jej w inny sposób. Bez znaczenia, czy będzie to grzywka prosta, czy ukośna, pasuje do Twojej twarzy i uwypukla oczy, które mają piękny kolor.   Co do loków i fal - każda długość jest dobra, pod warunkiem, że nie zrobisz sobie trwałej ondulacji. W tak młodym wieku nie powinnaś niszczyć włosów tlenieniem ich i podobnymi zabiegami, uwierz mi :) Tutaj znajdziesz : instrukcje na wykonanie loków bez używania lokówki(polecam ostatni sposób)   Włosy wypadają zapewne z dwóch powodów - nieodpowiednia dieta i ich ogólna kondycja, która jest kiepska. Na większych zdjęciach dokładnie to widać. Włosy poza cebulkami są martwe, dlatego nie da się ich ożywić, ale ich wygląd poprawić zawsze można. W tym celu polecam zakupić kilka preparatów z niedocenianej serii Mrs. Potter's:         Dla Ciebie idealna będzie maska do włosów farbowanych i oczywiście inne produkty z serii. Są w przystępnych cenach, ale działają cuda!   Co do odzyskiwania naturalnego koloru włosów - jest to długi, powolny proces i nie da się go przyspieszyć bez dodatkowego osłabienia włosów, które w Twoim przypadku - i tak są już w kiepskiej kondycji. Osobiście poleciłabym Ci kurację - farbowanie farbą ziołową na bazie henny. W praktyce jest to intensywna odżywka do włosów, która pomaga lekko przyciemnić/rozjaśnić kolor włosów. Te z Venity m ożna zostawić na głowie nawet na całą noc. Polecam Ci użycie któregoś z ciepłych brązów. Henna color działa zupełnie inaczej niż zwyczajna farba - zamiast wnikać w głąb włosów, jedynie je otula i pogrubia. Dzięki temu szybko się zmywa i nie niszczy włosów, a nawet je odżywia. Dzięki temu preparatowi włosy staną się miękkie i przyjemne w dotyku oraz odzyskają blask. Z delikatnym brązem spokojnie przeczekasz fazę odrastania włosów. Jedna tubka starczy nawet na bardzo długie włosy, a seria z Venity jest tania (mniej niż 8 zł za tubkę)   Do młodej cery polecam preparaty Garnier czysta skóra. Są naprawdę ok.   Co do Twojego wieku - nie jestem dobra w tego typu zgadywankach, na pierwszy rzut oka wyglądasz na zmęczoną, Twoja cera jest szara i pozbawiona energii. Proponuję stosować lekki podkład np. Nivea visage young, absolutnie nie ma mowy o żadnym ciężkim i zatykającym pory), korektor pod oczy. Wewnętrzny kącik oka rozjaśnił bialą kredką, pomaluj nią też dolną powiekę (tzw. waterline), unikaj fioletowych i różowych cieni (przy zmęczonej cerze wyglądają jak sińce), lepsze będą cienie niebieskie, turkusowe, zielone, żółte. Policzki muśnij delikatnym różowym lub brzoskwiniowym różem, wytuszuj delikatnie rzęsy pamiętając, aby wcześniej podkręcić je zalotką. na większe wyjścia możesz namalować czarną kreskę na górnej powiece i w zewnętrznym kąciku dolnej, ale tylko do połowy oka.   Pozdrawiam serdecznie :) ___________________________   estilista(małpa)gazeta.pl 