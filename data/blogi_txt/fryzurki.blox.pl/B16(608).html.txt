Wredne czy nie - rude jest seksowne i tajemnicze. Czasami wydaje się zadziorne, czasami intrygujące. Jest w tym kolorze coś niesamowitego, co przyciąga spojrzenia jak magnes. Nic dziwnego, że zdjęcie które przedstawia fryzurę (najnowsze kolekcja Schwarzkopf, jesień/zima 2010 - 2011 ), skupia naszą uwagę nie na cięciu, a  na kolorze. Rude włosy w połączeniu z panterką tworzą jasny przekaz.  Kolor dla wszystkich fashionistek, które znudzone są słowiańskimi blondami i promowanymi ostatnio bursztynami. Rudy świetnie przełamie modne tej jesieni szarości, idealnie wkomponuje się też w stylizacje w których dominować będą kolory wielbłądzie (modne ostatnio słowo - camelowe) , odcienie ziemi i musztardowe żółcie (Benetton). Polecamy też stronę, na której znajduje się mnóstwo zdjęć ognistych rudzielców : http://gingers.tumblr.com/ 