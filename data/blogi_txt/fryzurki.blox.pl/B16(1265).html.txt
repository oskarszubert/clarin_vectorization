Pozdrawiamy  –  Rapunzel of Sweden﻿ Rozwiązanie konkursu – Przedłużanie włosów z Rapunzel of Sweden ﻿﻿ Serdecznie dziękujemy wszystkim czytelniczkom bloga za udział w konkursie. Otrzymaliśmy od Was aż 82 zgłoszenia, dlatego bardzo trudno było wybrać tylko jedną – naszym zdaniem – najlepszą odpowiedź. Swoją szczerością, romantyzmem i radością nadchodzącego lata ujęła nas… Magdalena, która zostaje laureatką konkursu Rapunzel of Sweden! Oto kreatywna odpowiedź Magdy: Szła między tłumem ulicami Gdańska. Można by powiedzieć, że to zwykła niepozorna dziewczyna, jednak było coś, co wyróżniało ją z tłumu. Przechodnie przesuwali po niej wzrokiem, wyszukując niezwykłości. Dziewczyna przysiadła na kamiennym murku nabrzeża, wpatrując się w odbijające się na morzu zachodzące słońce. Poczuła na sobie spojrzenie, zafascynowane spojrzenie. Na tę chwilę świat zatrzymał się i tylko wiatr oszalał unosząc jej długie włosy. Ich złocisty odcień zabawnie grał z rudym odcieniem przedłużanych włosów. Usłyszała zbliżające się w jej stronę kroki, to był on. Chłopak którego spotykała co dzień rano, gdy szła do szkoły. Chłopak, do którego skrycie wzdychała, tak skrycie, że wiedziała o tym tylko ona. Teraz szedł w jej stronę. Tylko jej. Pasemka #P99J spełniły jej marzenia. W nagrodę zwyciężczyni otrzyma od nas 1 zestaw do przedłużania włosów clip on o wartości 332 zł w wybranym przez siebie kolorze. Gratulujemy! Z laureatką skontaktujemy się e-mailowo a wszystkim uczestniczkom konkursu i czytelniczkom bloga fryzurki.blox.pl życzymy udanych wakacji w długich przedłużanych włosach. 