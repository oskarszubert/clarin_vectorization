Stylizacja fryzur to taka mniej kochana siostra bliźniaczka krawiectwa - mało kto z zapartym tchem oczekuje na kolejne kolekcje. Fryzury pełnią jednak bardzo ważną rolę w odbiorze naszego wyglądu, dlatego projektanci powoli przestają traktować je po macoszemu. Dobre cięcie może być najlepszym dodatkiem do sukienki, czy wprost przeciwnie - niedopasowana fryzura może całkowicie odwrócić uwagę od perfekcyjnej stylizacji i zepsuć cały efekt.   W ramach odświeżania najciekawszych, ale nie przekombinowanych fryzur, przedstawiamy czarną czuprynę od Schwarzkopf. Zwróćcie uwagę na niesamowitą dbałość o detale - delikatnie powyżej załamania powieki namalowana została czarna kreska, znana już z pokazów Moschino. Asymetryczne cięcie jest ostre i gładkie, ale jednocześnie frywolne - na trzecim zdjęciu krótsze włosy wyglądają jak nastroszone pióra. Dopasowanie odpowiedniego ubrania również wpływa na odbiór całości - mamy zarówno elegancką, zimną damę jak i drapieżnego ptaka. Co sądzicie o tej kolekcji?                     Ważna jest także faktura - podobny manewr z przejściem włosów w materiał użyto podczas najnowszej sesji z Kate Moss 