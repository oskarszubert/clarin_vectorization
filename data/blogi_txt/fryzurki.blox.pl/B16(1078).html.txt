Nie odnosicie  czasami wrażenia, że jesteście nabijani przez firmy kosmetyczne w butelkę? Nie mam na myśli tutaj dodawania do kosmetyków soli kuchennej, żeby były bardziej "treściwe" (sodium chloride na co drugiej etykiecie, od szamponu do włosów aż po mydło), ale dziwną taktykę tworzenia kampanii promujących markę, konkretny produkt albo całą ich linię.  Jeśli ktoś żywo interesuje się polskim rynkiem kosmetycznym, na pewno nie raz i nie dwa przeżył małe deja vu. Np. takie :      Bell i Marion. Ta sama modelka tylko jakby... odwrócona? :) Jedni wygładzili twarz, drudzy ją lekko odwrócili :)   I ten sam zabieg u dwóch kolejnych firm : Mariza i Beauty Face.  Jak to możliwe, że to samo zdjęcie reklamuje przynajmniej 2 różne firmy?   Kiedy za pierwszym razem zobaczyłam kampanię Bell w jednym z czasopism, spodobał mi się makijaż stawiający na wydobycie naturalnego piękna. Piękna cera, ładnie rozświetlony wewnętrzny kącik oka, dobrze podkreślone brwi i subtelne sztuczne rzęsy. I chociaż reklama nie mówi tego wprost, to pomyślałam, że to efekt kosmetyków z serii Multi Mineral. Jak widać - byłam głupia. Głupia na tyle, by pomyśleć, że szanująca się firma zatrudni modelkę, fotografa, wizażystę i kilka innych osób, aby reklamować swoje kosmetyki przy ich użyciu.  Bell nie jest jak widać odosobnionym przypadkiem. Przytoczone we wpisie zdjęcia są jednymi z wielu.  Ale jak te  zdjęcia trafiły do tylu różnych kampanii?  Z istockphoto.com, serwisie stworzonym głównie dla prasy, dzięki któremu za niewielkie pieniądze można kupić tzw. stock photo, czyli zdjęcie do wykorzystania przy różnych publikacjach itp. Wystarczy w tamtejszej wyszukiwarce wpisać Beautiful woman i kupić prawa do zdjęcia, a następnie zamieścić je w swojej kampanii (Bell, Marion). A cena? w najdroższym wariancie 130 zł. Zdjęcie  w oryginale  tu.  Inwestycja w kobietę Mariza /Beauty Face jest o połowę mniejsza, ale i słowa kluczowe inne, bo Natural Beauty. Zdjęcie tu. Trochę wstyd, że marki, które mają dobre produkty postępują w ten sposób... o wiele bardziej podobają mi się kampanie IsaDory, która konsekwentnie zatrudnia od wielu sezonów tą samą modelkę, tylko do każdej kampanii maluje ją inaczej, przy pomocy nowych produktów marki. Co sądzicie o takim postępowaniu marek? Etyczne, czy nie bardzo? A może to ja przesadzam? ;)) 