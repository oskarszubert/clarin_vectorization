W zawodach GZCC udział brali tylko fryzjerzy mający minimum 5-letnie doświadczenie we współpracy z Goldwell. W odróżnieniu od innych preselekcji - Rosjanie zaprezentowali dość wysoki poziom. Na tyle wysoki, by pokazać fryzury na blogu :) Poniżej mój subiektywy wybór. Fryzury :  wyk. Olga Kritchenkova Podoba nam się efektowne przejście kolorów i tekstur.  wyk. Evgeniya Omelyanenko Pokaz Wanga zwrócił uwagę na warkocze. Ten gorący trend był bardzo szeroko interpretowany i komentowany przez coraz to nowe kreacje fryzjerskie. Evgeniya Omelyanenko chaotyczny warkocz potraktowała bardzo dosłownie i zupełnie inaczej niż wszyscy. Cóż z tego, ze fryzura niefunkcjonalna i czyni z modelki dziwadło  - przeogromny plus za kreatywność i niecodzienne podejście do tematu.  wyk. Nailya Shaidullina  Tak dziewczęcej wersji fryzury na garnek czy pazia jeszcze nie widzieliśmy. Zaokrąglona forma subtelnie eksponuje oczy modelki, wydłużone pasma nadają uczesaniu niespotykany kształt i dodatkowo łagodzą rysy twarzy modelki. Plus także za delikatny makijaż i perfekcyjne wymodelowanie policzków.  wyk. Andrei Kucherenko Przepiękny i łagodny odcień włosów wspaniale koresponduje z urodą modelki i rozświetla jej buzię. Dzięki umiejętnemu cieniowaniu średnia fryzura wygląda lekko i zwiewnie. Prosto i z klasą. Więcej fryzur nie zaprezentujemy, ponieważ nie był ani wyjątkowo ładne ani odkrywcze :)    A wszystkich pytających o testy produktów Remington uspokajam - sprawa ma się dobrze, jutro testuję także na włosach koleżanek - żeby było rzetelnie i ekstremalnie uczciwie. Niebawem pojawią się obszerne i ilustrowane zdjęciami recenzje ;) 