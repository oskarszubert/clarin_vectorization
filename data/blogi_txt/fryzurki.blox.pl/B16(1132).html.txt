Jakiś czas temu od polskiego dystrybutora dostałam do przetestowania szczotkę Tangle Teezer. Jest to dokładnie ten sam model co na zdjęciu, bezpośredni link tutaj http://sklep.tangle- teezer.pl/pl/p/TANGLE-TEEZER-BUBBLEGUM-PINK/74﻿ Z bólem serca zdecydowałam, że przetestuje ją koleżanka o włosach z największą skłonnością do plątania. Oto jej recenzja :  Pierwsze wrażenie : taki kawałek plastiku za 55 zł ?! I że to niby ma tak rewelacyjnie rozczesywać? Szybko potwierdziła się stara prawda, żeby nie oceniać książki po okładce - szczotki nie zamienię na żadną inną! Po pierwsze - rzeczywiście nie szarpie :) Jeżeli tak jak ja macie długie i plączące się włosy to wiecie, jakie to ważne. Po drugie - świetnie leży w dłoni. Początkowo sądziłam, że szczotka która nie ma rączki nie ma prawa być wygodna. Nic bardziej mylnego - szczotka dobrze i pewnie leży w dłoni Wnioskując po tym filmiku - nadaje się do każdego rodzaju włosów.  To, co dla mnie bardzo ważne - wspaniale rozczesuje także mokre włosy! Teoretycznie mokre włosy są "rozpulchnione" przez wodę i bardzo podatne na uszkodzenia. Rozczesuję je w ten sposób tylko wtedy, kiedy naprawdę muszę. Dzięki TT czuję się rozgrzeszona :)) na tym filmiku widać jak szczotka rozczesuje włosy suche i mokre :       Jeśli już przy mokrych włosach - jest świetna do rozprowadzania masek i odżywek :) Rozczesywanie zawsze było dla mnie koszmarem - moje włosy mają ogromną skłonność do plątania się, w dodatku tak porządnie... zazwyczaj kończyło się to bólem (i łzami!). Nie mówiąc o włosach które zostawały na szczotce w ogromnych ilościach. Koszmar.  A teraz łapię się na tym, że sięgam po szczotkę kilka razy dziennie i rozczesuję włosy dla przyjemności :) W czym tkwi sekret? Widać to na filmiku wyżej - ząbki są elastyczne i mają różną długość. Ponadto rozstawione są w bardzo przemyślany sposób, więc docierają do wszystkich włosów. Jedyna wadą szczotki jest charakterystyczne skrzypienie - dźwięk odginanych podczas rozczesywania ząbków. Z początku irytujący, z czasem można się przyzwyczaić. Chyba jednak wolę słyszeć jak odginają się elastyczne ząbki niż oglądać swoje włosy na tradycyjnej szczotce :) Uwielbiam w niej to, że rozczesywanie jest bardzo szybkie - raz raz i gotowe. Szczotki z naturalnego włosia szczotkują zbyt "płytko" i włosy trzeba dzielić na sekcje. Drewniane grzebienie maja szeroko rozstawione zęby i zawsze odnosiłam wrażenie "niedoczesania". TT sunie po moich włosach i bardzo dokładnie je rozdziela.  No i cudowny efekt uboczny - lśniące włosy! Konstrukcja szczotki pomyślana jest tak, że ząbki domykają łuski. Ekstra! ;) Myślę, że to wspaniała szczotka także dla dzieci i ostrzę sobie zęby na wersję kompaktową którą można nosić w torebce ;) 