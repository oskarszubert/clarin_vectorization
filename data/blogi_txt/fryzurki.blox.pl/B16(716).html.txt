Nie jesteśmy wredni ani złośliwi, ale nie możemy z obojętnością patrzeć na samookolaczenie się makijażem. Akrotka znana głównie z roli matki Stiflera (American Pie) jest atrakcyjną kobietą, która najwyraźniej zaufała nieodpowiednim specom od makijażu. Wklejamy ku przestrodze i ostrzegamy : przy blisko osadzonych oczach nie warto malować się w ten sposób! Ciemny cień, niemal dotykający nosa, przybliżył oczy jeszcze bardziej do srodka twarzy. Efekt jest taki, że wyglądają jak małe plamki na ogromnym tle. Jeśli dodamy do tego nieudolnie pomalowane usta ( z wiekiem tracą kontur, nie warto ich na siłę przemalowywać, bo efekt będzie odwrotny od zamierzonego), oraz loki, które dodatkowo poszerzyły twarz wyjdzie nam mała katastrofa.  Rada dla kobiet takich jak Jennifer - jeśli włosy długie, to raczej proste i pocieniowane tak, aby podkreślały owal twarzy. Makijaż oczu w odwrotnym kierunku czyli podkreślamy zewnętrzy kącik oka, nie wewnętrzny! Przy bardziej pyzatej buzi warto pomyśleć o optycznej sztuczce z różem bądź bronzerem , nakładanym skośnie na kości policzkowe. Zwężenie i młodszy wygląd gwarantowane :) Delikatnie sugerujemy też bardziej umiejętne modelowanie ust i korzystanie z konturówki. 