Witajcie Kochani! Dzisiaj stuknął temu blogowi pierwszy rok  - został założony dokładnie 26 lipca 2009 roku za namową mojej koleżanki, która obchodziła właśnie imieniny - wszystkiego najlepszego!  Początki były delikatnie mówiąc - trudne :) Całkowicie niewtajemniczona w tajniki blogowania stawiałam tutaj swoje pierwsze, pokraczne kroki. Na szczęście teraz jest już trochę lepiej, przemogłam się nawet do dłuższego pisania, którego w czasach szkolnych unikałam jak ognia. Dzisiaj, dzięki Wam i Waszemu uznaniu, blog stale znajduje się w pierwszej dziesiątce TOP1000 blogów na blox.pl, często plasuje się także na pierwszym miejscu w kategorii MODA.  To Wasze liczne odwiedziny i komentarze motywują mnie do dalszej pracy - a wierzcie mi lub nie, łatwo wcale nie jest :) Wyszukiwanie ciekawych rzeczy, uzyskiwanie zgody na publikację, napisanie tu czegoś w miarę interesującego jest o wiele trudniejsze niż kiedykolwiek sądziłam. Najbardziej w blogowaniu lubię Wasze maile i komentarze - są bardzo motywujące, szczególnie kiedy ktoś pisze, że moja rada mu pomogła :) Prawdziwe oblężenie blog przechodzi w okresie studniówkowym - wtedy moja skrzynka mailowa dosłownie pęka w szwach a statystyki bardzo szybują w górę. Za to wszystko chciałabym Wam bardzo, bardzo gorąco podziękować. Jeśli macie jakieś sugestie, propozycje, to chętnie je przeczytam :) Tak, trochę się wzruszyłam, bo wkładam w ten blog wiele czasu i serca. Dziękuję jeszcze raz!  Żeby jednak za bardzo nie zmieniać tematyki bloga, zamieszczam tutaj wspaniałą sesję z magazynu Numero : Tytuł/Title BeautéMagazyn/Magazine: Numéro No. 58 November 2004Modelka/Model: Karen ElsonFotograf/Photographer: Sølve Sundsbø               Sesja jest bardzo kobieca i zmysłowa. Nie mogę odpędzić się od skojarzenia z Ritą Hayworth, dlatego zamieszczam jej zdjęcie i linki do instrukcji na fryzurę i makijaż w stylu Rity ;) http://www.youtube.com/watch?v=celK8shsp90 http://www.youtube.com/watch?v=MA-PSqvPqmE     ENG : Today fryzurki.blox.pl are celebrating their 1st birthday. Thank you for every view and comment, I really appreciate it :) I've also posted beaty session form Numero Magazine, with Karen Elson. I think, she looks with those ginger, retro hair , very red lips and bold, green eye makeup like Rita Hayworth :) I love this look!   Polecam fryzurki.blox.pl na Facebooku, tam znajdziecie o wiele więcej niż na blogu 