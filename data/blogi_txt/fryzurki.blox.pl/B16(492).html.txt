Dzisiaj pierwszy wpis z cyklu fryzury i makijaże gwiazd. Nie zaczniemy z wielką pompą od zaskakujących fryzur Lady Gagi, ale od kogoś bardziej przyziemnego. Magdalena Frąckowiak mogłaby być dziewczyną z sąsiedztwa.  Ma typowy dla Polek kolor włosów, nie wiadomo czemu zwany mysim blondem / słowiańskim brązem i kilkoma innymi mało trafnymi określeniami.  Odcienie jej włosów zmieniają się oczywiście na potrzeby różnych kampanii i pokazów, ale zazwyczaj Magda dumnie nosi swój naturalny kolor.  Ma typową, słowiańską urodę, więc łatwiej na jej przykładzie zobaczyć różne fryzury, niż na np. Azjatkach czy Afroamerykankach.  Modelka udowadnia, że naturalnie wyglądające włosy mogą być piękne. Fenomenalnie wygląda w zadziornie poczochranych włosach   i w edytorialach modowych czasopism Typ urody jaki reprezentuje Magda świetnie wygląda z podkreślonym eyelinerem okiem (byle nie za mocno).    Jedyna niekorzystna fryzura jaką udało się nam namierzyć to grzywka. Prosta raczej nie służyła modelce, ale pozostawiamy to Waszej ocenie :    Delikatny typ urody Magdy zaskakująco dobrze wygląda także z cięższym makijażem. Modelka ma bardzo plastyczną twarz i jest idealnym przykładem na to, że makijaż pozwala na tworzenie różnych wizerunków, które wcale nie muszą wyglądać sztucznie. Może zachęci to Was do zabawy z fryzurami i makijażami w 2012 roku? ;) 