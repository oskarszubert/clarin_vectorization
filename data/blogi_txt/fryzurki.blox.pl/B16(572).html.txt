W ostatnich dniach otrzymujemy naprawdę wiele maili z prośbami o pomoc w doborze uczesania. Chociaż dział porad został już dawno zawieszony, w obliczu studniówek robimy jednak czasami wyjątki. Tym razem sprawa jest wyjątkowa - napisała do nas młodsza dziewczyna, podpisana chomcio95 :  Idę na studniówkę 29 stycznia.Jestem osobą towarzyszącą, trzy lata młodszą od świętujących.  Mam już sukienkę ale problem z fryzurą. Interesują mnie fryzury do włosów długich.Brak konkretnej grzywki, już zapuściłam.Włosy są cieniowane i brązowe. Interesuje mnie coś dosyć luźnego, młodzieżowego, a jednocześnie wystarczająco eleganckiego.Moje włosy są dosyć sypkie i loki krótko siętrzymają Bardzo podobają mi się wymyślne fryzury z warkoczami i dobieranymi. Liczę na pomoc ;d.    Naszym zdaniem młodsza uczestniczka imprezy studniówkowej nie jest zobowiązana do wyboru klasycznego uczesania. Obecnie na studniówkach panuje dowolność, zarówno w kwestii stroju jak i uczesania - obok długich sukni pojawiają się krótkie, nie jest też żadnym wstydem pójście na studniówkę w misternym koku, chaotycznym upięciu, z kwiatem nad uchem czy w dredach.  Czytelniczka nie podesłała nam zdjęcia, więc proponujemy trochę w ciemno, ale może ktoś z Was też skorzysta z naszych propozycji : 