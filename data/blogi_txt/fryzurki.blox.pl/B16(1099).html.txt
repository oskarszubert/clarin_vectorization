Witam. Chciałabym  dowiedzieć się jaki mam kształt twarzy, oraz jakie koloru i w jaki sposób powinnam się  malować na co dzień.Posiada Pani bloga, który pomógł mi nie jeden raz. Jest jeden z moich ulubionych blogów o  tej tematyce.Pozdrawiam i czekam na odpowiedź :  )Basia.   Basiu, Kształt Twojej twarzy to tzw. odwrócony trójkąt. Nie do końca rozumiem o co chodzi z tym kolorem - masz jasną karnację, jeśli ta informacja ma pomóc Ci w doborze odpowiedniego podkładu, to szukaj delikatnych , a najlepiej - pozostań przy preaparatach tylko wyrównujących kolor skóry, które nie zatykają porów, np.  Nivea Visage Young: (ok.19 zł)  Przykrywanie krostek i wyprysków ciężkim podkładem przyniesie odwrotny skutek. Koło Twojego oka zauważyłam bliznę - potraktuj ją delikatnie korektorem i spróbuj odwrócic od niej uwagę umiejętnym makijażem oczu. Przede wszystkim - regulacja brwi. Nie masz co prawda tych koszmarnych cieniutkich kresek- niteczek, ale brwi potrzebują odpowiedniego kształtu. Masz śliczne, duże oczy, warto je w ten sposób podkreślic. Polecam wizytę u kosmetyczki, ponieważ masz gęste brwi - taka wizyta nie kosztuje zbyt wiele (ok. 10 zł), a jest świetną inwestycją, bo potem będziesz mogła samodzielnie usuwac tylko odrastające włoski. Na codzien nie potrzebujesz zbyt wielu kosmetyków. Możesz podkręcac rzesy zalotką i malowac je tuszem, korzystnie wyglądac będą też kreski na górnej powiece. Ożywienie policzków różem i delikatne potraktowanie zewnętrzych krawędzi nosa bronzerem lub pudrem (o ton ciemniejszym od tego, którego używasz) optycznie wysmuklą nos. Za kształt Twoich ust odpowiadają tymczasowe niedoskonałości i zmiany skórne, czy mina? Więcej uśmiechu i delikatny błyszczyk powinny załtwic sprawę. Koniecznie rozpraw się ze wszystkimi syfkami na twarzy i stosuj peeling raz w tygodniu. Pozdrawiam :) 