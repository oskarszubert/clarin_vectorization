O wariacjach na temat białej i czarnej kreski pisałam niedawno. Szukając czegoś więcej na ten temat, przypomniało mi się kwietniowe wydanie japońskiej edycji Vogue'a. Gwiazdą edytorialu jest Judith Bedard, znana i ceniona modelka. Co takiego wyjątkowego w tym makijażu?           Klasyczna , czarna kreska stała się nudna. Kiedy połączymy ją z bielą, zyskujemy nowe, zaskakujące połącznie. Japoński edytorial jest mroczny i artstyczny i ciężko byłoby wykorzystac ten makijaż w codziennym życiu, ale inspirowac się można :). Ostatecznie wykombinowałam dla siebie coś fajnego i poprawiłam sobie tym samym humor - wewnętrzny kącik oka otworzyłam optycznie białą, miękką kredką. Na górnej powiece użyłam dwóch eyelinerów - bliżej rzęs czarna kreska a nad nią biała, powtarzająca jej linię. Na youtubie wyszperac można inne inspiracje i instrukcje, może komuś się przydadzą :) 