W związku z początkiem wakacji, wiele dziewczyn pyta w mailach o to, jak naturalnie rozjaśnić włosy.  Co prawa opcja pytań nie jest aktywna (pracujemy nad rozwiązaniem, które nie przykuje nas 24 h na dobę i 7 dni w tygodniu do komputera), ale nie możemy przejść obojętnie obok takiego problemu. Jako  naturalne metody rozjaśniania włosów rozumiemy metody inne niż chemiczne farby i rozjaśniacze. Ponieważ większość pytań zadają nastolatki i młode kobiety, które nie chcą zniszczyć włosów, spieszymy z odpowiedzią, zanim ktoś wyrządzi sobie krzywdę niesprawdzonymi metodami.  Jednocześnie zaznaczamy, że każde włosy reagują inaczej,  i nie gwarantujemy, że którakolwiek z metod zadziała akurat na Wasze kosmyki, ale trzymamy za to kciuki :) 1) Słońce. Banalne, ale skuteczne - promienie słoneczne rozjaśniają włosy które znajdują się na wierzchu . Efekt jest delikatany i należy pamiętać o ochronie włosów przed ich zgubnym działaniem. Wada : włosy znajdujące się pod spodem i nie wystawione na bezpośrednią ekspozycję nie zostaną rozjaśnione. 2) Cytryna. Wyciśnij do butelki ze spryskiwaczem sok z cytryny (wedle uznania) i dodaj przynajmniej tyle samo wody (osobiście polecam 1/4 porcji cytryny 3/4 wody). Usiądź na słońcu i co 30 minut pryskaj mieszanką całe włosy. Powtarzaj kilka razy w tygodniu. Alternatywna wersja : dodaj kilka kropelek soku z cytryny podczas ostatniego spłukiwania włosów przy kazdym myciu.Wada : cytryna w nadmiarze przesusza włosy. 3) Rumianek.  Dwie garści świeżego rumianku zalej litrem wrzątku i odstaw pod przykryciem na 30 min. Odcedź, umyj tym włosy i dobrze spłucz.  Wada : rumianek działa  delikatnie i efekty widać dopiero przy systematycznym używaniu. 4) Szampon rumiankowy.  Jest świetnym uzupełniem innych metod. Reguralne mycie włosów szamponem rumiankowym daje znakomite efekty :)  5) Oliwa z oliwek. Nie działa na wszystkich, ale nie można nią sobie zaszkodzić - wprost przeciwnie, jest bardzo dobrą odżywką  dla zniszczonych włosów. Odrobinę oliwy wcieramy we włosy i zostawiamy na kilka godzin. Następnie dokładnie myjemy włosy. Będą miękkie i  miłe w dotyku. Wada : oliwa z oliwek jest dość tępa i potrzeba dobrego szamponu aby ją zmyć 6)  Mielony korzeń rabarbaru : (do kupienia w aptece). Pół szklanki mielonego korzenia rabarbaru zalać niwielką ilością ciepłej wody (do uzyskania papki) i nałożyć na włosy. Potrzymać 30 minut do godziny.Wada : jeżeli mieszanka nie rozjaśni włosów, to staną się miękkie i lśniące, więc nie ma ryzyka :)  7) Miód. Zawiera niewielkie ilości nadtlenku wodoru, więc jest świetnym rozjaśniaczem. Łyżkę miodu rozpuść w filiżance zimnej  wody na 30 minut (aby nadtlenek się uwolnił) . Maseczkę nałoż na włosy na godzinę. Następnie spłucz. 8) Mielony Cynamon. Zmieszaj z wodą (do uzyskania papki) i nałoż na włosy. Zostaw minimum godzinę, spłucz. Wady : należy omijać skalp głowy, bo cynamon może podrażniać. Cynamom usztywnia włosy, więc łatwiej zmywać go odżywką. NIGDY nie używaj do rozjaśniania wody utlenionej - spalisz w ten sposób włosy.Powyższe sposby można ze sobą łączyć, z wyjątkiem dodawania cytryny do miodu i cynamonu. Maseczki dadzą lepszy efekt, kiedy włosy zawiniemy w folię spożywczą i owiniemy dodatkowo ręcznikiem.Przykładowe efekty z youtube'a 