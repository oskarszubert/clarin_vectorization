Większość z nas bardzo chętnie powraca myślami do czasów radosnego dzieciństwa. Nam też się to zdarza :) Jesienią dopadł nas nostalgiczny nastrój, odżyły dawne wspomnienia i bohaterowie z bajek. Zapraszamy Was na małą podróż po...fryzurach z kreskówek. Mieszamy modę damską i męską, bajki nowe i stare. A może i Wy macie jakieś ciekawe propozycje ? ;)   1. Włóczykij, wyjątkowo bez kapelusza i innego odzienia :) Brązowe kosmyki podkreślają kolor oczu, a artystyczny nieład idealnie oddaje cechy osobowości bohatera.   2. Smerfetka i jej klasyczne uczesanie, czyli długie blond włosy. Stanowiły jej główny atrybut kobiecości.  3. Mała Mi. Ruda, wredna, z włosami wysoko upiętymi. Ciężko stwierdzić, czy to rodzaj wysokiego kucyka, czy koczek baletnicy. Zważywszy na brak gracji oraz przemieszczania się włosów obstawiamy na jakąś hybrydę :)  4. Clover. Kleopatra w wersji blond. Dobrze dobrana do charakteru  5. Mulan. Piękne, długie kruczoczarne włosy , które były ważnym elementem w całej opowieści. Bohaterka ścięła je dla celów wyższych.   6. Dobromir i jego krótka, ruda fryzurka, szczelnie chroniąca bardzo pomysłową mózgownicę. Całość dopełniały przypadkowo rozmieszczone piegi.  7. Arielka, czerwonowłosa syrenka która zakochała się w człowieku. Bardzo podoba nam się dopasowanie kolorów biustonosza i ogona do włosów.  8. i 9. - Bolek i Lolek.Sympatyczna dwójka o charakterystycznych uczesaniach,  z których zawadiacko sterczały kosmyki  10. Bajka  z "Atomówek" i jej dwa, króciutkie blond kucyki. Kolejna dziesiątka już niebawem :) 