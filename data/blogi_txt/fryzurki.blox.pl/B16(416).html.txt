Pierwsza myśl po zobaczeniu tego zdjęcia? Jakie piękne włosy! Długie, mocne, lśniące... zaraz ... na zdjęciu jest mężczyzna ! A teraz zastanawiam się, czemu się dziwię. Kwestia długości raczej odpada - na ulicach nie raz i nie dwa widziałam długowłosego przedstawiciela płci brzydkiej. Próbując zrekonstruować ten obraz w głowie, mimowolnie uruchomiłam sieć skojarzeń - brzydkie - zaniedbane - tłuste - rozdwojone - niechlujne. Szybkie zerknięcie na powyższe zdjęcie i powrót do skojarzeń. Niestety, wyrzucić z głowy się ich nie da. I chociaż wiem, że zadbani długowłosi samce gdzieś muszą występować, to w Polsce raczej się ich nie widuje. Zadziwia mnie ten fenomen - krótkie czy średnie włosy mogą być zadbane, dobrze przystrzyżone, pachnące. Długie najczęściej idą w parze z mrocznym wizerunkiem albo falistym, niezbyt zadbanym końskim ogonem opadającym na plecy. Skąd to się bierze? Czemu długowłosi samce posądzani są o inną orientację seksualną ? Podobają się Wam mężczyźni o długich włosach?   Zdjęcia pochodzą z kolekcji Fall Winter 2010 2011 by Raffael Pages 