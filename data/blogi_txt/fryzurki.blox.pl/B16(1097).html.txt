Cześć, proszę o radę - od kilku miesięcy bezskutecznie próbuję zapuścić paznokcie. Nie chodzi o to, że nie chcą rosnąć, ale o ich kształt. Konkretnie mam na myśli tą białą część - jest bardzo długa i muszę ciągle przycinać paznokcie, żeby nie była dłuższa od tej różowej części. Z tego powodu moje paznokcie nigdy nie są tak długie jakbym chciała i cały czas muszę malować je mocno kryjącymi lakierami. Chciałabym, żeby ta biała granica przesunęła się w stronę opuszka. Nie umiem tego wytłumaczyć, moje pazurki wyglądają tak  a nawet trochę gorzej. To nie jest zdjęcie moich paznokci, moje wyglądają gorzej i bardzo się tego wstydzę. Czy jest jakaś rada? olinka87   Spokojnie, na Twój problem jest rozwiązanie. Taki stan paznokci spowodowany jest prawdopodobnie obgryzaniem paznokci w przeszłości. Biała część paznokcia o której mówisz to wolny brzeg.   Według definicji powinna to być część paznokcia rosnąca poza opuszkiem palca, a płytka paznokcia ("ta różowa część") powinna być zdecydowanie dłuższa od wolnego brzegu.   To, że granica się nie przesuwa, spowodowane może być różnymi czynnikami. Pod wolnym brzegiem rośnie miękka skóra, która po jakimś czasie łączy się z płytką paznokcia. Niestety jest ona bardzo miękka, szczególnie po kąpieli. Każde drobne jej popchnięcie wgłąb płytki sprawia, że wolny brzeg się powiększa... Jedyna rada to unikać wszelkich sytuacji w których ta skóra jest popychana, np. wjeżdżania tam pilniczkiem (sic!), odklejania brzegiem paznokcia naklejek, agresywnego czyszczenia rąk szczotką w tym miejscu i po prostu wszelkiego "skubania".  Wiele osób rozwiązuje problem zakładając na jakiś czas żelowe paznokcie, ale myślę, że taki sam efekt przyniesie żelazna samodyscyplina.  Jeśli mogę polecić jakąś odżywkę, to skuteczny jest NailTek oraz Eveline 8in1 *** Więcej porad znajdziesz w kategorii PORADA. Jeśli chcesz abym doradziła i Tobie, napisz pod e-mail pokazany w lewej szpalcie bloga. W temacie koniecznie wpisz "porada". Wybieram jeden e-mail tygodniowo i odpowiadam na niego na blogu. Wysłanie maila jest równoznaczne z wyrażeniem zgody na publikację jego treści oraz ewentualnych zdjęć. 