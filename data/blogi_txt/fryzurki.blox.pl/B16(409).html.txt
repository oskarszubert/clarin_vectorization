Mamy dzisiaj Blog Day, więc fajnie byłoby go jakoś uczcić ;)) Blogosfera jest bardzo ciekawym miejscem, dlatego dorzucimy i nasze 5 ciekawych linków. Najpierw oficjalne zasady :   Znajdź 5 blogów, które Tobie wydają się interesujące. Powiadom 5 innych blogerów, że zapraszasz ich do zabawy w BlogDay 2010. Napisz krótki opis polecanych blogów i zamieść link do nich. Opublikuj wpis w BlogDay (31 sierpnia). I użyj tagów BlogDay - link: http://technorati.com/tag/blogday2010 oraz linku do oficjalnej strony BlogDay: http://www.blogday.org    Praktycznie każdego dnia trafiamy na jakiś bardzo ciekawy blog. Postaramy się zamieścić tylko nasze rodzime, w myśl zasady - cudze chwalicie, swojego nie znacie.  1. http://antywieszak.pinger.pl/ - bardzo ciekawy i inspirujący blog. Prowadzi go niezmiernie kreatywna dziewczyna, która na każdym kroku udowadnia, że ubrania wcale nie wyglądają najlepiej na wieszakach :) No i te wszystkie DIY... :) np. to. Nie da się jej nie kochać ;)   2. http://lakieroholiczka.blogspot.com/ - blog o lakierach do paznokci. Zanim kupimy jakiś lakier, sprawdzamy jak wygląda na paznokciach i co sądzi o nim autorka. Bardzo przydatny blog  3. http://irminastyle.pinger.pl/ - autorskie ubrania Irminy. Estetyczne i dobrze skrojone, miłe dla oka i portfela  :)  4. http://gdybyspodniniebylo.blogspot.com/ - blog szafiarski. Miło ogląda się blog, który nie jest zawalony tymi samymi zdjęciami z tych samych showroomów, nie jest przepełniony ubraniami z sieciówek. Ponadto bardzo imponuje nam konsekwentne trzymanie się z dala od spodni i autentyczność - autorka prezentuje swoje sety a nie stylizacje "tylko do zdjęć" :)  5. http://aifowy.blox.pl/html - podczytujemy i zawsze wynosimy z tego czytania solidnego kopa pozytywnej energii. Aife jest śliczna, pstryka świetne fotografie i zaraża optymizmem. Powiadamiamy o zabawie 5 autorów powyższych blogów i zachęcamy do niej wszystkich innych - może i do naszych zakładek dojdą nowe, ciekawe blogi? 