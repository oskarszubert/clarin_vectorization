O testach produktów Remingtona było już na blogu głośno :) Dzisiaj kolejny, drugi już test - recenzja. Tym razem zbadamy, czy Lokówka z powłoką perłową Ci95 warta jest zakupu i swojej ceny. Tak jak poprzednio, przy teście prostownicy sleek   curl , byliśmy szaleńczo dokładni i skrupulatni. Różne włosy, różne kobiety, jeden produkt. Wiele dni i udana zabawa. Ale do rzeczy Najpierw informacje prasowe na temat produktu:  Powłoka płytek Advanced Ceramic Ultimate z prawdziwymi perłami została stworzona specjalnie dla marki Remington. Oparta jest na podwójnej warstwie ceramiki Sol-Gel, do której dodano prawdziwe perły, uzyskując unikalnie gładką i lustrzaną powłokę z perłowym połyskiem. Podwójna warstwa ceramiki Sol-Gel  zawiera 15 x więcej ceramiki*, dzięki czemu urządzenia nagrzewają się szybko i równomiernie, bez gorących punktów. Powłoka ACU z prawdziwymi perłami zapewnia również 5 x dłuższą żywotność oraz zwiększa odporność na produkty chemiczne i przypadkowe zadrapania*. Nowa linia produktów do stylizacji włosów została przygotowana właśnie w oparciu o tę technologię. Lokówka z powłoką perłową Ci95 – to na polskim rynku innowacyjna lokówka diagonalna. Specjalny kształt pozwala na uzyskanie jeszcze bardziej naturalnych loków. Oczywiście powłoka ACU zapewnia 8 x gładszą stylizację i pięciokrotnie dłuższą żywotność. Lokówka wyposażona jest w wyświetlacz LCD z regulacją temperatury od 130 do 210°C. Posiada funkcję szybkiego nagrzewania w 30 sek. oraz blokadę ustawionej temperatury i automatyczny wyłącznik bezpieczeństwa. Końcówka nie nagrzewa się. Prostownica ma również oryginalny kwiecisty nadruk, a całość zapakowana jest w eleganckie etui.  * W porównaniu do standardowej powłoki ceramicznej Wszystkie te słowa są prawdą.  Loki rzeczywiście są gładkie i lśniące. Podobnie jak w przypadku innych urządzeń emitujących ciepło, należy wyczuć swoją temperaturę. Im grubsze i bardziej oporne na stylizację włosy, tym wyższa temperatura.  Kilka słów o samej stylizacji, bo część z Was być może nie miała jeszcze styczności z lokówką bez klipsa. Nazwa Pearl Wand idealnie oddaje istotę działania produktu. Lokówka wygląda jak różdżka na długim, trzymetrowym kablu (tak tak, jest obrotowy ;). Świeży, przystępny look sprzętu dodatkowo ocieplają drobinki wyglądające jak brokat i kwiatowy motyw. Wygląd jest estetyczny i naprawdę cieszy oko. Widać to zresztą na filmiku producenta: Loki wykonuje się natomiast bajecznie prosto - nawijamy włosy wokół różdżki , przytrzymujemy i gotowe ! :) Nie potrzeba żadnych umiejętności , obracania itp. Nawijasz, przytrzymujesz, odwijasz i utrwalasz lakierem. Widoczne jest to na filmie zza kulis New York Fashion Week :)                      To, co jest wyjątkowe i inne w tej lokówce, to jej budowa. (Oprócz oczywiście perłowej powłoki, która jest jak dotąd - moją ulubioną.) O co mi chodzi? O kształt stożka. Lokówka zwęża się ku końcówce, dzięki czemu możemy uzyskać naprawdę wyjątkowe loki. W przypadku typowych urządzeń, tj. walcowatych lokówek z klipsem, otrzymujemy loki o tej samej grubości i sile skrętu w każdym miejscu. Czasami wygląda to nienaturalnie i sztucznie. Dzięki Pearl Wand możemy sami zdecydować, czy loki mają zmniejszać się i zwężać na dole fryzury, czy może zaczynamy od malutkich a kończymy na dużych. Można też oczywiście otrzymać takie same loki na całej długości włosów. Ci95 to też idealna propozycja dla kobiet o krótkich włosach - zwężoną końcówką łatwo dotrzeć do samego czubka głowy, co jest niewątpliwym atutem lokówki.   W kwestii opakowania i instrukcji nie mam żadnych ale - producent zadbał też o dołączenie do zestawu eleganckiego, odpornego na temperaturę etui.  Czy są minusy ? Wykryłam jeden. Właściwie nawet nie ja, a jedna z koleżanek. Osobiście mam duża wprawę w czarowaniu loków, loczków i spiralek różnego rodzaju urządzeniami, więc nie zwróciłam na to uwagi. Jak się domyślacie - nie nagrzewa się tylko rączka i końcówka, co jest oczywiste, bo czymś te loki trzeba zakręcić. Producent w instrukcji informuje, że bezpieczne jest używanie lokówki tylko z rękawicą odporną na działanie wysokiej temperatury. I tu jest właśnie ten minus - nikt nie pomyślał o dołączeniu jej do opakowania. A szkoda, bo ten szczegół psuje harmonijną ocenę sprzętu. Nasza ocena : 5/6 Sugerowana cena detaliczna : 149 zł Mimo braku rękawicy w zestawie, Pearl Wand to jedna z lepszych lokówek na rynku. Szybko się nagrzewa i dosłownie czaruje loki jak z bajki. 