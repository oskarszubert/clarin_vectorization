Fryzura zasłużyła na miano fryzury dnia - dostałam ją dzisiaj w mailach aż 2 razy! Skoro podoba się bloggerkom, warto zaprezentowac ją szerszej publice. Luźno, lekko, wiosenie. Artystyczny nieład na głowie cały czas jest in. Trendy fryzjerskie to delikatna sprawa - z jednej strony zależą od tego, co widzimy na wybiegach (takie fryzury są często robione "pod kolekcję", np. Alexander McQueen), oraz od tego, co pokażą w swoich kolekcjach najwięksi giganci fryzjerskiego światka. W tym roku mamy prawdziwy konflikt - luźne warkocze, gadzie upięcia (wspomniany już Alexander McQueen), kokardy, królicze uszy, awangardowe koczki rodem z pokazów Soni Rykiel, proste, geometryczne cięcia (Farouk Systems)... Innymi słowy - każdy znajdzie coś dla siebie ! 