Bardzo rzadko zdarza się , aby konkursowe kolekcje fryzur  miały wartość użytkową. Tym bardziej, jeśli mówimy o konkursach w których premiowana jest głównie kreatywność.    Marie Cain odnalazła złoty środek. Jej letnie przykłady kreatywnej stylizacji są kobiece i niebanalne. Nam szczególnie do gustu przypadła fryzura której zdjęcie widzicie powyżej - efekt lepszy niż gdyby to były długie włosy z wygolonym bokiem, a i włosów skracać nie trzeba. Efektowne plecionki i przeplatanki nie są może szczytem fryzjerskiej kreatywności którą obserwujemy np. u Anne Veck, ale nadają się do noszenia, co nie zdarza się codziennie. Podziwiamy i życzymy sobie w przyszłości więcej takich kolekcji :)  Ogromnym atutem są też świetne zdjęcia i dobrze dobrany makijaż - piękne modelki, także piegowate z muśniętymi bronzerem policzkami i omiecionymi złotym cieniem powiekami wyglądają bardzo świeżo i letnio. 