Fryzjerstwo coraz  częściej traktujemy jak sztukę - styliści fryzur dwoją się i troją, aby ich kolekcje wzbudzały zainteresowanie. Ta trudna sztuka niewątpliwie udała się grupie I Sargassi , która fryzury wykonała na dość nietypowych modelkach - manekinach.  Kreatorzy oprócz fryzur stylizowali także ich twarze, co nie było łatwym zadaniem. W efekcie powstała kolekcja, skłaniająca do głębszych refleksji, niekoniecznie na tematy fryzjerskie.  "Modelki" zostały oznaczone kodami kreskowymi oraz owinięte transparentną folią.Wyglądają niczym bohaterki gier komputerowych, są prawie jak żywe! Jest w nich jednak coś, smutnego, zamyślonego.  Jeśli do tego dodamy tytuł kolekcji - Mock up , to interpretacja zamysłu autorów robi się jeszcze trudniejsza. czy współczesna kobieta jest atrapą i wygląda sztucznie? A może chodzi o plastikowy świat? Wszystko jest na sprzedaż, a kobieta to towar, który kupujemy skanując kod kreskowy?     Z fryzjerskiego punktu widzenia kolekcja jest bardzo dobra. Średniej długości włosy są znakomicie wystrzyżone i pofarbowane. Kolory przechodzą miękko i dają wrażenie trójwymiarowości fryzur. Całkiem przyzwoita kolekcja średnich fryzur.   Średnie, asymetryczne fryzury I damski irokez  (kobiecy irokez)   Fotografował Alessandro Maggi dla I Sargassi Co sądzicie o tej kolekcji fryzur? 