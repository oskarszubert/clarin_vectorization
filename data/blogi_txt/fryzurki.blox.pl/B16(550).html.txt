To nie jest tak, że na blogu dyskryminujemy mężczyzn. Mamy nawet specjalną kategorię z fryzurami męskimi. Problem w tym, że fryzury i uczesania dla facetów są na zachodzie bagatelizowane. Na wybiegach od lat przewijają się podobne uczesania - przedziałek na bok i włosy ułożone na "Ojca Chrzestnego", czasami coś dłuższego, ewentualnie zadziorny nieład. Ciężko się dziwic - mężczyźni nie podążają za trendami w taki sam sposób jak kobiety , a sama moda tworzona jest głównie dla ludzi o mocno wypchanych portfelach. Target zatem wąski i oporny. Śmiemy zaryzkowac stwierdzeniem, że zachodni kreatorzy są mocno do tyłu z fryzurami dla mężczyzn. Niszę i brak specjalnego zainteresowania włosami mężczyzn dostrzegli Rosjanie. Duet Artemev Alexander i Gordeeva Katerina zainspirował się rzeczywistymi potrzebami mężczyzn i co zaskakujące - także potrzebami małych chłopców! Wyraźnie widac wpływ ulicy i tego, jak rzeczywiście noszą się mężczyźni i chłopcy. Rosyjski duet stworzył coś, co mamy nadzieję - spełni oczekiwania współczesnego mężczyzny któremu nie odpowiadają fryzury z wybiegów :)   Fryzury głównie z wygolonym bokiem, fantazyjnymi wzorami, są też irokezy. Podoba nam się pomysł zabawy brodą i wygolenia na niej wzorów :)                   ENG: Hair collection for men, teenagers and even small boys created by Alexander  Artemev and   Katerina Gordeeva. 