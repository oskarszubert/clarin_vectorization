Wiele z Was zainteresowało się tematem chaotycznych fryzur. Messy hair , to wciąż jeden z gorętszych trendów fryzjerskich - ciężko się temu dziwić - to bardzo wygodne, szczególnie latem, kiedy po morskiej kąpieli wskakujemy na plażę i nie mamy czasu ani ochoty na układanie włosów :)  Chaos powinien być jednak kontrolowany i stosowany w granicach rozsądku. Warto też uzbroić się w odrobinę samokrytyki - nie każdej kobiecie pasują takie uczesania a w niektórych miejscach (np. w sądzie), są wręcz niestosowne. Pamiętajmy też, że messy hair nie oznacza włosów niechlujnych i zaniedbanych. To bardziej ukłon w stronę naturalności i młodości - fryzura ma przypominać taką, jakiej nabawiłybyśmy się po miłosnych igraszkach gdzieś na stogu siana czy po wyjściu prosto z morza. Coś  w stylu słynnej Wenus Botticellego.      Dzisiejszy post to zasługa solidnej dawki inspiracji jaką dała mi wspaniała sesja z udziałem polskiej modelki Kai Sokoły. Kaję sfotografował Billy Kidd, cała sesja jest zadziorna i oczywiście niepozbawiona swobodnych fryzur Całą sesję można obejrzeć tutaj Przygotowałam też dla Was dwa małe kolaże, mam nadzieję, że komuś się przydadzą ;)       Co sądzicie o tym trendzie? 