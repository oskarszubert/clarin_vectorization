Pamiętacie news o współpracy z drogerią internetową alledrogeria.pl ? Minęło prawie 20 dni, myślę, ze to wystarczający czas na napisanie małej recenzji, tym bardziej, że część z Was zaczęła się o nią dopominać ;)  Paletę możecie kupić za śmiesznie niską kwotę 28,50 zł na tej stronie. Ponieważ cieni jest 12, wychodzi niecałe 2,50 z jeden cień! A warto wspomnieć, że w tej cenie jest jeszcze lusterko ;) Zakupy w alledrogerii polecam z czystym sumieniem - w prawym dolnym rogu małego miksu zdjęć można zobaczyć ilość folii bąbelkowej w jaką owinięta była paletka. Z odpakowaniem męczyłam się kilka minut, bo kolejne warstwy zaklejone były taśmą klejącą - nawet "delikatni" pracownicy Poczty Polskiej nie są w stanie uszkodzić takiej paczki!   Cienie są świetnie napigmentowane i bardzo dobrze dobrane kolorystycznie - wyczarujemy nimi zarówno delikatny makijaż, jak i coś mocniejszego. Paleta jest bardzo uniwersalna i doskonale przemyślana. Moim ulubieńcem jest zdecydowanie cień bow który jest idealnym odcieniem do rozświetlania łuku brwiowego. Z kolei organza i gateau  ślicznie wyglądają na powiekach solo. Odpowiednio zmieszane boxed i the mail dobrze sprawdzą się także do poprawiania rysunku brwi.   Ponieważ na facebooku padło pytanie o to, jak cienie spisują się na opadających powiekach, pożyczyłam paletę koleżance o takiej własnie budowie oka. Cienie nie zbierały się jej w załamaniach powiek ani nie rolowały. Trwałość bez bazy ok. 7 godzin (!!!), z bazą (kobo) 10-11 (!!!!!). Myślę, że jak na problematyczne powieki rezultat lepiej niż przyzwoity. Na moich powiekach cienie trzymały się bezproblemowo cały dzień.  Jeśli chodzi o minusy, to największym jest fakt, że Oh So Special jest paletą limitowaną i trzeba się spieszyć z jej zakupem. Drugi minus to zmywanie - przy cieniach z drobinkami demakijaż jest bezproblemowy, o ile problemem nie są świecące drobinki które zostają na twarzy. Nie jestem fanką brokatu, więc musiałam przerzucić się na płyn micelarny który radził sobie znacznie lepiej ;) Reasumując : paleta świetna dla dziewczyn które dopiero rozpoczynają przygodę z makijażem, ale też dla tych, które znają jego tajniki. OSS zawiera wiele podstawowych cieni i jest absolutnie warta swej ceny.   A jeśli któraś z Was jest nadal nieprzekonana, proponują obejrzeć makijaże jakie można nią wykonać : makijaż nr. 1 numer dwa trzy i cztery  :) ok. 2,30 zł za każdy z cieni o świetnej jakości to znakomita cena. Grzechem jest nie skorzystać z takiej oferty ;) 