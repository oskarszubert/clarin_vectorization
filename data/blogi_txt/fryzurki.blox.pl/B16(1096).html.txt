Witam, Nie czytam tego bloga regularnie, ale znalazłam na nim swoją fryzurę studniówkową :) Widziałam porady, więc chciałam zapytać o makijaż który powiększyłby moje oczy. Nie są małe, ale zależy mi na podkręceniu efektu:) Nie chciałabym wyjść na nieskromną , ale mam bardzo ładne brązowe oczy i często słyszę komplementy na ich temat. Chciałabym jeszcze trochę wzmocnić to wrażenie i je podkreślić. Pomożesz? milka8                 Milko, to wcale nie jest nieskromne, tylko ludzkie - każda kobieta chce wyglądać maksymalnie dobrze, czemu więc nie podkreślać swoich atutów? ;) Jeśli chodzi o bardzo dzienny i bardzo delikatny makijaż to proponuję zaprzyjaźnić się  z białą lub cielistą kredką na dolnej linii wodnej - powiększy delikatnie oczy. Nie powinno się jednak zostawiać otwartej ramy oka jeśli użyło się takiej kredki - warto narysować na dolnej powiece kreskę czarną lub brązową kredką albo matowym cieniem.  Polecam makijaż z tego wpisu http://fryzurki.blox.pl/2009/11/MAKIJAZ-OCZY-JAK-W-MANDZE.html﻿ albo wszelkie zabawy z eyelinerem http://fryzurki.blox.pl/2010/07/KOCIE-OCZY-CZYLI-POWROT- EYELINERA.html﻿ Nie chciałabym ponawiać treści które już były np. tu : http://fryzurki.blox.pl/2009/10/JAK-POWIEKSZYC-OKO- MAKIJAZEM-INSTRUKCJA.html﻿ , mogę jedynie dodać, że do wieczorowego makijażu warto zaangażować sztuczne rzęsy :)  Oczy jak u lalki można też uzyskać stosując azjatycki makijaż ulzzang﻿, o którym napiszę jutro :) 