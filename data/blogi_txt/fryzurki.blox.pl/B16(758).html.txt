Fot : Asos  Beret, płaskie nakrycie głowy bez żadnego daszka czy choćby nawet ronda. Posiada za to małą, sterczącą antenkę, a w odmianie noszonej niegdyś przez Che - lamówkę. Kojarzy się z Francją, Wojskiem , czasami ze stylową kobietą, innym razem z podstarzałą słuchaczką Radia Maryja (ta stercząca antena!).  Ale jak to w końcu z nim jest? krzyk mody, czy może raczej obciach? Obecnie oprócz modeli wykonanych z filcu , na rynku znajdziemy także wiele wełnianych czapek stylizowanych na beret. Najpiękniejsze są wytworem ludzkich rąk i całą ich masę i różnorodność znajdziemy np. w sklepie pakamera.pl Prezentowany powyżej beret (Sonia by Sonia Rykiel) mimo ceny ok. 170 złotych został błyskawicznie wyprzedany (link). Falę zainteresowania tym rodzajem nakrycia głowy możemy zaobserwować też na lookbooku , gdzie jest jednym z najbardziej popularnych nakryć głowy (link). Gorąco zachęcamy do przejrzenia stylizacji z beretem w roli głównej - niektóre z nich są naprawdę stylowe i miło na nie patrzeć.  Cenowo beret wypada bardzo korzystnie na tle innych czapek. Filcowe modele o klasycznym kroju kosztują ok. 15-40 zł i występują w całej palecie barw. Za beret z sieciówki zapłacimy od ok. 20 do 80 zł. Najtaniej - Reserved, Cropp i Orsay, droższe modele znajdziemy między innymi w asortymencie takich sklepów jak Zara, H M i Solar.   Oprócz wartości estetycznych i zapewniających ciepło, beret jest także wspaniałym polem do rozwinięcia kreatywności i spełnienia się na polu DIY Najprostszą metodą jest doczepienie do niego broszki,ćwieków doszycie koralików lub cekinów. Ciekawą instrukcję znajdziemy na stronie Teen Vogue'a. Aby zachęcić do ich noszenia także młodsze osoby i chociażby delikatnie ocieplić wizerunek beretu, zamieszczam także zdjęcie nastoletniej gwiazdy Seleny Gomez. W berecie.   A Wy? Nosicie berety? Co o nich sądzicie? 