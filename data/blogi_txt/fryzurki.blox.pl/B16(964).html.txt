Jedna z czytelniczek, ostra!, od jakiegoś czasu upomina się fryzury w rockowym stylu.  Chcielibyśmy możliwie szybko spełniać wszystkie takie prośby, ale w dużym stopniu jesteśmy uzależnieni od tego, co pokazują kreatorzy fryzur. Mamy nadzieję, że Joey Scandizzo  i jego kolekcja chociaż w podstawowym stopniu zaspokoją jej i Wasze potrzeby. Mamy bowiem kontakt z niebywałą precyzją i dbałością o cięcie - podkreślają to zdjęcia pozbawione kolorów. Scandizzo w mistrzowskim stylu  bawi się długością i formą , oprócz asymetrii i zaokrąglonych grzywek obserwujemy także wygolone boki. Zwróćcie też uwagę na mocny makijaż oczu - artysta przekazuje w ten subtelny sposób, że jego cięcia wydobywają głębię spojrzenia. 