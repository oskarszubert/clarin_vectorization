Jeśli tu jesteś, to prawdopodobnie Twoim problemem jest grzywka. Być może jest za długa i wpada Ci w oczy, albo wprost przeciwnie - jest za krótka by jakkolwiek ją upiąć. Jedno jest pewne - upinanie, spinanie i zaplatanie grzywki to często koszmar :) Poniżej ciekawe, skuteczne, proste sposoby na upinanie, spinanie i zaplatanie grzywki. Dla wszystkich, którzy chcą ją zapuścić, albo szukają urozmaicenia ;) Najpierw jednak zastanówmy się, czy warto grzywkę posiadać. Po pierwsze - warto zastanowić się, czy grzywka mi pasuje? W tym celu warto zapoznać się  z tym artykułem. W ramach bonusu na jego końcu znajduje się odsyłacz do filmiku który pokaże jak bezproblemowo sprawdzić jak wyglądałabym w grzywce?  Bez obaw, nie jest to żadne wirtualne studio fryzur ;)) Kiedy już wiemy czy grzywka nam pasuje, pomyślmy chwilę nad tym, czy mamy czas na jej częste podcinanie i stylizowanie. Grzywka co prawda ukryje zbyt wysokie czoło albo wypryski, ale przetłuszcza się szybciej i lubi buntować się na wietrze. Warto o tym pamiętać przed wizytą u fryzjera! Jeśli chcemy mieć grzywkę, ale obawiamy się, że to tymczasowy kaprys, może warto na początek zainwestować w coś winge (dopinana grzywka, grzywka clip on, clip in). O tym wynalazku przeczytasz tutaj. Obecnie na rynku jest ich coraz więcej i wyglądają bardzo naturalnie :) Ok, wracamy do tematu. Jeśli chcesz szybko zapuścić grzywkę, musisz uzbroić się w cierpliwość i przetrzymać dni kryzysowe. Warto zapoznać się z metodami na przyspieszenie porostu włosów, także tymi domowymi http://fryzurki.blox.pl/2010/08/JAK-SZYBKO-ZAPUSCIC-WLOSY- PORADY.html﻿ (ponad 130 lubiących to gwarantuje, że metody działają ;)) Metoda nr 1.  Rozdzielanie grzywki na 2 boki nie jest chyba najlepszym wyjściem. Wygląda to trochę jak przedziałek "kujona" z lat 80. :)) Metoda 2. Spinka!  Zarówno tak, jak Carrie Underwood na pierwszym zdjęciu, albo tak, jak powyżej - dwie uformowane w X wsuwki świetnie podtrzymają grzywkę. Wygląda to dużo lepiej niż grzywka przypięta na płasko i bardzo pasuje do loków i kręconych włosów, czy wszystkich fryzur nieformalnych. Metoda. 3 - Zaplatanie grzywki  Małe warkoczyki tworzące tzw. braided bangs to miliony możliwości. Można tworzyć franuzy, twisty, cornowy... możliwości jest naprawdę wiele. Polecamy wpis z instrukcjami na takie plecionki : http://fryzurki.blox.pl/2010/03/TRENDY-FRYZURY-2010-TROCHE- INNE-WARKOCZE.html﻿ oraz zapoznanie się  z techniką zaplatania cornrow braids które będą bardzo modne w nadchodzącym sezonie http://fryzurki.blox.pl/2011/05/Fryzura-dnia-alternatywa-dla- wygolonego-boku.html﻿ Metoda 4. Uniesienie i zaczesanie Popularne w latach 90. Może niekoniecznie w wersji powyżej, ani w takim wydaniu w jakim nosiła grzywkę mama Kevina z kultowej serii filmów, ale tak jak np. Meryl Streep w Diabeł ubiera się u Prady http://fryzurki.blox.pl/2010/01/DLUGIE-WLOSY-PO- CZTERDZIESTCE.html﻿ (2 ost. zdjęcia) To bardziej elegancka wersja :) Metoda 5. Gumeczki  Obawiasz się infantylnego, dziecinnego looku? Dobierz gumki (bardzo cienkie, takie jak do warkoczyków!) w kolorze swoich włosów. Jestem pewna, że dostaniesz je w sklepie z zabawkami albo z tandetą. W innych miejscach może być problem ;) Te niedoceniane maleństwa są świetną deską ratunkową w kryzysowych sytuacjach - łączysz pasmo grzywki z długim pasmem i związujesz :) Metoda 6. Na boki  Znowu Jessica Alba, ale tym razem poradziła sobie o wiele sprawniej ;) Kluczem do sukcesu są małe pasma i wsuwki w kolorze włosów :) Platynowy blond + czarne wsuwki to tragedia, nie decydujcie się na takie połączenie. Nigdy ;) Można też zaczesać włosy na gładko do tyłu i spryskać lakierem (nie polecam), podpinać na płasko wsuwkami do boków (mało komu pasuje), korzystać z opasek (raczej dla dzieci i nastolatek)  albo obejrzeć jeszcze te 3 filmiki i poszukać w nich czegoś dla siebie ;) 