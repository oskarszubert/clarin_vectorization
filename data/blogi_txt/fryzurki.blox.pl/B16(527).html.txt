Wiemy, że teraz na początku jesieni pokazują się coraz to nowe, ciekawe kolekcje fryzur. W odróżnieniu od klasycznych pokazów mody, fryzjerzy działają w przeróżnym tempie. Obecnie pojawiają się zarówno kolekcje wiosenne, jak i te stworzone z myślą o tegorocznej jesieni i zimie... Dlaczego prezentujemy zatem dość starą kolekcję?  No cóż - dopiero ją odkryliśmy :)  Fryzury dla magazynu Spray, wykonał Giancarlo Rodia. Są nasycone żywymi kolorami  i bardzo awangardowe. Kojarzą się nam z reklamami i kolekcjami United Colors of Benetton . Niepowtarzalny i wyjątkowy jest tu każdy detal - artysta zabawił się kolorami ,fakturami i akcesoriami. Jeśli jest coś, czego na głowie nie miała jeszcze Lady Gaga, to wymyślił to Giancarlo Rodia!  Punk Geisha to kolekcja eklektyczna i szalona. Na fryzurkach możecie podziwiać te fryzjerskie kreacje, które szczególnie zwróciły naszą uwagę...  Na pierwszym zdjęciu włosy zamieniono w puszysty, wielokolorowy szal. Górne pasma to swobodna ale zdyscyplinowana plecionka. Pomysłowo, zabawnie, wesoło. Damski irokez w wersji glamour. Długie włosy związano w kilka cieniutkich kitek na czubku głowy i podpięto wsuwkami. Wyraźne oddzielenie sekcji za pomocą kontrastowych kolorów - żółtego i brązowego nadaje całości niesamowitej przestrzenności. Dużą rolę odegrała tutaj też modelka, o symetrycznych i dumnych rysach twarzy. Nie możemy oderwać od niej oczu!            Całość obejrzycie tutaj Co sądzicie o tej kolekcji? 