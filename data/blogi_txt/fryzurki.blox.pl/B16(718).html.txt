Jeżeli tu jesteś, to prawdopodobnie masz już dość swojej grzywki :) Jestem kobietą i doskonale Cię rozumiem, bo przeżywałam to nie raz i nie dwa. Najpierw odpowiem na kilka podstawowych pytań: 1. Ile czasu potrwa zapuszczanie grzywki / Jak długo będę zapuszczać grzywkę?  To pytanie pada dość często, ale po pierwsze - wszystko zależy od długości grzywki, po drugie - od tego, co rozumiemy pod pojęciem zapuszczona grzywka. Czy chodzi o zrównanie włosów do jednej długości, czy zebranie jej za ucho/ w kucyk? Włosy rosną ok. 1 - 3 cm miesięcznie. Zapuszczenie przeciętnej grzywki z nad brwi do brody potrwa średnio 4-5 miesięcy, przy czym kryzysowe są tylko pierwsze dwa (grzywka jest za długa, by była grzywką i za krótka, by nią nie była ) Więcej o podkręcaniu tempa wzrostu włosa przeczytasz tutaj http://fryzurki.blox.pl/2010/08/JAK-SZYBKO-ZAPUSCIC-WLOSY- PORADY.html﻿ A co konkretnego mogę polecić jeśli chodzi o grzywkę?   Po pierwsze - nie prostuj jej!  Słyszałaś to zdanie na pewno milion razy. Jeśli Cię nie przekonało, zobacz jak wygląda zniszczona struktura włosa : http://fryzurki.blox.pl/2011/10/TAJEMNICE-WLOSOW-ROZDWOJONE- KONCOWKI-JAK-NAPRAWIC.html﻿ wyprostowanie włosy są kruche i łamliwe, wszystko co zapuścisz od nasady może zacząć się wykruszać. Może i Twoja grzywka wygląda lepiej wyprostowana, ale przecież zależy Ci na długofalowym efekcie. Przemyśl to :) Po drugie - wykorzystaj nieskończone możliwości spinania i zaplatania grzywki. O tym, jak ją upinać przeczytasz tutaj. http://fryzurki.blox.pl/2011/12/JAK-SPINAC-UPINAC-GRZYWKE- PORADY-HOW-TO-CLIP.html﻿ Są tam też filmiki które pokażą to krok po kroku. Nie traktuj grzywki jak wroga, baw się nią! Po trzecie - bądź cierpliwa. Tak, wiem, znowu banał. Ale spójrz na to z tej strony - jeśli wyznaczysz sobie pół roku bez ścinania grzywki, dotrwać będzie ciężko. Jeśli wyznaczysz sobie małe tygodniowe cele, dotrwać będzie łatwiej. Każdego dnia mów sobie - jeszcze tylko ten jeden dzień, potem niech się dzieje co chce! To proste i skuteczne I wreszcie - nie rezygnuj z celu tylko dlatego, że wymaga on czasu. Czas i tak upłynie! A następnym razem jeśli podkusi Cię grzywka, przeczytaj ten artykuł : http://fryzurki.blox.pl/2009/10/FRYZURY-GRZYWKA-CZY-BEZ.html﻿  W tym temacie nie da się napisać nic odkrywczego, wierzcie mi :) 