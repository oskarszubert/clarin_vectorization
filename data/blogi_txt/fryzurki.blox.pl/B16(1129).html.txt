Jakiś czas temu pisałam na blogu, że wezmę udział w testowaniu produktów firmy Remington. Dzisiaj pierwsza z opinii - na tapetę biorę prostownicę Remington Sleek   Curl S6500.   Jak pewnie część z Was zauważyła - testy trwały aż dwa tygodnie. Bardzo zależało mi na maksymalnie obiektywnej opinii.  Prostowano nim i kręcono nim włosy o przeróżnych długościach, gęstościach, fakturach i kolorach. Stało się gwiazdą i jedną z głównych atrakcji kilku babskich wieczorów (razem z komediami romantycznymi i słodyczami :-). Krótko mówiąc - prostownica była ciągle w ruchu i nie leżała bezczynnie.  Jest to pierwszy test na tym blogu, proszę więc o wyrozumiałość, chętnie odpowiem też na wszystkie pytania i zapoznam się z Waszymi sugestiami. Prostota i efektywny minimalizm w każdym calu  Pierwsze wrażenie : Pozytywne zaskoczenie. Prostownica była bardzo pomysłowo zapakowana - po zsunięciu tekturki (fot.1), moim oczom ukazało się eleganckie, czarne pudełko (fot.2). Nie ma nim żadnych napisów ani oznaczeń, spokojnie można ustawić je na półce nie obawiając się, że zepsuje nam wystrój wnętrza. Oprócz zalet estetycznych bardzo spodobała mi się funkcjonalność - płytę i instrukcję obsługi zamieszczono na wewnętrznej stronie wieczka a prostownicę wewnątrz pudełka. Kabel oraz etui odporne na wysoką temperaturę ukryto pod prostownicą w ten sposób, żeby nic się nie plątało i nie obijało o pudełko. Pomyślano tez o takim detalu jak opakowanie na płytę DVD. Korzystanie :  Po zapoznaniu się z zawartością płyty i instrukcji, stylizacja włosów jest prosta i przyjemna. DVD zawiera prezentację kilku naprawdę fajnych i nieznanych mi wcześniej technik stylizacji. Najwięcej problemów sprawiło mi znalezienie bardzo długich spinek-wsuwek, ale jak testować, to dokładnie i każdą opcję.  Urządzenie jest wyjątkiem od reguły "jak coś jest do wszystkiego, to jest do niczego".  Producent skromnie zaznacza, że Sleek   Curl S6500 pomoże nam w stworzeniu 6 różnych fryzur. W rzeczywistości jest ich o wiele, wiele więcej. Oprócz fryzur z opakowania (proste włosy i 5 rodzajów loków) można pobawić się teksturą włosów czy (przy pomocy folii aluminiowej) zamienić włosy w bardzo drobne loczki wyglądające jak najprawdziwsze afro. Czym Sleek   Curl różni się od innych prostownic? Przeglądając statystyki bloga zauważyłam, że pytacie jak zrobić loki prostownicą. Nie jest zatem żadną tajemnicą, że takie coś jest możliwe przy użyciu praktycznie każdej prostownicy. Z tym, że efekty będą różne. Loki robione zwykłą prostownicą są mniej naturalne, a samo ich wykonanie wymaga pewnej wprawy i praktyki. Sleek   Curl ma zaokrąglone krawędzie płytek i specjalne prowadnice do loków, co w dużym stopniu ułatwia zadanie.  Najłatwiej zobaczyć to na jednym z wielu filmików z youtube'a :            Plusy : szybko się nagrzewa blokada temperatury obrotowy kabel o długości aż 3 m! (bardzo ułatwia samodzielne prostowanie i kręcenie włosów z tyłu głowy) etui odporne na temperaturę (nie trzeba czekać aż urządzenie ostygnie) ciekawa płyta DVD z poradami i wskazówkami na temat stylizacji włosów wyświetlacz LCD wyłącznik bezpieczeństwa po 60 minutach  Minusy :   przy długim używaniu część na której znajdują się prowadnicę robi się niebezpiecznie gorąca i trzeba uważać na oparzenia  Ogólne wrażenia :  Prostownica doskonale poradziła sobie z wyprostowaniem włosów nijakich, falowanych, i kręconych. Jeśli wyczuje się "swoją" temperaturę, to fryzura utrzymuje się bardzo długo. Z moich obserwacji wynika, że najwyższej temperatury najlepiej używać tylko do włosów opornych na stylizację i bardzo grubych. Z innymi sprzęt świetnie sobie radzi w niższych temperaturach.   Nie wiem czy to kwestia konkretnego egzemplarza, czy dzieje się tak w przypadku każdej prostownicy z tej serii, ale żaden włos nie dostał się pomiędzy płytkę a obudowę i udało się uniknąć tego nieprzyjemnego ciągnięcia i rwania włosów, co działo się często przy innych prostownicach. Ogromnym udogodnieniem jest też długi, obrotowy kabel. Kto raz z takiego skorzystał, ten nigdy więcej nie powróci do nieruchomych kabli.     W kwestii bezpieczeństwa włosów i własnego - prostownica nadaje włosom ładny połysk, dzięki czemu wyglądają na zdrowe i zadbane. Jeśli ktoś używa kosmetyków termoochronnych i właściwie pielęgnuje włosy, nie powinien obawiać się kondycję kosmyków. Niepokojących zmian, matowienia i popalenia końcówek nie zauważyłam ani ja, ani moje koleżanki, ale w razie gdyby coś się działo, wpis zostanie zaktualizowany i dopiszemy wszystkie zastrzeżenia i uwagi.   Najtrudniej było sprawdzić , czy urządzenie  samoczynnie wyłącza się po 60 minutach. Sprawdziłam z zegarkiem w ręku i głową pełną obaw, ale tak, to rzeczywiście działa. To dobra wiadomość dla wszystkich roztargnionych.   W swojej ocenie mamy jeden minus. Jedna z moich koleżanek, posiadaczka naprawdę gęstych, kręconych włosów zauważyła, że obudowa od strony prowadnic niepokojąco się nagrzewa. Nie jest to jakaś zawrotna temperatura, ale trzeba uważać, bo rozum nakazuje cofnąć rękę i zachować szczególną ostrożność.   Ocena : 5+/ 6  Cena : 199 zł Podsumowując - produkt idealny dla każdego, kto potrzebuje skutecznego, łatwego prostowania i wygodnego kręcenia. Ze względu na opakowanie jest bardzo dobry na prezent. Praktyczny i wart swojej ceny. 