To zdjęcie dosłownie nas zauroczyło - zwiewne ubranie, kwiaty w tle i proste, ale prześliczne uczesanie - fale smagane wiatrem ujarzmiono chustą zwiniętą w rulonik - opaskę.   Czy może być jeszcze bardziej sielsko i romantycznie?  Tak!  O ile tego typu chusty w Polsce kojarzone są raczej ze starszą generacją, o tyle to zdjęcie przełamuje wszystkie stereotypy i utrwalone schematy. Chusta, o ile dobrze zestawiona, może stać się bardzo zalotnym i interesującym dodatkiem.    A kiedy grzeczny i romantyczny look się znudzi, można pokazać coś z pazurem :)  Na wszystkich zdjęciach śliczna Danica Smith. 