Tym razem kolekcja znanej i cenionej grupy Haute Coiffure Française, o wiele mówiącym tytule ICÔNES. Całość jest skromna ilościowo, bo zaprezentowano tylko po jednej fryzurze damskiej i męskiej. Za to jakość jest zachwycająca, styliści perfekcyjnie zrealizowali pomysł stworzenia dwóch konkretnych wzorców, bardzo charakterystycznych zresztą dla HCF.   Fryzura damska, to pełen objętości bob z  postrzępioną grzywką. Nawet przy użyciu najlepszych produktow podnoszących włosy , pianek, lakierów i nadmuchu od spodu, nie da się jej uzyskać bez zastosowania dopinek czy poduszek ze sztucznych kosmyków. W naturze taka gęstość nie występuje :) Mimo wszystko, propozycja godna uwagi - to taka unowocześniona Kleopatra, kobieta dumna i pewna siebie, mająca jednak czas i odwagę na odrobinę szaleństwa...   Fryzura męska, to chaotyczne potargane kosmyki. Artystyczny nieład na głowie w połączeniu z nieskazitelną bielą koszuli i szelkami z kołnierzykiem (ktoś wie, jak nazywają się takie szelki?) tworzą naprawdę wyjątkowe i zabójcze połączenie. Wg. HCF, ikoną na sezon jesień zima 2010 2011 jest mężczyzna o duszy artysty.  Nam kolekcja wyjątkowo przypadła do gustu. Jakie jest Wasze zdanie? :) 