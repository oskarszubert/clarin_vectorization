Pewnie doskonale pamiętacie wpis zapowiadający moją współpracę z firmą Kemon. Dałam sobie dość dużo czasu na dokładne przetestowanie produktów, ponieważ chciałam, aby recenzje były maksymalnie rzetelne. Nie wyobrażam sobie zresztą pisania o takich produktach bez sprawdzenia, czy na dłuższą metę nie okazują się szkodliwe :)  Żel nawilżający w piance VOLUME HIDRO to produkt, którym jestem całkowicie oczarowana! Po pierwsze - zapach. Przepięknie pachnie piżmem i jeżynami. Co ciekawe - zapach nie jest uciążliwy ani sztucznie chemiczny. Wprost przeciwnie - sprawia, że z żelu chce się korzystać cały czas :) Przyznam, że jest to pierwszy tego typu produkt z którego korzystałam. Żel w formie pianki całkowicie mnie zaskoczył. Kiedy zobaczyłam dozownik (widoczny na zdjęciu) trochę się zdziwiłam, że produkt ma wydostać się przez taką małą "rurkę". Teraz doskonale wiem, że jest to całkowicie uzasadnione - wystarczy bardzo mała porcja aby wymodelować i utrwalić fryzurę nawet z długich włosów.  Z pojemnika wydobywa się bardzo lekka pianka, która po chwili przekształca się w płyn a potem w delikatny żel. Nie umiem tego oddać słowami, to po prostu trzeba poczuć. Produkt nie jest lepki ani nieprzyjemnie klejący, co jest miłą odmianą po latach korzystania z pianek, po których miało się ochotę natychmiast umyć ręce.   Dobrze radzi sobie z podkreślaniem loków, które wytrzymują w niezmienionej formie kilka godzin, także na włosach które zazwyczaj uparcie się prostują. Dla mnie ten produkt to jednak przede wszystkim cudowny środek dodający włosom objętości. Efekt jest lepszy niż po tapirowaniu, a włosy pozostają miłe w dotyku i nie są klejące. Koniec z efektem smutnej, posklejanej skorupy ;) Ponieważ obecnie jestem posiadaczką czegoś w stylu trochę dłuższego boba (zapuszczam włosy), produkt jest dla mnie darem niebios. Po dłuższym stosowaniu nie zauważyłam zniszczenia włosów ani ich wypadania, więc jestem wniebowzięta :)  Jeśli dodać do tego, że produkt jest bardzo wydajny, to uzyskujemy coś niemal idealnego. Jedyna wada jakiej się doszukałam, to design opakowania - odnoszę wrażenie, że wszystkie inne produkty z tej serii wizualnie wypadają znacznie lepiej :)  Poj. 250 ml, cena: 72 zł﻿ 