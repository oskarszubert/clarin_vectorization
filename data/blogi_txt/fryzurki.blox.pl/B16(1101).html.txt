Witam serdecznie, Właśnie siedząc i szperając w necie natrafiłam na Pani blog. Podoba mi się tematyka i Pani komentarze wydają się profesjonalne. Tym bardziej skłoniłam się do napisania gdyż wybieram się do fryzjera a chciałabym jakiejś odmiany na głowie. Załączyłam zdjęcia by mogła Pani zobaczyć obecną fryzurkę, noszoną już od kilku lat. Włosy mam cienkie, delikatne, ale mam ich dużo, mają tendencję do wywijania się i lekkiego puszenia, dość podatne na np. wilgoć (ku mojemu zdenerwowaniu zazwyczaj). Nie chciałabym ich jednak znacznie ścinać, wolałabym pozostać przy długich włosach. Jeżeli mogłabym Panią prosić o jakąś poradę dotyczącą nowej fryzurki, może jakiś załącznik, byłabym niezmiernie wdzięczna, Pozdrawiam  Marta            Marto, masz bardzo ładne kości policzkowe , oczy i symetryczną twarz. Fryzurę masz dobrze dobraną do twarzy, ale trochę ciężką. Jeśli nie chcesz skrócić znacząco włosów, proponuję Ci taką fryzurę : Wycieniowane w ten sposób włosy zyskają na objętości - krótsze pasma w okolicy policzków (jak na zdjęciu), działają podobnie, jak fryzury typu bob. Cieniowanie to lekarstwo na cieniutkie włosy, a skoro masz ich dużo - fryzura jest wprost wymarzona dla Ciebie. Zmiana pozornie może wydać Ci się niewielka, ale zrobi ogromną różnicę. Proponuję także odświeżenie koloru - włosy będą ciekawiej wyglądały, jeśli przepleciesz je pasmami w kolorach od bardzo jasnego blondu po 3 tony ciemniejszy od tego, który masz teraz na głowie. pasemka powinny być różnej grubości i wyglądać na rozmieszczone w sposób niezaplanowany :) Pozdrawiam , estilistagazeta.pl 