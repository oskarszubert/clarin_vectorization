Kolaż : fryzurki.blox.pl    Długa, prosta grzywka. To hasło wbrew pozorom wcale nie jest takie jednoznaczne i oczywiste. Na kolażu powyżej pokazaliśmy przykłady aż 8 różnych prostych grzywek. Znacznie więcej znajdziecie ich w archiwum bloga (wyszukiwarka na stronie głównej, pod kalendarzem).   Dlaczego zestawiliśmy obok siebie kilka różnych grzywek? Powodem są liczne nieporozumienia. Wiele z Was pisze, że grzywka nie spełnia oczekiwań albo najzwyczajniej "nie jest taka jaka miała być". Jedynym dobrym rozwiązaniem jest zabranie do fryzjera zdjęcia takiej grzywki, jaką chcemy mieć. Oczywiście kiepskie salony często ignorują i bagatelizują klienta i ścinają włosy wg. własnego uznania. W takim wypadku można oczywiście złożyć reklamację, ale ściętych kosmyków to nie przywróci. Jeśli myślisz nad prostą grzywką zastanów się nad jej fakturą, gęstością, długością. Pomyśl, czy chcesz żeby była pocieniowana czy jednolita i jak wysoko ma się zaczynać. Jak sprawdzić czy grzywka jest dla Ciebie? Po pierwsze, ułóż włosy wg. tej instrukcji  (opcjonalnie którejś z tych ). Jeśli posiadasz winge lub pasmo włosów clip on sprawa jest jeszcze prostsza (klik). Te metody pozwolą Ci sprawdzić, czy włosy zasłaniające czoło pasują do Twojej twarzy. Jest to całkowicie nieinwazyjne i co najważniejsze - odwracalne! Nie ma jednoznacznych zaleceń i przeciwwskazań do noszenia grzywek - zdarza się, że pasują one osobom o niskim czole albo źle wyglądają na wysokich. Nie da się jednak ukryć, że grzywka skraca optycznie twarz i eksponuje oczy. Mitem jest, jakoby grzywka odmładzała. Dzieje się tak w tylko wtedy, kiedy oczy wyglądają na promienne i nie ma pod nimi nieestetycznych worków oraz sińców. W przeciwnym razie cała uwaga zostanie na nich skupiona! 