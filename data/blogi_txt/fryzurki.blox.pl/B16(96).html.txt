source: freewallpapers, na zdj. Jessica Biel  Duże, seksowne usta... która z nas o nich nie marzy?  Wydęte w podkówkę jak u Brigitte Bardot, albo pełne jak u Angeliny Jolie, są przedmiotem męskich westchnień. Takimi ustami poszczycić się może niewiele kobiet. Szczególnie my, Polki, nie jesteśmy obdarzone przez naturę wydatnymi, pełnymi wargami. Taki klimat. Zanim  w akcie desperacji sięgniemy po ostateczność, jaką jest operacja plastyczna, rozpatrzmy jeszcze dwie opcje a) polubić i zaakceptować własne usta b) popracować nad nimi.   Druga opcja wcale nie jest skomplikowana i nie wymaga wielkich nakładów pieniężnych! :) Proponuję najpierw zapoznać się z garścią rad, przedstawionych głównie w postaci video instrukcji, a potem skupić się na punkcie a.   Dzień przed :  -  Zwilż wodą szczoteczkę do zębów i pomasuj nią swoje wargi. Nie bój się, możesz trochę przycisnąć! :) W ten sposób usta staną się lepiej ukrwione,  a przez to, pełniejsze. Jednocześnie pozbędziesz się starego naskórka fundując swoim ustom porządny peeling. - Posmaruj usta miodem i zostaw tak na noc. To świetny balsam! Codziennie:  Wykonuj ćwiczenia z zakresu jogi twarzy. W ten sposób zapobiegasz zmarszczkom, usta stają się pełniejsze dopiero po dłuższym okresie czasu. Zmiana nie jest może drastyczna, ale liczy się każdy efekt.                Makijaż: Istnieje kilka trików powiększających usta.  Przede wszystkim - błyszczyki. Nawet transparentny, bezbarwny błyszczyk ma moc! Dla lepszego efektu proponuję delikatnie "wyjechać" błyszczykiem poza kontur ust.  Na rynku istnieje także wiele tzw. lip plumperów, czyli błyszczyków "pompujących usta" . Zawierają one składniki drażniące usta (wtedy efekt powiększenia, to po prostu niewielka opuchlizna), lub poprawiające krążenie.Ten sam efekt uzyskasz przy pomocy masażu szczoteczką do zębów (niestety na krótko)   Niektórzy wierzą także w moc konturówki o dwa odcienie ciemniejszej od szminki.Osobiście - nie polecam. Wygląda to bardzo tandetnie i straganowo.Prawdą natomiast jest, że usta powinny być jaśniejsze w srodku, a ciemniejsze na zewnątrz. Można pobawić się w mieszanie dwóch kolorów szminki za pomocą pędzelka, w ten sposób, żeby usta stawały się jaśniejsze bliżej środka. Efekt spotęguje kropla błyszczyku na samym centrum warg :)   Poniżej kilka video instrukcji na większe i pełniejsze usta, bo przecież każda z nas ma swoje sposoby ;)) Notka została napisana na życzenie kilku czytelniczek :) 