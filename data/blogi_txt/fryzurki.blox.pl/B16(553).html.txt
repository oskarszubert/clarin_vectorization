Damien Carney to prawdziwy artysta. Słynie z niezwykle jednorodnych kolekcji. Niedawno pokazywaliśmy owoce Jego współpracy z Joico. Skoro zaprezentowaliśmy już regularną kolekcję, warto pokazać, coś, w czym widać duszę Carneya.  Sesja jest dopracowana w każdym calu. Dominującym elementem jest czerń, którą przełamują metalowe akcesoria - łańcuchy i ćwieki. Ciężko skojarzyć te zdjęcia z prezentacją fryzur. Ujęła nas tutaj niesamowita dbałość o detale i dopasowanie - alabastrowa cera wspaniale koresponduje z ciemnymi brwiami i ustami. Sesja pachnie chłodem, dumą, niezależnością i pewnością siebie. 