Na jednej z ostatnich imprez świeżością i niezwykle naturalnym lookiem zachwyciła Selena Gomez. Młoda gwiazdka doskonale zdaje sobie sprawę ze swoich atutów i umiejętnie je podkreśla. Ponieważ ten blog poświęcony jest głównie fryzurom i sprawom związanym z makijażem, skupię się głównie na tym :)  Selena bez wątpienia wygrała młodością. W odróżnieniu od swoich rówieśniczek-celebrytek, jak Miley Cyrus czy Demi Lovato, Selena nie postarza się na siłę. Z młodego wieku robi swój atut, co bardzo się ceni.  Lekkości dodała fikuśna jak na oficjalną galę fryzura - niedbały warkoczyk swobodnie opadający na ramię. Nie jest to może warkoczowy chaos w stylu Alexandra Wanga - panna Gomez zdecydowała się na elegantszą i spokojniejszą wersję. Perfekcyjnie do naturalnego koloru włosów dobrano odcień sukienki. Koreluje on również z ciemną cerą aktorki.  Makijaż jest skromny, ale dziewczęcy - policzki muśnięto delikatnie różem, który rozpromienił twarz Seleny. Blyszczykiem w tym samym odcieniu pokryto usta. Oczy również bez fajerwerków - gwiazdka ma naturalnie ciemną oprawę, wsytarczyła kreska na górnej powiece i przeczesanie ich tuszem.     Selenie trzeba pogartulowac smaku i wyczucia - wybrała stylizację odpowiednią do wieku i gali (organizowała ją dziecięca stacja telewizyjna). Drobne niedociągnięcia jak świecący się nos nie zepsuły całości, a nawet zadziałały na plus ;)  Na czerwonym dywanie dawno nie było tak młodo i świeżo. Nastolatki lubują się w karykaturalnych, przekombinowanych makijażach i nawet 3 kompletach sztucznych rzęs (Miley Cyrus). Zebym nie była gołosłowna - poniżej zdjęcie całej stylizacji.  Długośc jak najbardziej poprawna, delikatnie podkreślona talia i zasłonięty biust. Dodatki skromne, ale efektowne. Strój bezpretensjonalny, urzeka prostotą. Jak Wam się podoba Selena w grzecznej odsłonie? ;) 