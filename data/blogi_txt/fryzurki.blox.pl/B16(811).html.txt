Propozycja Gosh jest trochę awangardowa i zdecydowanie bardziej imprezowa niż dzienna. Urzekła mnie tylko fragmentarycznie - takie połączenie niebieskiego z fioletem wydobywa błękit tęczówki. Lata temu w wizażu wyznawano żelazną zasadę - używaj cieni w kolorze oczu. Na szczęście nawet żelazo jest kowalne i zasada uznanawana jest obecnie za śmieszną i niepraktyczną. Istnieje jednak spora grupa osób, które pozostają jej wierne (tak samo jak butom pod kolor torebki).  W rzeczywistości ten sam kolor cieni i oka przytłacza i stwarza koszmarne wrażenie. Gdy wreszcie to dostrzeżono, stworzono kolejną regułę w makijażu - używaj kontrastowych cieni, aby wydobyc kolor tęczówki.   Nie zgadzam się z żadną z nich. Umiejętna zabawa odcieniami i światłami może zdziałac wiele. Myślę, że świetnie ilustrują to zdjęcia promo looku marki Gosh. Użycie ciemniejszego granatu w załamaniu powieki i metalicznego błękitu na jej ruchomej części uwypukliło oczy. Kontrastowa śliwka na dolnej powiece została połączona z granatem z załamania powieki. Ten zabieg , razem z wyciągnięciem kreski w kierunku zewnętrznego kącika, wręcz zwraca uwagę na niesamowity kolor oczu. Nie bez przczyny rozjaśniono także wewnętrzny kącik oka.  Dlatego uważam, że moda nie powinna kreowac sztywnych zasad, a jedynie udzielac wskazówek i rad. W większości przypadków zdecydowanie lepiej wyglądają cienie kontrastowe do koloru tęczówki, ale nie należy sztywno się tego trzymac :)    Propozycja Gosh na ciepłe dni: Oczy Specjalnie dobrane cienie poczwórne. Gosh Special Eye Shadow Collection to produkt z nowej palety cieni do powiek, które wypiekane są w ceramicznych płytach, aby zapewnić im unikalną, wysoką jakość. Cienie są wyjątkowo miękkie, zawierają wiele mikrocząsteczek, posiadają fantastyczne nasycenie koloru. Gosh Special Eye Shadow Collection oferuje niezliczone możliwości. Nakładając cienie przy użyciu suchego aplikatora zapewniają naturalny wygląd, natomiast nakładając cienie na mokro pozwalają  uzyskać metaliczny i głęboko nasycony kolor. Aby uzyskać rozpromieniony makijaż najpierw użyj wilgotnego aplikatora a następnie nałóż warstwę na sucho. Gosh Special Eye Shadow Collection może być również stosowany jako eye liner - tusz do kresek. Kolekcja cieni zawiera aplikatory, dzięki którym możesz wykonać zarówno grubą jak i cienką linię. Dostępne kolory to Modern Gypsy (granatowy, niebieski, pomarańczowy, oliwkowy), Bohemian Gypsy (szary, lila, koral, bordo). Velvet Touch Eye Liner – wyróżnia się fantastyczną pigmentacją, jest miękki i łatwo się aplikuje, poza tym łatwo można go rozetrzeć pędzelkiem lub aplikatorem. Dostępny w kolorach: Sky High Usta Jumbo Lip Gloss Pencil – nie mogło być łatwiej! Błyszczyk do ust w ołówku. Dostępny w następujących kolorach: Cabana Orange, Flamingo Coral i Gypsy Red. Temperówka do ołówków 2 w1. Możesz zawsze mieć swój błyszczyk w ołówku gotowy do użycia dzięki naszej temperówce 2w1. Jest specjalnie zaprojektowana by dopasować się do rozmiaru tej kredki o konsystencji pomadki. Może być stosowana do błyszczyków w ołówku jak również do standardowych rozmiarów kredek i ołówków kosmetycznych.   Paznokcie Gosh Nail Lacquer posiada płynna konsystencję, która ułatwia aplikację. Bardzo szybko schnie i doskonale kryje płytkę paznokcia. Dostępny w kolorze: Hot Coral 587  informacja ze strony producenta. 