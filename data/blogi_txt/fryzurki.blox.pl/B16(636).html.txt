Natapirowane włosy są super sexy, ale to wiadomo od dawien dawna, a przynajmniej od czasu, kiedy na ekranach kin królowała Brigitte Bardot.   Jest w nich coś niesamowitego - twarz wydaje się mniejsza a przy tym milsza i bardziej sexy. Wszystko to oczywiście pod warunkiem, że tapirujemy czubek a nie boki - w przeciwnym razie uzyskamy efekt zrozpaczonego emo. Skoro już wstawiłam zdjęcie ikony seksu lat 60. , zwrócę Waszą uwagę na aksamitkę - ta piękna ozdoba zdaje się być dzisiaj zapomniana. Mało kto pamięta, że czarna, aksamitna wstążka świetnie komponuje się z bardzo głębokim dekoltem, nadaje też dostojeństwa i kobiecości. Długie wisiorki, łańcuszki i korale wyglądają przy niej jak dziecinne zabawki. Do głębokiego wcięcia najbardziej pasują kolie i własnie aksamitki. Te drugie są tanie, mogą być też prostym DIY. A na aksamitnej tasiemce zawiesić można wszystko - od kwiatka, przez kameową damę aż po ozdoby ze szlachetnych metali :) Tematem dzisiejszego wpisu są jednak natapirowane włosy, więc szybko do nich wrócę.    Każdy interesujący się modą i trendami, czy chociażby stały czytelnik tego bloga zorientował się, że do łask wraca kobiecość. Też mi odkrycie - ktoś powie. Ale poskładajmy to wszystko w całość - coraz bardziej kobiece lookbooki, modelki plus size, ogromna popularność Madmen  i cudowna kolekcja Prady... Coś w tym musi być. A jak dołożymy ultrakobiecą kampanię reklamową marki Louis Vuitton, "włoską" sesję Madonny... Tak, trafiliśmy w sedno. Kobiece kreacje, fryzury, makijaże, spódniczki, długie sukienki, kapelusze - wszystko powinno podkreślać kobiece krągłości i wyraźnie akcentować różnicę między kobietą a mężczyzną... Nie będę się silić na dłuższy wstęp - po prostu spójrzcie na sesję z Harper's Bazaar! Modelką jest śliczna Aline Weber A buty z czubem... no cóż, wygląda na to, że wracają do łask. Ten trend kompletnie jednak do mnie nie przemawia.   Dość tych pięknych sesji, teraz coś, co każda z Was może sama wykorzystać, czyli instrukcje na makijaże i fryzury ;)  Dziewczyna jest wspaniała ! 