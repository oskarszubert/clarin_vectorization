  Piątek stał się dniem recenzji różnych produktów. Dzisiaj na tapetę bierzemy dwa profesjonalne kosmetyki do włosów marki Kemon. Nadesłano nam je w ramach współpracy, ale absolutnie nie wpływa to na naszą ocenę :)  Od producenta ; GLAM Pasta matująca do modelowania Poj. 50 ml, Cena 54 zł HAIR MANYA / KEMON   GLAM to doskonała pasta do modelowania wszystkich typów włosów, zwłaszcza tych o średniej długości. Pozwala na tworzenie oryginalnych fryzur z efektem zmierzwienia. Unikalna, gęsta formuła tworzy fryzury z efektem objętości. Włosy dają się łatwo modelować i przemodelowywać w zależności od upodobania. GLAM to produkt dla osób pragnących trwałej, zwartej, w pełni kontrolowanej i elastycznej fryzury.   Pastę GLAM należy nałożyć palcami na wilgotne włosy dla uzyskania umiarkowanego połysku lub na wilgotne włosy dla efektu lekko matowego. Pasta daje możliwość dowolnej stylizacji i przemodelowywania fryzury. GLAM zastosowany przed cięciem pomaga w separacji. Po wysuszeniu utrwala fryzurę i nadaje matowy efekt.﻿   Moja ocena  ; Zacznę od zapachu - jest niesamowity i intensywny (ale nie nachalny) jak chyba u wszystkich produktów z serii Hair Manya. Stylizowanie włosów pastą GLAM to czysta przyjemność! :) Słoiczek jest bardzo ładny, ciężki i praktyczny (nie wyobrażam sobie wyciskać czegoś o takiej konsystencji z tuby:) Kiedy produktu jest jeszcze dużo, trzeba otwierać ostrożnie, żeby pasty nie rozlać. Myślę, że jest idealna dla kobiet które mają fantazyjne cięcia, cieniowane włosy, albo fryzury krótkie / średnie. Bardzo pozytywnie zaskoczył mnie matowy efekt który można uzyskać nakładając produkt na wilgotne włosy. Nie wiem jak opisać działanie produktu, żeby pomóc Wam zrozumieć jak działa pasta GLAM. Stylizacja włosów na które została nałożona przypomina trochę zabawę modeliną - są bardzo plastyczne i podatne na wszystkie zabiegi, można je z dziecinną łatwością mierzwić i formować. I nie ma tu mowy o żadnym efekcie skorupy - włosy są bardzo elastyczne i zyskują na objętości. Produkt nie jest na włosach ciężki, ale łatwo z nim przesadzić. Idealnie sprawdza się przy tworzeniu "chwilowych dreadów" http://fryzurki.blox.pl/2010/12/SZTUCZNE-DREDY-INSTRUKCJA-FAUX- DREADLOCKS-TUTORIAL.html﻿ Ogólna ocena ; daję szóstkę, mimo opakowania z którym trzeba postępować ostrożnie, bo nie umiem znaleźć dla niego alternatywy. Jest to kosmetyk profesjonalny, ale cena 54zł za 50 ml nie jest wygórowana. To, co widać na zdjęciu to ubytek po ok. 1,5 miesiąca stosowania. Nie używałam codziennie, ale zdarzało mi się stylizować włosy innym osobom. Ilość użyć szacuję na jakieś 20. Nie wiem, czy możliwe jest dobicie dna w tym słoiczku ;) Przy przeliczaniu okazałoby się pewnie, że jedno użycie to kwestia dosłownie kilku groszy.   ﻿ VOLUME E CORPOSITA z linii ACTYVA Odżywka nadająca grubość i zwiększająca objętość fryzury  Cena:  65 zł Poj. 150 ml Odżywka oparta jest na bazie protein roślinnych (proteiny z soi i pszenicy) i naturalnych energetyzujących ekstraktów  (wyciąg z pąków lipy, wyciąg z nasion lnu).  Zawiera  substancje czynne, nabłyszczające i zmiękczające. Ułatwia rozczesywanie cienkich i przewrażliwionych włosów, dodaje im objętości i blasku, nie obciążając włosa. Odżywka zmniejsza puszystość podczas suszenia, sprawiając, że włosy stają się podatne na układanie. Ułatwia nadanie objętości i pomaga utrzymać ją w czasie, sprawia, że włosy stają się grubsze, błyszczące i bardzo lekkie.   Moja opinia: Jest to produkt z innej serii, trochę szkoda, że ie pachnie tak egzotycznie jak te z serii hair manya. Nie zapach jest tu jednak najważniejszy, a działanie - włosy stają się autentycznie bardziej mięsiste i pełne objętości. Po wymodelowaniu ich na szczotce albo nawet zwykłym suszeniu głową w dół z łatwością otrzymamy burzę włosów. Nie ma mowy o włosach przyklapniętych do głowy! Bardzo mi się to podoba, bo wystarczy skorzystać z niej po myciu i nie trzeba zawracać sobie głowy żadnym psikaniem, wcieraniem czy innymi cudami :) Rozczesywanie po tym produkcie to istna przyjemność - włosy nie plączą się  a szczotki i grzebienie suną po nich jak po maśle. Tuba jest solidna , można ją postawić na półce w łazience i nie ma obaw, że spadnie. Trochę przeszkadza mi jej nieprzezroczystość, przydałby się mały transparentny pasek który pokazałby mi ile produktu zostało w środku. Sam minimalistyczny design bardzo mi się podoba.   Długo szukałam dobrego produktu który doda włosom objętości i grubości i już go nie puszczę. Preparat jest bardzo wydajny. Muszę zaznaczyć, że kosmetyki fryzjerskie są zazwyczaj dużo bardziej skoncentrowane niż te drogeryjne, dlatego są zdecydowanie warte swojej ceny. Sześć z plusem!Chciałabym, żeby wszystkie recenzje które napiszę były tak pozytywne ;)     I przypominam o czymś ważnym :   Na charytatywnej aukcji WOŚP można wylicytować tego uroczego pana z filmiku. I nie mam tu na myśli Jurka Owsiaka, tylko NOMKA. Nomek to uroczy facet który na pewno podbije Wasze serca! http://aukcje.wosp.org.pl/show_item.php?item=548424﻿ Charytatywny zakup maskotki jest bardzo przyjemną formą pomagania do czego gorąco Was zachęcam. Jutro postawię się wkleić zdjęcia swojego NOMKA wraz z certyfikatem autentyczności, bo niestety na facebooka wstawić się nie chciały a gdzieś zaginęły w akcji ;) To jak, MANYA pomagania? ;) 