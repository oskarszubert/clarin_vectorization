(1)     Kolekcja fryzur Motion Statement  jest jedną z ciekawszych jakie przyszło nam oglądać w tym sezonie. Nowoczesne cięcia są bardzo przystępne dla nas, zwykłych śmiertelnych - kopiując je nie narazimy się na śmieszność, jak to bywa w przypadku niektórych "artystycznych" kolekcji.   Oprócz niebanalnych (chociaż bardzo prostych i przez to uniwersalnych) cięć, ogromnym atutem kolekcji są zdjęcia, wyłamujące się z kanonu fotografii katalogowej - na pierwszym planie wciąż są fryzury, ale sposób ich podania nie jest jak zazwyczaj - do bólu nudny.  U góry (1): fryzura w stylu Anji Rubik : krótkie, rozwichrzone blond włosy z grzywką.(2) : Bardzo płaski bob z długą grzywką zasłaniającą oko.   Cięcie moze byc interpretowane dwojako - jako ekstremalnie wyszczuplające twarz, albo jako baza pod modelowanie - unoszenie, tapirowanie, kręcenie, czyli wszystkie te zabiegi, które maja zapewnić efekt "dużo na głowie" , czyli makismum objętości, maksimum seksapilu.  (3) Długie fale w kolorze blond.  Nieprzesadzone i kojarzące się z wakacyjnym luzem. Fryzura niezwykle kobieca i swobodna.   (4) Kolejny przykład "bed hair" (nie mylić z bad :)) Długie,proste i ciemne włosy zostału mocno pocieniowane.  W ten sposób górne partie zyskały na objętości, a głowa mimo długości nie jest mocno obciążona. Przy każdym ruchu włosy układają się warstwami, co daje bardzo zmysłowy i kobiecy efekt.  Pozornie nieuczesane włosy to zabieg celowy - w każdym innym przypadku nie zobaczylibyśmy dokładnie cięcia, które jest świetną bazą pod wiele seksownych fryzur. (5) Fryzura na pazia w unowocześnionym wydaniu. Włosy nie układają się jak od garnka, przez co efekt jest bardziej subtelny i luzacki. Gęsta grzywka i postrzępione końce wyglądają swobodnie i naturalnie. Fryzura jest wygodna i łatwa w ułożeniu.  (6). Znowu fryzura typu bob. I znowu ogromna moc i 100 % kobiecości. Na głowie dużo się dzieje, kosmyki odstają na każdą stronę, a mimo to jest ekstremalnie seksownie i kokieteryjnie.  Co sądzicie o tych fryzurach? Są wśród nich Wasze ulubione? :) 