Przyznam, ze do tej pory nie rozumiem, dlaczego czasopisma i inne media dzielą fryzury na "fryzury" i "fryzury 40+". Nie sądzę, aby czterdziestka była jakimś wiekiem zaporowym, szczególnie dzisiaj, kiedy świadomość pielęgnacyjna kobiet znacznie wzrosła i na ulicach widać coraz więcej zadbanych, dojrzałych kobiet. Właśnie, fryzury dla dojrzałych kobiet  tak moim zdaniem powinny brzmieć tytuły artykułów  z takimi poradami. Niestety, chcąc nie chcąc jestem zmuszona pisać w tytule nieszczęsne "40+", bo same zainteresowane wyszukują informacji w ten sposób ;) Ok, koniec nudnych wynurzeń. Dzisiaj chciałabym udowodnić, że dojrzała kobieta, (czyli niech już będzie - 40+, 50+, 60+ i więcej) może wyglądać modnie i jednocześnie z klasą. Dotyczy to także fryzury. Jak powinna wyglądać fryzura "umownej" 40-latki ? Przede wszystkim tak, żeby właścicielka czuła się w niej dobrze, czyli kobieco, pewnie, seksownie. Jeśli chodzi o szczegóły techniczne, odsyłam do mojego wcześniejszego wpisu : http://fryzurki.blox.pl/2010/01 /FRYZURY-DLA-40stolatek-i-dojrzalych-kobiet.html﻿ A teraz konkretny przykład. Sharon Osbourne kiedyś :   Nie ma co ukrywać - nie wyglądała dobrze. Sama zresztą przyznaje, że nie czuła się wtedy dobrze ze swoim ciałem. Pewnego dnia postanowiła to zmienić. Efekt jest następujący :  W chwili zrobienia tego zdjęcia Sharon miała 59 lat! Wraz z jej przemianą przyszło także "drugie życie" - została jurorką wielu programów i stała się ikoną stylu i klasy. Polskim "odpowiednikiem" jest Jolanta Kwaśniewska, chociaż nie przypominam sobie, żeby Sharon zaliczyła reklamówkę witamin ;) Aby  być całkiem uczciwą, muszę jednak dodać, że dobry wygląd wymaga nakładu czasu i samodyscypliny. Celebrytka bez makijażu wygląda już nieco gorzej :  Moim zdaniem warto poświęcić te 30 minut dziennie na podstawowy makijaż i ułożenie włosów, bo efekty są świetne, a wygląd rzutuje na samopoczucie i stopień  w jakim cieszymy się życiem :) 