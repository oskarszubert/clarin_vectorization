Jedna z propozycji na sezon wiosna/lato 2012 - piękny make up będący dziełem wizażystów M.A.C - "doll eyes", muśnięte brzoskwiniowym różem policzki, naturalne i podkreślone brwi a do tego wszystkiego ... sztuczne piegi. Nie chodzi tutaj oczywiście o dziwne zabiegi rodem z Akademii Pana Kleksa i mało higienicznego golarza Filipa, ale ze stwierdzeniem, że piegi są ładne i modne zgodzić się muszę, szczególnie patrząc na powyższe zdjęcia...  Jak myślicie, czy trend na "fake freckles" chwyci tej wiosny? :) Ja już zazdroszczę szczęściarom które mają swoje naturalne, złociste piegi... wyglądają uroczo, dziewczęco i kokieteryjnie, a do tego skutecznie odmładzają.  Co sądzicie o tym trendzie? 