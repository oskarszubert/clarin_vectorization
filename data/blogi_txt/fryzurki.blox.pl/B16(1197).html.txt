fot: Moschino     ja mam problem z kredka do oczy okropnie sie rozmazuje i kazda kredka jaka bym sie tylko pomalowala. jakas rada?   Kaja    Takie pytanie zadała nam dzisiaj w komentarzu jedna z czytelniczek. Rzeczywiście, rozmazująca się kredka jest utrapieniem wielu kobiet. Jednak i na nią jest kilka sprytnych i skutecznych sztuczek.   1: Zaostrzoną kredkę warto włożyć na 30 min przed wykonaniem makijażu do lodówki. Dzięki temu będzie bardziej twarda i dłużej odporna na rozmazywanie 2 : Powiekę którą chcemy pomalować należy uprzednio pokryć podkładem i przypudrować. Na górnej powiece i tak lepiej sprawdza się eyeliner, ale jest to dobry patent na dolną 3: Kreskę można też wykonać czarnym cieniem i małym pędzelkiem. Efekt często jest bardziej naturalny, łatwiej też pracować nad grubością kreski i intensywnością koloru. 4: Patyczek higieniczny i lakier do włosów. Tak, to nie żart, autorki fryzurek same często korzystają z tej metody :) Rysujemy kredkę jak zazwyczaj. Końcówkę patyczka należy spryskać lakierem do włosów (delikatnie, chodzi tylko o zwilżenie) i punktowo dotykać nim narysowanej kreski, czekając za każdym razem ok. 3-4 sekund aż przeschnie. Na koniec można narysować kreskę jeszcze raz :) A Wy, macie jakieś metody których nie znamy? Chętnie o nich przeczytamy :) 