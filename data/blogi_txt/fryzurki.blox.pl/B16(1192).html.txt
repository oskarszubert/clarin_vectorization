Tony Ricci został stylistą fryzur roku 2010. Gratulujemy! Kolekcja, która przyniosła mu prestiżową nagrodę NAHA (North American Hairstyling Awards) jest bardzo futurystyczna i lekka. Przyszłościowe fryzury i ubrania kojarzyły  nam się zawsze ze Star Trekiem i zdecydowanymi, geometrycznymi liniami. Tony dokonał czegoś niesamowitego i całkowicie odmienił sposób postrzegania przyszłości  - niezwykle ostre i wyraźne linie zostały złagodzone włosami, które wydają się lekkie niczym puch. Plecionka czy artystyczne ornamenty wynoszą fryzury w zupełnie inny wymiar. Nie sądzimy, że fryzury Tony'ego zostaną przyjęte przez ulice -  to bardziej dzieła sztuki.  Projekty Tony'ego zawsze były trochę inne - jakiś czas temu zadziwił świat swoją kolekcją fryzur, którą "nosiły" manekiny. Stylista fryzur włosy traktuje jak płótno - kolory zawsze świetnie współgrają i dopełniają charakterystyczne cięcia. Kolekcja, która przyniosła mu "fryzjerskiego Nobla", jest jednak czymś zupełnie nowym i innym - skłania do refleksji na ulotnością życia, przemijalnością piękna i urody... Zobaczcie sami!  Kolekcja : 