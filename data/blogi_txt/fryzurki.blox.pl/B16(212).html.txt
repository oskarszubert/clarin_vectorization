Najnowsze kolekcje fryzur jednoznacznie pokazują, że w sezonie studniówkowym (studniówka 2012) królować będzie prostota.  A przynajmniej - królować powinna.Nie jestem pewna,czy Polska nie okaże się jednym z nielicznych krajów, w których ten trend się nie przyjmie :) W każdym razie - misterne, przesadzone koki i wszystkie inne fryzury w barokowym stylu są zdecydowanie passé﻿. A fryzury w tym stylu są  zdecydowanie niedopuszczalne.  Modne będą klasyczne upięcia, eleganckie koki, subtelne loki i fryzury z upiętą górą, czyli tzw. half-updo. Ostatnią z tych fryzur zawdzięczamy księżnej Katarzynie (Kate Middleton), która przyczyniła się do ich popularyzacji.  Jeżeli klasyka wydaje się zbyt nudna na tak podniosłe wydarzenie jakim jest studniówka, całość można podrasować wpiętym we włosy kwiatem czy ozdobną spinką z perełkami. 