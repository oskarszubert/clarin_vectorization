Kolejna recenzja będąca owocem współpracy z marką Kemon. Więcej na ten temat tutaj . Pasta modelująca FREESTYLE to produkt w którym można zakochać się od pierwszego wejrzenia. Opakowanie, choć niewielkie (50 ml), to śliczne. Piękny jest także cytrusowy zapach, który podobnie jak w przypadku żelu w piance nie jest nachalny ani chemiczny. Zdecydowanie wpływa to na komfort używania.  Dostałam troszkę inny produkt niż na oficjalnym zdjęciu - mój ma hold factor na 2 kwadraciki i shine factor na jeden. Dla moich włosów to rozwiązanie okazało się bardzo dobrym. Produkt świetnie stylizuje pojedyncze pasma, szczególnie wtedy, kiedy mam ochotę się nimi zabawić. Świetnie sprawdza się też na męskich fryzurach. Moim zdaniem jest wprost stworzony do fryzur w stylu spiky hair, które są znowu modne. Najlepsze jest w nim to, że nie usztywnia i nie tworzy nieprzyjemnej, posklejanej skorupy, jednocześnie zapewniając bardzo dobre utrwalnie.  Włosy mają po nim fajny, delikatny połysk.  Co jeszcze ciekawsze - dodaje pasmom objętości. Stosowany przed i po suszeniu włosów zapewania optycznie niesamowitą gęstość włosów, co napewno ucieszy wszystkie fanki dużych fryzur. Podoba mi się też konsystencja, którą spróbowałam pokazać na zdjęciu wylewając odrobinę na zewnętrzną ściankę pojemniczka - nie za bardzo to widać, ale produkt nie spływa, więc niemal niemożliwym jest jego przypadkowe rozlanie. Konsystencja jest gęsta i jakby gumowa, ale nie lepka. Przyjemne uczucie.  Jest też bardzo wydajny, rzeczywiste zużycie po prawie miesiącu stosowania (i testowania na włosach innych osób) jest niezauważalne.  Przy takiej wydajności cena ok. 54 zł za 50 ml wydaje mi się bardzo korzystna. Oszacowałabym koszt jednorazowej stylizacji tym produktem na niecałe 50 groszy dziennie (naprawdę, wystarczy mała porcja).   Jeśli miałabym wskazać wady tego produktu, to byłaby to dostępność. Rozumiem jednak, że profesjonalne kosmetyki rządzą się swoim prawami i nie można ich kupić w każdej osiedlowej drogerii. 