Jakiś czas temu jedna  z czytelniczek zadała mi pytanie, czy do ciemnych brwi pasują blond włosy (albo czy do blond włosów pasują ciemne brwi, nie pamiętam :). Myślę, że powyższe zdjęcie jest lepsze od najpełniejszej odpowiedzi - blond włosy i ciemne brwi mogą (choć nie muszą!) świetnie wyglądać w duecie. Ważne jest, żeby brwi miały ładny kształt i pasowały do urody właścicielki. Nie bez znaczenia jest też fakt, że ciemne brwi lepiej komponują się z wielowymiarowym blondem, czyli np. z takim, jak na zdjęciu. "Płaski" blond zazwyczaj prezentuje się dużo tandetniej. O co chodzi? O różne refleksy i pasma różniące się między sobą o 2-3 tony. Na zdjęciu wyżej znajdziemy zarówno kosmyki w miodowym blondzie, jak i takie które wpadają w platynę. Jaka jest Wasza opinia na ten temat? :) 