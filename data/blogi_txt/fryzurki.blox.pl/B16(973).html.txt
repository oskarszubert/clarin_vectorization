Nie wiem, czy bardziej zauroczyła mnie uroda modelki czy włosy, ale tak delikatnie i uroczo dawno nie było. Przeglądając coraz to klejne zdjęcia fryzur roku 2010, doszłam do wniosku, ze na głowach króluje... chaos!  Analizując to na spokojnie, przypominają mi się mistrzowskie warkocze Wanga, fryzury niczym o poranku, w których pięknie prezentuje się Anja Rubik , nowa fryzura Jessici Alby i wiele, wiele innych. Chaos często obserwujemy na ulicach i kojarzony jest z czymś młodym, świeżym i uroczym. W tym roku spokojnie możemy zaszalec i pokusic się o krótki odpoczynek od lakieru i misternie ułożonych fryzur. A o takie eksperymenty najprościej podczas wakacyjnego urlopu :)   A zdjęcie reprezentujące u mnie kolekcję salonu Rene Furterer? Ukłon w stronę naturalności i sielskości. Kości policzkow delikatnie podkreślone brzoskwiniowym różem i bardzo delikatny makijaż oczu. W połączeniu z muśniętymi blyszczykiem ustami i gładką cerą, modelka przypomina letnią boginkę. Cudo! :) Inne zdjęcia z arstystycznym i codziennym nieładem na głowie : Taylor Momsen, Nicole Richie czy siostry Olsen, czy Alexa Chung są wręcz kojarzone z bałaganem na głowie. To nowy wyznacznik stylu i świeżości. Spotykamy się ponownie ze zjawiskiem, które jeszcze całkiem niedawno uchodziło za modowe faux pas ( podobnie było z jeansowymi "mundurkami" i skarpetkami do sandałów), a dzisiaj jest synonimem klasy. Nie można przemilczec jeszcze jednego - wszystkie dziewczyny o zadziornym spojrzeniu, jak np. Sasha Pivovarova wyglądają w takich fryzurach fenomenalnie i bezpretensjonalnie!     zdjęcia : Vogue Spain, style.com, hairstyledesign, cosmoty.de, celbuzz   A pierwsze porady już jutro na blogu :) 