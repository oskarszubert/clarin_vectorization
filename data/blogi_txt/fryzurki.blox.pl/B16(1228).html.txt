Tym razem mamy dla Was coś z wybiegów - urodowa propozycja Versace na sezon wiosna/lato 2012 jest genialna w swej prostocie - długie blond włosy i przedziałek po środku. Co w tym niezwykłego? Mimo, że włosy są farbowane, zadbano o to, aby wyglądały na naturalne. Tzw. effortless beauty﻿ , przynajmniej z pozoru :-) Jeśli dobrze się przyjrzycie, zauważycie odmładzający trik który stosują też gwiazdy - pasma przy twarzy są o 2-3 tony jaśniejsze od reszty. Do takiej koloryzacji przyznaje się otwarcie Jennifer Aniston. Dzięki temu zabiegowi kolor wygląda naturalnie i nie jest płaski. Również struktura włosów stwarza iluzję wakacyjnego luzu - nie są całkiem proste, ale do fal też wiele im brakuje. Szkoda, że stylista fryzur który czuwał na pokazem nie zadbał o końcówki - wyglądają na suche i matowe :( Co sądzicie o takim blondzie? Jesteście za, czy wolicie jednolity kolor bez zabawy tonami? (Nie mówimy o balejażu) 