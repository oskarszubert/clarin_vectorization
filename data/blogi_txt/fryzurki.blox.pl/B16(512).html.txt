Może to trochę nietaktowne, tak pisać o jesieni czy (tfu!), zimie w samym środku lata, ale nie mogę tego przemilczeć czy odłożyć na później. Czas płynie bardzo szybko i za chwilę przyjdzie nam pożegnać się z letnimi wyprzedażami. Stroje kąpielowe, słomkowe kapelusze i letnie sukienki zostaną wyparte przez kalosze, płaszcze, szaliki... Co będzie później - wolę nawet nie myśleć :)   Kompletując jesienną garderobę często kierujemy się trendami. Nie należy jednak zapominać o makijażu i fryzurach - te dwa elementy powinny współgrać z naszymi stylizacjami.   Powyższe zdjęcie widziała już chyba każda fashionistka. Nie jest tez tajemnicą, że kolekcje na jesień i zimę 2010 2011 to kult kobiety kobiecej i świadomej swojej kobiecości. i chociaż kolekcje czołowych projektantów są mocno inspirowane latami 50. i 60. nie kierujmy się w stronę bohaterek filmu "Żony ze Stepford". Z jesiennych kolekcji bije bardziej duma i pewność siebie niż cukierkowość i lukier. Nie jest zatem zaskoczeniem fryzura tej jesieni, czyli "zwyczajna" kitka. O jej właściwościach przekonała się niejedna kobieta - ciasna daje efekt mini-liftingu, luźna pasuje na jogging czy fitness, a w domowych warunkach sprawdzi się podczas porządków. Wielofunkcyjny koński ogon może być także bardzo elegancki - owinięcie pasma wokół gumki czy podkręcenie końcówek lokówką, odmieniają klasyczną fryzurę w kwintesencję elegancji. To fryzura dla bałaganiar i pedantek, kobiet pewnych siebie i dziewczyn uwielbiających luz i wygodę. Innymi słowy - tej jesieni, świadomie bądź nie , duża część dziewczyn będzie miała na głowie modną fryzurę! Na koniec szczypta inspiracji i instrukcji :                                             ENG : Hot Autumnn Winter 2010 2011 trend - feminine ponytails - messy, elegant, side and sleek - choose what you want! 