Trochę zmiany w malowaniu, przyszedł czas na ceramikę. Bardzo dawno temu byłam związana z malarstwem ceramicznym. Zdobiłam porcelanę w Porcelance w Bogucicach. Sytuacja i życie zmieniło moją drogę kariery. Teraz, kiedy już nie pracuję i mogę realizować swoje pasje, spełniać marzenia, myślę że zdobienie porcelany również tym co mnie interesuje i pociąga. Pokażę Wam kilka przedmiotów, które pomalowałam przed laty kiedy pracowałam w Porcelance. Jestem z nimi bardzo związana , są dla  mnie bardzo cenne. Przypominają mi moją młodość. Te przedmioty złociłam ręcznie, natomiast w środku złoceń znajduje się kalkomania. Wypalane były w piecu ceramicznym. Jest to komplet deserowy do ciasta. W skład wchodzi talerz na ciasto i 6 małych, deserowych talerzyków, bomboniera (na cukierki lub inne łakocie), kufle do piwa i talerz do ciasta z delikatnym brzegiem pomalowanym srebrem. Komplet jest sprzed 35 lat: Kubki porcelanowe i wazonik pomalowałam wczoraj, po 35 latach: Pozdrawiam serdecznie i życzę dobrej nocy. 