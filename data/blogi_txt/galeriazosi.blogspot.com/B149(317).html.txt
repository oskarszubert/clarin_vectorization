Witam serdecznie:))    Byłam w sobotę i niedzielę w Żarkach Letnisko na VII Folkloriadzie.  Nasze Stowarzyszenie Inicjatyw Twórczych wystawiało tam swoje rękodzieło. W pierwszy dzień byłyśmy tyko w trzy; Zosia, Helena, Renia, a następnego dnia dojechały kolejne dziewczyny Urszula, Ewa i Ania. Nie będę ukrywała, że jestem zadowolona. Czułam się tam bardzo dobrze, ciągle byłam chwalona i doceniano moje rękodzieło. Nasz kramik był najpiękniejszy i bezkonkurencyjny. Miałyśmy bardzo kolorowe i różnorodne stoisko. Znajdowały się na nim począwszy od biżuterii, ceramiki przez tkaniny artystyczne robione techniką patchworkową  kończywszy na moim rękodziele. Podchodzono, podziwiano i kupowano. Rozdałam dużo wizytówek młodym ludziom którzy mają  Facebooka i bloga.   Poznałam fantastyczną rodzinę z Żarek, która mnie ugościła jak bym od dawna była ich przyjaciółką. To wspaniałe  jak ludzie potrafią być cudowni i gościnni. (Gosiu jeśli czytasz to jeszcze raz serdecznie dziękuję i pozdrawiam.) Rodzina, która mnie ugościła posiada fantastyczną dwójkę dzieci; Bartek ich syn gra pięknie na perkusji i nosi piękny kapelusz. Ujął mnie swoim stylem ubierania no i tym kapeluszem. Wiem że będzie wielkim artystą. Już mieli trzy koncerty  Urszula szyje tkaniny dekoracyjne techniką patchworkową i w tegorocznym konkursie w Żarkach zdobyła I miejsce, zaś Ania z ceramiki zdobyła wyróżnienie. Trochę żałuję że ja nie oddałam żadnej pracy, ale w przyszłym roku na pewno to zrobię. Pani Dyrektor MOK bardzo się podobało moje rękodzieło i zachęcała bym w przyszłym roku koniecznie brała udział w konkursie. Jestem zmęczona, ponieważ dwa dni są dla mnie bardzo męczące. No cóż, chwila odpoczynku i muszę pomalować parę rzeczy, bo w niedzielę jadę do Cieszyna na I Cieszyński Jarmark Piastowski. Już zapowiedziało się parę osób znajomych, które mnie tam odwiedzą. Jarmarki sprawiają mi wielką radość, a w szczególności kiedy wszyscy zatrzymują się, oglądają i podziwiają. Furorę zrobiła lalka Alicja (bo tak ją nazwałam) od foggi. Anetko pozdrawiam, Twój adres blogowy podawałam wszystkim dziewczynom większym i mniejszym. Każda dziewczynka chociaż przez chwilę chciała dotknąć lalę i oczywiście mój wózeczek.     Zdjęcia z dwóch dni Folkloriady w Żarkach Letnisko.      I miejsce  Urszula -tkanina artystyczna Krajobraz Jurajski (Góra Zborów w Podlesicach).        Wyróżnienie Ania- Dama z ceramiki z ważkami.                        Bartek perkusista.      Ja i wspaniali i najmłodsi fani mojego facebooku.       Kościół w Żarkach Wszystkie aktywne artystki ze Stowarzyszenia Inicjatyw Twórczych Kulturniak z Łaz       Ewa piękną tworzy biżuterię no i wczoraj dowiedziałam się że artystycznie maluje twarze, zobaczcie i oceńcie                                               Bardzo spodobała mi się biżuteria ze szkła weneckiego która była prezentowana przy innym stoisku.              Nasza Urszula odbiera I Nagrodę w Konkursie Rękodzieła.            Cała śmietanka  w Żarkach  (Posłanki, Posłowie, Dyrektorzy i Sponsorzy tegorocznego konkursu.)                   Dziękuję za odwiedziny. Dzisiaj trochę dużo no ale w końcu to były dwa dni. Pozdrawiam i dziękuję za każdy pozostawiony komentarz. Życzę miłego dnia Zosia. 