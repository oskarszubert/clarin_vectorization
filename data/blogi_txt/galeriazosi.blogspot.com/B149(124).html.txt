Witam:))                         Witam Was moje kochane dziewczyny.  Kolejny tydzień minął szybko i pracowicie. Nie czuje rąk i w ogóle jestem bardzo zmęczona. Malowałam w tym tygodniu skrzyneczki, skończyłam komplet na zamówienie i skrzynię dużą o wymiarach 60cmx 40cmx23cm. Skrzynię pokażę dopiero jak trafi do właścicielki. Bo chcę żeby miała miłą niespodziankę. Powiem Wam tylko tyle,  jest  piękna.  Zrobiłam sobie przyjemność i pomalowałam półkę , którą mam w wiatrołapie. Półka bardzo duża bo na całą długość wiatrołapu około 2,5 m. Mam w domu dużo półek z drewna naturalnego, jak budowali mi górale dom to kazałam sobie zrobić takie półki. Wiszą wszędzie gdzie tylko to możliwe. Jest to piękna sprawa ale ile sprzątania, mycia, odkurzania, chciałam to mam. Przechodząc obok półki w wiatrołapie ciągle na nią zerkałam i kłębiły się w mojej głowie pomysły żeby ją pomalować. Mój mąż jak zobaczył że maluję tą półkę to chwycił się za głowę i powiedział "to już bierzesz się za malowanie domu " jak pomalowałam i powiesiłam spodobało mu się. W między czasie spędziłam jeden dzień z wnuczką, wzięłam się za porządki wiosenne. Przymierzam się powoli do ozdabiania terenu wokół domu. Nie mam pojęcia czy w tym roku wszystko zdążę zrobić to co planuję, ale rozpocznę wszystkie moje plany.  Teraz czekam na górali mają przyjechać i robić mi taras z kamienia i płot. Czeka mnie ciężka wiosna, ale jak pomyślę o tym że będzie pięknie  później to się bardzo cieszę, że nadszedł ten czas. Będę miała po świętach Wielkanocnych przez dwa miesiące  4 panów górali i będą mieszkali u mnie. Weekendy jadą zawsze do domu, to Ja będę odpoczywała. Zapraszam na śniadanko, kawusię i torcik.             Półka z wiatrołapu.                                   Pozdrawiam i posyłam całuski Zosia. 