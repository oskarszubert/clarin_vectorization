Kupiłam surówkę bawełnianą i teraz wymyślam i Was pewnie zanudzam. Macie już dosyć mojego materiału, zobaczylibyście pewnie jakieś malunki na skrzyneczkach. Obiecuję że i skrzyneczki będą. Duża skrzynia w dalszym ciągu czeka na swoją kolejkę, wózek dla lalki no i jeszcze parę rzeczy.   Ale ja nie potrafię ot tak usiąść i szybko pomalować. A poza tym czekam na bejce którą zamówiłam w styczniu i do tej pory nie mam. Kilka razy kupowałam u jednego pana bejcę i niby było w porządku, mam nadzieję że teraz też będzie. Pan na stronie w sklepie napisał wiadomość że uległ wypadkowi i zamówienia się przedłużą w czasie. No ale na dobrą sprawę jest już miesiąc od mojego zamówienia i facet nie opowiada na maile. Chyba 80 zł poszło się..... ale skoro zaczęłam ten temat z bejcą to może Wy mi doradzicie jakiego lakieru albo bejcy użyć do mojego wózka dla laki. Wózek musi być biały matowy i musi się na nim dobrze malować akrylami. Do tej pory używałam bejcy firmy FOX. Nie można jej już kupić w Castoramie, została wycofana z marketów. Proszę powiedzcie mi jakich bejc białych używacie do drewna i oczywiście od razu gdzie można je kupić. Trochę rozpisałam się nie na temat. Tematem dzisiejszym są woreczki z materiału a raczej z surówki bawełnianej. Dzisiaj woreczki na lawendę, ale nie koniecznie. Stwierdziłam że  nie będę ich napełniała żadnymi suszami tylko będą puste. Każdy kto  wejdzie w posiadanie takiego woreczka sam sobie wymyśli co w nim ma być.  Ja do jednego włożyłam lawendę, do drugiego pachnące mydełko, a w trzecim będą drobiazgi. http://galeriazosi.pl Kupiłam ostatnio serca nie ze sklejki tylko wycinane z drewna są piękne. Serduszka są o 2 wymiarach szerokości 2cm i 3 cm. Ale na razie tylko zabejcowane.                         Oj rozpisałam się dzisiaj oj. Pozdrawiam i życzę miłego dnia Zosia. 