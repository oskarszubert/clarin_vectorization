Witam serdecznie.:))   Coraz bliżej świąt. U mnie jak zwykle ciągle coś się dzieje. Przygotowuję drobiazgi na jarmarki. Moja druga skrzynia posagowa czeka w kolejce do upiększenia, maluję skrzynki na zamówienie na wino z motywem świątecznym.  Czy Wy też zadajecie sobie pytanie na które nie mam odpowiedzi, jak byłam młodsza czas tak szybko nie upływał a nawet czasami stał w miejscu i mówiono "jak się dzisiaj ten dzień ciągnie". A może nie było takich zainteresowań i możliwości i realizacji jak dzisiaj. A może znacie odpowiedź inną niż ja. Cieszę się ogromnie z mojego sklepu ale jeśli macie jakieś sugestie lub uwagi żeby coś zmienić to chciałabym wiedzieć bo ten sklep stworzyłam dla Was i chciałabym żebyście się mogli poruszać w nim swobodnie i z przyjemnością.  Zapraszam na kawusię no i jak zwykle kilka fotek moich nowych prac.                  Zrobiłam specjalnie dwa ujęcia tych skrzynek bo chcę Wam pokazać że są nabłyszczane złotem i błyszczą się. Nie jestem super fotografem no ale musi Wam to wystarczyć.                      Pozdrawiam i życzę miłego dnia Zosia. 