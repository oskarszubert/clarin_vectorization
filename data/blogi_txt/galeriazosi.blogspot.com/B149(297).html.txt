Jest czwarta rano, skończyłam malować przedmioty, których nie miałam w planach pomalować. Stało się! Chyba znalazłam to coś, co mnie będzie pociągało i inspirowało do pracy. Nie jestem jeszcze pewna co chcę robić. Ciągle szukam satysfakcji z malowania, bo tak naprawdę wszystkie rzeczy, które ozdabiam są piękne. Jednak jak pisałam na samym początku o sobie, jestem osobą, która ciągle stawia wysoko poprzeczkę w tym co robi. Znalazłam w internecie wieś, która nazywa się Zalipie, a mieści się niedaleko Krakowa. To wioska, która cała pomalowana jest przez swoje mieszkanki w kwiaty. Nie wiedząc o Zalipiu w marzeniach kłębiły mi się pomysły o takim czymś. To znaczy chciałabym u siebie stworzyć taką atmosferę malowanych przedmiotów w domu, jak również w ogrodzie. W Zalipiu każdy kawałek pnia, studni, a nawet buda dla psa jest pomalowana. To jest piękne, kolorowe, bajkowe.  Ja mogę sobie na to pozwolić bo mieszkam w domku drewnianym, więc klimat i atmosfera będzie sprzyjała realizacji moich marzeń. Byłabym bardzo szczęśliwa, gdybym wiedziała, że mogę liczyć na Wasze uczestnictwo w mojej realizacji , poprzez czytanie moich postów i oglądanie prac. Niezmiernie cieszyłabym się z komentarzy z Waszej strony. Nie będę więcej zanudzała dzisiaj. Pokażę Wam wieś Zalipie i moje prace namalowane w tym stylu. Prac jest coraz więcej, ale jest zbyt późno lub zbyt wcześnie na zrobienie zdjęć.  W następnym poście na pewno je pokażę. Są bardzo ciekawe i piękne..   To jest właśnie Wieś Zalipie:            To są moje rzeczy, które pomalowałam. 