Dzisiaj przybliżę Wam jak powstają moje skrzyneczki, szkatułki, kubki. Ogólnie wszystko co maluję. Niektóre rzeczy powstają od tak - siadam, trochę popracuję i gotowe! Jednak czasami chodzę, myślę i nie potrafię zabrać się do malowania. Taka sytuacja obecnie trwa od miesiąca. Nie potrafię skończyć dwóch dużych skrzynek. Jedna to skrzynia na zabawki, a druga zrobiona jest na wzór posagowych skrzyń. Wczoraj pomalowałam część, a dzisiaj muszę skończyć resztę. Muszę... no właśnie, kiedy mówię że muszę to zazwyczaj nic z tego nie wychodzi... i tak znowu odkładam na później. Ale nie tym razem! Wzięłam się w garść i skończę dzisiaj. Nie lubię odkładać jak już zacznę malować. Trudno mi jest wrócić do tej rzeczy. Najlepiej mi się maluje kiedy w głowie zakłębi się pomysł, wtedy po prostu siadam i maluję. Pracuję do oporu, aż nie skończę... czasami to trwa całą noc. Jestem zadowolona z siebie, bo skończyłam pewną skrzynię. Jest pomalowana na wzór skrzyni posagowej ze wzorem łowickim. Jeżeli będzie Wam się podobała to namaluję drugą, może podpowiecie jakiego koloru miałaby być następna. Teraz biorę się do pracy żeby w końcu skończyć skrzynię na zabawki.   Tak wyglądała przed malowaniem:     A tak pomalowana:          Pozdrawiam serdecznie! 