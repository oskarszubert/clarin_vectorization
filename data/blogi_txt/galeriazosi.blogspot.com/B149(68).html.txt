Moja Wieś:   O kilku miesięcy wypatruję tego osobnika, który mnie dziennie rano budzi.  Nie wiedziałam kim jest i dlaczego stuka w ściany mojego domu. Dzisiaj dowiedziałam się kim jest . Pokazał się,usiadł na pniu przed domem.  Jest to dzięcioł duży. Ptak wielkości drozda o kontrastowym upierzeniu ściśle związany z korowiną drzew. Kuper,  ogon, skrzydła, grzbiet i wierzch głowy czarne. U samca na tylnej  części głowy (potylicy) jaskrawoczerwona, poprzeczna pręga, której brak u  samicy. Tęczówki oczu są czerwone. Czarny pas ciągnie się od dzioba w kierunku piersi. Drugi otacza górną część szyi. Dolna część brzucha i  podogonie w kolorze jaskrawoczerwonym oddzielają się wyraźnie od białego  spodu - jest charakterystyczna dla tego gatunku cecha ubarwienia. Na  szyi dwie białe plamy, podobnie na barkach oraz skrajnych sztywnych sterówkach.  Ma mocny, dłutowaty ciemnoszary dziób i szare nogi. Czepne nogi dostosowane są do siadania na pionowych pniach, dwa palce są skierowane  ku przodowi, a dwa ku tyłowi. Młode dzięcioły mają natomiast całe ciemię  i tył głowy czerwono-pomarańczowe. Ptak nie jest płochliwy, choć  zachowuje ostrożność. Jego lot jest falisty. Jest nieco mniejszy od kosa. Pokażę Wam  jak piękne pomalowałam skrzyneczki na zioła, są prześliczne. Dzisiaj z ogrodu przesadzałam zioła do małych doniczek. Będą całą zimę w mojej kuchni w pięknej skrzyneczce. Zapach ziół będzie przypominał lato, które przeminęło. Pozdrawiam serdecznie 