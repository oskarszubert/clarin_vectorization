Kogo nie zaprosił(a)byś do wigilijnego stołu? Jak wynika z sondażu w dzisiejszym Super Expressie, 23% Polaków nie zaprosiłoby żadnego polityka. Szczerze mówiąc, dziwię się. - Że aż 23%? -  zdziwiła się jeszcze bardziej córka mojej sąsiadki. - Że tylko. Ale a propos Wigilii. Pamiętam żart z jednego z filmów Bareji: A wy kiedy obchodzicie Wigilię? 24 grudnia. Acha. To jeszcze przed Świętami? - To ja - zachichotała -  a propos Świąt, słyszałam lepszy! Dwie blondynki siedzą przed telewizorem. Jedna wysyła SMS-a, druga woła: Benedykt XVI-ty! A ta, która wysyła SMS-a:  A  Kubica który?  - Śmieszne. Ale co to ma  wspólnego ze Świętami? - O, matko! - pacnęła się w czoło - Nie powiedziałam, że ta pierwsza wysyłała życzenia ś w i ą t e c z n e ?!? Oczywiście  n i e  powiedziała. Ale ja powiem. Wesołych Świąt. 