„Tylko kobieta inteligentna - powiedział wczoraj w radiu znany psycholog - potrafi udawać głupszą niż jest."Jeśli to prawda (bo nie do końca jestem przekonana) córka mojej sąsiadki albo jest inteligentna, albo  nie udaje. Trudno powiedzieć. Jedyne, co mogę o niej powiedzieć na pewno, to,. że jest bardzo oczytana. Zwłaszcza w tzw. prasie kobiecej.Ostatnia przeczytała np., że „warszawska siedziba stacji TVN od kilku miesięcy aż huczy od plotek na temat Magdy M."- Znowu? - zdziwiłam się, bo o Joannie Brodzik napisano już wszystko, a nawet więcej. Niżmożna by plotkować.- O Magdzie Mołek!- poprawiła mnie - Jeśli wierzyć plotkom, TVN może we wrześniu nie przedłużyć z nią kontraktu!Chciałam powiedzieć „obiecanki, cacanki", ale ponieważ córka mojej sąsiadki należy do fanek pani Mołek, powiedziałam tylko, że nie wierzę.- Ja też! - potwierdziła - Nawet piszą, że „ tak mozolnie budowała karierę"! I teraz miałaby odejść?!?- Nie o to chodzi - nie wytrzymałam - żeby budować karierę, ale żeby ją zbudować. A z tego co wiem...- A ja wiem - przerwała  - że nie o to chodzi, by złapać króliczka, lecz żeby gonić go!- I myślisz, że pogonią?Nie zrozumiała.  A może tylko udaje głupszą niż jest ?. 