Nie zapuszczę wąsów, nie ogolę się na pałę, nie rzucę palenia. Ale przyrzekam, że jeśli Polska wygra w niedzielę z Niemcami, uwierzę, że wiara czyni cuda.Bo póki co, mimo buńczucznych zapewnień, że „od razu skoczymy Niemcom do gardła" i „rzucimy ich na kolana", przepraszam, ale nie wierzę. Nie tylko dlatego, ze jeszcze nigdy z Niemcami nie wygraliśmy. I że nasza drużyna klasyfikowana jest na 27-ym miejscu na świecie. Ale jak powiedział przed laty Gary Linker, król strzelców mistrzostw świata z 1986r.:  „ Piłka nożna to taka gra, w której 22 mężczyzn biega za piłką, a na końcu i tak wygrywają Niemcy."Innego zdania był nasz niezapomniany Kazimierz Górski. Dopóki piłka w grze, wszystko jest możliwe.Dlatego dopuszczam również taką możliwość, że w niedzielę, nie „od razu skoczymy Niemcom do gardła" i „ nie rzucimy ich na kolana."W piłce nożnej naprawdę wszystko jest możliwe. 