Mój ulubiony aktor, Marek Kondrat, powiedział kiedyś : „ Jakie czasy, tacy Hamleci „Ja natomiast, po przeczytaniu w jednym z tabloidów wstrząsającego tekstu pod tytułem(na całą stronę) „Tragedia na salonach"(o tym, jak  Małgorzata Kożuchowska i Joanna Liszowska, na jednej imprezie pokazały się w  i d e n t y c z n y c h  kreacjach) powiedziałabym - jakie salony, takie dramaty.I choć daleka jestem od bagatelizowania dramatu aktorek, zwłaszcza, że każda z nich wydała ponoć na swą suknię parę tysięcy złotych, myślę, że jakoś to przeżyją. Są młode, piękne i utalentowane , więc dadzą radę.  W końcu, powiedzmy sobie szczerze, bywają większe dramaty.Jak choćby wspomniana przeze mnie przedwczoraj rzeczniczka praw dziecka, Ewa Sowińska.To dopiero dramat! A jednak musimy z tym jakoś żyć. Bo póki co, usunąć jej się chyba nie da,  a sama raczej nie zrezygnuje. Za bardzo kocha dzieci. A ją ojciec. Dyrektor zresztą. 