Z wszystkich programów rozrywkowych  najchętniej oglądam ostatnio „You can dance". Bo jestem ciekawa, co powie Mucha.  - A wie pani - zachichotała córka mojej sąsiadki - co o jej odzywkach mówi Michał Piróg?  - To co wszyscy.  -  A pani jest innego zdania?  - Dlaczego?  -  Bo zrozumiałam, że  lubi pani jej słuchać.  -  Bo lubię głupoty. Zawsze powtarzam, że głupoty to moja specjalność. Ale ja nie o tym chciałam.  - Tylko?  - O tym, że czasem lepiej jest nie mówić. Kiedy w „Tańcu z gwiazdami" Ania tańczyła, było o.k. A kiedy w „You can dance" mówi, denerwuje ludzi. Podobnie jest z Kasią Cichopek. Kiedy w swoim show „Tylko nas dwoje" odrzuciła mikrofon i puściła się w taniec ,też była lepsza. Naprawdę czasem lepiej jest nie mówić. - Ale jeśli ktoś nie umie tańczyć?  - Nie tańcząc też można nic nie mówić. A przynajmniej nie wiele. Jak  ostatnio Jarosław Kaczyński. I od razu wypada lepiej. Dlatego zresztą trochę się boję.  - Bo co? - zdziwiła się.  - Bo jak śpiewał Jonasz Kofta, „gdy się milczy, milczy, milczy, to apetyt rośnie wilczy".  Nie zrozumiała. No i dobrze 