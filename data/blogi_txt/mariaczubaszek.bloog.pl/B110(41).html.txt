- Widziała pani?!? – podekscytowana córka mojej sąsiadki podsunęła mi pod nos dzisiejszy Super Express – PiS od PO dzieli już tylko jeden procent!   - W myśl zasady, że nie o to chodzi, by złapać króliczka, lecz żeby gonić go? - Chce pani powiedzieć – zdziwiła się – że PiS goni PO nie po to, żeby wygrać? - Sami mówią, że Polacy zasługują na więcej. - A zrobić więcej - przyznała - obiecuje PO. Natomiast najwięcej obiecuje SLD. - Na pewno z a  najwięcej.  Jak obliczyli ekonomiści, realizacja obietnic SLD  kosztowałaby nas 218 mld złotych. - Dlaczego – spytała czujnie – nas? - Bo nie myślisz chyba, że przewodniczący Napieralski zrealizuje swoje obietnice z własnych zaskórniaków. Będzie musiał znaleźć kasę w budżecie. Na który idą nasze podatki. - O tym – zasępiła się – nie pomyślałam. - To pomyśl. - Myślę, że w takim razie wolę obietnice prezesa Kaczyńskiego. Będą nas kosztować tylko 67 mld złotych. - A Platformy – zwróciłam jej uwagę – zaledwie 14 mld. - To już wiem – powiedziała z wyraźną ulgą – na kogo zagłosuję! - A wiesz – spytałam – że nie o to głównie chodzi? Kto za ile obiecuje? - Tylko – znowu się zasępiła -  o co? -  O to, żeby nie być idiotą. Nie moje, ale podpisuję się pod tym. 