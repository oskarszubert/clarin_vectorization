Jedna z moich ulubionych aktorek, Małgosia Socha ma, jak donosi dziś Super Express, ambitny plan. Przed czterdziestką chce urodzić trójkę dzieci. - Teraz ma 31 lat, więc w ciągu dziewięciu -  obliczyła (w pamięci!) córka mojej sąsiadki – może dać radę. Co trzy lata… - Może  - przerwałam – udać się  za jednym razem. Ja bym  wolała. - Urodzić trojaczki? - Gdybym w ogóle chciała mieć trójkę dzieci, wolałabym opędzić to jedną ciążą. - A nie słyszała pani, że ciąża jest sexy? - Kwestia gustu. Osobiście nie trzymałabym się kurczowo tej myśli. - Aaa! – ucieszyła się, że w końcu mnie rozszyfrowała –  I dlatego nie chciała pani mieć dzieci? - Nie. - To dlaczego? - Bo zawsze uważałam, że rację miał Oscar Wilde. Twierdząc, że pierwszą połowę życia rujnują nam rodzice, a drugą dzieci. - Wie pani, co pani powiem?!? Wiem. To samo, co powie większość. Ale ja będę się trzymać tego, co powiedział Oscar Wilde. Wolno mi. 