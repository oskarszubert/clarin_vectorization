Milioner, zdaniem Janusza Filipiaka, najlepiej zarabiającego w Polsce prezesa, powinien wyglądać jak milioner. -O matko! – jęknęła córka mojej sąsiadki – Jak ja bym tak chciała! - Wyglądać? - Zarabiać! Jak pan Filipiak. Ponad 12 mln złotych rocznie! - Gdybyś lubiła pracować, miała talent i była twórcza jak on, też byś tak zarabiała. - I byłoby to po mnie widać? - A dlaczego nie? - Bo skoro, jak zawsze pani powtarza, wszystkie kobiety są piękne, ale po niektórych tego nie widać… - Ale bogactwo widać. - Nie po wszystkich. - Bo nie wszyscy są bogaci. -Tak jak nie wszystkie kobiety są piękne! Wiem. Po sobie. Ale jak ona na to wpadła, nie mam pojęcia. 