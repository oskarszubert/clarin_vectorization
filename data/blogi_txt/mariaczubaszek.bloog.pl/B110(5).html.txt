Córka mojej sąsiadki wpadła dziś do mnie wkurzona. Powiedziała wczoraj matce, że wychodzi za mąż, na co usłyszała - To weź klucze...No i co? -  spytałam, żeby podtrzymać rozmowę - Wzięłaś?Spojrzała na mnie swoim charakterystycznym wzrokiem zranionej sarny.- Pani też nie wierzy, że wyjdę za mąż?- Dlaczego? - zdziwiłam się - Jesteś dorosła i skoro chcesz, to zawsze możesz wyjść.Ale możesz również wrócić. I żeby nie siedzieć z walizką pod drzwiami, gdyby matki akurat nie było, lepiej rzeczywiście wziąć klucze.- Fakt - przyznała - mama wraca czasem bardzo późno.- No! A ty możesz wrócić wcześniej Małżeństwa trwają teraz coraz krócej.- Dlatego niektórzy jeszcze się pobierają - westchnęła - Ale coraz więcej par żyje bez ślubu.W końcu akt małżeństwa to tylko świstek papieru.- Dla tych, którzy się rozwodzą - zauważyłam - widocznie też.- Czyli - znów spojrzała na mnie tym swoim wzrokiem zranionej sarny - cała para w świstek?Dyskutowałabym z tym. 