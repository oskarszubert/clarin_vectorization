„Alkohol ma dobre ale też złe strony" śpiewa Andrzej Grabowski. Osobiście też tak uważam.  - A może pani wymienić - zaskoczyła mnie córka mojej sąsiadki - choć jedną złą?  Zaskoczyła, bo prędzej bym się spodziewała, że zapyta o choć jedną dobrą.    - Alkohol rozluźnia i dodaje odwagi. Czytałam niedawno o pewnym rowerzyście, który obsesyjnie bał się potrącenia przez samochód. I nie wsiadłby na rower, gdyby dla kurażu, nie strzelił sobie paru browarków.  - A gdyby zatrzymała go policja...  - Zatrzymała. Parę razy.  - I co?  - Nie wsiadał już nigdy na rower, póki nie wypił jeszcze więcej. Bo bał się już nie tylko samochodów, ale jeszcze policji. A alkohol dodaje odwagi. I dlatego podpisuję się pod tym, co śpiewa Grabowski.  - Że alkohol - bardziej stwierdziła niż spytała -ma dobre strony?  - Ale też złe.  - Chce pani powiedzieć - zdziwiła się - że odwaga nie jest dziś w cenie?  Ręce opadły mi jak płetwy. 