Na dobry początek dobrego, mam nadzieję, tygodnia, dobre pytanie… - Kto wygra – wcięła się córka mojej sąsiadki – drugą turę wyborów w Elblągu? - Rzeczywiście – przyznałam - dobre pytanie, ale mam lepsze. Bo niepolityczne. - Ciekawostka. Bo wydaje mi się, że u nas prawie wszystko jest polityczne. - I dobrze ci się wydaje. Że prawie. Bo mimo wszystko wciąż jeszcze nie wszystko. Stąd pytanie. Co mają wspólnego seks z golfem? Myślałam, że ją zaskoczę, ale stało się wprost przeciwnie. - To oczywista oczywistość! W jednym i w drugim nie trzeba być specjalnie dobrym, żeby czerpać z tego przyjemność! Tak przynajmniej mówią ci, którzy grają w golfa. - A ja powiem więcej. Wydaje mi się otóż, że i z golfem i z seksem wiele wspólnego ma władza. - Bo? - Nie trzeba być w rządzeniu specjalnie dobrym, żeby tak samo, a może nawet jeszcze bardziej, czerpać z tego przyjemność. No bo dlaczego jedni starają się, za wszelką cenę, pozostać przy władzy, a drudzy robią wszystko, żeby do niej się dorwać? - Dobre – przyznała – pytanie. Ale na pewno nie polityczne? - Na pewno to umarł Kopernik. I pani prezydent Hanna Gronkiewicz-Waltz ma pecha. 