Córka mojej sąsiadki spytała dzisiaj, czy czułam wczoraj dumę z otwarcia Stadionu Narodowego.Odpowiedziałam żartobliwie tekstem Jeremiego Przybory, że „mnie na taki mróz paluszki czucie tracą”.- Dumę – nie wyczuła żartu – czuje się palcami?- A czym?- Równie głupie pytanie – obruszyła się - jak czym mruczy kot.- To już przerabiałyśmy. Kot mruczy zadowoleniem. A pies ogonem.- Mruczy?!?- Merda. Z radości. Natomiast człowiek z radości skacze. A z dumy pęka. - To zapytam inaczej… Pękała pani wczoraj z dumy oglądając otwarcie Narodowego?- Z reguły nie pękam. Ale otwarcie mi się podobało. Sam zresztą stadion też mi się podoba.- Tylko tyle? – nie ukrywała rozczarowania, jak bohaterka mojego ulubionego tekstu Rafała Bryndala, która słysząc, że facet ją kocha, jest niemile zaskoczona. Bo myślała, że stać go na więcej.- O.k. Co mam więcej powiedzieć? Że jest najpiękniejszy i najdroższy w Europie?- A nie jest? – nabzdyczyła się.- No więc muszę cię rozczarować, ale ponoć londyński Wembley kosztował więcej.Zmarkotniała. Zupełnie jak Rosjanin z anegdotki, który chwalił się zegarkiem za 5 tysięcy dolarów, a dowiedział się, że u Jubilera za rogiem można kupić identyczny za 10 tysięcy. 