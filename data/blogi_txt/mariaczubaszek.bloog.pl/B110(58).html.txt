bo  w ramach rankingu TOPMAN mam ocenić 15-tu wspaniałych. Oceny są bardziej subiektywne niż sugestywne. To znaczy, proszę się nimi nie sugerować.1. Paweł MałaszyńskiW tym miesiącu, podobnie zresztą jak chyba w całej swej karierze, nie był bohaterem prasy kolorowej.  Duży +. 2. Maciej StuhrJak wyżej. Nie miał żadnej ustawki z tajemniczą pięknością i nie zdradził żadnej tajemnicy ze swego życia prywatnego. Mimo to, a dokładnie  dlatego  +. Z plusem!   3. Marcin GortatW lunaparku w  Phoenix, podczas rozrywkowej imprezy inaugurującej sezon 2012/2013, wcielając się w superbohatera Thora, udowodnił, że nawet w długiej, jasnej peruce, nie ma kompleksu niższości. +. 4. Marcin ProkopNiezmiennie, wśród telewizyjnych gwiazd, prezentuje najwyższy poziom. Inni sięgają mu do pięt. A nawet, jeśli do ramion, to też +. 5. Robert KozyraW jury „Mam talent” coraz bardziej elegancki, dowcipny i przystojny.  +. 6. Borys SzycZa stwierdzenie (na benefisie Wojciecha Pszoniaka), że „artysta bez kobiety nie istnieje” i za to, że On bez przerwy istnieje  +. 7. Kuba WojewódzkiZa dziennikarską dociekliwość i tropienie prawdy, czego dowodem jest m.in. wiadomość w jego kronice popkulturalnej w ostatniej „Polityce”, że  są podobno zdjęcia Perfekcyjnej Małgorzaty Rozenek,  z których wynika, że kilka lat temu była młodsza, duży +.8. Robert WięckiewiczOstatnio nic o nim nie czytałam. Ale nie muszę. Wiem swoje. Jeden z naszych najlepszych aktorów. Wielki +. 9. Piotr AdamczykJak przeczytałam w tym miesiącu, kryzys w jego małżeństwie zażegnany. Kamień z serca. Ale ponieważ bardziej mnie interesuje  kryzys światowy, +. 10. Olivier JaniakJego uroda i elegancja już dawno tak mnie powaliła, że bardziej już nie może. Dlatego nie śledzę jego kariery. Minus dla mnie, dla niego +.  11. Tomasz KammelPrzeczytałam ostatnio, że jego związek z Katarzyną Niezgodą trwa dalej. Ale w telewizji nadal widuję go bez niej. Za jedno i drugie +. 12. Maciej ZieńZa najnowszy pokaz kolekcji wiosna-lato 2013, który był tak piękny, że żałuję, że go nie widziałam, +. 13. Jarosław KuźniarZa skromność, że nie pochwalił się, że został szczęśliwym ojcem i za całokształt, ogromny +! 14. Tomasz LisWprawdzie w swym ostatnim programie „Na żywo”, nie przegapił urody ministry sportu, Joanny Muchy, dla mnie to za mało na +. Więc tylko +. 15. Mamed KhalidovZdecydowany -. Dla mnie. Bo, z całym szacunkiem, nie wiem, kto zacz. Przepraszam. 