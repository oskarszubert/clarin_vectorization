Córka mojej sąsiadki chciała się zapisać do Partii kobiet. Kiedy jednak zobaczyła plakat wyborczy, na którym 7 nagich pań zapewnia, że „nie ma nic do ukrycia”, zaczęła się wahać. - Masz coś do ukrycia?  - udałam zdziwienie. (Udałam, bo widziałam ją raz w bikini. Ma cellulit i „oponki”.)Powiedziała, że nie o to chodzi. Tylko o to, że skoro do Partii Kobiet mogą zapisywać się mężczyźni, to jeśli powstanie Partia Mężczyzn, do której mogłyby się zapisywać kobiety... - Wolałabyś do Mężczyzn?- Chciałabym zobaczyć ich plakat wyborczy. Gdyby też nie mieli nic do ukrycia...- To też – przerwałam – jak na tym plakacie Partii Kobiet, nie o to by chodziło!- Wiem! – obruszyła się – Naprawdę nie jestem taka głupia, na jaką wyglądam !- I na pewno nie jesteś taka – zapewniłam – żebyś nie mogła dołączyć do tych 7-miu z plakatu Partii Kobiet. - Nie jestem za gruba? – spytała, wciągając brzuch. - Oczywiście, że nie jesteś! Tylko tak wyglądasz.Oczywiście tego, że tylko tak wygląda, nie powiedziałam. 