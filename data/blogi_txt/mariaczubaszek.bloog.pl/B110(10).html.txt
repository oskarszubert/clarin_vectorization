Dawno nie widziałam córki mojej sąsiadki tak zaniepokojonej jak dzisiaj.- Czytała pani?!? - zamachała mi przed nosem Super Expressem - Rzeczniczka praw dziecka, Ewa Sowińska, uważa, że przed 18-tym rokiem życia seks powinien być zakazany!Czytałam. Ale po pierwsze nie wierzę, żeby taki zakaz się przyjął, a po drugie,  jej to przecież i tak już nie dotyczy.Spojrzała na mnie swoim charakterystycznym wzrokiem zranionej sarny.- Bo nie mam chłopaka?- Nawet gdybyś miała - zaczęłam, ale nie pozwoliła mi skończyć.- No więc może się pani zdziwi, ale od tygodnia mam !I dlatego się boję.- Bo co?.- Bo jeśli to okaże się coś poważnego... rozumie pani...Powiedziałam szczerze, że nie rozumiem.- O, matko! - zdenerwowała się - A jeśli , w najważniejszym momencie, on spyta mnie, ile mam lat?!?- To mu powiesz , że 28.- A jeśli nie uwierzy?Chciałam ją uspokoić, że na więcej nie wygląda, ale ugryzłam się w język, bo kobiety nie lubią takich żartów. Wiem to po sobie. Kiedyś spytałam pewnego pana, ile by mi dał. Powiedział, ze nie więcej niż 40. Miałam wtedy  35. Powiedział,, że nie wierzy.Trudno uwierzyć, ale nie było mi do śmiechu. 