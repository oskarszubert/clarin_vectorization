- Nie uważa pani - spytała dziś nieoczekiwanie córka mojej sąsiadki -  że mężczyźni to dranie?- Masz rację. Nie uważam. To znaczy, zdarzają się, oczywiście, dranie, ale większość mężczyzn jest w porządku.- Ale kobieta - zdenerwowała się - nie wiąże się z większością mężczyzn, tylko z jednym!A jak ma pecha...- To i w d....  , jak mawia mój znajomy, palec złamie. Przepraszam, ale można wiedzieć, do czego zmierzasz?  - Do tego, że mężczyźni to dranie !  - Wspominałaś. A ja powiedziałam...  - O.k. - przerwała mi - A co pani powie o facecie, który mając 80 lat, rozkochiwał w sobie kobiety, następnie wykorzystywał je finansowo i znikał?!?  - Powiem, że bardziej bym się zdziwiła, gdyby w tym wieku wykorzystywał je inaczej. Ale skoro potrafił je rozkochiwać, to i tak nie źle.  - To nie jest śmieszne! Poszukuje go już policja! Bo jedna z tych kobiet przelała na jego konto okrągły milion! I co pani na to?!?  -Że na biedną nie trafiło. A poważnie... pieniądze to nie wszystko. Są jeszcze akcje, obligacje  - Wie pani - znów mi przerwała - co pani powiem?!?  - Że mężczyźni to dranie. A ja powiem, że kobiety.... I tu ugryzłam się w język. Bo naprawdę uważam, że nie należy generalizować. 