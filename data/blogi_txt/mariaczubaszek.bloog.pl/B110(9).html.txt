Jedni wolą Wielkanoc, inni Boże Narodzenie. Niewykluczone, że w tym roku  pogoda zadowoli wszystkich i będziemy mieli Białe Święta Wielkanocne. No i dobrze. Najważniejsze, żeby były spokojne i zdrowe.A propos zdrowia. Kiedy przeczytałam we wczorajszym Super Expressie, że Szymon Wydra,przez udział w polsatowskim cyrku, brał kroplówki, a nawet trafił do szpitala, dotarło do mnie, jak nasze gwiazdy poświęcają się dla nas !Ktoś może powie, że nie tylko dla nas, ale również dla  kasy. Tak czy inaczej, kiedy dzisiaj przeczytałam w  Super Expressie  o wypadku, a dokładnie - upadku, Marysi Góralczyk , zrozumiałam, że będąc gwiazdą, trzeba upaść na głowę,  żeby  z takiego programu się wycofać. No i dobrze.Gorzej natomiast ( zmieniając temat, ale zostając przy dzisiejszym Super Expressie), że „posłanka PiS, Jolanta Szczypińska, choć cieszy się na zbliżające święta, jest wyraźnie strapiona. Marzy o tym, żeby upiec mazurka dla swojego ukochanego premiera Jarosława Kaczyńskiego, ale nie umie."Rozumiem, bo też nie umiem. Na szczęście nie  mam takich marzeń.Natomiast  bracia Kaczyńscy nie mają chyba szczęścia do mazurków. Nie tylko wielkanocnych. 