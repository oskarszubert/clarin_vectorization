W poniedziałek napisałam, że pani Nelly Rokita budzi we mnie uczucia mieszane.- Dlaczego?!? – zdziwiła się córka mojej sąsiadki , wyraźnie urzeczona przebojowością, elokwencją, urodą i kapeluszami nowej doradczyni pana prezydenta.Odpowiedziałam tyleż wymijająco, co zgodnie z prawdą,  że pani Rokita jest być może  osobą, w której trzeba się rozsmakować.Dzisiaj muszę to, niestety, odszczekać. I z tymi uczuciami mieszanymi, i z tym (ewentualnym) rozsmakowaniem, przesadziłam. We wczorajszej rozmowie z Moniką  Olejnik (w „Kropce nad i)  doradczyni prezydenta do spraw kobiet przekonała mnie, że miejsce niektórych kobiet jest przy mężu, a nie przy prezydencie. 