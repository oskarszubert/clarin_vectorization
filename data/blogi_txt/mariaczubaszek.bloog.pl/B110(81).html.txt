Mówi się, że tylko krowa nie zmienia poglądów. - A  Zbigniew Wodecki – zachichotała  córka mojej sąsiadki – fryzury! - Fryzury – przypomniałam – nie zmieniają również królowa Elżbieta i Rod Steward. - A przekonań – nawiązała zgrabnie do dzisiejszego głosowania - nasi trzej muszkieterowie, Jarosław Gowin, John Godson i Jacek Żalek. Ponownie złamali dyscyplinę, ale sami się nie złamali! - Głosowali, tzn. wstrzymali się od głosu, zgodnie ze swym przekonaniem i sumieniem. I dlatego, jak powiedział Jarosław Gowin, nie mają sobie nic do zarzucenia. A nawet , chyba wprost przeciwnie.  – To znaczy? - Cokolwiek to znaczy, na pewno nie żałują, że nie poparli zawieszenia pierwszego progu ostrożnościowego. - A że  sami nie zostaną zawieszeni, przynajmniej do czasu zakończenia wyborów na szefa PO, żałują? - Tego akurat nie jestem pewna. Pewne jest natomiast, że tak, jak nie należy witać się przez próg, tak nie trzeba się żegnać. Póki co. 