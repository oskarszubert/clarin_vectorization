Równouprawnienie równouprawnieniem, parytety parytetami, kwoty kwotami, ale to nie zmienia faktu, że baby są jakieś inne. - Równie dobrze – zauważyła córka mojej sąsiadki – można powiedzieć, że chłopy są jacyś inni. - Ale Marek Koterski zrobił film o kobietach. - Który tak naprawdę jest filmem o facetach. - Niestety. - Dlaczego – zdziwiła się – niestety? - Bo prawda jest taka, że faceci są w odwrocie. - Jak to? - Tak to. W wojnie damsko-męskiej mężczyźni są przegrani. Tylko nie pytaj dlaczego. Oczywiście spytała. - Bo nie wiem! Oczywiście skłamałam. Wiem. Faceci są przegrani, bo baby są jakieś inne. 