Do niedawna mówiło się, że wszystko zależy od punktu siedzenia. Teraz mówi się, że od kształtu.- Pokaż mi swoją pupę – zachichotała córka mojej sąsiadki – a powiem ci, co cię czeka!- Krzysztof Skiba kiedyś pokazał – przypomniałam – a obecny na tym głośnym koncercie premier Buzek nic nie powiedział, tylko ostentacyjnie wyszedł.- Ale inni długo o tym mówili. Podobnie jak w zeszłym roku, kiedy Joanna Szczepkowska pokazała pupę w teatrze.-Tyle, że jeden i drugi przypadek nie miał raczej nic wspólnego z rumpologią, czyli wróżeniem z pośladków. A o tym mówię.- Teraz wszyscy o tym mówią! Po artykule „Super Expressu” o pośladkowych wróżbach matki Sylwestra Stallone i naszego Kazimierza Olszewskiego, prawie każdy Polak chce zostać rumpologiem i przepowiadać przyszłość z pup. Pani sobie powróży?- Osobiście nie wierzę w przepowiednie. Zwłaszcza dotyczące przyszłości.- Można – zdziwiła się – przepowiadać przeszłość?- Żartowałam. - A ja – obruszyła się – pytam poważnie. Nie chciałaby pani odczytać przyszłości z pupy?- Nie. - Dlaczego?- Bo jeśli wierzyć, że jaka pupa, taka przyszłość, to przestałabym pewnie być pogodną pesymistką, tylko zostałabym pesymistką. - Rozumiem.Nie sądzę. 