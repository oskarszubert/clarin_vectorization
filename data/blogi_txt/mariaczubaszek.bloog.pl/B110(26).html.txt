- Jak one to robią? - spytała, po ostatnim odcinku swego ulubionego serialu, „Klub szalonych dziewic", córka mojej sąsiadki. - Co - nie zrozumiałam - robią? - No, wie pani... Domyśliłam się. Ale tym bardziej nie rozumiałam, o co jej chodzi. - Jak to, jak to robią? Normalnie. Nierzadko jest to nawet na wizji. - No właśnie... - Więc o co ci chodzi? - O to, jak to robią - powtórzyła już z lekką irytacją - że mimo tego są dziewicami ! - Po pierwsze szalonymi, po drugie to tylko tytuł serialu, a po trzecie,  to dzisiaj żaden problem. - Co? - Dziewictwo. - Jak to? - Tak to. 3 tysiące złotych, 10 minut roboty i każda kobieta znowu może być dziewicą. Tylko po co? Wystarczy chwila, żeby znowu nie była. - Ale ta chwila - westchnęła -może być piękna. Zawsze powtarzam, za Ryszardem Riedlem zresztą, że w życiu piękne są tylko chwile... 