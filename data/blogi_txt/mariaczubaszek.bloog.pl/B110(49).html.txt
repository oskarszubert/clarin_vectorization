Córka mojej sąsiadki spytała dziś, jak mogłam się spodziewać, co jest dla mnie ważniejsze: własność intelektualna, a dokładnie jej ochrona, czy wolność słowa?Odpowiedziałam, że jak chyba dla większości ludzi, obie te sprawy są dla mnie tak samo ważne.- Ale gdy nie można ich pogodzić. I trzeba wybrać. Albo albo?- Mówiłam już, że nie cierpię takiego stawiania sprawy. Że mam umyć albo szyję, albo nogi.- Wiem. Pani zdaniem można umyć i szyję, i nogi.- Dokładnie.- Nogi – machnęła ręką – zimą można mniej dokładnie. Bo nie widać.- Nie dlatego człowiek się myje…- O, matko! – przerwała – Żartowałam! A poważnie… bywają sytuacje, kiedy trzeba wybrać.- Albo wóz, albo przewóz?- Chociażby. Albo… ja, albo – dokończyła dramatycznie - ona.- Powiedziałaś mu tak kiedyś?- Żeby raz! – obruszyła się – Stale mu to mówię!- I co?- Mówi, że ja…- Ale wybiera obie?- Bo można – powtórzyła niechętnie -  umyć i nogi, i szyję?- Dokładnie. - Ale – zaprotestowała – to nie jest dokładnie to samo!- Oczywiście.Ale zasada obowiązuje dokładnie taka sama. Czego, oczywiście, już nie powiedziałam. 