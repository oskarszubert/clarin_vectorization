Podobno najważniejsze, to być sobą. - A kim – spytała żartobliwie córka mojej sąsiadki - najbardziej nie chciałaby pani być? - Dzisiaj? – zastanowiłam się – Chyba premierem Tuskiem. - Dlaczego – zdziwiła się – akurat dzisiaj? - Bo wszyscy oczekują, że podejmie decyzję w sprawie nowego ministra rolnictwa. - PSL zgłosiło swoją kandydaturę. Wystarczy, żeby pan premier tylko zatwierdził. - I dlatego nie chciałabym być na jego miejscu. - Nie podoba się pani poseł Stanisław Kalemba? - Szczerze mówiąc, choć jest, jak się okazuje, posłem od 21 lat, nigdy wcześniej o nim nie słyszałam. - Ale zdaniem posła Kłopotka to najbardziej rozsądna propozycja. - Po pierwsze nie zawsze zgadzam się z posłem Kłopotkiem… - A słyszała pani – wpadła mi w słowo – ile poseł Kłopotek wyciska sztangielką? I to tylko lewą ręką?!? - Podejrzewam, że nie więcej, niż pan Śmietanko wycisnął z Elwaru. - I pan Kalemba to posprząta. Jeśli, oczywiście, jak mówi, wszystkie pomówienia pod adresem PSL, okażą się prawdą. A wspomniany poseł Kłopotek powiedział dziś rano w programie TVN 24 „Wstajesz i wiesz”, że „obawia się, że nie było żadnego przestępstwa.” - Myślę, że obawia się niepotrzebnie. Ale wracając do mało znanego, chyba nie tylko mnie, posła Kalemby… - Premier Pawlak wyciągnął asa z zanadrza? - Raczej królika z kapelusza. Bo z tego, co pan Kalemba mówił, o tym, że jego syn pracuje w Agencji Rolniczej… - Ale od 10-ciu lat! Więc to żaden problem! - Dla niego. Natomiast dla premiera Tuska? - Chce pani powiedzieć…. - To, co powiedziałam. Że nie chciałabym być dzisiaj premierem Tuskiem. Nie tylko zresztą dzisiaj i nie tylko z tego powodu. - Ale od dziesięciu lat! Któremu zresztą też nie będzie przeszkadzało, że wszyscy znajomi i krewni królika 