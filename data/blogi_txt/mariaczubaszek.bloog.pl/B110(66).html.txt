Paweł Małaszyński -  Jego kapela odnosi coraz większe sukcesy. Zasłużenie. Bo jest dobra nie tylko na Weekend. Nawet, a raczej zwłaszcza, ten z dużej litery  + Maciej Stuhr – Nie komentuje najnowszych doniesień tabloidów na temat swego małżeństwa   + Marcin Gortat – Starając się o nowy kontrakt wart kilkadziesiąt milionów złotych rozważa decyzję rezygnacji z występów w reprezentacji. Zaliczanie bowiem circa dwudziestu spotkań jest dla niego zbyt męczące. Za nawiązanie do wieszcza, który „cierpiał za miliony”, mimo wszystko   + Marcin Prokop – Niezmiennie, za utrzymywanie najwyższego poziomu, duży + Robert Kozyra – Zdaniem czytelników jednego z magazynów najlepszy juror programów rozrywkowych. A skoro, podobnie jak 40 milionów much nie może się mylić, tak i większość czytelników mylić się nie może…   + Borys Szyc  -  Nazywany przez niektórych „niegrzecznym chłopcem”, za wszystko, co go różni od Justina Biebera, czyli za całokształt, zdecydowanie  + Kuba Wojewódzki -  Jak zawsze, za to, że go lubię i dodatkowo za mianowanie się (na swoim profilu internetowym, po spaleniu mieszkania Szymona Majewskiego) królem TVN  +.  Dodatni. Robert Więckiewicz – Za to, że mimo doskonałego wcielenia się w Lecha Wałęsę w filmie, nie identyfikuje się (przynajmniej publicznie)  z jego głośną ostatnio wypowiedzią + Piotr Adamczyk -  Za pomylenie (jak donosił przedwczoraj „Fakt”) miłości z chwilowym zauroczeniem raczej -. Ale za to, że „żałuje ślubu z Kate Rozz Gwizdałą” jednak +.  Plus, minus  =. Olivier Janiak – Po raz trzeci zostanie tatą Wprawdzie nie widać, żona potwierdza. Brawo i + Maciej Zień – Nie wiem po raz który, ale znów udowodnił, że suknia zdobi kobietę. I całe szczęście, bo wprawdzie wszystkie kobiety są piękne, ale po niektórych tego nie widać. Póki nie włożą kreacji Zienia.  +! Jarosław Kuźniar – Za konsekwentne nie sprzedawanie zdjęć swojej małej córeczki, duży  + Tomasz Lis – Potwierdza moją teorię, że związek małżeński jest jak naleśnik. Pierwszy  z reguły się nie udaje. Drugi jest już o.k.  + Mamed Khalidov – Wraca na ring. Kamień z serca + 