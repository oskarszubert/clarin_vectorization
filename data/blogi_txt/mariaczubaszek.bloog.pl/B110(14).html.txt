Zazdroszczę ludziom, którzy potrafią sobie wszystko wytłumaczyć. Jak na przykład Krzysztof Krawczyk.  „Bóg zabrał mi ojca - mówi w wywiadzie dla Vivy -  gdy miałem 16 lat. Dlaczego? Żeby mnie zahartować i żebym stał się mężczyzną. Wtedy straciłem wiarę na ponad 20 lat. Czemu? By ją odzyskać i wierzyć tym żarliwiej." To budujące. Tym bardziej więc żałuję, że artysta nie jest konsekwentny. Bo kiedy dalej mówi  (cytuję po literkach) : „Stanowiłem łakomy kąsek dla kobiet, które zawsze mnie jakoś upatrzyły i upolowały... mogłem usiąść w najciemniejszym kącie a i tak mnie znalazły." nie pyta już , dlaczego ani czemu? Widocznie jednak nie wszystko, niestety, daje się wytłumaczyć.- Fakt - ożywiła się córka mojej sąsiadki -  Wie pani, jak np. zareagowała moja przyjaciółka, kiedy przeczytała parę dni temu, że Kasia Cichopek zarobi w tym roku prawdopodobnie okrągły milion ?- Jeśli się  n i e  ucieszyła , to akurat da się wytłumaczyć.-  Bezinteresowną zazdrością ?- Wprost przeciwnie. Czytałam tę wiadomość. Co z tego, że Cichopek zarobi milion? Skoro „przy takim natłoku obowiązków nie będzie miała czasu na wydawanie krwawicy"?-  Tak pani - sposępniała - myśli?- Nie. Ale tak napisali .I dlatego nie przepadam za takimi pisemkami.- Dlaczego? - Bo najpierw człowieka ucieszą, że Kasia Cichopek zarobi w tym roku milion, a potem zdołują. „Że nie będzie miała czasu na wydawanie krwawicy." I cala radość psu w d.... 