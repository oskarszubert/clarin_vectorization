Kochać, śpiewał kiedyś Piotr Szczepanik, jak to łatwo powiedzieć… - Komu łatwo – wzruszyła  córka mojej sąsiadki – to łatwo. A komu trudno… - Na przykład – podpowiedziałam – prezesowi Kaczyńskiemu. Sam przyznał w sobotę w Białymstoku, że o miłości mówi chyba pierwszy raz. - Oby nie ostatni. - Powiedział, że trzeba kochać wszystkich Polaków? Jestem pewna, że powie to jeszcze nie raz.  Przynajmniej do wyborów. A póki co, to najważniejsze, żeby  kochać i być kochanym. I skończyć wojnę polsko-polską. - Koniec wojny polsko-polskiej – przypomniała – prezes Kaczyński ogłaszał już nieraz. - I o to chodzi. Żeby każdy Polak związał koniec z końcem. - Jeśli w następnych wyborach wygra PiS… - To każdy zwiąże. Bo wszystkim się poprawi. - Tak pani myśli? - Tak mówi prezes Kaczyński. - A ciekawe, co powie, w swoim drugim expose, premier. - Donald T.? Jak przejęzyczył się w Białymstoku prezes Kaczyński? - To był chyba raczej żart. To ja  tracę chyba poczucie humoru. 