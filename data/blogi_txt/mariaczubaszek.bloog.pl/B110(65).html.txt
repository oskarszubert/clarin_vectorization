Wczoraj strajkował Śląsk, a dzisiaj…  - Cały kraj?!? ?- zaniepokoiła się córka mojej sąsiadki. - Spokojnie! Przewodniczący Duda grozi strajkiem generalnym, jeśli rząd nie siądzie do poważnych rozmów ze Związkiem. - A dzisiaj siądzie? - Nie słyszałam. - To, co dzisiaj? - Premier Miller ostrzega rząd, że społeczeństwo rzuciło mu rękawicę i premier Tusk ma już, z kim przegrać. - To się okaże. Natomiast wczoraj okazało się, że nasza reprezentacja ma, z kim wygrać. - Przewidywała to pani już przedwczoraj – przypomniała - Jeszcze przed meczem z San Marino. - A mówią, że najtrudniej być prorokiem we własnym kraju… - A przewiduje pani jeszcze jakieś zwycięstwa naszej reprezentacji? - Nie tak szybko. - Skąd ten pesymizm? – nie ukrywała rozczarowania. - Wyłącznie z niewiedzy. Po prostu nie wiem, kiedy Polska znowu zagra z San Marino. 