W miniony weekend hucznie obchodziliśmy 5 urodziny Igora. W tym roku Igor miał przygotowaną imprezkę urodzinową na terenie sali zabaw dla dzieci Fiku Miku, gdzie do dyspozycji była salka urodzinowa oraz cały lokal ze wszystkimi atrakcjami typu przeszkody, basen z piłkami, zjeżdżalnie etc. Najpierw misternie wspólnie z mamą przygotował zaproszenia dla kolegów i koleżanek, po dystrybucji i rezerwacji lokalu przygotowany został plan i menu imprezy. Menu było bardzo proste specjalnie pod małych gości, czyli galaretki z serkiem mascarpone a`la torcik urodzinowy, do tego ciasteczka, paluszki, miśki i inne słodycze oraz napoje i soki do picia. Plan imprezki przewidywał zabawy, gonitwy, skakanie po całym obiekcie, było też zorganizowane malowanie twarzy przez Panią animatorkę oraz zabawy grupowe. Było dużo radości, a figle i psoty nie miały końca, uśmiech towarzyszył dzieciom do końca. Im naprawdę wiele do szczęścia nie potrzeba, u nich sprawdza się dewiza, że ważne żeby się spotkać i miło spędzić czas. Po powrocie do domu jeszcze popróbowaliśmy pyszny urodzinowy tort, a Igor mógł na spokojnie oglądać prezenty i cieszyć się nimi, miał na to świętowanie cały weekend. PS. Tak na marginesie wspomnę tylko, że blog też obchodzi jubileusz - 5 lat ...   na zdjęciu - tort urodzinowy Igorcia. BONUS: w zakładce FOTO - 5 lat imprezka Igora - fotorelacja z przyjęcia urodzinowego.  w zakładce FILM - Animacja, Brykanie w dmuchańcu - filmiki z wesołych zabaw z imprezki urodzinowej Igora. 