Z prawdziwą przyjemnością muszę zakomunikować, iż w życiu Igora nastąpiło pożegnanie z używaniem pampersów, no prawie... ponieważ jeszcze tylko do spania asekuracyjnie zakładamy mu pieluszkę, żeby nie zaliczyć jakiejś "wpadki". I jest to raczej działanie zachowawcze, mające na celu ułatwienie życia rodzicom i nie nastręczać dodatkowej pracy, a na Igora nie wpływa. On sam kontroluje swoje potrzeby fizjologiczne i bardzo ładnie woła: "siusiu" lub "kupa". Tak jak w reklamie znanego banku: "tato kupa" - a my spotkajmy się na stronie internetowej...  . Podsumowując, sprawa z potrzebami fizjologicznymi załatwiona i wydatek na pieluchy odpada, ale powstają teraz sytuacje komiczne i wesołe. Jak np. siku podczas mszy niedzielnej - trzeba wyjść i dać upust synowi lub podczas jazdy samochodem, trzeba się zatrzymać na poboczu, znaleźć miejsce parkingowe i załatwić potrzebę fizjologiczną Igora i to wszystko w miarę szybko... Muszę tylko unikać dużych korków, bo mogą z tego być jakieś bliżej nieokreślone problemy... 