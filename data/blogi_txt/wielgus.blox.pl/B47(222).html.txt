...piszę do Was kolejny wpis. U nas obecnie za oknem pada śnieg i jest jakieś -6 st. C, ale odczucie zimna chyba większe. Jest biało i zimno czyli jednym słowem zima na całego. W tym tygodniu przez trzy dni Igor nie był w żłobku, ponieważ czuł sie jakoś tak niewyraźnie. Byliśmy u lekarza - drobna infekcja, ale nic poważniejszego. Lekka choroba może być wynikiem zaaplikowania szczepionki na pneumokoki, którą niedawno dostał, to już trzecia i ostatnia część. Przeważnie po tego typu zabiegach traci odporność, tak było i tym razem. Karina chyba też straciła odporność, bo jest lekko przeziebiona, ale to już takie uroki zimy. Gorączka przedświąteczna nabiera rozpędu, przygotowania postępują pełną parą, mamy już wysprzątane, Igor też nam pomagał (czytaj: nie przeszkadzał aż tak bardzo), jeszcze tylko choinka, prezenty, oczyszczenie duchowe i święta... I pamiętajcie, w taki mróz - czapki na głowy... 