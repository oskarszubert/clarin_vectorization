W tym roku czas letni wakacyjny w dużej mierze był związany z pobytem u dziadków na ziemi kępińskiej, w tutejszym "Pensjonacie Stokrotka", który po raz kolejny gości kolonistów z Zabrza oraz zza granicy to znaczy "from London" czyli potocznie mówiąc z Lądka...   na zdjęciu szyld Pensjonatu Stokrotka w Kierznie. Dzieciaki miały naprawdę bardzo fajne wakacje, a czas spędzany z dziadkami był bardzo urozmaicony. O szereg przyjemnych atracjii dla wnuków bardzo dbali babcia Ela i dziadek Zdzichu. Były wyjazdy na basen i miłe spędzanie czasu w wodzie, były wyjścia na place zabaw dla dzieci, gdzie można sobie było pofikać i pobrykać do woli, były atrakcyjne konsumpcje w znanej sieci fast foodów, wizyta tam zawsze dzieciom sprawia dużo przyjemności. Dużo radości dają wycieczki rowerowe, zawsze można miło i aktywnie spędzić czas na dwóch kółkach. Oprócz tego harce i swawole na trampolinie, czy zjeżdżalni oraz grzebanie w piaskownicy znakomicie wypełniały czas kolonistom. Nawet samodzielne wyjście do sklepu po jakieś smakołyki było atrakcją... Myśmy wykorzystali kilka dni słonecznej i ciepłej pogody i wspólnie z dzieciakami wybraliśmy się do pobliskiej tzw. Kobyłki na pobyt biwakowy pod namiotem. Wrażenia były niesamowite, było biwakowanie, czynny odpoczynek nad wodą czyli kajaki i rowerki wodne, generalnie była radość, odpoczynek, relaks   "FUN". Za komentarz na temat wyjazdu najlepiej posłuży wypowiedź Igora, że on już nie chce jeździć do hotelu tylko woli pod namiot... i wszystko w tym temacie. Jednym słowem gorąco rekomenduję pobyt z dziećmi pod namiotami - dla nich jest to przygoda i ciekawe doświadczenie, a i dla nas dorosłych też jest jakaś frajda i odskocznia od wielkomiejskiego życia. Polecam. BONUS: w zakładce FOTO - Wakacyjnie 2013 - fotki wakacyjne dzieciaków. w zakładce FILM - Skoki do wody Igora - nie ma to jak bezpieczne skakanie do wody. 