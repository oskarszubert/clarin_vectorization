W piątek Fabian został zaszczepiony kolejną dawką szczepionek, część z refundacji NFZ-tu, część sponsoruje kieszeń rodziców, taki już urok, ale przynajmniej nasz bobasek jest możliwie najlepiej zabezpieczony przed ewentualnymi zagrożeniami ze strony niefajnych wirusów. A rotawirusy dały się we znaki Igorowi jak był mały. Mamy jeszcze w pamięci tygodniowy pobyt w szpitalu z tym związany, biegunka, odwodnienie, kroplówki, więc szczepienie jest jak najbardziej wskazane by uniknąć tych wszystkich kłopotów. Tym brzydkim wirusom mówimy stanowcze NIEEE !!! PS. Badanie lekarskie przed szczepieniem nie wykazało większych nieprawidłowości w rozwoju naszego szkraba. Waga niecałe 6 kg jest trochę w niskich stanach dla tego wieku, aczkolwiek akceptowalna, rozwój ruchowy i emocjonalny nie budzi zastrzeżeń, a reakcje na bodźce zewnętrzne prawidłowe. 