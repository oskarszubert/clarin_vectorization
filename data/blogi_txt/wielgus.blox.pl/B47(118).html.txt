... czyli beztroski czas letni kiedy to dzieci mają wolne od obowiązku przedszkolno - żłobkowego, nie trzeba podporządkowywać się kryteriom szkolnym, nie trzeba wykonywać poleceń i robić zadań, nie trzeba rano robić pobudki i wstawać, nie trzeba słuchać Pani... no ale hola hola, nie zagalopujmy się za daleko, bo coś tam coś tam trzeba jednak robić. Takie nie robienie szybko doprowadziło by do zbytniego dużego rozluźnienia i beztroski, a w konsekwencji do nieposłuszeństwa - a tego oczywiście nie lubimy i nie chcemy. Trzeba mieć na uwadze przede wszystkim dobro dziecka, czyli jego rzetelne wychowanie, a taki czas zbyt dużej swobody, źle wpływa na morale i wychowanie, dlatego pomimo wakacji trzeba wdrażać jakieś plany, wystawiać sobie cele i wykonywać jakieś zadania. Wszystko odbywa się w luźniejszej atmosferze i w odpowiednich granicach letniego czasu wakacyjnego. Ostatnio Igor miał takie zbytnie rozluźnienie, dlatego trzeba go było odpowiednio nakierować na właściwą drogę, by podążał do celu odpowiednio. Mianowicie miał nagminny problem z wykonywaniem poleceń, trzeba było tłumaczyć i przekazywać treści wiele razy, a ten swoje... (teraz poznaliśmy właściwe znaczenie przysłowia: "Grochem o ścianę"). On wie inaczej, on wie lepiej, on zrobi tak... To chyba taki teraz okres w jego życiu, ale oczywiście nad wszystkim panujemy. A Fabian to mała małpka, mała rozumna małpka, ponieważ koduje od Igora sposób zachowania, sposób bycia, wyrażania, zachowania etc. Widać to bardzo dobrze jak młodszy uczy się od starszego brata, jak ma ułatwione zadanie przy poznawaniu świata, przy zabawach itd. Razem tworzą zgrany duet. 