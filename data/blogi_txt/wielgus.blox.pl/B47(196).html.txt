... nieubłaganie. Już jesteśmy za połową października, już jesteśmy po pierwszym ataku zimy, już za niecały miesiąc Igor będzie miał drugie urodziny... ufff. Czy Wam też tak szybko leci tydzień za tygodniem? Igor jest coraz bardziej komunikatywny, wydaje mi się, że prawie wszystko rozumie co do niego mówimy np. idź wyrzuć papierek do kosza - to pójdzie, Igorek podaj mamie komórke - przyniesie. Gorzej jest w komunikacją w drugą stronę, narazie używa podstawowych zwrotów, tak (ehe) lub nie (kiwanie głową), oczywiście wszystko zależy od nastroju naszej pociechy i jak mu się chce. Występuje też dziwne zjawisko. Mianowicie w tygodniu jak idzie do żłobka to ma ogromne problemy z przebudzeniem się, kwadrans przed siódmą wstaje, przeważnie są problemy, jest zaspany, grymasi.  A chodzi spać ok. godz. 20, więc powinien być wypoczęty... Zupełnie inaczej jest w dzień wolny tj. sobota, niedziela. Dziwnym trafem wtedy budzi się gdzieś zaraz po siódmej i zgłasza swoją pełną gotowość do wstawania, nawołuje i nie daje nam spać oczywiście... Czy może mi ktoś wytłumaczyć, dlaczego tak się dzieje...? 