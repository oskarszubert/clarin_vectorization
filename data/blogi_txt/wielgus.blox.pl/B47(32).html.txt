Igorcio zabawia się sympatycznie na kolonii i ma prawdziwe wakacje, a tymczasem my rodzice oczekujemy (czasami w nerwowej atmosferze, a czasami na spokojnie) na narodziny nowego potomka w naszej rodzinie. Wszystko zaczęło się jakieś 9 miesięcy temu, a potem...  ﻿ na zdjęciu USG - ... a potem fasolka - zygota. Tak tak, to stanie się juz całkiem niedługo, według wszelkich wyliczeń lekarzy ginekologów, doświadczonej położnej czas rozwiązania nastapi w przeciągu najbliższych tygodnii. Tak właściwie termin oficjalny przypada na 6 sierpnia, ale narodziny mogą się rozpocząć w każdej chwili. W związku z tym wprowadzony u nas jest już ŻÓŁTY ALARM: czyli torby podróżne do szpitala spakowane, dokumenty przygotowane, ja ciągle jestem pod telefonem na wypadek rozpoczęcia całej akcji, jednym słowem trochę jest nerwowo... W miniony wtorek Karina ogłosiła CZERWONY ALARM i sądziła z sygnałów płynących z jej organizmu, że to już, jednakże alarm okazał się fałszywy i wróciliśmy do stanu: ALARM ŻÓŁTY - pełna gotowość i czekamy... ﻿ ﻿ ﻿ na zdjęciach USG - nasz przyszły potomek. 