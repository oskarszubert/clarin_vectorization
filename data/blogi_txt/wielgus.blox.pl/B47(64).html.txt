... to nazwa bakterii, która przyczyniła się do tego, że Igor wylądował w końcu w szpitalu na obserwacji, a było to tak: Igor był ostatnim czasem taki apatyczny, wyglądał blado, do tego miał brak apetytu i bolał go brzuch okresowo, te wszystkie czynniki przyczyniły się do decyzji o pójściu do lekarza. Była sobota po południu, Karina mówi podjadę do szpitala to go zbadają, może USG zrobią, będziemy przynajmniej uspokojeni. Jak wymyśliła, tak też zrobiła. Na miejscu lekarz po USG i wywiadzie stwierdził, że dziecko zostaje w szpitalu na dalsze badania oraz obserwację i tym sposobem Igor wylądował w szpitalu na 6 dni... Reasumując stwierdzono u niego zakażenie Helicobacter pylori - bakterią która bytuje w układzie pokarmowym i może przyczynić się do większych powikłań. Jeżeli występują duże powikłania to leczy się je kuracją antybiotykową. Polecam poczytać sobie więcej, na ten temat, ja nie jestem lekarzem i trudno mi tu coś na ten temat więcej powiedzieć. Aktualnie stan zdrowotny Igora jest ok, monitorujemy jego zdrowie, a jak by coś się działo niedobrego, to będziemy działać. Pamiętajcie - zdrowie najważniejsze. 