... tak właściwie zaczęły się nad morzem bałtyckim w czerwcu (patrz poprzedni wpis) i trwają nadal (jak dla kogo, bo ja siedzę w pracy...). Dla Igorcia oczywiście trwają nadal i przebiegają według ściśle określonych wcześniej planów. A plany te były w dużej mierze związane z ziemią kępińską i tamtejszym pensjonatem o kwiecistej nazwie "Stokrotka".  Pensjonat "Stokrotka" to nazwa własna domu wczasowego położonego w malowniczej wsi Kierzno powiat Kępno. Dyrektorem ośrodka i głównym żywieniowcem jest przesympatyczna babcia Ela, która w szczególności pełni pieczę nad właściwą pracą ośrodka, dba o czystość, higienę i wysoki poziom energetyczny posiłków. Natomiast posadę spesjalisty ds. zabaw i sportu pełni dziadek Zigi, który świetnie zarządza czasem wychowanków, dba o kulturę fizyczną, zapewnia wszelkie atrakcje i zabawy na świeżym powietrzu, ponieważ odpowiednie zagospodarowanie czasu wpływa pozytywnie na morale wszystkich wychowanków.  na zdjęciu koloniści przed wyprawą rowerową, od lewej: Igorciu, Natalcia i Dominisia. ﻿ na zdjęciu koloniści Pensjonatu Stokrotka. W opiece nad wychowankami dorywczo udział biorą z racji na zawodowe obowiązki i czasowe ograniczenia mamusie: Karina i Justyna oraz Natalka, która chętnie i z dużym zaangażowaniem przygotowuje program świetlicowy, czyli gry i zabawy na czas  deszczu i niepogody, ewentualnie program "ćwiczenia na świeżym powietrzu". Najważniejsze, że tą aktywną gromadkę można ogarnąć i że jest wesoło, bezpiecznie i ciekawie oraz że, jest przestrzegany regulamin...   na zdjęciu regulamin Domu Kolonijnego Stokrotka. PS. specjalne podziękowania za materiały zdjęciowe i fotograficzne wykorzystane w tym wpisie, które przygotowała, opracowała oraz podesłała fotoreporterka JUSS. Wszelkie prawa autorskie niezastrzeżone, powielania kopiowanie i rozpowszechnianie dozwolone. 