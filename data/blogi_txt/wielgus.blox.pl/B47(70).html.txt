Pewnego dnia w marcowe popołudnie Igor i mamusia wybrali się wspólnie na zaplanowaną wcześniej podróż. Celem wyprawy była przejażdżka do dziadków powszechnym środkiem transportu jaki zapewniają swoim obywatelom Polskie Koleje Państwowe (w skrócie PKP - nie mylić z francuskimi liniami TGV ). Najpierw były przygotowania logistyczne, planowanie trasy z uwzględnieniem rozkładu jazdy, potem pakowanie i realizacja celu. Igor był bardzo przejęty, zawsze bardzo przeżywa przejażdżkę tramwajem linii "3" po Zabrzu, a taki pociąg to dopiero są wrażenia i emocje, przecież pociąg jest kilkanaście razy większy i dostarcza jeszcze większych wrażeń... Był bardzo zaciekawiony, wszystko go interesowało, wszystko było dla niego nowością, bo w końcu to po raz pierwszy przejechał się pociągiem. Jednakże dla Kariny była to podróż sentymentalna, taka podróż w czasie przynajmniej o jakieś trzydzieści lat wstecz. Odkąd pamiętam te pociągi nic się nie zmieniły i dalej wyglądają tak samo w środku, dalej dysponują tym mizernym standardem toalet, dalej oferują ten sam komfort jazdy... tylko niektóre "żółte" pociągi z zewnątrz są pokolorowane w pstrokate graffiti... ACH! aż łezka w oku się kręci... Podróż zakończyła się szczęśliwie i była bardzo przyjemna w wrażenia dla Igora.  na zdjęciu Igor w pociągu InterRegio i co ważne ma miejsce "przy oknie"  na zdjęciu Igor w przedziale drugiej klasy PKP 