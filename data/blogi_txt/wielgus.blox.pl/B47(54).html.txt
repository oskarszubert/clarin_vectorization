Ten mały blondyn to niezły gaduła, jest teraz w takim okresie rozwoju intelektualnego, że właściwie swobodnie posługuje się narzędziem mowy. Potrafi komunikować się z domownikami na każdy temat, czyli określa swoje potrzeby, co chce do zabawy, co by sobie zjadł, umie powiedzieć że woda jest zimna lub, że kaszka za gorąca, po prostu normalnie mówi i co ważne zrozumiale i w miarę poprawnie z punktu widzenia logopedycznego (jak na swój wiek ma się rozumieć). Co jakiś czas zdarzają się jakieś zabawne sytuacje słowne albo padnie z jego ust jakieś hasło, które jest śmieszne i zabawne. Te wesołe sytuacje, tak jak u Igora postaram się czasem przedstawić na łamach bloga, tym sposobem chyba zapoczątkuję cykl z cyklu Fabian powiedział... Siedzimy sobie w pokoju, coś tam porabiamy, podchodzi do mnie Fabian: - Cioo jobisz? - Układam dokumenty - odpowiadam rzeczowo.- Ziajtujeś siobie... * * * Karina odbiera Fabiana ze żłobka, na pytanie co porabiał on ładnie opowiada, że zjadł obiadek, że bawił się, że pił "hejbatkę". Całą sytuację widzi Pani ze żłobka i zagaduje: - Ooo Fabianku co Ty tam opowiadasz mamusi... ?  - Aaa takie gupoty... * * * Trzeba coś posprzątać. Wołam Fabiana żeby do mnie podszedł. - Proszę to poukładać, zabawki mają być posprzątane po zabawie - próbuję wywrzeć presję słowną. A Fabian na to krótko: - Absiojutnie nie... 