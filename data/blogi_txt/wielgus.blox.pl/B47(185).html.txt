Wakacje 2012 przebiegają w tym roku w bardzo zbliżonej formie jak te z roku poprzedniego  - wakacje 2011 - czyli ściśle związane są z ziemią kępińską i tamtejszym ośrodkiem o dźwięcznej nazwie "Stokrotka", który w tym sezonie przeobraził się z "Domu kolonijnego" w "Dom wczasowy". Wzorem roku poprzedniego utworzony został regulamin, który oczywiście konsekwentnie jest przestrzegany:  na zdjęciu regulamin domu wczasowego Stokrotka 2012. Dzieci przebywają na wakacjach w Kierznie praktycznie już od końca czerwca 2012, pod bacznym okiem opiekunów babci Eli i dziadka Zdzicha oraz cioci Klaudii. W tym roku bardzo ważną rolę ma Natalka, która pomimo że jest wychowanką, również bardzo ambitnie i czynnie uczestniczy w tworzeniu programu kolonijnego, kreatywnie aranżuje czas wolny dla dzieci sprawnie wykorzystując ich możliwości i potencjał. Natalka prowadzi kółka plastyczne - rysowanie i malowanie z cyklu "co dzisiaj podobało mi się na kolonii", kataloguje rysunki, nadzoruje ćwiczenia dzieci (np. ćwiczenia logopedyczne z Igorem), dba o czystość i porządek - wprowadziła system kar i nagród, czyli wesołe i smutne minki za zachowanie, a dodatkowo pełni funkcję skarbnika, czyli zarządza budżetem kolonistów (reguluje rachunki w sklepie za lody lub inne przyjemności). Generalnie jest bardzo pomocna i uczynna, a jej sumienność ,staranność i konsekwencja w działaniu owiana jest już anegdotami, np. Igor nie wykonywał poleceń i zgromadził kilka punktów minusowych w związku z tym otrzymał karę - jeść śniadanie w różowym zestawie naczyń   - dla Igora było to naprawdę traumatyczne przeżycie... I tak to wesoło dzieci mają na tej kolonii, a czas tak miło im płynie, że jak pytam się: - Igorku, a chcesz z nami już wracać do domku do Zabrza, to mówi przecież to jeszcze nie koniec wakacji. Czyli z tego wynika, że dobrze mu tam... 