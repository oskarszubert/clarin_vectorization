Wczoraj odbył się na terenie Przedszkola nr. 20 jesienny rodzinny festyn. Tak jak podczas festynu wiosennego, który odbył się w maju, wszystkie grupy przedszkolne zaprezentowały program artystyczny, a później były atrakcje dla wszystkich milusińskich, dzieci mogły pobrykać na dmuchanym zamku zjeżdżalni, a reszta obecnych mogła zakupić ciasta i przetwory jesienne typu dżemy, konfitury, sałatki etc. przygotowane wcześniej przez rodziców. Czas miło upływał przy dźwiękach biesiadnej muzyki umilanej przez liczne konkursy, ja z Igorem zbierałem grzybki w pewnej konkurencji, ale niestety nie wygraliśmy... były takie pary co uzbierały więcej. BONUS: w zakładce FILM -  Festyn jesienny - występ artystyczny grupy Igora. 