Naszego małego Fabianka zaatakowały wstrętne i paskudne afty. Umiejscowienie tej infekcji akurat w jamie ustnej jest wyjątkowo niekorzystne, a charakter i przebieg choroby maksymalnie utrudnia życie rodzicom, a także sprawia ogromny dyskomfort dziecku. Wspólnie doszliśmy do wniosku, że jest to chyba najgorsza z dotychczasowych infekcji przebytych przez nasze dzieci. Dziecko jest marudne, nie chce jeść, ba nawet nie chce pić, bo wszystko co bierze do ust sprawia ból - naprawdę paskudna choroba. I to wszystko musiał dzielnie znosić nasz Fabianek, szczypanie, pieczenie w ustach, przerywane sny i smarowanie jamy ustnej fioletem i aftinem. Było nam go bardzo szkoda jak się tak męczył, ale na szczęście jest już po wszystkim i zdrowy powrócił od dziś do żłobka.   na zdjęciu niezadowolony i zniesmaczony Fabian po wysmarowaniu fioletem. 