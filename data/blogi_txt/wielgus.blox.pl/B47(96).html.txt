Jutro upragnione przez wszystkie dzieci i nie tylko święto czyli mikołajki !!! Jak każdego roku dla wszystkich grzecznych dzieci Św. Mikołaj będzie miał moc prezentów. Igor oczywiście także z upragnieniem wyczekuje tego jegomościa w czerwonej czapce i z siwą brodą, Fabian trochę mniej, z racji tego, że po prostu nie kuma o co chodzi (jemu wystarczy cycuś, sucho w pieluszce i kimanie). Igor ma już swoje sprecyzowane pragnienia i marzenia. Co prawda można na nie delikatnie wpłynąć i zasugerować mu co by chciał - taka drobna manipulacja - jednakże pozostaje w przekonaniu, że podjął słuszną i suwerenną decyzję odnośnie prezentu (wcale nie popartą zmasowanym atakiem raklamodawców z ekranów telewizorów) i zamówił sobie u Mikołaja autko i samolot, a że pisać jeszcze nie umie, dlatego wszystko ładnie narysował...  ﻿ na zdjęciu List do M. - wypasiony ponaddźwiękowy samolot oraz turbodoładowany samochód na extra alufelgach. My rodzice list ładnie włożyliśmy do koperty i prawidłowo zaadresowany własnoręcznie przez Igora wysłaliśmy pod wszystkim dobrze znany adres do Laponii gdzieś tam w Finlandii... 