obecnie Igor z mamusią przebywa z wizytą u kuzynki Dominiki w Krakowie. tatuś był odwiedzić rodzinkę przez weekend, a teraz jest w Zabrzu   i czeka z utęsknieniem na powrót żony i synusia. Igor nabawił się lekkiego kataru, nie jest to aż tak szkodliwe dla zdrowia, ale dziadostwo strasznie niewygodne dla takiego maluszka. utrudnia mu oddychanie i przez to jest bardziej nerwowy. my dorośli to wyczyścimy nos i po bólu, a u takiego szkraba trzeba walczyć innymi metodami - czyli przysłowiową "gruszką". Igor strasznie nie lubi czyszczenia kanałów nosowych, wierci się,   krzyczy, trudno jest dokładnie wyczyścić mu nos, wydaje mi się, że już rozpoznaje kształt gruszki   i wie do czego ona służy, więc na sam jej widok już grymasi... my też nie mamy aż tak biegłej wprawy w tej czynności i dlatego   efekt końcowy jest różny.rozważamy zakup nowoczesnego urządzenia pod magiczną nazwą - katarek - które podobno   doskonale czyści nos dzieciaczkom, jest to taka przystawka, którą podłaczamy do odkurzacza i wykorzystując ssącą moc oczyszczamy nos. proste! urządzenie poleciła nam kuzynka Kariny, więc chyba się zdecydyjemy. przyda się taki gadżet - przecież go jeszcze wykorzystamy przy drugim, trzecim dziecku... nieprawdaż? 