Co można robić w wiosenne kwietniowe poniedziałkowe przedpołudnie, w drugi dzień świąt Wielkiejnocy? Aby wszystkim ułatwić to zadanie postaram się udzielić kilku wskazówek. To co mam na myśli na pewno nie jest tradycyjnym polewaniem się wodą, to było wcześniej z rana a nawet jeszcze w nocy z niedzieli na poniedziałek. To co mam na myśli nie jest też żartem prima aprilisowym, bowiem w tym dniu wypadł ten żartobliwy dzień i niektórzy mogli pożartować sobie (tak właśnie zrobiła chyba wiosna z zimą, bo się pozamieniały miejscami) To co mam na myśli jest białe, mokre, zimne a było tego w tym dniu pod dostatkiem po całonocnych opadach, mianowicie mam na myśli bałwana ze śniegu, ściślej lepienie bałwana. Śniegu w te święta wielkanocne w Zabrzu przybyło tyle, ile przez całą zimę nie spadło... i co, mięliśmy białe święta - nie ma co teraz narzekać... ale gdzie jest ta wiosna. Ja już szatę graficzną na blogu od trzech tygodni zrobiłem na zielono a tu dalej zima...   na zdjęciu bałwanek wiosenny i chłopcy, w lepieniu pomagał mi Igor, a Fabian tylko pozował do fotki. 