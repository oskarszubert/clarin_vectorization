No to chyba najwyższy czas na relację karnawałową. W tym sezonie Igor na bal przebierańców zastosował kreację od nieznanego projektanta, aczkolwiek stylizacja była bardzo wzorzysta, kolorowa i dokładna w detale odwzorowywanej postaci oryginalnej, a była nią osoba pirata. Igor prezentował się dumnie i majestatycznie, oczywiście z dużym zaangażowaniem wcielał się w postać, co sprawiało mu dużo radości. Tego szarmanckiego wąsika i bródkę stworzyła mamusia Karinka - to dodało charakteru i smaczku do całej kreacji...  na zdjęciu Igor - Pirat, nurt klasyczny w stylizacjach karnawałowych oraz koleżanka Maja - Monster High - to najmodniejsza kreacja wśród dziewczynek w tym sezonie. Z relacji wychowawczyni wiemy, że "Bal" był udany - były tańce, konkursy, a czas miło płynął przy muzyce. Dzieci były bardzo zadowolone... o czym świadczą wesołe minki i serdeczne uśmiechy na twarzach przebierańców. W tym sezonie można było na balu spotkać: piratów, spider-manów, ninja, judoków a wśród dziewczyn były księżniczki, królowe i monster high... A Fabianko ma mieć bal w tym tygodniu, info o nim w późniejszym terminie... BONUS: w zakładce FOTO - Karnawał 2014 - zdjęcia z balu przebierańców grupy Igora, udostępnione dzięki uprzejmości p. Basi wychowawczyni Igora. 