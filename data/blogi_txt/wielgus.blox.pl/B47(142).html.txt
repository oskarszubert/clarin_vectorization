Zima, zima trzyma, mamy śnieg - nawet duuuużo śniegu, mróz, czyli wszystkie atrybuty zimy, a jak wiadomo to jest "tooo" co tygryski i dzieci lubią najbardziej. Nie inaczej jest z Igorem, uwielbia jazdę na sankach. Ostatnim czasem ze żłobka wracają razem z mamą sankami, ma z tego nie małą frajdę i zabawę, buzia mu się uśmiecha i potem nawet nie chce iść do domu. W niedzielę udało nam się wspólnie całą rodzinką wybrać na mały spacer po zimowym Zabrzu, właśnie wtedy Igor zaliczył swój pierwszy samodzielny zjazd po stoku.  Warunki były następujące: temperatura ok. -3 st.,  wilgotność ok. 70%,  ciśnienie ok. 1010 hPa,  nachylenie stoku ok. 8%,  długość zjazdu: ok. 5 m,  stok nie przygotowany przez ratraki,  grubość pokrywy śnieżnej ok. 12 cm,  frajda radość i zadowolenie: 100%,  wrażenia: niepoliczalne...  BONUS: w zakładce FILM - na sankach - nagranie ze zjazdu po stoku. 