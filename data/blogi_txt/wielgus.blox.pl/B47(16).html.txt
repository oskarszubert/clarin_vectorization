niniejszym pragnę wszystkich poinformować, iz nasz Igor już od ponad tygodnia uczęszcza do grupy starszaków w żłobku. teoretycznie czas przejścia miał być na początku września, jednakże ze wzgędu na to, że grupa Igora powiększyła się o nowych małych wychowanków, to Igor przeszedł wcześniej, kolejnym etapem będzie już przedszkole - grupa maluszków - ale to dopiero za rok... na początku Igor trochę grymasił, z pewną nutką zniechęcenia rano wchodził na salę, był płacz, kwaśna mina, ogólnie rzecz ujmując był niezadowolony. najwyraźniej nie był przyzwyczajony, wyczuwał coś nowego i co za tym idzie strach. w tym tygodniu sytuacja diametralnie zmieniła się na korzyść, rano jak go odprowadzam podśpiewujemy sobie razem, spokojnie pozwala się przebrać i z uśmiechem na twarzy idzie na salę, jeszcze tylko zrobi mi "papa" i już go nie ma. fajnie, że zaklimatyzował się w nowej grupie... 