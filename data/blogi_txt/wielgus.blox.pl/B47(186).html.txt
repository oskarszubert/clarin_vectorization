Jak to mówią potocznie: strach ma wielkie oczy. Strach może przyjąć różną postać, to czego się boimy siedzi gdzieś głęboko w naszej podświadomości, a jak jest u Igora? Od jakiegoś czasu powtarza, że boi się pieska, że piesek ugryzł go w rękę - tak było dwa razy, przebudził się w środku nocy i szlochał - to był zły sen, zły sen o złym piesku, który nawiedza naszego syna. Doszło do tego, że bał się wejść do swojego pokoju, bo twierdził, że tam jest piesek. Nie pomagały tłumaczenia i wyjaśnienia. Problem narastał, aż do momentu kiedy to wspólnie zlokalizowaliśmy rzeczowego pieska. Złą marą, uosobieniem koszmarów okazał się piesek - skarbonka (tak właściwie to jest to świnka), który stoi na półce w pokoju Igora. To właśnie ona/on gromadzi oszczędności Igora i dodatkowo stresuje nasze dziecko. Od teraz piesek już nie mieszka w pokoju Igora, osobiście Igor przeprowadził go do pokoju obok i teraz tam mieszka piesek/świnka i gromadzi oszczędności. Wydaje mi się że Igor jest teraz spokojniejszy, ale jak będzie to czas pokaże, czy nocny koszmar nie powróci znowu...  na zdjęciu piesek/świnka - źródło strachu u Igora 