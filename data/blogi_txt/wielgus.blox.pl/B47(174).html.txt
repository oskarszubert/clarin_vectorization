Powitać serdecznie wszystkich w Nowym 2012 Roku! Najwyższy czas coś szkrobnąć nowego na blogu. Zwyczajowo u nas coś tam coś tam się dzieje. Chociażby to, że Fabianko sobie już nieźle sam sobie radzi. Potrafi obracać się z pozycji leżącej na wznak do pozycji na boki, lewo - prawo oraz na brzuch - już mu się raz udało! Sprawność jego i możliwości fizyczne wzrastają z tygodnia na tydzień, sam sobie już trzyma gryzaki, zabawki i inne gadżety w dłoniach, ogląda, próbuje, smakuje, gryzie. No właśnie gryzie - podejrzewamy już wczesne stadium narastania uzębienia, ponieważ wzrasta ślinienie i okresowe grymaszenie, więc może już niedługo pierwszy ząbek? Zobaczymy, czas pokaże... Samodzielnie także już trzyma sobie butelkę z herbatką... jest to urocze patrzeć jak zaczyna się nasz Fabianek usamodzielniać (może to trochę za duże słowo), ale cieszy jak rośnie w oczach. Fizycznie jest coraz mocniejszy, głowę trzyma już ładnie i panuje nad koordynacją. na zdjęciu Fabianko sam sobie pije herbatkę. 