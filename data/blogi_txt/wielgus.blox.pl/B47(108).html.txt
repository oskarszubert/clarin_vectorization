Pomimo tego, że właściwie wiosna już zagościła w Polsce na dobre (może lepiej napisać dopiero zagościła albo wreszcie) jestem winny jeszcze wszystkim wpis podsumowujący sezon narciarski Igora 2012/2013. W miniony weekend powróciliśmy z alpejskich wojaży na stokach Livigno. Tam w górach jeszcze zima w pełni i można było oddać się rozkoszom białego szaleństwa w pełnym słońcu, na znakomicie przygotowanych stokach i trasach. Jako komentarz i podsumowanie powiem krótko: Lubię To!  na zdjęciu od lewej Amelka, Pani Kinga instruktorka i Igor, numery były przydzielone podczas zawodów narciarskich.  Natomiast w kwestii umiejętności narciarskich Igora trzeba odnotować: Igor odbył 8-mio godzinne szkolenie w grupie dwuosobowej razem z Amelką, pod bacznym okiem instruktorki Pani Kingi, która znakomicie poprowadziła szkolenie narciarskie naszych dzieci. Zalety takiego kursu od uczenia przez rodzica są bezdyskusyjne. Po pierwsze względy merytoryczne i wiedza techniczna, po drugie szacunek i poważanie u dzieci a co za tym idzie uwaga i słuchanie poleceń, po trzecie odpowiednie podejście pedagogiczne i brak więzi emocjonalnych. Te i inne czynniki złożyły się na to, że rezultat szkolenia widać gołym okiem. Igor bardzo ładnie już zjeżdża, robi kontrolowane skręty, stanowczo panuje nad nartami, nie tylko jeździ pługiem czyli "na pizze", ale także na płaskim prostuje narty na tzw. frytki, nawet brał udział w zawodach narciarskich dla dzieci organizowanych przez naszego organizatora wyjazdu... Jednym słowem zjeżdża już po lajtowych czerwonych, ci co jeżdżą na nartach doskonale wiedzą o co chodzi. Dodatkowym plusem takiego szkolenia jest także to, że podczas treningów dzieci rodzice mają czas wolny... mogą wtedy poszaleć na deskach lub parapetach jak kto woli. Gorąco rekomenduję taką formę nauki narciarstwa, ponieważ są efekty. Teraz definitywnie zamykamy już sezon zimowy - narciarski, czas na rower wiosnę i lato... BONUS: w zakładce FOTO - Livigno 2013 - mini relacjo fotograficzna z pobytu we włoskich Alpach. w zakładce FILM - Livigno 2013 - nagrania wideo jak Igor jeździ na nartach. 