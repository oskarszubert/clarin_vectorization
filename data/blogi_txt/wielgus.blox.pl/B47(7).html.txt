Właśnie uświadomiliśmy sobie, że na nowo zakochaliśmy się w małych dzieciach. Noworodki są takie słodkie i sympatyczne, że można je normalnie schrupać bez popitki, że tak powiem. Fabian dostarcza nam znowu niesamowitych wrażeń - dokładnie takich samych jak przy Igorze jak był mały. Wspomnienia wracają, jak to było, jak urodził się Igor. Doświadczenie w wychowywaniu odgrywa już dużą rolę. Wszystko idzie sprawnie i szybko, każdy wie co ma robić i umie się świetnie odnaleźć w każdej sytuacji, a więc kąpiel, karmienie, przebranie, zabawa etc. dodatkowo jeszcze możemy liczyć na pomoc Igora, który - muszę to podkreślić - chętnie się udziela - i to jest dodatkowy plus. A Fabian też nam dzielnie w wychowaniu pomaga, jest bardzo grzeczny i zdyscyplinowany. Praktycznie jego dzień, składa się przeważnie ze spania, ale to normalne u noworodków. Troszkę pogrymasi czasem, ale to jest drobiazg. W nocy śpi bez problemu, Karina karmi go np. o 24 potem o 3-4 w nocy i rano czyli 6-7, jednym słowem sielanka... Reasumując - stwierdziliśmy wspólnie, że możemy mieć nawet trójkę dzieci... BONUS: w zakładce FILM - Fabian czkawka - chyba nie muszę opisywać? 