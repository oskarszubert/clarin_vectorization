A tymczasem Igorcio rozpoczął uczęszczać do przedszkola, tym samym rok szkolny 2012/2013 uważam definitywnie za otwarty. Igor jest w grupie "Biedronek", a wychowawczynią jest w dalszym ciągu Pani Basia. Jego grupa składa się w większości z dzieci, które chodziły razem z nim też w tamtym roku, więc dużych zmian nie ma wśród kolegów i koleżanek. Igor rozpoczął rok szkolny z niebywałym entuzjazmem, był radosny i chętnie rano szedł do przedszkola, po udanych wakacjach zatęsknił za życiem przedszkolnym i stąd taka euforia, która trwa nadal. W pierwszym i drugim tygodniu panował, jak to ja nazywam taki - luz powakacyjny - Igor musiał się na nowo wdrożyć w kanony zasad panujących w przedszkolu był jak to mówi Pani Basia zbyt swobodny. Teraz już wszystko wraca do normy i my także już powoli wdrażamy się w rutynowe poranne obowiązki i wszystko zaczyna już sprawnie wychodzić. BONUS: w zakładce FILM - zjazd w stylu Tarzana - pokaz energii i sprytu, ten zjazd to zakończenie parku linowego z przeszkodami, Igor zaliczył go z dziesięć razy i dalej miał siły na jeszcze. 