... to podstawowa komórka społeczna w obecnie zbudowanym systemie życia. Jest ważna z punktu widzenia demografii, zachowań międzyludzkich, politycznych etc. - ale bez przynudzania tutaj. Piszę o tym, ponieważ niedawno był Dzień Matki, potem Dzień Dziecka za chwilę będzie Dzień Ojca i tak wypada o rodzinie coś szkrobnąć. Dla nas rodzina jest bardzo ważna i staramy się prowadzić to życie najlepiej jak umiemy, aby przekazać naszym dzieciom, to co najlepsze, wpoić im wartości ważne i przekazać esencję życia, by mogły wyrosnąć na rzetelnych, uczciwych i prawych obywateli... uff, ale to zabrzmiało podniośle... W rodzinie czasem też jest konfliktowo, wówczas jak nas np. dzieci nie słuchają, wtedy to dochodzi do zgrzytów, mini konfliktów lub niezrozumienia, takie sytuacje mają szczególnie miejsce wtedy, gdy występuje standardowy konflikt interesów, czyli zrób tak, ale wolę zrobić to później lub mam inne zdanie - i konflikt jest murowany. Igorcio właśnie chyba już jest w tym okresie, kiedy czasem potrafi postawić na swoim, przekonywać nas do swoich racji lub przedstawiać inne czytaj niekorzystne dla nas rodziców rozwiązania - ale my rodzice staramy się skutecznie go prostować, by powrócił na ścieżkę prawdy...  na zdjęciu rodzice według Igorcia, proszę zauważyć - Karina - modna różowa bluzeczka oraz gustowna spódniczka za kolanko, a ja mam szykowny krawat i nienaganną fryzurkę, proszę też zauważyć że obydwoje się uśmiechamy... 