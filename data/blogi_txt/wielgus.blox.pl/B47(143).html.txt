To stało się jeszcze podczas wypadu na Słowację, a mianowicie Fabianowi przebił się pierwszy ząbek. Jest to dolna lewa jedynka, pierwszy mleczak dumnie bieleje na dziąsłach Fabianka i jak się śmieje to mu fajnie sterczy... Stan na dzień dzisiejszy jest taki, że ma już drugiego ząbka przebitego przez dziąsła, jest to jedynka dolna prawa. Reasumując, Fabian dysponuje już uzębieniem mlecznym w postaci dwóch siekaczy przednich dolnych. Prawdopodobnie dalej mu się przebijają kolejne, ponieważ czasami popłakuje i jest nerwowy... takie to już jest niestety bolesne to całe ząbkowanie. 