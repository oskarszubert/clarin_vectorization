Nie wiem jak nasz synuś, ale rodzice mają normalnie depresję majową, związaną oczywiście z nieustannym załamaniem pogody, bo jak tu się weselić jak na dworze "ciągle pada" (jak w piosence). Nie można spacerować, korzystać z uroków placu zabaw czy pojeździć na rowerze, tylko trzeba wymyślać zabawy domowe, a przecież sezon podwórkowy żeśmy już otworzyli... Jednak Igor jakoś sobie radzi z tą listopadową aurą w maju, bardzo teraz lubi bawić się u siebie w pokoju, klocki, autka, traktor, ciuchcia itd. to tylko nieliczne przykłady zabawek. Do tego czasem jakiś filmik, bajka i tak godziny upływają. Oczywiście my też okazjonalnie bawimy się z synusiem w miarę możliwości czasowych i tak nam czas płynie. Płynie jak ta woda strumieniami z nieba... 