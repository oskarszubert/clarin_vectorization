W tamtym tygodniu w żłobku miał miejsce pewien jednorazowy incydent, mianowicie nasz Igor dopuścił się następującego występku: podczas zabawy doszło do nieporozumień i roszczeń w stosunku do pewnej zabawki, strony sporu Igor i kolega Kevin nie mogły dojść do porozumienia w kwestii zabawy - obydwaj pragnęli korzystać akurat z tej zabawki (tak na marginesie musiała to być extra zabawka), doszło to przepychanek i udowadniania swoich racji, w efekcie czego Igor dopuścił się aktu agresji i ugryzł kolegę Kevina w rękę... za ten naganny czyn został upomniany i wyznaczono mu odpowiednią i stosowną karę do tego niechlubnego czynu: upomnienie od Pani, a potem siedział na ławeczce w odosobnieniu i musiał przemyśleć swoje postępowanie... My także w domu tłumaczyliśmy mu, że źle postąpił i że nie może stosować przemocy względem innych dzieci, też miał zastosowaną karę - nie oglądał bajek. Mam nadzieję, że tego typu zdarzenia nie nasilą się i że był to tylko jednorazowy występek, który już więcej się nie powtórzy... w końcu Igor to kochane i grzeczne dziecko... ps. imiona postaci w tym opisie zostały zmienione, wszelkie podobieństwo i zbieżność do osób rzeczywistych jest jedynie tylko przypadkowe. 