... czas powrócić do rzeczywistości, ale wcześniej pokuszę się o małe podsumowanie. Bardzo jestem zadowolony z wyników konkursu, a najbardziej z tego, że blog dostał się do pierwszej dziesiątki - uważam to za duży sukces i to wszystko dzięki Wam i dzięki Waszym głosom. W kategorii zasłużenie do dalszego etapu przeszły trzy blogi, a zwycięzca prowadzi bardzo sympatycznego bloga i należała się mu wygrana. Konkurs można odfajkować i zapisać w pamięci na karcie historii. A co u dzieci? Fabian walczy obecnie z paskudnym odparzeniem skóry na pupce i okolicach. Nie umiemy sobie z tym poradzić, skóra w okolicach jest zaczerwieniona, są odparzenia i zapewne piecze naszego Fabianka. Stosujemy kompresy z krochmalu, obmycia i przeróżne maści, ale efekty są mizerne. Już nas ta bezradność, że tak powiem denerwuje, bo staramy się najlepiej jak można pielęgnować, a tu żadnego postępu nie ma w tej materii, a Fabian dzielnie musi znosić ten dyskomfort. Igor współczuje Fabiankowy w jego przypadłości, ale mniej współgra z rodzicami, bo ma teraz taki okres rozluźnienia emocjonalnego i ciężko mu jest wykonywać nasze polecenia. Ma teraz taki okres, że nie umie lub nie potrafi lub nie chce współpracować w takich podstawowych kwestiach życia dnia codziennego jak np. idź umyj ręce, ubierz się, nie rób tego etc. Oczywiście przeważnie robi inaczej tzn. przeważnie jest to przeciwieństwo tego co chcieliby rodzice... zapewne ten temat będzie się przewijał jeszcze przynajmniej kilka razy w naszym życiu i będzie powracał jak przysłowiowy bumerang... 