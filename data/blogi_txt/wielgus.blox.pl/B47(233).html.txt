Igor jest na zakupach z dziadkiem w sklepie. Na półce leży zabawka pirat z cukierkami w środku. Chęć posiadania tego pirata jest ogromna. Igor - dziecięcy psycholog nawija swoją gadkę:  - Dziadeeek, jak mi nie kupisz tego pirata to nie będziesz moim kolegą... I co miał zrobić dziadek w tej sytuacji? * * *  W przedszkolu Igor był trochę niegrzeczny, Karina przekazała mi tą wiadomość. Biorę Igora na męską rozmowę do pokoju.  - Igor - zaczynam wywiad - powiedz mi co zrobiłeś dzisiaj w przedszkolu? - Bawiłem się - odpowiada krótko i na temat.  - I co jeszcze?  - Zjadłem obiadek...  - Ale ja słyszałem, że byłeś niegrzeczny dziś w przedszkolu - ciągnę wywiad i podkreślam niezadowolenie z tego występku. - Ale przecież Twoje uszy tak daleko nie słyszą... Prawie parsknąłem śmiechem, ale musiałem się opanować. 