... to tytuł takiego polskiego filmu, to także sympatyczna melodyjna piosenka zespołu T Love oraz chłopaki nie płaczą wtedy, kiedy idą do żłobka... to znaczy Fabian już nie płacze kiedy rano odprowadzam go i pozostawiam pod czujnym okiem Pani w żłobku. Jestem z niego bardzo dumny, że jest taki dzielny i śmiały, że rozumie iż uczęszczanie do tutejszego żłobka jest konieczne i że nic mu tu groźnego nie grozi. To świadczy też o tym, że akceptuje i przyzwyczaja się do nowego otoczenia. Oczywiście czasem sobie zapłacze podczas porannego oddawania, ale jest to krótkotrwałe niezadowolenie. Za to po południu gdy odbiera go Karina radość na twarzy Fabiana jest ogromna, cieszy się, uśmiecha i jest bardzo wesoły, aż mu się robi taki słodki dołeczek na buźce. Fabian to taki nasz "Śmieszek". Istotne jest też to, że teraz trwa trzeci tydzień bez poważniejszej infekcji, czyżby powoli Fabian uodparniał swój organizm? 