Nadeszła ta wiekopomna chwila, kiedy to Fabianko rozpoczął uczęszczać do żłobka. Przedłużaliśmy ten moment najdłużej jak się dało, ale w końcu nadszedł ten czas - czas do żłobka. Początki były wyjątkowo spokojne i udane, obyło się bez płaczu i bez grymasów, bardziej chyba myśmy przeżywali tę chwilę niż Fabian. Po trzech dniach chyba się już pokapował na czym polega żłobek i dlatego zaczął popłakiwać przy przychodzeniu. Kwilenie zaczyna się już na schodach przed wejściem, najpierw tak nieśmiało, a potem to już sobie troszkę popłacze - "Boroczek" - trochę mi go szkoda. Jednakże relacja Pań ze żłobka jest zawsze taka sama - radzi sobie dobrze, nie płacze, ładnie zajada obiadki i grzecznie śpi - jednym słowem wszystko gra, a ten poranny płacz jest w normie. Za to gdy po niego się przychodzi to minkę ma radosną i uśmiech szczery i szeroki, aż mu ten dołeczek na poliku widać...  na zdjęciu weekendowy wypad za miasto i Fabian ze zwierzątkami. 