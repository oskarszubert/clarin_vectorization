Jeśli Wam się wydaje, że najlepsze zabawki dla małych dzieci to grzechotki, gryzaki lub inne tego typu misie czy maskotki, specjalnie przeznaczone dla małych dzieci, "wszystkomające", bezpieczne i atestowane, to rzeczywiście Wam się tylko wydaje... Te zabawki owszem są fajne i można się nimi bawić, ale przecież świat jest taaaaaki ciekawy... Tyle występuje różnych ciekawych i niepoznanych jeszcze przedmiotów i gadżetów, które nasze dzieci chcą poznać. Szczególnie ulubione są przez dzieci komórki i piloty. Wcześniej Igor, teraz Fabian ma okres, że chce się bawić komórką lub pilotem, ale oczywiście skrupulatnie przestrzegamy zasady, by nie bawił się tego typu przedmiotami, jest to kategorycznie niedopuszczalne (przynajmniej ja to stosuję, mam nadzieję, że Ty też Karinko?) Z innych ciekawych przedmiotów do zabawy mogę wymienić: puste butelki po wodzie (fajnie trzeszczą i można je turlać), drewniane łyżki do gotowania (można nimi stukać po podłodze i wydają fajne dźwięki, można je też przygryzać, w ogóle wszystko można przygryzać, i brać do buzi, bo to jest fajne), taśmę mierniczą (można wyciągać długą tasiemkę, w końcu ma 10 m to jest co wyciągać), pudełka płyt DVD (po prostu można je przekładać i brać do buzi) a nawet pieluszki... (to już zobaczcie sobie sami na filmie, można zrobić fajny bałagan). BONUS: w zakładce - FILM - Zabawa pieluszkami - Fabian bawi się w najlepsze pieluszkami. 