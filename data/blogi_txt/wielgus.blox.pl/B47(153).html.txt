Tak właściwie czas przerwy wakacyjnej Fabiana zakończył się z początkiem sierpnia, kiedy to żłobek miejski w Zabrzu otworzył znowu swoje progi po miesięcznej przerwie wakacyjnej. Fabian powrócił do żłobka z pewną nieśmiałością, to znaczy przez pierwsze dni dawał nam wyraźnie do zrozumienia, że nie ma ochoty i chęci na powrót do żłobka. Po prostu kiwał głową że do żłobka nie, płakał rano, gdy się go zostawiało, ba właściwie to jak z auta widział już budynek żłobka to miał kwaśną minę. Zupełnie oduczył się porannej rutyny i obowiązków. Wszystko to trwało przez około trzy dni, po tym czasie wszystko wróciło do normy, teraz z uśmiechem i chęcią pozostaje w żłobku, robi papa i chętne wchodzi na salę do dzieci, zrozumiał że nic mu się tam nie dzieje i że wszystko jest ok. Teraz czeka go znowu krótka przerwa, bo planujemy mamy taki mały urlopik. Problem może powrócić znowu we wrześniu, kiedy to Fabian przejdzie do grupy starszaków - zmieni tym samym pokój, otoczenie, rówieśników, będą nowe Panie, więc czekają na niego same nowości - ciekawe jak sobie z tym poradzi.  na zdjęciu wspomnienie wakacyjnego lenistwa - Fabian śpi w hamaku, błogo i wygodnie - no chyba, że się spadnie, wtedy może być twardo... 