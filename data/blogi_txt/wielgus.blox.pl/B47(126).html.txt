Ostatnie dwa tygodnie upłynęły pod znakiem ospy. Tak, nie przejęzyczyłem się... Igor miał znowu ospę. Według lekarza zdarzają się takie przypadki, że dzieci chorują drugi raz na tę zakaźną chorobę. Niespełna rok temu Igor przechodził już ospę i sądziłem, że mamy to już za sobą, a tu niespodzianka, po raz drugi mamy przypadek zachorowania. Można to nazwać: Ospa - reaktywacja albo Ospa - ostatnie starcie - mam nadzieję, że trzeciej części już nie będzie  . Tym razem wysypało go bardzo, na całym ciele wysypka, najwięcej na tułowi, szczególnie na plecach. Trzeba było go smarować i nie pozwalać na drapanie. Teraz jest już po wszystkim, zostały tylko delikatne przebarwienia na skórze po wysypce i wszystko ładnie się goi. 