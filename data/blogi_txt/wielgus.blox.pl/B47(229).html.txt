... trwa w najlepsze z małą przerwą nadal. W tej chwili jesteśmy w momencie zakończenia kolejnej sesji (tak się nam wydaje) ponieważ wczoraj ustały kilkudniowe grymasy, marudzenie, zdenerwowanie, ogólnie - złe samopoczucie naszego synka. Co prawda nowych zębów na razie brak, ale my cieszymy się chwilową poprawą nastroju Fabiana. Mijająca noc była bardzo spokojna, jeśli tak można powiedzieć, w porównaniu z nocami w tamtym tygodniu. Tak to już jest z tymi ząbkami, niestety. Zapewne sprawa ząbków jeszcze nie jest zamknięta, a problem gorszego nastroju z tego tytułu powróci do nas jak bumerang, wcześniej lub później, to tylko kwestia czasu. Dodatkowo zaliczyliśmy pierwszą kurację antybiotykową, ponieważ Fabian coś tam złapał i niestety trzeba było zastosować odpowiednie leki. Teraz już jest po wszystkim i jest zdrowy. 