Można się było spodziewać, że nastąpi to wcześniej czy później, ponieważ przypadłość ta, czyli kolki układu trawiennego u małych dzieci są bardzo popularne, nie inaczej jest u naszego Fabianito. Od jakiegoś czasu doskwierają mu te niestrawności i męczy się biedak bardzo. Stęka,  wydaje różne bliżej nieokreślone dźwięki, grymasi, wywija się na lewo i prawo, nerwowo kurczy nogi... Ciekawostką jest pora występowania tych dolegliwości, mianowicie okolice piątej rano i po południu, z tolerancją plus minus 15 minut codziennie. Najbardziej uciążliwe jest to nad ranem, gdy jak w piosence wojskowej: Godzina piąta, minut trzydzieści, kiedy pobudka zagrała, Fabianek wtedy kolki ma i nie ma co, spać się nie da. My staramy się mu pomóc na różne sposoby, np. ćwiczenia nóg, oklepywanie. Nieodzowne i bardzo pomocne są także magiczne kropelki na niestrawność, które mam nadzieję, że przynoszą mu ukojenie i tak pożądaną ulgę - takie mamy wrażenie, bo po nich, przeważnie uspokaja się. 