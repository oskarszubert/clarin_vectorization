Jeśli chodzi o spożywanie pokarmów przez Igora, to różnie z tym bywało. Kiedyś nie było problemów żeby nam nie chiał zajadać obiadów i innych posiłków. Potem nastał taki okres, że było trudno nakarmić naszą pociechę. Trzeba się było nieźle natrudzić, żeby zjadł kolację. Prowadził z nami swoistą zabawę w karmienie: Igorku otwórz buzię, Igorek zrób "amm", Igorku teraz za babcię, za mamę itd. To innym razem znowu chciał sam jeść. Oczywiście wówczas nabrudził wokoło, cały był polany ale mało co się najadał. W menu były cały czas podobne pozycje, które niejako tolerował nasz syn. Czyli mleko z płatkami, grysik na mleku, ewentualnie chleb z pasztetem lub serkiem topionym, czasami kanapki z dżemem. Od niedawna zaobserwowałem pewną zmianę, powrócił mu apetyt i zaczął bardzo ładnie zajadać obiadki i inne posiłki. Spożywa posiłki ze smakiem i co ważne domaga się jedzenia, ku uciesze rodziców oczywiście, dodatkowo menu Igora zostało rozszerzone np. o parówki, co kiedyś było niemożliwe by chciał jeść. Mam nadzieję, że niebawem zacznie zajadać jeszcze takie rzeczy jak chleb z szynką i jajka - bo tego na dzień dzisiejszy nie toleruje w swoim jadłospisie. 