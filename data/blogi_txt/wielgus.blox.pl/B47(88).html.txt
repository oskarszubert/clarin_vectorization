W tym roku Igor także napisał list do św. Mikołaja, tym razem on podyktował treść, a Karina słowo w słowo jak wytrawna sekretarka napisała. Cały tekst jest wymyślony przez Igora, a są tam zawarte wszelkie wytyczne i potrzebne informacje. Jest podany adres gdzie należy dostarczyć podarki, jest lista ewentualnych możliwych prezentów, które spełnią oczekiwania, są prośby o prezenty dla mamy i taty, są nawet podziękowania... Jedyne o czym zapomniał to prośba o prezent dla brata, ale musiał to przeżywać bardzo emocjonalnie, ponieważ podczas snu wymawiał prośby: "...drogi Mikołaju jeszcze dla Fabianka... (dalej było niezrozumiałe)" List Igor własnoręcznie podpisał i pozostaje go już tylko wysłać...   na zdjęciu obrazek namalowany przez Igora specjalnie dla Mikołaja, a na drugiej stronie list.   na zdjęciu treść listu (listu otwartego) do Mikołaja, z całej listy coś tam Mikołaj wybierze i dostarczy, nawet mamusia i tatuś mają zamówione po gadżecie... hmmm pisak - właściwie czemu nie, zwłaszcza zielony - bo zielony uspokaja. 