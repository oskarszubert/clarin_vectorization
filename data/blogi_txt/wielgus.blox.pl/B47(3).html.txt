... minęły wczoraj. Upłynęły bardzo szybko, nawet nie wiem kiedy ten czas tak szybko zleciał, czy Wam też się wydaje, że czas przyśpiesza coraz bardziej i coraz szybciej gna do przodu? A może to tylko takie złudzenie? W każdym razie upłynął, w dodatku w bardzo spokojnej i miłej atmosferze. Fabian rozwija się prawidłowo, czyli przybiera na wadze i rośnie, bardzo ładnie je i mało ulewa po jedzeniu, co też cieszy, spokojnie spędza nocki - nigdy nie było większych problemów ze spaniem, nie przeszkadzają mu dźwięki otoczenia, może spać w warunkach głośnej imprezy, a nawet wesela, w ogóle lubi spać (jak każdy maluch w takim wieku), a jak jest aktywny to wierzga nogami i uśmiecha się. Nawet okresowe kolki nie są w stanie przyćmić radości z wychowania takiego małego szkraba. Ostatnio zaczyna sobie wydawać jakieś dźwięki, więc powoli rozpoczyna się okres gaworzenia. Reasumując  - wszystko odbywa się wzorowo i książkowo. Teraz powoli przygotowujemy się do uroczystości chrzcielnych, szerzej o tym niebawem na łamach bloga. Już teraz serdecznie zapraszam. 