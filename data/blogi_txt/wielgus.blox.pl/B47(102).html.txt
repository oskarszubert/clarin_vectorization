... jak to Mikołaj co roku o tej porze przychodzi z prezentami do wszystkich grzecznych dzieci, powtarzam do wszystkich grzecznych dzieci. Tak też było i w tym roku, pozostawił on prezenty dla naszych milusińskich łobuziaków. Były zabawki, słodycze, gadżety ale i także prezenty z typu te praktyczne, które najbardziej lubią rodzice - zresztą wiecie o co chodzi, przecież nie będę się rozpisywał w tej kwestii. Igor napisał na tę okoliczność list do Świętego, a Fabian w żłobku pokolorował z tej okazji kolorowankę z podobizną tego Pana od podarków, obydwa dzieła poniżej... List został położony na parapecie wraz z poczęstunkiem dla Mikołaja, a okno było uchylone by mógł wejść. Rano Igor podbiega do okna i z radością stwierdza, że nie ma listu ani ciastka, a to znaczyło, że był Mikołaj, zabrał list i poczęstował się ciasteczkiem - a to łasuch jeden...   na zdjęciu po lewej laurka/list do Świętego Mikołaja z prośbą o prezenty, natomiast po prawej kolorowanka Fabiana przedstawiająca Mikołaja w bajecznych kolorach. 