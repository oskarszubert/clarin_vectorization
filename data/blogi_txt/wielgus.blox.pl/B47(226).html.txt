Jak każde małe dziecko także Fabian lubi się bawić, najbardziej oczywiście różnego rodzaju zabawkami tj. autkami, klockami, misiami. Bardziej niż Igor w jego wieku bawi się wszelkiego rodzaju pojazdami, czyli w grę wchodzą autka, ciężarówki, koparki etc. Jeździ, parkuje po prostu sympatycznie się bawi z dużym zaangażowaniem i zaciekawieniem. Bardzo lubi też rysować (chociaż może to za duże słowo). Malowanie w wykonaniu Fabiana polega na trzymaniu urządzenia, które służy do trwałego pozostawiania śladu na powierzchni (i nie zawsze to jest kartka papieru) czyli ołówka, kredki tudzież innego przyrządu, który akurat jest pod jego zwinną rączką..., trzymaniu i kreśleniu- zakreślaniu w lewo, prawo do góry i w booook itd. Bohomazy, które powstają w ten sposób, to istne działa, coś w stylu nowoczesnej, postindustrialnej kultury nowożytnej... ale to już temat na zupełnie nowego posta... BONUS: w zakładce FILM - Traktorek - Fabian bawi się traktorkiem. 