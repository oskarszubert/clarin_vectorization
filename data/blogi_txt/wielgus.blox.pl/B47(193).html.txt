I stało się to co nieuniknione w życiu każdego dziecka - Igor pozbył się pierwszego zęba mlecznego - wypadła mu jedynka dolna i tym sposobem nasz synuś jest teraz szczerbaty. Z tym nowym uśmiechem prezentuje się bardzo śmiesznie, twarzowo mu. Ten ząbek chwiał mu się już od przynajmniej miesiąca, a wypadnięcie to była już tylko kwestia czasu. Brak tego jednego ząbka nie wpływa jednak na sposób mówienia, nie sepleni, mówi normalnie tak jak dotychczas.  na zdjęciu Igor bez dolnej jedynki - czyż nie wygląda sympatycznie? Oczywiście jeszcze tej samej nocy, po wypadnięciu ząbka przyszła po niego kiedy spał "Wróżka Zebuszka" - czy jak ją tam zowią i zostawiła za tego ząbka pod poduszką Igora kasiórę. Widziałem że nawet niezły kurs wypłaca za takiego mlecznego ząbka, szkoda że ja już nie mam mleczaków, za które by mi wypłaciła pieniądze Zębuszka - ja za to muszę zostawiać kasiórę - tylko że u stomatologa... 