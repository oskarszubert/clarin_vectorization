Ważny odnotowania jest fakt twórczości artystycznej Igora, mam tu na myśli wszelkie prace typu malowanki, kolorowanki etc. Na tej płaszczyźnie nastąpił niesamowity postęp jeśli chodzi o dokładność malowania, prawidłowy dobór kolorów, staranność. Jest dokładny, stara się kończyć rysunki, kiedyś porzucał niedokończone "dzieła". Prace w jego wykonaniu są estetyczne i jak koloruje to robi to teraz z pasją i chęcią, widać że sprawia mu to radość. I to wszystko zmieniło się tak na korzyść w ostatnim półroczu. Trzeba go szczerze pochwalić, co właśnie czynię. A jeszcze niedawno jego prace wyglądały tak jak kolorowe słonie lub tak jak grudniowy list do mikołaja.   ﻿ na zdjęciu - ząbek - praca z przedszkola, starannie pokolorowane, odpowiedni dobór kolorów tzn. ser jest żółty, a jabłko czerwone.   na zdjęciu - Miś Bu - sam sobie to wydrukował ze strony www.buliba.pl i pokolorował. 