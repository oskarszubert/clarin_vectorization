Po powrocie z wakacji Igor rozpoczął edukację przedszkolną w Przedszkolu nr. 1 w Zabrzu przy ulicy Reymonta. Z perspektywy czasu muszę przyznać, że Igor przyjął tą zmianę w jego życiu dzielnie na klatę i bez większego problemu rozpoczął uczęszczać do grupy krasnoludków. Entuzjazm i radość na początku była ogromna. Cieszył się, opowiadał co robił w przedszkolu, z chęcią wychodził z domu. Obecnie jest to już chyba po prostu normalność, lecz muszę przyznać, że parę razy zdarzyła się sytuacja, że przed wejściem do budynku grymasił, płakał... Zastanawialiśmy się czym to wytłumaczyć, jednak z rozmów nic nie wynikło. Może to była chwilowa niedyspozycja, może przerosło go nowe otoczenie, może wprowadzany w przedszkolu "nowy" porządek za bardzo nie przypadł do gustu Igorowi, czyli słuchanie poleceń Pani Bożenki, a może jeszcze coś innego. 