Przedszkole nr. 20 zorganizowało w tym roku rodzinny festyn z okazji połączonych świąt: Dnia Matki, zbliżającego się Dnia Ojca oraz oczywiście dzisiejszego Dnia Dziecka. Motywem przewodnim festynu była WODA, a hasłem imprezy: Czysta Woda Zdrowia Doda. Tego typu inicjatywa jest zawsze mile widziana, a możliwość spędzenia w ten sposób czasu ze swoimi dziećmi jest bezcenna. Pomysł okazał się strzałem w dziesiątkę, ponieważ frekwencja rodziców na festynie dopisała. Nawet pogoda nie pokrzyżowała planów - pięknie świeciło słoneczko i wszystkich wprawiało w błogi nastrój... Program artystyczny imprezy był bardzo bogaty: były występy taneczne, pokazy poszczególnych grup przedszkolnych, dzieci wspólnie śpiewały piosenki, a na koniec były różne gry i zabawy prowadzone przez sympatycznego Pana Witka, który także zajmował się oprawą muzyczną. Na festynie można było skorzystać z bufetu gastronomicznego, wypić pyszną kawkę, zakosztować wypieków mam, czy też przekąsić danie z grilla. Były także dmuchane atrakcje, malowanie twarzy czy też loteria. Jednym słowem festyn pierwsza klasa, wręcz rzekł bym KOKO KOKO Festyn SPOKO, a Dyrekcji Przedszkola należą się szczere gratulacje za tak sprawnie przeprowadzoną imprezę.  na zdjęciu tygryski, czyli kolega Kacper i Igor. BONUS: w zakładce FOTO - festyn - relacja zdjęciowa w rodzinnego festynu. w zakładce FILM - pokaz taneczny - występ grupy tanecznej Igora. PS. specjalne podziękowania dla Mamy Mai, która wykonała i udostępniła materiały fotograficzne i video wykorzystane do stworzenia tego wpisu. 