Sezon narciarski 2013 uważam za otwarty, jeszcze tydzień temu w weekend udało nam się wyskoczyć na pierwszy wypad tej zimy, nawet Fabian załapał się na sanki w towarzystwie cioci Klaudi, był mrozik, góry, śnieg czyli to co lubimy w zimie najbardziej...  na zdjęciu Igor narciarz na stoku Nowa Osada w Wiśle.  Igor oczywiście rozpoczął narciarskie treningi, które są kontynuacją szkolenia na dwóch deskach z tamtego roku. Pierwszy wypad i instruktaż narciarski w naszym wykonaniu okazał się jednak kompletną klapą, ambicjonalne podejście rodziców okazało się zbyt wygórowane... nie wiem co siedziało w naszych głowach, oczekiwaliśmy chyba z Kariną, że Igor będzie już chyba startował co najmniej w powiatowych pucharach, a tu trzeba było cierpliwie pokazywać, szkolić i trenować, z naciskiem na słowo cierpliwie... dlatego przyznajemy się do błędu wychowawczego, że zbyt nerwowo prowadziliśmy naukę jazdy na nartach... Igorku przepraszamy Cię... Po tych przemyśleniach drugi wyjazd/trening wyglądał zupełnie inaczej. Po pierwsze odbył się w spokojnej atmosferze, bez nacisków na wyniki, pod drugie Igor był skupiony, a spokojne podejście nasze wprowadzało miłą atmosferę, po trzecie były nagrody za postępy w nauce (mamby, słodycze i czekoladki), czyli sprawdzona metoda marchewki zadziałała po raz kolejny. Efekt był widoczny bardzo szybko, tak że Igor sam już wjeżdża na wyciągu szkoleniowym oraz sam zjeżdża po łagodnym stoku i to slalomem... BONUS: w zakładce FILM - Narty 2013 otwarcie sezonu - zjazdy w Wiśle na stoku Nowa Osada. 