A tymczasem Igor szlifuje swoje narciarskie umiejętności. W tym sezonie zimowym zdążyliśmy już wyjeździć w sumie ok. 7-8 godzin na nartach. Najważniejsze jest to, że chłopak ma chęci i ochotę żeby zakładać narty i próbować swych sił na stoku. Zapał jest bardzo ważny, ponieważ siłą i przymusem nic byśmy nie uzyskali. Cały czas ćwiczymy z nim my, na razie nie miał jeszcze instruktora, ale sądzę że to się zmieni i spróbujemy z instruktorem, bo przecież sezon jeszcze się nie skończył, a piękna i mroźna zima oraz dużo śniegu w górach gwarantuje długi sezon w tym roku. Obecnie Igor jest na etapie zjazdu pługiem na płaskich stokach i samodzielnie potrafi hamować. Teraz trzeba popracować nad skrętami i stopniowo zwiększać nachylenie stoku. Generalnie jest fajna zabawa i co najważniejsze cały czas są u niego chęci do nauki.   na zdjęciu Igor narciarz, w tle stok Kubińska Hola, Słowacja. 