Jeżeli występuje się na deskach teatru, prawdziwego Teatru Nowego w Zabrzu, to czy można powiedzieć, że jest się prawie aktorem? Może i można, ale zapewne droga do aktorstwa jeszcze daleka, jednakże Igor takowe doświadczenia sceniczne ma już za sobą... a było to tak: Przedszkole Igora zorganizowało z wielką pompą występy. Wszystkie grupy przedszkolaków zaprezentowały się w swoich przedstawieniach. W sumie odbyły się cztery spektakle na różne tematy. Atrakcje związane z debiutami scenicznymi były ogromne, a widzieć wzruszenie i radość na twarzach rodziców oraz dumę i zachwyt widowni nad swoimi pociechami - bezcenne.  I ja też tam byłem i wszystko widziałem i oklaskiwałem występy i też zdjęcia robiłem... BONUS: w zakładce FOTO - w teatrze - zdjęcia z występu Igora na deskach teatru. 