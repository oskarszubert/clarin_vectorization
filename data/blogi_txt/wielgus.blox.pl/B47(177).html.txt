Fabian już bardzo ładnie mówi i to w dosłownym słowa tego znaczeniu, ponieważ w jego wypowiedziach pojawiają się konstrukcje słowo-podobne zbudowane z trzech, czterech i więcej słów. Mało tego, można go naprawdę zrozumieć, wręcz dogadać się z nim we wszystkich prawie sprawach. Jeśli Fabian czegoś chce to po prostu to mówi: - "Daj mi ogurt" - co z znaczy, że chce spożyć jogurt, albo - "Chce abuszko" - i pokazuje na dorodne polskie jabłko z sadu. Oczywiście wyraża takie opinie jak: "mniam mniam", czyli jedzenie smakowało, "mlećko tak" - czyli chce butle, "nie, spać nie" - nie chce iść do spania lub " tu tu pociąg" - proszę mi włączyć oglądanie filmów o pociągach na YouTube (z tymi pociągami to też jest historia, ale to już na zupełnie inny wpis) i wiele wiele innych... Jest teraz z nim wesoło i pomimo tego, że jest z niego "obuz" czyli łobuz w dosłownym tego słowa znaczeniu, nie potrafimy się na niego złościć. Rozbrajające jest jego: "Ciooo?" w odpowiedzi na zawołanie lub jakąś prośbę. Do tego czasem zrobi jeszcze jakąś minę i już jest mega zabawnie. A tytułowe: :Siaama" to występuje teraz na każdym kroku, co oznacza że chce sam coś robić. Mamy jeść obiad. Fabian mówi - "Siaama" - i już bierze łyżkę w rączkę i je, innym razem na schodach:  - Choć Fabian za rączkę,  - Niee, siaama...  - Fabian - poprawiam - mówi się "sam".  Efekt jest taki że i tak nie zapamięta, bo następnym razem jest to samo - czyli "siaama". 