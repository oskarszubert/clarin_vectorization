Niniejszym ogłaszam, że dla Igorcia właśnie dziś zakończył się rok przedszkolny anno domini 2010/2011 w Przedszkolu nr. 1 w Zabrzu przy ul. Reymonta, w grupie krasnoludków pod bacznym okiem wychowawczyni p. Bożenki.  Tak właściwie Igor kończy trochę wcześniej z uwagi na to, że w weekend wyjeżdżamy na wspólny tygodniowy urlop, ale o tym w szczegółach w relacji po powrocie. Tymczasem dziś w przedszkolu odbył się rodzinny festyn zorganizowany przez dyrekcję. Imprezka naprawdę udała się znakomicie, warto podkreślić - duże uznanie dla całego grona pedagogicznego za wkład pracy i przygotowanie tak sympatycznego pikniku. Były atrakcje zarówno dla dzieci jak i dla rodziców. Przedszkolaki mogły korzystać z karuzeli, dmuchanej zjeżdżalni, było malowanie twarzy, spotkanie z maskotką Górnika Zabrze, loteria fantowa etc. a wszystko przy rytmach Majki Jeżowskiej i Fasolek. Dzieci mogły się wyszaleć wspólnie, a rodzice mogli poplotkować przy kawie i ciastku... ﻿ na zdjęciu Igor tygrys 