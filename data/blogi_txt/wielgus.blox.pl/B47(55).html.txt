Dziś już mija tydzień odkąd Fabian przebywa razem z nami w domu na Rymerce. W zeszłą środę dostali wypis ze szpitala i mogłem ich odebrać i uroczyście powitać w skromnych progach domowego ogniska, szczególnie nowego domownika czyli Fabiana Franciszka. ﻿ na zdjęciu przywitanie na Rymerce. ﻿ na zdjęciu Fabian już w mieszkaniu.  Tydzień zleciał nam bardzo szybko i zarazem bardzo aktywnie, sporo emocji związanych było z pierwszą kąpielą, pierwszą nocą - powróciły wszystkie wspomnienia jak to było z Igorem, kiedy był jeszcze noworodkiem. Sporo było śmiechu i wrażeń na imprezkach, które to ostatnio odbyły się, szczególnie na cześć nowego członka rodziny. Poza tym trzeba było pozałatwiać sprawy formalne związane z urodzeniem etc. Bogate w emocje było pierwsze spotkanie braci, Igor ogromnie to wszystko przeżywał, cieszył się i peszył zarazem, radował się, chciał pogłaskać - dotknąć Fabiana, uczucia wręcz wylewały się wokoło... Gdy usiadł na sofie i zabrał go na ręce to przeżywał i cieszył się, że to właśnie on jest starszym bratem, do tego bardzo chętnie pomaga pielęgnować Fabiana, pomaga przynieść smoczek, wyrzucić zużyte pieluszki etc. Jednym słowem jest wzorowym starszym bratem. 