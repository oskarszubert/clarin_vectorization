Serdeczności w Nowym Roku - to tak na początek. Dawno mnie tu jakoś nie było, to chyba przez moje lenistwo i świąteczno - noworoczne rozluźnienie, ale już teraz nadrabiam zaległości i na początek przedstawiam relację z udanego wypadu narciarskiego w Alpy, a było to tak... Zaraz po Nowym Roku stwierdziliśmy, że fajnie będzie wyskoczyć poszukać zimy, ponieważ u nas w kraju ciężko o śnieg w górach, padło na wyjazd zagraniczny - tym razem Austria - Bad Gastein. Wspólnie z ekipą z Gliwic eksplorowaliśmy tutejszą dolinę. Trzeba przyznać, że w tym sezonie ciężko ze śniegiem mają nawet w Alpach - ale to dotyczy dolin ponieważ szczyty są już zaśnieżone, a na trasach gdzie pracują systemy sztucznego zaśnieżania nie ma mowy o złych warunkach narciarskich. Jednym słowem było bosko, wyjeździliśmy się wszyscy tak, że było czuć mięśnie łydek i uda. Igorcio rozpoczął jazdę z kijkami w tym sezonie, a jego technika została znowu udoskonalona. Znakomicie sobie już radzi na długich zjazdach, trasy czerwone pokonuje coraz sprawniej i szybciej, można z nim już normalnie poszusować po narciarskich szlakach.  na zdjęciu cała ekipa Ski Gastein Tour 2014 w komplecie. Z przyczyn oczywistych nie pojechał z nami Fabian - ponieważ dopiero musi rozpocząć cykl szkoleń na nartach, ale to dopiero za rok. On spędził tydzień z dziadkami w Kierznie - myślę, że też był zadowolony z tych mini ferii, ponieważ babcia i dziadek zapewnili mu miły w wrażenia pobyt i odpoczynek od żłobka, za co dziękujemy. BONUS: w zakładce FOTO - Bad Gastein 2014 - zdjęcia ze szlaków narciarskich doliny Gastein. w zakładce FILM - Ski Gastein - filmik ze zjazdu po czerwonej trasie. 