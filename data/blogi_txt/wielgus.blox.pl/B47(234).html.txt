Przed wyjazdem Trejosów do Londynu, Igor przebywa u cioci Justyny w Warszawie. Justyna się pakuje, a dzieci wspólnie brykają aż miło. Kilkakrotnie upominany Igor nie słucha poleceń by być cicho. - Igorku, proszę Cię być grzeczny, bo więcej nie przyjedziesz do nas do Warszawy - upomina ciocia Justyna.Riposta Igora była szybka:- I tak tu nie przyjadę, bo przecież przeprowadzasz się do Londynu... *** Jesteśmy na akademii z okazji zakończenia szkoły u Natalki. Są goście, sztandary, nagrody dla najlepszych uczniów i podziękowania. Jest bardzo uroczyście.- Igorku, teraz ładnie usiądź na krzesełku, bądź grzeczny, a ja sprawdzę czy możesz już chodzić do szkoły - mówi mama - bo tu trzeba grzecznie siedzieć, słuchać poleceń i uczyć się, taka właśnie jest szkoła.Po trzech minutach, znudzony już tym siedzeniem Igor: - Mamusiu ja sobie to przemyślałem, do szkoły jeszcze się nie nadaję... *** Igor jest w łazience i układa sobie włosy.- Co robisz Igorku? - pyta zaciekawiona babcia Ela.- Irokeza, tatuś mnie nauczył...- Dlaczego?- Bo idę po lody i muszę podobać się Paniom w sklepie... 