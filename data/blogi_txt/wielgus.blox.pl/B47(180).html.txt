Od dwóch tygodni jest wdrażany u Igora plan siusiania i reszty nie do pieluchy. Trzeba przyznać, że już od jakiegoś czasu Igor korzysta z nocnika, ale dotychczas potrzeby fizjologiczne załatwiał, że tak powiem, jak się udało, jak się trafiło z czasem, a najchętniej jak oglądał wtedy bajki. Obecnie przyszedł czas na rozwój i postęp. Z uporem maniaka Karina zaczęła tłumaczyć Igorowi, że ma wołać kiedy chce siusiu. Ja przyznam szczerze, byłem trochę sceptycznie nastawiony, chciałem poczekać jeszcze do wiosny z nauką siusiania... Kolejny etap, to chodzenie po domu bez pampersa, trzeba przyznać, że na początku były "wpadki" pt. mocz na panelach, dywanie, polane i mokre majtki, spodnie i skarpety, ale jest wyraźny postęp i Igor sygnalizuje potrzeby fizjologiczne: "...siuusiu" albo trzyma się za krocze i pokazuje. Jest to pierwszy krok do pozbycia się pieluch... dalej zdarzają się "wpadki", ale generalnie wie już o co chodzi i że trzeba wołać... Następnym etapem było pozbycie się pieluch w żłobku, najpierw była rozmowa z wychowawczynią Igora i później decyzja, że można spróbować. I tym sposobem Igor nieśmiało testuje nerwy pań w żłobku i ich odporność na stres. Jak narazie to jest początek, bo dziś dopiero drugi dzień, ale zobaczymy czy Igor dzielnie sobie poradzi i czy bedzie wołał i czy na zawsze pożegna się z pieluchami? Mam nadzieję, że może liczyć na Wasz doping i kibicowanie, trzymajcie kciuki za sukces w tej sprawie... 