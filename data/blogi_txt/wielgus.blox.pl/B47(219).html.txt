To jeszcze Pani Basia w przedszkolu stwierdziła, że Igor jest jak to mówiła "zbyt swobodny", a teraz nowa Pani z zerówki - nota bene też Pani Basia próbuje w sposób umiejętny i pedagogiczny utemperować aktywny charakter naszego syna i wyrobić w nim zachowania godne szkolnego dziecka. Pani Basia w zerówce stosuje następujący system oceny zachowania dzieci adekwatny odpowiednio do sytuacji w danym dniu.  Za pomocą systemu graficznych ikonek: słoneczek, słoneczek z chmurką i chmurki określa odpowiednie relacje - grzeczny, umiarkowanie zachowanie i zachowanie dziecka niestosowne. Zachowanie wzorowe w ciągu całego tygodnia, czyli min 4 zdobyte słoneczka premiowane jest tzw. "odznaką wzorowego szkolniaka", jest to ważne wyróżnienie dla dziecka - wiemy stąd jak Igor zdobył to odznaczenie i jak się wtedy cieszył. Jednak czasami bywa i tak, że słoneczek z chmurką i chmurek jest kilka w danym tygodniu, co oczywiście nam się nie podoba i absolutnie nie znajduje u nas aprobaty, najbardziej przeżywa taką sytuację Karina. Na pewno należy mieć na uwadze i uwzględnić  w ogólnej ocenie rozbrykany i poznawczy charakter prawie sześciolatka, wyciągnąć przemyślane wnioski i odpowiednio pracować nad kształtowaniem jego młodej osobowości. Igor musi poprawić swoje zachowanie, a najbardziej skupianie nad tym co robi i najważniejsze - słuchanie i wykonywanie poleceń - z tym ma największy problem. Jest to teraz taka nasza rodzinna praca na najbliższe tygodnie, a myślę że dzięki zaangażowaniu całej rodziny i sumiennej pracy nad charakterem, ten cel zostanie szybko osiągnięty, tego sobie i Igorciowi życzymy.﻿ Sobie życzymy cierpliwości, a Igorciowy wytrwałości, a Fabian w tym czasie﻿ niech się bawi grzecznie  i nie przeszkadza - bo też czasami, że tak powiem potrafi zajść za skórę, szczególnie w poczekalni u lekarza - Karina coś więcej wie na ten temat - ale to już zupełnie inna historia... 