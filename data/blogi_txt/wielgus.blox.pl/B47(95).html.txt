No to mamy już wakacje, lato w pełni etc. Niech Ci co mogą i mają możliwość niech odpoczywają. Igor też czasem da nam odpocząć, ale lubi też się razem bawić i angażuje nas do swoich zabaw. Ostatnio ulubioną zabawą jest w "chowaj" - zamyka się w swoim namiocie i trzeba go poszukać... bardzo go to cieszy... Chodzę po pokoju i wołam: Igor gdzie jesteś? ooooo tutaj... Jeśli chodzi i jego komunikatywność i słownictwo to ostatnim czasem nastąpił postęp, bardzo ładnie wyraża już swoje odczucia: zimno, gorące; pragnienia: pić, daj mi, tutaj; określa przedmioty i zabawki. Można się z nim już właściwie dogadać. Co prawda nie podyskutuję z nim jeszcze o refleksjach n/t debaty "K-K", tudzież o sędziowaniu na mundialu..., ale wszystko w swoim czasie - na to też przyjdzie pora. Wymowa oczywiście nie jest jeszcze wzorowa i prof. Miodek mógł by się doczepić do wielu wyrazów, ale my go właściwie rozumiemy. Liczę na to, że z każdym dniem będzie ładniej mówił...  na zdjęciu Igor na dworze, na zjeżdżalni - tam się może wyszaleć... 