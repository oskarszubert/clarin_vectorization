Fabianko bardzo lubi czytać książeczki, kilka ma jeszcze w spadku po Igorze, a reszta zbiorów jest już z własnej kolekcji. Są to książeczki z serii w tzw. twardej oprawie, po pierwsze dlatego żeby łatwiej było je "czytać" czyli przeglądać poszczególne kartki, po drugie żeby były bardziej trwałe i więcej przeżyły tarmoszenia, ciągnięcia, po trzecie żeby nie dały się tak szybko zjeść w dosłownym tego słowa znaczeniu, czyli nie rozpuszczały się szybko w ustach. Jednakże nic nie jest wieczne i z czasem i te egzemplarze ulegają zdewastowaniu i zniszczeniu przez sprytne rączki i usta dziecka. Kreatywność w tej kwestii nie zna chyba granic i może to być deptanie, rzucanie, gryzienie, targanie, walenie książeczką po łóżeczku i inne tego typu działania...   na zdjęciu książeczka Fabianka po przejściach, akurat słonik go chyba zdenerwował albo wręcz przeciwnie bardzo go polubił i chciał sobie go na pamiątkę zabrać - jego część znaczy, a tatuś potem wszystko naprawi - taśma klejąca i jazda. A jeśli chodzi o czytanie to bardzo lubi Fabianek poczytać sobie przed snem, najlepiej jak jest już przebrany w śpioszki, jest po przyjemnej kąpieli i co dopiero wciągnął ostatnią pyszną butlę mleczka z kaszką manną, wtedy to nastraja się na czytanie i w ten sposób wycisza i przygotowuje się do snu, poczyta sobie tak kilka chwil i potem oczka same mu już lecą do snu... 