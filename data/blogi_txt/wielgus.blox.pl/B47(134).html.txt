Okres jesienny to jak wiadomo czas zachorowań, infekcji i innych temu podobnych paskudztw. Co prawda należy przyznać, iż w tym sezonie wyjątkowo udaną i sprzyjającą mamy aurę, jest ciepło, słonecznie, czyli jak to mówią potocznie: złota polska jesień. To przekłada się na to, że i zachorowań jakby było mniej i chłopaki na razie, odpukać, dzielnie trzymają się w zdrowiu. Jakieś tam drobne katarki występują u Fabiana, czasem kaszelek czy gorączka, ale nie jest to aż tak groźne by wymagało kuracji antybiotykowej. Jak tylko coś niepokojącego pojawia się to zaraz Karina aplikuje jakiś syropek na kaszelek oraz doraźnie wspomagamy się inhalowaniem roztworem soli fizjologicznej. Z doświadczenia możemy gorąco polecić ten sposób walki z niedobrymi choróbskami, inhalowanie nie jest inwazyjne, a bardzo skutecznie łagodzi i w konsekwencji zwalcza wszelkie infekcje górnych dróg oddechowych. Zatem gorąco rekomendujemy nebulizator - i nie jest to żadne lokowanie produktu... BONUS: w zakładce FILM - Fabian inhaluje się - inhalacja górnych dróg oddechowych. 