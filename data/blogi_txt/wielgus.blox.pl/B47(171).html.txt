W miniony weekend Igor popróbował swych sił na jednośladzie. Pod okiem swojego trenera - dziadka rozpoczął nieśmiało przygodę na rowerze. Co prawda już wcześniej przymierzał się do kierownicy rowerowej, ale nigdy wcześniej sam nie kierował, przeważnie była to tylko taka zabawa na 3 minuty, a teraz już pokonał pewien dystans - wyrażony nawet w dziesiątkach metrów. Początki zatem już za nami, co prawda teraz nastąpi przerwa zimowa, więc z roweru raczej nici (no chyba, że piękna złota polska jesień będzie trwać aż do grudnia), ale od wiosny na pewno ruszą treningi pełną parą - tzw. sezon zasadniczy. Igor trenuje na rowerze bez podpórek bocznych i bez pedałów, siedzi na siodełku, sam kieruje, a nogami utrzymuje równowagę i odpycha się wprowadzając rower w ruch, jedyna asekuracja to kijek z tyłu. Jest to system nauki, który gdzieś zaobserwowałem, zobaczymy jak się sprawdzi w praktyce. Dziecko uczone w ten sposób powinno szybko załapać równowagę, ćwiczy koordynację i łatwiej będzie nauczyć się mu potem normalnej jazdy z pedałowaniem. Zobaczy jak to się sprawdzi, zawsze możemy zamontować podpórki i będzie jeździł w taki sposób.  na zdjęciu Igor na rowerze pod bacznym okiem swojego trenera - dziadka. 