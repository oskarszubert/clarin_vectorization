I stało się - piękny czas urlopu ojcowskiego właśnie dziś zakończył się, czas powrócić do pracy. Przez ten czas mogłem miło spędzić dzionki z synami. Dzień upływał na czynnościach dnia codziennego czyli: przewijanie, karmienie, obiadki, domowe czynności, zabawa z dziećmi etc. Muszę przyznać, że zżyłem się bardzo z dzieciakami. Tak spędzony czas bardzo dobrze wpływa na poprawienie relacji emocjonalnych i więzi rodzinne. Bardzo miło wspominam chwile spędzone z małym "Mufinkiem" i różne wdrażane zadania z Igorciem. Wspólnie spędziliśmy wiele wzruszających chwil, a ciekawe zabawy i spacerki miło urozmaicały nam czas. Zabrzmi to może patetycznie, ale warto spędzać chwile z dziećmi, ponieważ czas naprawdę szybko leci i może nam coś umknąć godnego uwagi lub utracimy bezcenne chwile bezpowrotnie. Urlop ojcowski - TAK - oczywiście polecam i gorąco rekomenduję! 