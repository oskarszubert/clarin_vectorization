także i u nas trwa przedświąteczna gonitwa, czyli sprzątanie, zakupy, prezenty, ubieranie choinki itp. zajęcia okołobożonarodzeniowe... (UFFF, ale trudne słowo) .na szczęście wszystko sprawnie idzie i nie ma większych problemów, Igor nam pomaga - oczywiście na swój sposób, jest go pełno wszędzie, nawet wyznaczone strefy nie są w stanie okiełznać jego zapału i wigoru do poznawania świata. potrafi tak ze trzy kwadranse durś łazić wkoło po antryju, pokoju... i o dziwo wcale sie nie męczy.w związku z tym, w tym roku zrezygnowaliśmy z dużej choinki ponieważ była zagrożona ze strony Igora, zainwestowaliśmy w żywe drzewko - świerk kolący, taki pół metra wysokości. rzeczywiście kłuje ostro, ale jestem trochę zawiedziony, bo nie pachnie... mam nadzieję, że Igor po pierwszym spotkaniu/dotknięciu da jej spokój i będzie szansa na to, że przetrwa do Trzech Króli...6 grudnia największą atrakcją był Mikołaj. sądzę, że myśmy bardziej to przeżywali niż Igor, ale ważne, że spotkanie przebiegło, no i że były prezenty, czyli to co tygryski i dzieci lubią najbardziej... na zdjęciu od lewej: Igor, Karina, Dandi, Dominika, Pan Mikołaj, Juss, Natalia. 