Jeśli Wam się wydaje, że dżakuzji to spora wanna z hydromasażem, wypełniona hektolitrami wody i z dużą ilością bąbelków, to macie rację wydaje się Wam, ponieważ dla Fabiana wystarczy w zupełności plastikowana miska okrągła i kilka litrów wody. Dzieki temu jest zabawa i frajda, o czym najlepiej świadczy jego zadowolona i uśmiechnięta minka, bo to jest taki mały śmieszek, który bardzo często się uśmiecha.  na zdjęciu Fabian w swoim dżakuzji. Jak doskonale widać na załączonym obrazku w dalszym ciągu Fabian jest łysy, ale to w żadnym wypadku nie przeszkadza mu w prawidłowym rozwoju. Cierpliwie czekamy na porost włosów oraz na chodzenie na dwóch nogach. Już coraz śmielej utrzymuje równowagę oraz próbuje stawiać kilka kroków, ale o samodzielnym chodzeniu na razie nie ma mowy, a jak będzie już chodził to nie omieszkam o tym czym prędzej napisać... 