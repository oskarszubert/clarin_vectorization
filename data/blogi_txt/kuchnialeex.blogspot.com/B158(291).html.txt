Dzisiaj obiecany przepis na galaretę. Bo przecież nie sposób jej nie zrobić, gdy przyrządzamy golonkę i pozostanie nam pyszny wywar. Wystarczy do niego dodać kilka składników i otrzymamy pyszną przystawkę, która nie tylko ozdobi stół, ale zasmakuje wszystkim biesiadnikom. Polecam.Składniki:• 1 kg nóżek wieprzowych• kilka kurzych łapek (zamiast nóżek i łapek można ugotować golonki)• 2 marchewki• 1 pietruszka• 1 duża cała cebula• wegeta• 2 ziela angielskie• 2 listki laurowe• pieprz• 2 ząbki czosnku• natka pietruszkiDodatkowo:• groszek konserwowy • kukurydza• jajka ugotowane na twardożelatyna (opcjonalnie)Sposób przygotowania:1. Nóżki wieprzowe należy oczyścić. Na ogół kupujemy je już oczyszczone, ale warto sprawdzić, czy nie ma na nich pozostałości po szczecinie. Jeśli widać włoski - trzeba opalić je nad płomieniem gazu.Następnie oczyszczone nóżki opłukać, zalać wodą w ilości 1 kg nóżek=2 litry wody.2. Całość doprowadzić do wrzenia, po czym wodę wylać. Dzięki temu "zabiegowi" galareta będzie bardziej klarowna.3. Ponownie nóżki zalać wodą, dodać kurze łapki (mają duużo kleju) i zagotować. Zebrać szumowiny. Do wrzątku dołożyć włoszczyznę. 4. Gotować całość na malutkim ogniu do momentu, aż mięso z łatwością będzie odchodziło od kości. Ubywający podczas gotowania wywar uzupełnić zimną wodą - to także zwiększy klarowność galarety. Jednak nie dolewać jej zbyt dużo.5. Ugotowane mięso wyjąć na talerz i zostawić do lekkiego przestygnięcia. 6. Marchewkę pokroić w talarki, mięsko posiekać w małe kawałeczki razem ze skórkami.7. Wywar przecedzić, doprawić pieprzem do smaku, dodać czosnek. Do wywaru włożyć pokrojone mięsko i marchewkę oraz posiekaną natkę. 8. Tak przygotowaną galaretę nalewać do salaterek lub pojemniczków po jogurtach czy serkach. Do każdej porcji dodać ćwiartkę jajka, trochę kukurydzy i groszku.9. Za każdym razem mieszać, aby składniki równomiernie rozmieścić we wszystkich pojemniczkach. Zostawić do zastygnięcia.Odpowiednio przygotowana i dłuuuugo gotowana, nie wymaga dodatku żelatyny. Jeśli jednak nie macie pewności, można ją dodać do gorącego wywaru.Smakuje wyśmienicie. Polecam. 