Dziś jest dobry dzień. Dziś docierają do mnie dobre wiadomości. Dziś nasza Gwiazdeczka obroniła na 5. pracę licencjacką! Jestem z niej bardzo, bardzo dumna. Właśnie skończyłyśmy godzinną rozmowę przez telefon, podczas której opowiedziała mi z detalami o przebiegu egzaminu. Pracę, którą napisała, widziałam już wcześniej. Nie czytałam jej, bo poza ostatnią stroną, całość była w języku obcym, którego, niestety, nie znam. Od października Gwiazdeczka zaczyna studia magisterskie oraz studia na drugim kierunku. Oczywiście wybrała sobie kolejny język obcy. We wrześniu Młody zaczyna naukę w szkole średniej. Tak więc po wakacjach szykują się zmiany, których początki właśnie przeżywamy. Byłam tak podekscytowana wiadomościami od córci, że nie miałam ochoty na nic gorącego. Przygotowałam sobie błyskawiczny deser: lekki, chłodny i pyszny, w sam raz na upały. Polecam.  Składniki:  • truskawki • cukier lub słodzik do smaku • cukier wanilinowy lub aromat waniliowy • sok z cytryny • jogurt naturalny (prosto z lodówki)  Sposób przygotowania:  1. Truskawki zmiksować z cukrem, cukrem wanilinowym (lub aromatem waniliowym) i odrobiną soku z cytryny, który nieco zaostrzy smak i orzeźwi deser.      2. Do owoców dodać zimny jogurt, lekko wymieszać, tworząc dekoracyjną spiralę.    3. Deser wstawić na kilkanaście minut do zamrażarki. Podawać po wyjęciu. Smacznego. 