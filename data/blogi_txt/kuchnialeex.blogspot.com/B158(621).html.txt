Z ostatnich zakupów przytargaliśmy do domu dużą siatkę pomarańczy. Były wyjątkowo piękne: soczyste i słodkie. Część zjedliśmy, ale sporo jeszcze zostało. Dlatego postanowiłam odświeżyć stary przepis na plastry pomarańczy w alkoholu. Warto mieć słoiczek tego procentowego smakołyku w swoich zapasach. Ja dodaję je do deserów, aromatyczne plastry w intensywnym kolorze słońca pięknie zdobią różne dania, nie tylko słodkie. Świetnie komponują się z pieczonymi mięsami, doskonale pasują też do drinków. Ostatecznie można je zjeść bez dodatków, ale uwaga… po 10 dniach leżakowania są mocne. Przygotowuje się je dosłownie chwilę, a zobaczcie, jak pięknie wyglądają. Świetnie nadają się także na prezent. Obdarowani na pewno będą zachwyceni taką niespodzianką. Polecam.Składniki:• 6 pomarańczy• 1/2 kg drobnego cukru• ok 30 ml wody• 1 butelka białego rumu lub wódkiSposób przygotowania:1.Owoce umyć, osuszyć i pokroić na plastry grubości 1/2 cm. 2.Zagotować cukier z wodą i w tym syropie obgotowywać porcjami plastry pomarańczy.3. Jeśli w słoiku znajdzie się, oprócz plastrów owoców, nieco syropu, w którym się gotowały, to nic nie szkodzi.4.Tak przygotowane owoce przełożyć do słoja, zalać alkoholem i przykryć.5.Pomarańcze są gotowe do jedzenia po 10 dniach.Smacznego! 