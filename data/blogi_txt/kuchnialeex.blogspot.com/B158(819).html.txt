A dzisiaj co nowego? Oczywiście szarlotka! Jakoś w tym sezonie nie możemy się nimi najeść. Upiekłam już kilka, a w kolejce czekają następne ciasta z jabłkami do wypróbowania. Każde z nich jest inne, ale za to wszystkie naprawdę pyszne. Tę upiekłam na specjalne życzenie Gwiazdeczki, która przyjechała na weekend do domu. Przepis znalazłam dawno temu (tutaj: http://www.wielkiezarcie.com/recipe126.html ). Zainteresował mnie sposób przygotowania ciasta. Pamiętam, że kiedy robiłam je pierwszy raz, nie mogłam uwierzyć w to, co było napisane w przepisie. Ciągle się zastanawiałam, jak to możliwe, żeby z sypkich składników zrobiło się ciasto i to naprawdę pyszne. A jednak to możliwe, wystarczy uwierzyć i zrobić. Szarlotka doskonale smakuje na ciepło, najlepiej z lodami. Następnego dnia też jest znakomita, z kawą lub aromatyczną herbatą. Polecam.Składniki:• 1 szklanka mąki• 1 szklanka kaszy manny• cukier + cukier waniliowy – łącznie 1 szklanka• 1 czubata łyżeczka proszku do pieczenia• 20 dag masła• 1,5 kg jabłek• bułka tarta• cynamon (opcjonalnie)Sposób przygotowania:1. Tortownicę o średnicy 24 cm wysmarować masłem i wysypać tartą bułką.2. Do miseczki wyspać mąkę, kaszę mannę, cukier, proszek do pieczenia.3. Wszystkie sypkie składniki dokładnie wymieszać.4. Jabłka obrać, zetrzeć na dużych oczkach tarki. Można wymieszać je z cynamonem.5. Na dno tortownicy wsypać połowę składników sypkich. Rozprowadzić je równomiernie.6. Na sypki spód wyłożyć starte jabłka. Wyrównać.7. Na wierzch jabłek wysypać resztę sypkich składników. Wyrównać.8. Masło pokroić w plasterki. Ułożyć je na wierzchu sypkich składników dość ściśle.9. Szarlotkę wstawić do nagrzanego piekarnika. Piec w 180 stopniach (grzałka dolna + termoobieg) przez 45 minut.10. Szarlotka doskonale smakuje na ciepło z lodami i na zimno.Smacznego. 