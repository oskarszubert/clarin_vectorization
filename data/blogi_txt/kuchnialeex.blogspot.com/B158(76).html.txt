Przepis na tę babkę znalazłam w zbiorach siostry Anastazji. Upiekłam ją, bo moim chłopakom bardzo brakowało czegoś słodkiego. Cóż z tego, że w niedzielę był tort? To przecież było już dawno. Tak więc po kolejnym zaganianym dniu w pracy wpadłam do kuchni i szybciutko przygotowałam ciasto. Babkę robi się łatwo, po kilkunastu minutach już siedzi w piekarniku, a po upływie niecałej godziny można się delektować puszystym wypiekiem. Przepis fajny, warto go wypróbować i wracać do niego w różnych sytuacjach. Polecam.Składniki:• 25 dag mąki pszennej• 25 dag cukru• 25 dag margaryny • 6 jajek• sok z 1 cytryny• 2 łyżeczki proszku do pieczenia • 1 łyżka kakao• 1 łyżka esencji waniliowejSposób przygotowania:1. Margarynę utrzeć z cukrem, dodając żółtka, sok z cytryny, mąkę z proszkiem do pieczenia. 2. Na koniec dodać ubita pianę, lekko wymieszać. 3. ¾ ciasta przelać do foremki.4. Do reszty ciasta dodać kakao i lekko wymieszać. 5. Część masy z kakao wylać na wierzch ciasta. Rozprowadzić.6. Babkę piec ok. 50 minut w temp. 170-180 stopni. 7. Po upieczeniu można posypać cukrem pudrem.Smacznego.Przepis dodaję do akcji Babki i babeczki 