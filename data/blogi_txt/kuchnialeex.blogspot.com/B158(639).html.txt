Kilka tygodni temu zostałam zaproszona do współpracy przez Digital Wonderland, która reprezentowała nową firmę sygnowaną nazwiskiem znanej polskiej restauratorki i kreatorki smaku, Magdy Gessler. Propozycja bardzo mnie ucieszyła. Trzeba było tylko dopracować stronę formalną przedsięwzięcia, ale nie trwało to długo. Wkrótce w pracy odwiedził mnie kurier z informacją, że ma dla mnie przesyłkę. Byłam trochę zdziwiona, że dotarła ona do szkoły, okazało się jednak, że mój pan kurier doskonale wie, że w godzinach przedpołudniowych pracuję i w domu mnie po prostu nie zastanie. Po chwili wniósł do mojego gabinetu dwa wielkie pudła wypełnione produktami MGhome.  Obejrzałam je dokładnie dopiero w domu, ale od pierwszej chwili zachwyciły mnie. Wszystkie produkty były niezwykle starannie wykonane i gustownie zapakowane. W prezencie dostałam zestaw garnków Moderno.  W jego skład wchodzą następujące produkty:  rondel z pokrywą 18cm, o pojemności 2,6l rondel z pokrywą 20cm, o pojemności 2,8l garnek z pokrywą 20cm, o pojemności 2,6l garnek z pokrywą 24cm, o pojemności 5,6l patelnia ze szklaną pokrywą o średnicy 24cm Garnki są po prostu piękne: zgrabne, poręczne, świetnie trzyma się je za uchwyty wzmocnione dodatkowo silikonem. Mają zaokrąglone kształty, są wykonane z najlepszej jakości stali nierdzewnej z grubym, wielowarstwowym dnem, szklaną, hartowaną pokrywą i ścianką 7mm. Mają tzw. "zimny uchwyt", więc spokojnie i bez obaw możemy je przenosić, przestawiać bezpośrednio po zdjęciu z ognia, nawet bez ściereczki. Dzięki ich właściwościom czas gotowania jest znacznie krótszy, a potrawy pozostają dłużej ciepłe. Gotowanie w nich to prawdziwa przyjemność. Garnki możemy stosować na wszystkich rodzajach kuchenek, świetnie sprawdzają się na palnikach gazowych oraz płytach indukcyjnych. Doskonale nadają się do zmywania w zmywarkach, choć są tak śliczne, że ja swoje myję ręcznie. Cały komplet jest objęty 10-letnią gwarancją. Popatrzcie, jak wspaniale się prezentują:   Oprócz świetnych garnków otrzymałam również patelnię grillową Piatti. Została ona wykonana z aluminium pokrytego powłoką non-stick, którą wyprodukowano w USA. Jest idealna do grillowania mięsa, ryb i warzyw. Dzięki specjalnym żłobieniom, tłuszcz wyciekający z mięsa, ryb czy innych produktów spływa w żebrowania patelni, co sprawia, że potrawy zachowują smak i niezbędne właściwości odżywcze. Takiej patelni nie miałam w swojej kuchni, a więc tym bardziej ucieszył mnie ten produkt.    Wraz z kompletem garnków i z patelnią dotarły do mnie również pozostałe akcesoria kuchenne. Wśród nich znalazła się deska do krojenia, którą wykonano z wysokiej jakości ekologicznego bambusa. Dekoracyjne elementy silikonu zapewniają stabilność podczas krojenia. Elegancki i nowoczesny design jest idealnym uzupełnieniem każdej kuchni. Czarna końcówka świetnie pasuje do ciemnych elementów  w moim wnętrzu. Deska jest duża, nie ma problemu, że coś z niej się zsunie lub na niej się nie zmieści. Jest  pokryta powłoką bakteriobójczą.Wygląda pięknie, więc, oprócz funkcjonalności, spełnia też funkcję dekoracyjną.     Doskonałym uzupełnieniem deski są 2 noże z serii Solito.  Nóż uniwersalny o długości ostrza 20cm jest niezastąpiony w każdej kuchni. Dzięki swojemu długiemu i szerokiemu ostrzu, ma wszechstronne zastosowanie. Jego rękojeść ma ergonomiczną budowę i łączy się z ostrzem tworząc blokadę przed ześliźnięciem się dłoni i zranieniem. Z kolei nóż kuchenny Chef’s Solito o długości ostrza 20 cm jest idealny do krojenia mięsa czy siekania ziół. Obydwa świetnie leżą w ręce podczas krojenia. Są bardzo ostre, tak jak lubię, dzięki czemu krojenie nimi to prawdziwa przyjemność. Na pewno będą moimi ulubionymi nożami i znakomicie przydadzą się w gorącym przedświątecznym okresie.    Oprócz wyżej wymienionych produktów dostałam także łyżkę z otworami z serii Favori. To wyjątkowy przedmiot dla osób, które cenią sobie funkcjonalność i styl. Łyżka została wykonana z najwyższej jakości stali nierdzewnej. Jej uchwyt wykończono silikonem, który zapobiega wyślizgnięciu się przedmiotu z ręki.    Obok niej pojawiła się w mojej kuchni szumówka ACCERO. Świetnie sprawdza się podczas odszumowania potraw, odcedzania produktów. Doskonale wyławia się nią pierogi z wrzątku. Dzięki odpowiedniemu wyprofilowaniu mamy pewność, że nic z niej nie spadnie ani nie zsunie się nawet przypadkiem.   Dopełnieniem całego zestawu były dwie chochelki Chochla Favori. i Chochla Accero. Obydwie zostały wykonane z najwyższej jakości stali nierdzewnej. Są idealnie wyprofilowane i niezwykle funkcjonalne. Po prostu śliczne.   Zwieńczeniem całości były przepisy Magdy Gessler – pięknie wydane, ale przede wszystkim opisane w sposób przystępny i oczywisty. Z przyjemnością wypróbuję je w swojej kuchni przy użyciu nowych garnków i akcesoriów. Z książeczki z recepturami dowiedziałam się, że wkrótce rusza strona internetowa znanej restauratorki Smaki życia. Bardzo chętnie będę ją odwiedzać i już jestem ciekawa, jakie informacje na niej znajdę.   Moi Drodzy – ja dostałam piękny prezent na Mikołaja i na Gwiazdkę. Jestem nim zachwycona. Za każdym razem, kiedy wyjmuję garnek z szuflady i stawiam go na kuchence, ujmuje mnie swoją urodą i funkcjonalnością. Podoba mi się w nim wszystko: opływowy kształt, delikatne, ale mocne uchwyty, dopasowana pokrywka, przez którą z łatwością możemy obserwować przygotowanie potrawy na każdym etapie. Firma MG Home sprawiła mi mnóstwo radości na nadchodzące Boże Narodzenie. Dzięki niej okres przedświąteczny jest w tym roku w mojej kuchni naprawdę wyjątkowy.    Jeśli macie w planach zakup garnków, gorąco polecam Wam produkty MG Home.  Nie będziecie żałować. Bez względu na to, jaką serię wybierzecie, na pewno będziecie zadowoleni. Jeśli nie macie pomysłu na prezent dla bliskiej osoby, złóżcie wizytę w na stronie MG Home.  Na pewno znajdziecie tam coś wyjątkowego – eleganckiego, ale jednocześnie funkcjonalnego. Jestem przekonana, że będzie to bardzo dobry wybór. Produkty MG Home są kwintesencją wszystkiego, czego oczekujemy po sprzęcie kuchennym. Gorąco je polecam.   Aleex. 