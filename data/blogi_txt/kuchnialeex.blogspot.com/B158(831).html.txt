Kuchnia zaczyna nabierać konkretnego kształtu. Wczoraj zaczął się montaż mebli i sprzętów. Oczywiście, nie obyło się bez kilku niespodzianek. Staram się nie denerwować i nie patrzeć na składanie szafek, bo mam taką cechę, że zawsze widzę za dokładnie i za dużo, no i komentuję, co poprawić. Na szczęście Dario jest niezwykle dokładny i dba o wszystkie detale. Jestem pełna podziwu, że jeszcze wytrzymuje moje marudzenie, pociesza mnie, gdy coś mi się nie podoba lub rozwiązuje na bieżąco wszystkie kłopoty. W poniedziałek montażu ciąg dalszy. Będą zakładane fronty do szafek, które są w drodze. Mam nadzieję, że już wkrótce wypróbuję wszystkie sprzęty i zaproszę Was na nowe dania. A tymczasem potrawa jeszcze ze starej kuchni. Polecam.Składniki:• ½ kg pręgi wołowej• 1 marchewka• kawałek pora• sól lub wegeta, pieprz• 4-5 łyżek chrzanu ze słoiczka• 2 łyżki skrobi kukurydzianej• 100 ml jogurtu naturalnego lub śmietanySposób przygotowania:1. Mięso opłukać, zalać dość ciepłą wodą. Wstawić na gaz.2. Warzywa oczyścić, włożyć do mięsa. Przyprawić solą i pieprzem. Gotować ok. 2 godzin do absolutnej miękkości mięsa.3. Mięso i warzywa wyjąć na talerz. 4. Do bulionu dodać chrzan, wlać skrobię rozpuszczoną w niewielkiej ilości zimnej wody. Zagotować. Jak zgęstnieje, wyłączyć gaz.5. Sos zaprawić jogurtem lub śmietaną.6. Mięso pokroić w plastry, ułożyć na talerzu, obok położyć marchewki. Polać sosem.Smacznego. 