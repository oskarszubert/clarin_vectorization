Czas mija zaskakująco szybko. Dopiero zaczął się październik, a już uciekło gdzieś 9 dni. Jakoś nie mogę się zatrzymać w tej codziennej gonitwie. Dziś także od rana galopuję. Mam znów zajęcia ze słuchaczami – aż 8 godzin. Wrócę do domu dopiero przed piętnastą. Ponieważ będzie już późno, na obiad przygotowałam chłopakom chlebki pitta z pysznym, mięsnym nadzieniem. Jest to bardzo konkretna przekąska. Wiem, że po niej chłopcy nie będą głodni aż do mojego powrotu. A na wieczór obiecałam im rewelacyjne muffiny, na które zaproszę Was jutro.Składniki:• gotowe opakowanie chlebków pittanadzienie:• 1/2 kg łopatki bez kości,• 1 pierś kurczaka• 1 papryka dowolnego koloru (najlepiej czerwona lub żółta)• 2 cebule• 2 ząbki czosnku• słodka papryka w proszku• wegeta• sos sojowy ciemny• oliwaSposób przygotowania:1. Łopatkę opłukać pod bieżącą wodą, pokroić na kawałeczki. To samo zrobić z piersią kurczaka. Cebulę pokroić w plastry.  W misce układać warstwami: mięso - pokropić je sosem sojowym - cebula - mięso - aż do wyczerpania składników. Odstawić na 1/2 godziny. 2. Na niewielkiej ilości oliwy rozgrzanej na patelni zrumienić wyjęte z marynaty mięso. Później dodać cebulę posiekaną w drobniejsze kawałki i zmiażdżony czosnek, również podsmażyć. Wlać sos pozostały z marynaty, dodać przyprawy, podlać wodą - dusić ok. 30 - 40 minut.  3. Na 10 minut przed końcem duszenia dodać pokrojoną w paseczki, obraną ze skóry paprykę. 4. Nadzieniem wypełniać chlebki pitta, przygotowane według przepisu na opakowaniu. 5. Podawać z dowolną surówką. Ja łączę to nadzienie z surówką z kapusty pekińskiej, na którą przepis umieściłam w moich przepisach. Polecam to danie. Jest wyśmienite na ciepłą kolację, a nawet może zastąpić tradycyjny obiad. Smacznego! 