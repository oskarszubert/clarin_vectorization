Jakoś ostatnio nie wychodziły mi makowce. To znaczy wychodziły, w smaku były przepyszne, ale strucle czasami pękały i nie były doskonale okrągłe tak, jakbym chciała. Dlatego w minione święta zrobiłam inny makowiec. Nie zawijany, jak do tej pory, ale warstwowy z tego przepisu. I to była bardzo dobra decyzja. Warstwy maku przełożone blatami krucho – drożdżowego ciasta, smakują wyśmienicie. Ciasto wyrosło doskonale, pięknie się prezentowało i jako pierwsze zniknęło ze stołu. Polecam.Składniki:Ciasto : • 1 margaryna• 1/2 kg mąki• 5 dag drożdży• 2 jaja• 8 dag cukru• 3 łyżki śmietanyMasa makowa: • 1/2 litra maku suchego mielonego• ½ litra mleka• 1 szklanka cukru• 2- 3 jaja• wiśnie z konfitury • bakalie: skórka pomarańczowa, rodzynki, orzechy lub te, które lubimySposób przygotowania:1. Mąkę z margaryną posiekać nożem, dodać resztę składników. Zagnieść ciasto, podzielić na 3 części. Włożyć do lodówki.2. W tym czasie przygotować masę makową: mleko zagotować, mak sparzyć(zalać wrzącym mlekiem i po 4-5 minutach odcedzić), ostudzić. Żółtka utrzeć z cukrem dodać mak, skórkę pomarańczową ,rodzynki oraz odrobinę zapachu migdałowego i startą skórkę z cytryny. Na końcu dać ubitą pianę z białek. Delikatnie wymieszać.     Powyższe zdjęcie autorstwa mojej przyjaciółki Anes, publikacja za jej zgodą.3. Przygotować typową (średniej wielkości) prostokątną formę na ciasto, wyłożyć papierem do pieczenia. Rozwałkować pierwszą część ciasta. Na cieście rozłożyć wiśnie, wyłożyć połowę maku, przykryć drugą częścią ciasta. Czynność powtórzyć: wiśnie, mak i na wierzch ciasto. 4. Przykryć ściereczką i zostawić w ciepłym miejscu do wyrośnięcia na ok.1,5 godziny.5. Piec ok.1 – 1, 20 godz. w piekarniku w temp.180 stopni C (160 stopni z termoobiegiem). Wierzch można polukrować.Smacznego. 