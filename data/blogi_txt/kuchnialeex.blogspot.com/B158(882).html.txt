Dzisiaj od rana piekę ciasta na święta. Domownicy mają ograniczony dostęp do kuchni. Na szczęście dzieci i mąż śpią długo, nadrabiając zaległości. Przygotowuję rozczyn drożdżowy, miksuję ser i łączę go z różnymi dodatkami, gotuję mak na pyszną masę, zagniatam kruche ciasto na mazurek. Mam mnóstwo pracy. W chwili przerwy między jednym ciastem a drugim, kiedy wszyscy już wstaną, pójdziemy z dziećmi ze święconką. Oprócz tych tradycyjnych wypieków, zrobię także muffinki, które obiecałam dzieciom. Aby je przygotować, wystarczy dosłownie kilka chwil. Od dawna toczy się spór, kto wynalazł te pyszne babeczki. O autorstwo spierają się Amerykanie, Anglicy i Francuzi. Ci pierwsi rozpowszechnili muffinki w wersji słodkiej, zaś ci drudzy – w wersji wytrawnej. Z babeczkami swobodnie można eksperymentować. Należy jednak pamiętać, aby zacząć od wymieszania wszystkich składników suchych i (osobno) wszystkich składników płynnych. Mieszaninę wlać do suchych składników i mieszać. Niezbyt dokładnie - bardzo ważne, żeby po prostu te suche składniki były ledwie wilgotne i wszystko nie za bardzo wymieszane. Przełożyć łyżeczką do formy - każdą foremkę wypełnić do dwóch trzecich. A nadzienie??? Dodajemy to, na co akurat mamy ochotę…Składniki:• 1,5 szkl mąki pszennej • 1 łyżeczka proszku do pieczenia• ½ szkl cukru pudru• szczypta soli• cukier waniliowy • 7,5 dag kropelek czekoladowych do zapiekania (lub kawałków czekolady) • 10 dag miękkiego masła• 2 jajka• ½ szkl śmietany 18%Sposób przygotowania:1. Piekarnik nagrzać do 180 stopni C.2. Mąkę wymieszać z proszkiem do pieczenia i solą.3. Masło utrzeć z cukrem pudrem i cukrem waniliowym na puszystą masę. 4. Cały czas miksując, dodawać po jednym jajku. 5. Kiedy składniki się połączą, wsypać mąkę z dodatkami. Powstanie gęsta masa.6. Dodać śmietanę. Wymieszać. Wsypać kropelki czekoladowe lub pokrojoną czekoladę. Wymieszać łyżką, aby kawałeczki czekolady były rozmieszczone równomiernie.7. Foremki do muffinek wyłożyć papierowymi papilotkami lub posmarować masłem. Nakładać ciasto do ¾ wysokości foremek.8. Wstawić do nagrzanego piekarnika i piec ok. 30 minut do zrumienienia.Smacznego. 