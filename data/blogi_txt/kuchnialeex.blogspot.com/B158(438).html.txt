Dzisiaj proponuję Wam kolejne danie z kuchni włoskiej. Lasagne to jednocześnie rodzaj makaronu w postaci dużych, prostokątnych płatów i danie z niego przygotowywane. Najbardziej popularne jego odmiany to:  lasagne bolognese i lasagne napoli. Makaron najpierw gotuje się lub układa na sucho w prostokątnym naczyniu, na przemian z warstwami farszu i zapieka. Najczęściej farsz stanowią warstwy sosu pomidorowego z mięsem, beszamelu i sera, układane do wyczerpania składników, chociaż zdarzają się przepisy od wegetariańskich po wersje na słodko. Danie podaje się na gorąco. I jest rewelacyjne. Wprawdzie w ofercie wielu sklepów jest także lasagne, ale nie mogą się one równać z tą domową. Ja przygotowuję lasagne wg tego przepisu. Jest przepyszna.Składniki:• 500 g mielonej wieprzowiny (może być wymieszana z wołowiną)• 1 cebula• 1 marchewka• 2 ząbki czosnku• 1-2 łyżki oliwy• puszka pomidorów bez skóry (można użyć świeżych w sezonie)• 2 łyżki koncentratu pomidorowego• oregano do smaku• sól, pieprz• 1 opakowanie makaronu lasagne (wystarczyło mi ½ opakowania)sos serowy:• ok. 3/4 kubka śmietany 36% (dałam 200 ml 36% i 100 ml 18%)• 2 jajka• 1/2 szklanki mleka • starty żółty sera (ok. 20 dag)Sposób przygotowania:1. Cebulę pokroić w półplasterki, marchew zetrzeć na tarce, na małych oczkach, czosnek przecisnąć przez praskę.2. Na patelni rozgrzać oliwę i smażyć warzywa 2 minuty ciągle mieszając. Następnie dodać mięso i lekko podsmażyć.3. Dodać pomidory z puszki (można użyć świeżych w sezonie), przecier i przyprawy. Całość smażyć na małym ogniu ok. 20 minut.4. W misce wymieszać razem jajka, mleko, śmietanę i połowę sera.5. Dno nasmarowanej oliwą blaszki wyłożyć połową płatów lasagne, wyłożyć połowę mięsa i sosu serowego. Przykryć resztą makaronowych płatów, wyłożyć resztę mięsa, sosu serowego. Posypać pozostawionym żółtym serem.6. Piec 40 min w 200 stopniach.Można o połowę zwiększyć ilość farszu i sosu, a wtedy możemy ułożyć 3 warstwy lasagne.Smacznego. 