Dzisiaj proponuję Wam kolejny przepis na schab. Będzie to mięso, które można zjeść z ulubionymi dodatkami na obiad, ale równie dobrze można pokroić je na kanapki. W każdej wersji smakuje rewelacyjnie. Jest soczyste i mięciutkie, bo tylko takie lubimy. Ma wyraźny posmak musztardy, która znakomicie je uwydatnia. No i jest inne niż tradycyjnie pieczony schab, dlatego na długo zapada w pamięć. Polecam.Składniki:• 1 kg - 1,20 kg surowego schabu, • 1 słoiczek musztardy stołowej (lub innej ulubionej), • sól, • papryka, • 2-3 ząbki czosnku • ewentualnie 3 liście lauroweSposób przygotowania:1. Schab obrać z błon. 2. Mięso osolić, doprawić przyprawami, obłożyć ząbkami czosnku, ewentualnie listkami laurowymi. W przykrytym naczyniu włożyć schab do lodówki. 3. Następnego dnia z mięsa zdjąć czosnek i listki laurowe. 4. Schab dokładnie ze wszystkich stron obłożyć musztardą. Włożyć do naczynia żaroodpornego z przykrywką  i podlać kilkoma łyżkami wody i 1 łyżką oliwy.5. Tak przygotowaną potrawę wsadzić do zimnego piekarnika. Podnieść temperaturę do 220 stopni C. 6. Gdy schab zacznie się mocno gotować, zmniejszyć temperaturę w piekarniku do 170 stopni C. Piec mięso ok. 1,5 godziny. Po upływie tego czasu wyłączyć piekarnik.7. Mięso można podawać z różnymi dodatkami na gorąco lub pozostawić w piekarniku do ostygnięcia i serwować na zimno. Tak przyrządzony schab jest soczysty i pyszny. Smacznego! 