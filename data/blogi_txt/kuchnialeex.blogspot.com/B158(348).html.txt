Mam wrażenie, że święta były wieki temu. Po powrocie do pracy pojawiło się tyle problemów, że brakuje godzin w dobie na ogarnięcie wszystkiego. W związku z tym o wolnym weekendzie mogę zapomnieć. Na szczęście otaczają mnie ludzie, na których mogę liczyć. Fajnie mieć taką ekipę po swojej stronie. Po późnym powrocie z pracy i zakupach, dla chłopaków przygotowałam szybki obiad - pyszną karkówkę. Ponieważ zniknęła błyskawicznie, wnioskuję, ze nie tylko łatwo się ją robi, ale też świetnie smakuje. Polecam.Składniki:• kilka plastrów karkówki (ilość zależy od apetytów)• 1 cebula• przyprawy: sól, Delikat Knorr’a do mięs, czosnek• olejSposób przygotowania:1. Karkówkę pokroić w plastry.2. Każdy plaster mięsa natrzeć przyprawami z obu stron.3. Oprószone przyprawami mięso włożyć do miseczki i skropić olejem.4. Miseczkę z mięsem przykryć woreczkiem foliowym i wstawić do lodówki przynajmniej na kilka godzin. Ja zostawiłam na całą noc.5. Cebulę obrać, pokroić w plasterki.6. Naszykować rękaw foliowy do pieczenia. Włożyć do środka plastry mięsa i rozłożyć na nich i pomiędzy nimi cebulę.7. Do miseczki, w której leżało mięso, wlać wodę (ok. 1,5 szklanki). Będzie ona zabarwiona trochę pozostałością po przyprawach i wymieszana z olejem. Wodę wlać do rękawa z mięsem. Zamknąć rękaw i nakłuć.8. Wstawić mięso do piekarnika nagrzanego do 200 stopni C. Piec 1,5 godziny.9. 15 minut przed końcem pieczenia rozciąć rękaw i, jeśli woda całkiem wyparowała,  dolać jeszcze odrobinę. Dopiec mięso.10. Podawać z ulubionymi dodatkami.Smacznego. 