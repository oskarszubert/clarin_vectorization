Postanowiłam umieścić na blogu ten przepis, ponieważ zawsze, kiedy przygotowuję biszkopt kakaowy (czekoladowy), korzystam z tej receptury. Nie ma więc sensu, abym w kolejnych przepisach ciągle powielała składniki i sposób przygotowania tego ciasta. Po prostu zawsze podam link. Tak będzie o wiele wygodniej. Ten biszkopt jest dopracowany i sprawdzony. Jeszcze nigdy mnie nie zawiódł. Polecam.Składniki:• 5 dużych (lub 6 mniejszych) jaj• 5 pełnych łyżek mąki pszennej• 1 łyżka mąki ziemniaczanej• 1 szkl cukru• 1,5 łyżeczki proszku do pieczenia• 2 pełne łyżki kakao• 1 cukier waniliowy• szczypta soliSposób przygotowania:1. Oddzielić białka od żółtek.2. Oba rodzaje mąki, proszek do pieczenia i kakao przesiać do miseczki przez sitko.3. Białka posolić. Ubić na sztywną pianę z dodatkiem cukru waniliowego i zwykłego.4. Do ubitych na sztywno białek dodać żółtka. Wymieszać mikserem.5. Na pianę z białek z żółtkami wsypać przesianą mąkę z dodatkiem proszku do pieczenia i kakao. Dokładnie, ale delikatnie wymieszać łyżką.6. Ciasto przełożyć do tortownicy o średnicy 24 cm, której dno wyłożone jest papierem do pieczenia, a boki wysmarowane masłem.7. Wstawić do nagrzanego do 170 stopni C piekarnika.8. Piec w temperaturze 170 – 180 stopni C przez 35 – 40 minut do tzw. suchego patyczka. 9. Ostudzić na kratce. Wykorzystać zgodnie z przeznaczeniem.Smacznego. 