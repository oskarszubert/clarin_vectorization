Dziś zapraszam na kolejną porcję słodyczy. Tym razem mój piekarnik musiał się zmierzyć z kruchym ciastem, z którego zrobiłam tartaletki z gruszkami i czekoladą. Wykorzystałam ten przepis, ale ponieważ w czasie sezonu na czereśnie nie miałam kuchni, dziś postanowiłam użyć gruszek jako nadzienia do tartaletek. I dobrze wybrałam, ponieważ efekt był pyszny. Polecam.Składniki:• 150 g miękkiego masła• 120 g cukru pudru• 270 g mąki• 2 duże żółtka• 100 g gorzkiej czekolady • 2 dojrzałe gruszki• bita śmietana – do dekoracjiSposób przygotowania:1. Mąkę wymieszać z cukrem.2. Włożyć masło i rozetrzeć je, aby powstała kruszonka.3. Dodać żółtka, wyrobić składniki, by powstała kula ciasta. Gdyby nie chciało się połączyć, można dołożyć płaską łyżeczkę śmietany 18%.4. Foremki do tartaletek posmarować masłem i wysypać tartą bułką.5. Przygotowane foremki wylepić ciastem.6. Czekoladę ( 6 - 8 kostek)zetrzeć na drobnych oczkach tarki.7. Na każdą tartaletki wyłożyć łyżeczkę startej czekolady.8. Gruszki obrać, pokroić na cząstki, ułożyć na czekoladzie.9. Tak przygotowane tartaletki włożyć do nagrzanego piekarnika.10. Piec w 190 stopniach przez 30 minut.11. Resztę czekolady rozpuścić w kąpieli wodnej.12. Upieczone tartaletki wyjąć ostrożnie z foremek (są bardzo kruche!). Ostudzić na kratce.13. Tartaletki ozdobić rozpuszczoną czekoladą  i kleksem bitej śmietany.Smacznego. 