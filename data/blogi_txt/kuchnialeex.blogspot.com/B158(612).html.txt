Witam Was po krótkiej przerwie :) Wczorajsze popołudnie spędziliśmy u mojej mamy. To imieninowe spotkanie było naprawdę urocze. Oczywiście jak zawsze piekłam dla niej ciasta, ale oprócz nich przygotowałam także pyszną niespodziankę. Zrobiłam domową wersję ulubionych pralinek mamy – śliwki w czekoladzie. A ponieważ chciałam, aby smakowały one wyjątkowo, najpierw ugotowałam je w syropie, a później nasączyłam alkoholem. Na końcu zanurzyłam owoce w gęstej czekoladzie. Smakowały wspaniale. Polecam.Składniki:• 30 dag suszonych śliwek kalifornijskich• ¾ szklanki wody• 2 łyżki cukru• ¾ szklanki wódki• 1 czekolada gorzka• 1 czekolada mleczna• 5 dag masłaSposób przygotowania:1. Wodę zagotować z cukrem.2. Do syropu włożyć śliwki i gotować je na małym ogniu 7 minut. Śliwki powinny zmięknąć, ale nie mogą się rozpadać.3. Owoce odcedzić i ostudzić.4. Następnie śliwki włożyć do słoika, zalać alkoholem, zakręcić i odstawić na 12 godzin. W tym czasie śliwki powinny wchłonąć cały alkohol.5. Czekolady z masłem rozpuścić w kąpieli wodnej. 6. Śliwki odsączyć. Każdą zanurzać w czekoladzie i ułożyć na kratce. Pozostawić do zastygnięcia.7. Przechowywać w chłodnym miejscu.Smacznego.Śliwki przygotowałam w ramach IV Czekoladowego Weekendu. 