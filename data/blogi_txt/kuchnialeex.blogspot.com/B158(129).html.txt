Dzisiaj zakończyłam przygotowywanie dojrzewających staropolskich pierników. Udały się wspaniale. Aby były prawdziwymi gwiazdami na świątecznym stole, ozdobiłam je przepyszną polewą czekoladową z tego przepisu:http://www.wielkiezarcie.com/recipe30584.html. Często stosuję tę polewę. Wygląda rewelacyjnie: jest lśniąca, na tyle miękka, aby z łatwością pokroić każde ciasto i na tyle zwarta, by nie spływała z naszych wypieków. Ładnie zastyga i świetnie trzymają się jej wszelkie ozdoby. Dziś prezentuję ją na moich piernikach. Polecam.Składniki:• 1 tabliczka gorzkiej czekolady (100 g)• 1 tabliczka mlecznej czekolady (100 g) • 200 ml śmietanki kremowej 36%Sposób przygotowania:1. Śmietankę przelać do garnuszka z grubym dnem.2. Czekoladę połamać na kostki, dodać do śmietanki.3. Postawić garnek na małym ogniu i, cały czas mieszając, rozpuszczać czekoladę.4. Mieszać do chwili, gdy powstanie gęsta, lśniąca masa i czekolada całkowicie rozpuści się w śmietance. NIE GOTOWAĆ.5. Gorącą polewą ozdobić ciasto. Zostawić do zastygnięcia.Smacznego. 