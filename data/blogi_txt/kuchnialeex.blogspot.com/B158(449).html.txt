Dzisiaj pierwszy dzień września, początek nowego roku szkolnego. Koniec swobody. Wprawdzie ja rozpoczęłam pracę już prawie trzy tygodnie temu (wbrew obiegowym opiniom, że nauczyciele mają wolne dwa miesiące), ale dzisiaj Młody idzie do szkoły i zacznie się jego codzienne marudzenie. Po dwumiesięcznych wakacjach nie chce mu się wstawać codziennie przed siódmą, a potem osiem godzin siedzieć w szkole. Zanim się wdroży do obowiązków, będzie ciężko. Już słyszę jego narzekania, że plan nie taki, że jest zmęczony. Aby nieco osłodzić Młodemu jego „ciężkie” życie, postanowiłam przygotować mu na dzisiaj (nawet na przekór pogodzie za oknem) jego ulubiony deser lodowy. Polecam. Składniki:  • lody śmietankowe Algida • 4 kostki mlecznej czekolady • kolorowa posypka • cukierki m m   Sposób przygotowania:  1. Kostki czekolady włożyć do szklanej miseczki. Tę włożyć do większej miski z gorącą wodą. Rozpuścić.    2. Do oziębionych pucharków włożyć porcję lodów. 3. Posypać lody posypką. Wyłożyć kilka różnokolorowych cukierków.    4. Polać lody roztopioną czekoladą. 5. Deser ozdobić posypką i cukierkami.    Smacznego.  Oczywiście do deseru można dołożyć dowolne dodatki: owoce, orzechy, bitą śmietanę, ale Młody za nimi nie przepada. 