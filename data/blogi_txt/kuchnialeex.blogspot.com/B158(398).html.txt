Kotlet schabowy to typowe danie kuchni polskiej. Nazywamy tak kotleta panierowanego ze schabu (z kością lub bez), który przypomina sznycel wiedeński. Historia polskich kotletów schabowych sięga XIX wieku. Przepis na schabowy występuje w książce Lucyny Ćwierczakiewiczowej "365 obiadów za pięć złotych". Nie ma go natomiast w książce Wojciecha Wielądka Kucharz doskonały z 1786 r. Wiem, że każdy z was zna tradycyjną receptę na schabowe. Postanowiłam jednak wstawić mój przepis dla początkujących kuchareczek i nie tylko. Jest on efektem wielu prób. Schabowy w tej wersji najbardziej smakuje mojej rodzinie. Dzisiaj przygotuję go dla moich chłopaków.Składniki:• 3 grube plastry schabu bez kości• 1 jajko• bułka tarta• wegeta• maggi• przyprawa do kurczaka• Delikat do mięs Knorr'a (czerwony)Sposób przygotowania: 1. Mięso opłukać, rozbić na cienkie kotlety. Ja wkładam plastry schabu do woreczka lub czystej reklamówki i dopiero wówczas rozbijam je tłuczkiem. W ten sposób nie kaleczy się mięsa, a poza tym nie mamy popryskanej kuchni :)2. W głębokim talerzu rozkłócić jajko (jeśli jajka są małe - należy wziąć 2). Dodać do masy jajecznej wegetę, odrobinę maggi, szczyptę pieprzu. Każdy plaster rozbitego mięsa oprószyć Delikatem (przyprawy powinno być sporo).3. Plastry mięsa panierować w jajku i tartej bułce z dodatkiem przyprawy do kurczaka. Jeśli ktoś lubi grubą panierkę, czynność panierowania powtórzyć. Smażyć na rozgrzanej oliwie z obu stron na złoty kolor.4. Podawać prosto z patelni z młodymi ziemniaczkami oraz sałatką.Smacznego. 