Moi Drodzy  W tym roku moja strona bierze udział w tym konkursie w kategorii Zdrowie i kulinaria. Jeśli lubicie mój blog, korzystacie z moich przepisów i dobrze się czujecie w mojej kuchni z jej klimatem i serwowanymi przeze mnie daniami – proszę o oddanie głosu. Wystarczy wysłać sms pod numer :  7122 w treści wpisując: G00112 (G zero zero jeden jeden dwa)  Z jednego telefonu można wysłać tylko jednego smsa. Koszt smsa to 1,23 zł. Cały dochód z smsów zostanie przeznaczony na cele charytatywne. Pierwszy etap głosowania trwa do 31. stycznia 2013 r. do godz. 12.00. Bardzo na Was liczę i dziękuję za każdego wysłanego smsa. Aleex    A dzisiaj częstuję Was pysznym sernikiem budyniowym ze zbiorów Evenki. Zwróciłam na niego uwagę, bo zaintrygował mnie dodatek gotowanego budyniu do masy sernikowej. Koniecznie musiałam wypróbować, jak smakuje sernik przygotowany w ten nietypowy sposób. No i przekonałam się – sernik jest pyszny, delikatny, puszysty, świetnie współgrają z nim soczyste brzoskwinie. Polecam.  Składniki:  • 1 kg mielonego białego sera • 2 budynie waniliowe z cukrem • 4 duże jajka • 300 ml mleka • 1 cukier waniliowy • 1 szklanka cukru pudru  • 1 łyżka mąki ziemniaczanej  Na spód: • 200 g ciastek zbożowych • 120 g masła • 1-2 łyżki wody   Na wierzch: • brzoskwinie z puszki 250 g • 3 kostki czekolady  Sposób przygotowania:  1. Ciasteczka zemleć w kubku blendera, wlać roztopione masło i wymieszać. Masa powinna wyglądać jak mokry piasek (gdyby masa była zbyt sucha,  dodać 1-2 łyżki wody). Spód tortownicy o średnicy 26 cm wykleić ciasteczkami, mocno dociskając. Boki tortownicy posmarować masłem.       2. Ugotować jeden budyń według przepisu na opakowaniu ograniczając ilość mleka do 300 ml. Odstawić do przestudzenia.   3. Piekarnik nagrzać do 180 stopni C. 4. Twaróg zmiksować z zimnym budyniem, mąką ziemniaczaną, jajkami, cukrem pudrem i waniliowym oraz z budyniem w proszku. Powstanie gładka, kremowa, błyszcząca masa.     5. Przelać do przygotowanej tortownicy, na wierzchu ułożyć kawałki brzoskwiń.    6. Przed włożeniem sernika do piekarnika zmniejszyć temperaturę do 160 stopni C. Piec przez około 1,5 godziny. Po upieczeniu pozostawić sernik jeszcze przez około 5-8 minut w wyłączonym piekarniku. 7. Po 10 minutach studzenia obkroić sernik dookoła nożem, a następnie całkowicie wystudzić. Rozpuszczoną czekoladą zrobić ozdobne niteczki na wierzchu. Przechowywać w lodówce. Smacznego.  Przepis dodaję do akcji Serniki 2013 