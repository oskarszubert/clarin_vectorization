W ostatniej chwili udało mi się przyłączyć do akcji Olcik. Sezon jagodowy już w pełni. A w mojej kuchni jagody muszą się pojawić obowiązkowo! Przecież to jedne z naszych ulubionych owoców. Wprawdzie za ich zbieraniem nie przepadam, ale na szczęście z łatwością można je kupić na straganach. Wczoraj przyniosłam do domu koszyczek tych fioletowych kuleczek. Wokół zapachniało lasem i… wakacjami. A skoro już pojawiła się typowo urlopowa atmosfera, najlepiej zatrzymać ją w kawałeczku przepysznego ciasta z jagodami. Zapraszam na poczęstunek…Składniki:Ciasto:• 3 jajka• 4 łyżki mąki• 4 łyżki cukru• 1 łyżeczka proszku do pieczeniaMasa:• 1/2 l śmietany kremówki• 25 g żelatyny• 4 łyżki cukru• 2 łyżeczki soku z cytryny• esencja waniliowaIII warstwa:• 50 dag jagód (mogą być mrożone)• 2 galaretki o smaku owoców leśnych• masło do formySposób przygotowania:1. Z podanych składników przygotować ciasto biszkoptowe:białka dokładnie ubić z cukrem, dodać żółtka, delikatnie wymieszać z mąką połączoną z proszkiem do pieczenia.Do tortownicy lub prostokątnej blaszki posmarowanej masłem (albo wyłożonej papierem do pieczenia) wlać ciasto. Piec biszkopt w temperaturze 180o C przez ok 35 minut. Odstawić do ostygnięcia.2. W niewielkiej ilości ciepłej wody rozpuścić żelatynę, ostudzić. Ubić śmietanę z cukrem i esencją waniliową dodaną do smaku. Dodać sok z cytryny. Do ubitej śmietany ostrożnie dodać ostudzoną żelatynę. Kiedy masa zacznie tężeć, wylać ją na upieczony biszkopt.3. Na trzecią warstwę ciasta:Rozpuścić 2 galaretki i, gdy zaczną tężeć, wymieszać je z jagodami, a następnie wyłożyć  na masę śmietanową.4. Ciasto włożyć do lodówki do stężenia.5. Ciasto składa się z następujących warstw:biszkoptmasa śmietanowajagody + galaretkaSmacznego.Przepis zgłoszony do akcji Olcik: 