Nareszcie piątek! Mam chwilkę oddechu przed „pracującym” weekendem. Niestety, sobotę i niedzielę spędzam w pracy. Aby nieco osłodzić moim chłopcom życie, przygotowałam dla nich wyjątkowo pyszną rzecz – wafle z masą kajmakową i bakaliami. Brzmi zwyczajnie? Nic bardziej mylnego! Ta masa jest niepowtarzalna. Doskonała do wafli i do mazurków. W połączeniu z dodatkami nie ma sobie równych. Polecam.Składniki:• 3 szklanki mleka 2%• 15 dag masła• 30 dag cukru• cukier waniliowy - 1 torebka• 20 dag żurawiny suszonej, rodzynek  i posiekanych orzechówSposób przygotowania:1. Mleko wlać do garnka o grubym dnie, dodać cukier i cukier waniliowy. Zagotować, mieszając co jakiś czas , żeby sie nie przypaliło. 2. Pozostawić na małym ogniu. Masa ma bulgotać , ale nie kipieć! Kiedy zacznie gęstnieć , dodać masło i trzymać na ogniu aż masa zbrązowieje.Gotowanie trwa około 2 godzin i w tym czasie trzeba masę mieć na oku, ale nie trzeba jej poświęcać szczególnie dużo uwagi. Wystarczy co jakiś czas zamieszać po dnie ...Nie należy się martwić , ze masa pomimo gotowania nie gęstnieje i nie brązowieje- trzeba cierpliwie czekać ( mieszając ).3. Na koniec do karmelu wsypać orzechy , rodzynki , zamieszać raz ostatni i wylać na rozłożony wafel.4. Przykryć kolejnym, posmarować ponownie masą i znów nakryć waflem. Obciążyć i zostawić do ostygnięcia. Pokroić bardzo ostrym nożem na porcje.Smacznego. 