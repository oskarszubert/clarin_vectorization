Czy też macie wrażenie, że czas leci jak szalony? Dopiero szykowaliśmy się do świąt, a tu już pierwszy poświąteczny weekend. Przyda się ta krótka chwila oddechu. Oby pogoda dopisała.Dzisiaj przygotuję do obiadu pyszną sałatę. To kolejny „niemiecki” przepis przywieziony z Hamburga przez moją córkę. Kiedy byłam mała, nie lubiłam, jak mama podawała sałatę. Przyczyna była prosta: nie brałam do ust śmietany. Jakoś dziwnie smakowała i dlatego jej nie jadłam. Zresztą zostało mi to do dziś. Za nic nie dałam się przekonać, że śmietana z przyprawami ma zupełnie inny smak. Dopiero po latach zdecydowałam się spróbować. Dzisiaj chętnie przygotowuję sałatę w mojej kuchni. Zazwyczaj podawałam ją z innymi dodatkami, ale w tej wersji jest naprawdę świetna. W sam raz na wiosenny stół.Składniki:• sałata masłowa 1-2 główki• 1 ogórek zielony• 1 duży pomidor• kilka rzodkiewekSos:• 1 duża śmietana 12%• 2-3 łyżeczki cukru• sok z 1/2 cytryny• sól do smaku• 1-2 łyżeczki musztardy• 1 łyżka balsamicoSposób przygotowania:1. Sałatę opłukać, porwać na kawałki, włożyć do miski. Ogórka obrać, pokroić w plasterki. Pomidora pokroić na małe kawałki. Rzodkiewki pokroić w plasterki. Wszystkie składniki sałatki wymieszać w dużej salaterce.2. Z podanych składników przygotować sos.Do miseczki wlać śmietanę, dodać cukier, sól, musztardę, sok z cytryny, balsamico. Wymieszać. Podana ilość składników jest orientacyjna. Należy próbować sos i ilość regulować w zależności od indywidualnego smaku.3. Tak przygotowanym sosem polać sałatę kilka minut przed podaniem.Smacznego. 