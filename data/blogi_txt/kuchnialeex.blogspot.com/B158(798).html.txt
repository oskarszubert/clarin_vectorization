Wczorajszy dzień spędziłam u Gwiazdeczki. Miałyśmy umówioną wizytę u specjalisty, ponieważ ostatnio wyszły jej bardzo niepokojące wyniki badań. Niby nie zapowiada się poważnie, ale sprawdzić trzeba. Ponieważ należę do osób, które lubią działać, od razu po odebraniu wyników zaczęłyśmy szukać lekarza. Ze wszystkim uwinęłyśmy się w kilka dni, ale na ostateczną diagnozę trzeba jeszcze poczekać – konieczna jest konsultacja u innych specjalistów. Poza tą wizytą bardzo miło spędziłyśmy czas. Poszłyśmy na herbatkę do uroczej knajpki, pogadałyśmy i cieszyłyśmy się, że możemy być razem. Jestem szczęśliwa, że ta moja chudzinka, mimo że już dorosła, ciągle mnie potrzebuje. Ma już wprawdzie ułożone swoje życie osobiste, ale nadal mamy świetny kontakt. Po prostu lubimy ze sobą być i mamy do siebie zaufanie. Bardzo ją kocham, bardzo, bardzo, bardzo. A dzisiaj proponuję Wam jedną z ulubionych surówek mojej Gwiazdeczki. Przepis przywiozłam znad morza z letnich wakacji. Surówka bardzo nam smakowała i poprosiłam kucharza w małej knajpce, aby podzielił się ze mną tą recepturą. I dostałam ją. Wprawdzie na początku nie robiłam jej zbyt często, bo nie chciało mi się drobniutko kroić warzyw (a takie smakują najlepiej). Teraz jednak, od kiedy mam mini robot kuchenny, przygotowuję ją często. Jest przepyszna. Polecam.Składniki:• biała kapusta (pół średniej główki)• marchewka• por (biała część)• majonez• sok z cytryny• szczypta cukru• pieprz• sólSposób przygotowania:1. Wszystkie warzywa drobniutko pokroić w paseczki. Można to zrobić w robocie kuchennym z odpowiednią przystawką.2. Posiekane warzywa wymieszać. Doprawić przyprawami.3. Dodać majonez, nie powinno go być zbyt dużo. Nie rozcieńczać go, sok wypływający z warzyw rozrzedzi majonez. Schłodzić i podawać.Smacznego. 