Zaplanowaliśmy dzień na działce. Będziemy wszyscy w komplecie. Uwielbiam takie chwile, kiedy odpoczywam na leżaku z książką, do moich uszu dobiegają głosy dzieci, a nozdrza drażni zachęcająco dym z grilla, przy którym rządzi Dario. Na działce to on nadzoruje piekące się smakołyki.  Ja mogę naprawdę mogę delektować się urlopem. Na dzisiaj przygotowałam żeberka. Wszyscy je lubimy, szczególnie chłopaki za nimi przepadają. Młody chętnie wcina kolejne kawałki mięsa w takim tempie, że zadziwia mnie jego apetyt. Ale żeberka naprawdę są smaczne. Soczyste, apetycznie zrumienione, doskonale zadowolą nawet najbardziej wyrafinowane gusta. Polecam.Składniki:• dowolna ilość żeberek wieprzowych• cebula• czosnek• oliwa• przyprawy: Delikat do mięs Knorr’a, czosnek granulowany, słodka papryka, Vegeta lub inne – ulubioneSposób przygotowania:1. Żeberka opłukać  zimną wodą, osuszyć, podzielić na porcje.2. Obtoczyć kawałki mięsa w niewielkiej ilości oliwy.3. Dokładnie oprószyć przyprawami tak, aby pokryły mięso.4. Między porcje żeberek powkładać krążki cebuli i kawałki czosnku.5. Przykryć i odstawić do lodówki na kilka godzin (lub na całą noc).6. Rozgrzać ruszt. Żeberka (bez cebuli i czosnku) piec na średnim żarze do zrumienienia.7. Podawać z ulubionymi dodatkami.Smacznego. 