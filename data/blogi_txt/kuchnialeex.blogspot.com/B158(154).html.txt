A dzisiaj proponuję Wam coś słodkiego. Urocze ciasteczka - zawijaski, które są naprawdę przepyszne. Kiedy pojawiają się w mojej kuchni, znikają błyskawicznie. Wystarczy, że wyciągnę je z piekarnika, a już widzę Młodego, który podejrzanie często kręci się wokół stołu i sięga po kolejne ciacho. Najczęściej nie zdążą ostygnąć i już są tylko pysznym wspomnieniem.Składniki (na około 25 ciasteczek):• pełna szklanka maki pszennej• 3 czubate łyżki masła• 1/3 szklanki cukru pudru• ½ paczuszki cukru waniliowego• 2 do 3 łyżek kakao• 1 łyżka śmietany kwaśnej• jajko• 1 płaska łyżeczka proszku do pieczeniaSposób przygotowania:1. Mąkę przesiewamy z proszkiem, masło siekamy z cukrami na kruszonkę.2. Dodajemy żółtko jaja i śmietanę i zagniatamy ciasto. Dzielimy ciasto na 2 połowy – do jednej dodajemy 2 łyżki maki, a do drugiej kakao i jeszcze raz zagniatamy z osobna.3. Wkładamy kule z ciast do zamrażalnika na 15 minut. Wałkujemy ciasto na prostokątne 2 placki. Każdy ma mieć wymiary około 30 na 15 cm. Nie ma się co zrażać, że ciasto się nieco kruszy. Ciemny placek kładziemy na jasnym i zwijamy roladę.4. Wkładamy roladę do zamrażarki na 15 minut. Po tym czasie kroimy ja na plastry około ½ cm grubości i kładziemy na blaszkę nieco spłaszczając dłonią. Smarujemy wszystkie ciastka białkiem i pieczemy 15 minut. Nie mogą się za mocno zrumienić.Smacznego.żródło - przepis Anginka opublikowany za jej zgodą :)) 