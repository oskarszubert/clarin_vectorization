Kolejny weekend, który spędzam w pracy. Ponieważ i dziś, i jutro egzaminuję słuchaczy, moi chłopcy już zapowiedzieli wyprawę na działkę. I dobrze, bo nie mam zamiaru stać przy kuchni. Przyjdę po pracy zmęczona, będę miała okazję do odpoczynku. Dziś chłopcy zjedzą smakołyki z grilla. Oprócz pieczywa, przygotowałam im szaszłyki. W mojej wersji są one bardzo klasyczne. Młody nie przepada za pieczonymi warzywami, więc nie nabijam ich na patyczek. Są natomiast świetne jako dodatki. A na szpadki trafiają krążki kiełbasy, kawałki chudego boczku przekładane kółeczkami cebuli. Przed położeniem na ruszt wystarczy je oprószyć przyprawami i piec do zrumienienia się składników. A potem wcinać, najlepiej z kolorową sałatką. Polecam.Składniki:• kiełbasa śląska lub inna ulubiona• 2-3 nieduże cebule• chudy boczek• przyprawa do grillaSposób przygotowania:1. Kiełbasę pokroić w grubsze krążki.2. Cebulę obrać i pokroić w plasterki. Należy uważać, aby były one równe, bo w innym razie nie będą się trzymać na patyczku.3. Boczek pokroić na nieduże kawałki. 4. Przygotować drewniane szpadki, najlepiej moczyć je kilka godzin w zimnej wodzie. Nadziewać na nie na przemian: kiełbasę, cebulę, boczek.5. Oprószyć przyprawami, opiekać na ruszcie do zrumienienia się składników.6. Podawać z warzywami.Smacznego. 