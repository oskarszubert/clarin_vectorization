Dzisiaj zapraszam na pyszną sałatkę. A w niej głównym składnikiem jest kapusta pekińska. Wprawdzie pekinka pojawiła się na blogu już dwukrotnie, ale nie mogłam oprzeć się pokusie, by zaprezentować Wam ją w nowej odsłonie. Nam bardzo smakowała, mam nadzieję, że w waszych kuchniach też zostanie zaakceptowana. Tym bardziej, że towarzyszy jej wiele przepysznych dodatków. Spróbujcie koniecznie, zaskoczy Was smakiem i lekkością. Polecam.  Składniki:  • kapusta pekińska • 2 czerwone papryki • 1 cebulka • 6 rzodkiewek • 2 pomidory • 1 pęczek szczypiorku • 2 sosy sałtkowe Knorr’a koperkowo-ziołowe • olej  Sposób przygotowania:  1. Warzywa umyć. Kapustę, poszatkować, przełożyć do miski. 2. Rzodkiewki pokroić w talarki, a te na połówki. 3. Szczypiorek posiekać. 4. Papryki pokroić w paseczki. 5. Pomidory (jeśli są twarde to ze skórą, w innym wypadku zdjąć ją)pokroić na małe kawałki. 6. Cebulkę pokroić w kosteczkę. 7. Wszystkie składniki sałatki wymieszać. 8. Przygotować sos według przepisu, mieszając bazę sosu z oliwą i wodą w słoiczku. 9. Sosem polać sałatkę. Wymieszać.   Smacznego. 