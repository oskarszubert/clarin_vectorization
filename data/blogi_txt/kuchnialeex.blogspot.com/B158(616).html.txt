Dzisiaj Gwiazdeczka przyjeżdża do domu. Przed tym ma jednak wizytę u specjalisty i trochę się martwię, co powie lekarz. Niecierpliwie czekam na telefon od niej. Aby bezczynnie nie siedzieć i nie myśleć o głupotach, postanowiłam upiec dla mojej rodziny ciasto. Chłopaki takie smakołyki mają na co dzień, dlatego szczególnie mi zależy, żeby Gwiazdeczkę, już w drzwiach, powitał zapach świeżego ciasta. Przepis na ten wypiek znalazłam w dodatku do „Pani domu” z 2009 pt. „Ciasta”. Wykorzystywałam go wielokrotnie, najczęściej z dodatkiem świeżych owoców. Okazało się, że z mrożonymi smakuje równie dobrze. Polecam.Składniki:• ¾ szklanki maki pszennej• ¾ szklanki mąki ziemniaczanej• 4 jajka• ¾ szklanki cukru• cukier waniliowy• ¾ kostki masła• 1,5 łyżeczki proszku do pieczenia• 3 łyżki wody• 1 opakowanie śmietan-fixu• 50 dag jagód (mogą być mrożone)• cukier puderSposób przygotowania:1. Miękkie masło utrzeć mikserem na puszystą masę.2. Ciągle ucierając dodawać po jednym jajku oraz po jednej łyżce cukru i cukier waniliowy.3. Na koniec dodać do masy 3 wody i obie mąki przesiane z proszkiem do pieczenia. Wszystko dokładnie wymieszać mikserem.4. Niewielką blaszkę (20x20) wyłożyć papierem do pieczenia. Wlać do formy ciasto.5. Wierzch ciasta posypać równomiernie śmietan-fixem, a na nim ułożyć warstwę owoców (mrożonych nie rozmrażać, ale pozbawić szronu lub lodu).6. Placek piec w piekarniku nagrzanym do 180 stopni C przez 50 minut. 7. Po upieczeniu od razu posypać cukrem pudrem.Smacznego. 