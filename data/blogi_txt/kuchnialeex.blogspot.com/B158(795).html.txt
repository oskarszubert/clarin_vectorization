Wczoraj chłopcy zrobili mi niespodziankę. Kiedy wyszłam ze sprawdzania, czekali na mnie i oznajmili, że mają dla mnie niespodziankę. Okazało się, że noc z 15 na 16 maja to noc otwarta dla muzeów i wielu instytucji. Poszliśmy zwiedzać straż pożarną. Młody był zachwycony: wchodził do wozów bojowych, przymierzał mundury strażaków, zjeżdżał na rurze. Potem pojechaliśmy do muzeum, oglądaliśmy przygotowane ekspozycje. Szczególnie spodobała mi się historia miasta, informacje o akcie założycielskim, prawie lokacyjnym nadanym jeszcze przez Kazimierza Wielkiego. Wróciliśmy do domu późnym wieczorem. Byłam strasznie zmęczona psychicznie. Nic mi się nie chciało. Po chwili odpoczynku powędrowałam jednak do kuchni. Musiałam odreagować, a najlepszym relaksem jest gotowanie czegoś pysznego. Postanowiłam przygotować dla chłopaków na niedzielę stroganowa. Nie będzie mnie przecież cały dzień, a oni muszą mieć obiad. Polecam Wam to pyszne mięso w gęstym sosie z dodatkiem grzybków. Smakuje rewelacyjnie.Składniki:• 1 kg mięsa - można stosować również mięso z indyka• 1/2 kg pieczarek• 30 - 40 dag cebuli• ziele angielskie• liść laurowy• pieprz• 3 szt średniej wielkości ogórków kiszonych• 1 szt koncentratu pomidorowego 30%Sposób przygotowania:1. Mięso pokroić w paseczki, lekko zrumienić. Cebulę zeszklić na oliwie, dodać 1 szklankę wody i całość wrzucić do garnka. Do duszącej się cebuli dodać surowe pieczarki pokrajane w paseczki. 2. Dusić do miękkości, po czym dodać obrane i starte na drobnej tarce ogórki. Do całości dodać koncentrat pomidorowy. 3. Całość doprawić do smaku. Jeżeli potrawa jest zbyt gęsta, dodać odrobinę wody. Całość można zaprawić śmietaną.Smacznego!Przepis dodany do akcji: 