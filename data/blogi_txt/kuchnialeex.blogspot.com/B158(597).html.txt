W taki upał prawie nikt nie ma ochoty na jedzenie. Żar zatyka nozdrza, wciska się do gardła i sprawia, że brakuje nam tchu. Człowiek marzy o zimnej wodzie, powiewie chłodnego powietrza i ... już. Tyle wystarczy do szczęścia. Niestety, nie miałam na to szans - byłam w pracy. Po powrocie do domu musiałam zrobić obiad dla chłopaków i Gwiazdeczki. Ponieważ w lodówce czekały piękne jagody, a na ciężki posiłek nikt by się nie skusił, postanowiłam zrobić pierogi z jagodami. Wykorzystałam ten przepis: na ciasto. Jest rewelacyjny! Ciasto przygotowuje się bardzo łatwo. Jest mięciutkie, elastyczne, świetnie się lepi. A w połączeniu z jagodami i zimną słodką śmietanką – smakuje fantastycznie. Moje Skarby zjadały ze smakiem, a ja wreszcie mam szansę na trochę odpoczynku.  Spróbujcie...  Składniki:  Ciasto: • 3 szklanki mąki • 1/2 szklanki kwaśnej śmietany • 1/2 szklanki gorącej wody • 2 żółtka • szczypta soli  Nadzienie: • jagody • cukier wanilinowy • cukier  Polewa: • śmietana 12% lub 18% • cukier waniliowy domowy   Sposób przygotowania:  1. Przygotować farsz: jagody wymieszać z cukrem wanilinowym i zwykłym – do smaku.   2. Żółtka rozkłócić ze śmietaną.    3. W misce wymieszać mąkę (najpierw 2,5 szklanki, potem dodawać resztę, żeby nie było za twarde).    4. Ciasto dokładnie wyrobić. Powinno być mięciutkie, bardzo plastyczne i doskonałe do lepienia.   5. Odrywać po kawałku ciasta, wałkować cienko, z płatów ciasta wykrawać kółka. 6. Nadziewać ciasto farszem, dokładnie sklejać, odkładać.     7. W dużym garnku zagotować wodę z solą i odrobiną oleju. 8. Do gotującej się wody delikatnie wrzucać pierogi. Zamieszać.   9. Gotować 2 minuty od wypłynięcia. Wyjmować łyżką cedzakową.   10. Nakładać na talerze, polać śmietaną wymieszaną z cukrem, posypać jagodami.    Smacznego.   Z podanej porcji wyszło mi ok. 40 małych pierożków.  Przepis dodaję do akcji: 