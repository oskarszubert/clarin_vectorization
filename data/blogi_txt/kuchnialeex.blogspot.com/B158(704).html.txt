Uff. Nareszcie piątkowe popołudnie. Tydzień zakończył się tak, jak się zaczął, czyli galopem :) Jeszcze szybkie zakupy z Młodym i dotarłam do domu, by po chwili oddechu wejść do kuchni. A w mojej kuchni dzisiaj prawdziwy hit! Przepis zdobyczny, od znajomej, wypróbowany i zaaprobowany bez zastrzeżeń. Jeśli lubicie ryby, jest dla Was. Jeśli lubicie rybę po grecku, tym bardziej jest dla Was. Jeśli nie przepadacie za rybami, koniecznie go wypróbujcie. Na pewno zmienicie zdanie. My zaakceptowaliśmy go bez żadnych zastrzeżeń i bez wyjątków. Polecam.  Składniki:  • 1 kg filetów z miruny (może być też: mintaj, morszczuk, dorsz) • 2 jajka • bułka tarta • sól, pieprz • 1 słoik korniszonów • 1 słoik papryki konserwowej • 2 duże cebule • sól  • pieprz • przyprawa do ryb  Zalewa:  • 3 łyżeczki koncentratu pomidorowego • 2 szklanki wody • 1/2 szklanki oleju • 4 łyżki keczupu • 4 łyżki cukru  • 4 łyżki octu • sól do smaku • pieprz   Sposób przygotowania:  1. Rybę przyprawić, podzielić na małe kawałki, panierować w jajku i w bułce.      2. Kawałki ryby smażyć na oleju, rumiane odłożyć na bok do ostygnięcia, można odsączyć na ręczniku papierowym.    3. Korniszony i paprykę pokroić  w paseczki, cebulę pokroić  w piórka. Wymieszać.      4. Wszystkie składniki zalewy doprowadzić do wrzenia i gotować jeszcze ok. 3 minuty na małym ogniu.    5. Rybę i warzywa układać warstwami, a następnie wszystko zalać przestudzoną zalewą.      6. Odstawić na 24 godziny do lodówki. 7. Podawać na zimno.   Smacznego. 