Nareszcie wolny weekend! Na razie za oknem świeci piękne wiosenne słońce, choć prognozy nie brzmią zbyt optymistycznie. Mam jednak nadzieję, że majówka będzie udana, także pod względem pogody. Na najbliższe dni zaplanowałam odpoczynek. Mam jeszcze do sprawdzenia klasówki, ale większość prac oddałam wczoraj uczniom. Będę więc mogła naprawdę odpocząć, by nabrać sił przed maturą. Egzaminy już za kilka dni, a przede mną sprawdzanie, pytanie, sprawdzanie, pytanie i tak w kółko aż do końca miesiąca. Na najbardziej pracowity dla mnie okres zaplanowałam dla Was konkurs z kawą Tchibo w roli głównej. O szczegółach napiszę już wkrótce. Oczywiście są w nim przewidziane nagrody ufundowane przez Tchibo. Mam nadzieję, że zainteresuje Was ta propozycja.A dzisiaj zapraszam Was na pyszne danie – surówkę wiosenną – niezwykle lekką i kolorową. Intensywność barw sprawia, że już od samego patrzenia na nią robimy się głodni. I dobrze, bo surówka smakuje doskonale. Jest idealna dla wszystkich, także dla tych, którzy są na diecie Dukana. Wprawdzie odrobina sosu w proszku stanowi leciuteńkie odstępstwo od zasad diety, ale na pewno pozostanie to bez większego wpływu na ostateczny efekt walki z niepotrzebnymi kilogramami. Polecam.Składniki:• ½ główki sałaty lodowej• 1 papryka• 1 ogórek zielony• 1 pęczek szczypiorku• 1/2 sosu sałatkowego Knorr’a• olej parafinowy• sólSposób przygotowania:1. Sałatę opłukać, porwać na kawałeczki.2. Szczypiorek pokroić.3. Paprykę pokroić na kawałeczki, ogórka w plasterki.4. Składniki wymieszać.5. Sos sałatkowy rozmieszać z wodą i olejem parafinowym. Sosem polać sałatę.Smacznego. 