Jak co roku przeżywamy "gorący" okres rozliczeń z fiskusem. Odkąd tylko mogę, przeznaczam 1% naszego podatku na cel charytatywny. W ubiegłych latach ta kwota trafiała, poprzez stowarzyszenia i fundacje, do konkretnych, potrzebujących dzieci. Od trzech lat kierujemy nasze pieniądze na fundację TVN - "Nie jesteś sam". A czy Wy także przeznaczacie 1% swojego podatku dla potrzebujących? Jeśli do tej pory tego nie robiliście, warto zmienić to w tym roku. Pamiętajcie - ta kwota może się komuś naprawdę przydać. Żegnam się do jutra i już dziś zapraszam na pyszne ciasto. 