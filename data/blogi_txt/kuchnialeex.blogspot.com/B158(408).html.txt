Nie może go zabraknąć na świątecznym stole. Przecież Wielkanoc to czas serników. A ten jest naprawdę królewski – w wyglądzie i w smaku. Znalazłam go na  blogu Dorotus  i od jakiegoś czasu pojawia się na naszym stole. Jest łatwiutki do zrobienia i po prostu pyszny. Wszystkim, którzy lubią połączenie aksamitnego sera z czekoladą, polecam.  Składniki:  Ciasto: • pół kilo mąki • 20 dag masła • 30 dag cukru pudru (1,5 szkl) • 1 łyżka smalcu • 1 jajko • 4 łyżki gęstej kwaśnej śmietany • 3 łyżki kakao • 1 łyżeczka proszku do pieczenia  Masa serowa: • 1 kg tłustego twarogu • 5 jajek • 1 kostka masła  • 1,5 szklanki cukru pudru • 1 opakowania cukru waniliowego  • pół opakowania budyniu waniliowego (w proszku) • bakalie - opcjonalnie   Sposób przygotowania:  1. Ciasto zagnieść, podzielić na 2 części, włożyć do zamrażarki na około 3 godziny.      2. Twaróg zemleć dwukrotnie, zmiksować z pozostałymi składnikami, dodając pod koniec pianę z ubitych białek, delikatnie wymieszać. 3. Zamrożone ciasto (jedną część) zetrzeć na blachę o wymiarach 21x38 cm na tarce, wyłożyć masę serową, na nią zetrzeć drugą część ciasta.      4.Piec około 1 godziny w temperaturze 180ºC. Smacznego.  Przepis dodaję do akcji:  Wielkanocne smaki 