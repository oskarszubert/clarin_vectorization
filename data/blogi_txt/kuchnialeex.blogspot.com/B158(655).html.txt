Kiedy zobaczyłam to ciasto na tej stronie, od razu wiedziałam, że muszę je wypróbować. Wyglądało obłędnie i było proste w przygotowaniu. A poza tym przypominało drożdżówkę nocną, która zawsze i każdemu się udaje. Autorka napisała, że to ciasto robiła jej mama, która zanotowała przepis w starym zeszycie. Bardzo lubię dawne receptury, bo dają często zaskakujące i przepyszne efekty. Tak było i tym razem. Wystarczyło późnym wieczorem wymieszać część składników, a rano dosypać mąkę i dokładnie wyrobić mieszadłami hakowymi. Ciasto świetnie się miesza, pięknie odchodzi od miski. Mamy wrażenie, jakbyśmy wyrabiali je przynajmniej kilkadziesiąt minut. Po upieczeniu smakuje świetnie. Jest pulchne, delikatne, świetne i już. Polecam, naprawdę warto je upiec. U mnie wkrótce powtórka.Składniki: • 3/4 szkl. mleka• 125 g masła • 2 duże jaja• cukier waniliowy• 150 g cukru• 30 g świeżych drożdży• 3 szkl. mąki• garść rodzynek (opcjonalnie)• 3 łodygi rabarbaru (opcjonalnie)kruszonka:• 35 g masła• ¼ szklanki cukru• 4 pełne łyżki mąki (ilość mąki można zwiększyć aż do osiągnięcia odpowiedniej konsystencji ciasta, zależy od wielkości łyżek)• 1 łyżka mielonych migdałówSposób przygotowania:1. Mleko, masło, jaja, cukier i cukier waniliowy oraz pokruszone drożdże wymieszać w misce i zostawić na kilka godzin (może być na noc).2. Na drugi dzień dodać mąkę i, ewentualnie, rodzynki. Wszystko dokładnie wyrobić mikserem.3. Blaszkę wyłożyć papierem do pieczenia, przełożyć  do niej ciasto. Ja użyłam tradycyjnej keksówki, ale blacha może być też płaska. Jeśli chcemy dodać owoce, układamy je na wierzchu ciasta (robiłam bez owoców). 4. Odstawić do wyrośnięcia na pół godziny.5. Zrobić kruszonkę według tego przepisu. Rozłożyć ją na cieście.6. Piec ok. 45 minut w 170 stopniach C.Smacznego. 