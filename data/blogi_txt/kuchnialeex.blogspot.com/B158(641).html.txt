Jakoś już tradycją się stało, że weekendy spędzam w pracy. Wprawdzie w tym tygodniu to tylko sobota, niedzielę mam wolną, ale wolałabym być w domu. A ponieważ połowę dnia spędziłam dzisiaj ze słuchaczami, już wczoraj przygotowałam dla moich chłopców tartę z jabłkami. Nie jest to luksusowe ciasto ani nie ma wyglądu, który powala na kolana, ale smakuje naprawdę dobrze. Przy tym do jego zrobienia potrzeba nam kilku (tak, tylko kilku!) minut. W sam raz do popołudniowej kawy. Polecam.Składniki:• 2 duże jajka• 7 pełnych łyżek mąki• ½ łyżeczki proszku do pieczenia• 5 łyżek oliwy• 5 łyżek cukru (w tym cukier waniliowy)• 3 jabłkaSposób przygotowania:1. Do miski przesiać mąkę z proszkiem do pieczenia.2. Dodać oliwę, jajka i cukier. Wymieszać (można to zrobić mikserem, ale wystarczy też po prostu widelec).3. Formę do tarty wysmarować masłem. Wyłożyć połowę ciasta.4. Jabłka obrać, usunąć szypułki i gniazda nasienne, pokroić w ćwiartki, a te w plasterki. Rozłożyć na cieście.5. Na jabłka wyłożyć pozostałą część ciasta.6. Piec ok. 30 minut w piekarniku nagrzanym do 180 – 190 stopni C.7. Podawać na ciepło z gałką lodów lub na zimno z filiżanką kawy lub herbaty.Smacznego.Przepis dodany do akcji:Sezon na jabłka 2010 