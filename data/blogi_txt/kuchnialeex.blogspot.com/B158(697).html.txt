Moi Drodzy – witam w Nowym Roku. Wracam po świąteczno – noworocznej przerwie z nowymi pomysłami. Wprawdzie rok 2013 zaczął się dla mnie bardzo pracowicie, ale na pewno znajdę w nim czas na nowe kulinarne doświadczenia. Dzisiaj mój blog obchodzi III urodziny. Wiele się w ciągu tych trzech lat wydarzyło. Wiele się nauczyłam. Mam nadzieję, że sporo Wam także pokazałam. Oczywiście zapraszam na więcej. Tradycją stało się, że każdego roku 27. grudnia  ogłaszam konkurs urodzinowy bloga. W tym roku także mieliście okazję, by wziąć w nim udział.  Uwaga! Uwaga! Uwaga! Nadszedł czas na rozstrzygnięcie tegorocznego konkursu urodzinowego.  Wasze zadanie składało się z kilku elementów. Prosiłam o polubienie mojej strony na fb i obserwowanie mojego bloga, a także o podanie przepisu i przysłanie zdjęcia tortu. Wszystkie warunki konkursu spełniło 8 osób.  Domowe Jury w składzie następującym:  Naczelny kucharz – Ja Pierwszy tester  – Dario Degustator       – Młody  po długich dyskusjach ogłasza swój werdykt.  I NAGRODA   za Lekki tort truskawkowy z pistacjami     wędruje do Mariki  II NAGRODA   za tort owocowy z galaretkami   trafi do Doroty  III NAGRODA   za tort piętrowy wpada w ręce Kasi  Dziewczynom serdecznie gratuluję. Proszę o maile z adresami do wysyłki.  Wszystkim dziękuję za wzięcie udziału w konkursie. Wasze torty były wspaniałe.   Proszę jeszcze o radę. Niedługo ruszają wybory BLOGA ROKU 2012. Czy powinnam zgłosić swój blog? Jakie jest Wasze zdanie? Pozdrawiam, Aleex. 