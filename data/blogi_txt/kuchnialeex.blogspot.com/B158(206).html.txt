Wśród wędlin na moim świątecznym stole pojawiła się dojrzewająca polędwica. Zrobiłam ją własnoręcznie w domu według tego przepisu. Przyznaję, na początku podchodziłam do tej receptury jak przysłowiowy pies do jeża. Jakoś nie bardzo mogłam sobie wyobrazić smaku tak przygotowanej wędliny. Kiedy przed świętami do domu przyjechała moja córcia, także popatrzyła podejrzliwie na mięso dojrzewające koło kaloryfera. Wreszcie nadszedł dzień degustacji. Rozwinęłam „ekskluzywne” opakowanie, pokroiłam plasterki. Położyłam je na kromki pysznego domowego chleba. Spróbowaliśmy. Bajka! Jeśli lubicie szynkę włoską lub szwardzwaldzką  to ten przepis jest dla was. Ja mam już tyle zamówień od domowników na ten rarytas, że będę go robić do końca świata i jeden dzień dłużej. Polecam.Przypominam o urodzinowym konkursie.Składniki:• schab wieprzowy ok 1,5kg (środkowy)• cukier 1/4 szklanki• sól 1/2 szklanki• czosnek 1 główka(obrać i posiekać) lub czosnek granulowany• majeranek, słodka papryka,• podkolanówki pończochowe 2 sztukiSposób przygotowania:1. Schab środkowy (czyli taki ukrojony ze środka całego kawałka, bez końcówek) umyć pod bieżącą wodą. Jeśli są na nim błony, usunąć je.2. Mięso osuszyć, włożyć do przygotowanego naczynia (świetnie w tej roli sprawdził się plastikowy pojemnik po pomidorach kiściowych z Lidla), obtoczyć w cukrze  i wstawić do lodówki na 16 godzin.3. Po tym czasie schab wyjąć, wylać wydzielony sok, umyć mięso, spłukać cały cukier, osuszyć. Mięso znów umieścić w naczyniu i obtoczyć w soli. Wstawić do lodówki na 24 godziny.4. Po upływie doby wyjąć z lodówki. Mięso umyć z soli, osuszyć, obtoczyć dokładnie w przyprawach i ponownie wstawić do lodówki na 24 godziny.5. Po upływie wyznaczonego czasu mięso w przyprawach wyjąć z lodówki i włożyć do pończochowej podkolanówki (ja użyłam 2 podkolanówek, jedną włożyłam w drugą, by uzyskać grubszą warstwę). Zawiązać i powiesić w pobliżu kaloryfera, w przewiewnym miejscu na 4 dni.6. Po tym czasie polędwica jest gotowa. Można ją kroić w cieniutkie plasterki. Wędlinę przechowujemy w lodówce. Świetnie smakuje ze świeżym pieczywem. Smacznego. 