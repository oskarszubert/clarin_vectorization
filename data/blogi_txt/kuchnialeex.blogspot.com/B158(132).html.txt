Do tego ciasta mam duży sentyment. Pamiętam, że zdobyłam przepis od koleżanki i długo nie mogłam się odważyć, aby je zrobić. Nie miałam wówczas dużego doświadczenia w pieczeniu i wlewanie żelatyny do masy wydawało mi się karkołomnym przedsięwzięciem. Zaangażowałam do pomocy męża. On mieszał żelatynę, ja ubijałam masę. Kiedy skończyłam dodawać do niej żelatynę, byłam z wrażenia spocona jak mysz pod miotłą. Na szczęście ciasto wyszło znakomite.Dzisiaj śmieję się z siebie, kiedy przypomnę sobie ten strach, który towarzyszył mi dawniej w kuchni. W pieczeniu i gotowaniu znajduję prawdziwą radość. Wykonywanie nowych ciast jest dla mnie wyzwaniem dającym satysfakcję. Jednak kiedy wracam do przepisu na cappuccino, zawsze przypominam sobie ekscytujące początki…Składniki:Biszkopt: • 4 jajka• 1 szklanka mąki• 1 niepełna szklanka cukru• 1 łyżeczka proszku do pieczenia• 5 łyżek oliwyMasa:• 4 szt żółtek• 1 jajko• 1 szklanka cukru• 1 kostka masła śmietankowego• 3 szt serków waniliowych homogenizowanych• 2 szklanki mleka w proszku• 2 łyżki żelatyny• 3/4 szklanki wodyPonadto:• 2 paczki biszkoptów• 2 duże torebki kawy cappucino – śmietankowej• 1 szklanka przegotowanej wody • polewa czekoladowaSposób przygotowania:1. Z podanych składników upiec biszkopt: białka ubić z cukrem na sztywną pianę, dodać żółtka, przesianą mąkę i oliwę. Wymieszać. Przelać do formy. Piec 35-40 minut w 180 stopniach C. Pozostawić go do ostygnięcia.2. Przygotować masę: żółtka i całe jedno jajko (jajka wcześniej sparzyć) ubić z jedną szklanką cukru. Całe masło utrzeć i dodać do utartych żółtek. Dodać serki homogenizowane i mleko w proszku. Na koniec dodać żelatynę rozpuszczoną w szklance wody.3. Kawę rozpuścić w szklance wody. Upieczony biszkopt nasączyć kawą i wylać połowę masy. Na to ułożyć biszkopty nasączone cappucino. Wylać resztę masy i ułożyć biszkopty. Całość polać polewą. Pozostawić do zastygnięcia. Smacznego! 