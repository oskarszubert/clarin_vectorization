Kilka miesięcy temu przygotowałam Śmietanówkę. Tak naprawdę robiłam ten trunek nieco „po omacku”, ponieważ informacje na temat Śmietanówki miałam wyłącznie z Internetu. Nalewka wyszła pyszna, a po umieszczeniu przepisu na blogu, odezwały się do mnie różne osoby – wśród nich pani Sylwia Mniszewska, do której należy patent na recepturę Śmietanówki (dziękuję pani Sylwio za miłą wymianę zdań). Przepis komentowali także ci, którzy mieli okazję próbować oryginalnego trunku. Tomek napisał, że moja nalewka nieco różni się „tej prawdziwej”. Dzięki niemu dowiedziałam się, na czym na różnica polega (dziękuję – Tomku). Postanowiłam więc ponownie zmierzyć się z przepisem na Śmietanówkę. Efekt – dla mnie i moich (dorosłych) bliskich – rewelacja!Składniki:• 3 kubeczki śmietany 36% do deserów z Piątnicy (każdy po 200 g)/ może być także 30%• 1 cukier waniliowy (32 g)• 1 cukier z prawdziwą wanilią• ½ szklanki cukru• 120 – 150 ml spirytusu• ewentualnie - trochę przegotowanej wodySposób przygotowania:1. Śmietanę przełożyć do rondelka (jest bardzo gęsta), wsypać cukier i cukry waniliowe, wymieszać. Zagotować, cały czas mieszając.2. Rondelek wstawić do zimnej wody. Lekko zmiksować, by śmietana nieco zgęstniała.3. Do ostudzonej śmietany powoli dolewać spirytus – cały czas energicznie mieszając. Ja dodałam 120 ml, ale jeśli ktoś woli mocniejsze trunki, można dolać więcej. 4. Nalewkę przelać do butelek.5. Wstawić do lodówki.Smacznego.Uwagi: - ponieważ moja nalewka była bardzo gęsta – miała konsystencję ajerkoniaku – dolałam ok. ¼ szkl przegotowanej wody. Jeśli konsystencja Wam odpowiada, nic nie trzeba dolewać :)- ponieważ do nalewki dodałam cukier z prawdziwą wanilią, w Śmietanówce są maleńkie ciemne kropeczki. Jeśli Wam to nie odpowiada, możecie dodać 2 zwykłe cukry waniliowe lub aromat waniliowy.- nalewka świetnie smakuje schłodzona.Polecam. 