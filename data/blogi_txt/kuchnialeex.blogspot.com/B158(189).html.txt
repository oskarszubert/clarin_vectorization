Już nie mam siły. Wiem, wiem. Nie powinnam zaczynać tygodnia od marudzenia, ale dla mnie ostatni czas jest naprawdę ciężki. W poprzednie dwa weekendy pracowałam. Liczyłam na odpoczynek w miniony piątek, ale miałam radę, więc musiałam pójść do pracy. W sobotę i w niedzielę znów miałam zajęcia i egzaminy, a ten tydzień zapowiada się naprawdę ciekawie. Czekam na piątek jak na zbawienie. Wreszcie muszę odpocząć, bo już powoli nie daję rady. Ponieważ wczoraj niczego nie piekłam, dziś postanowiłam zrobić chłopakom coś dobrego. A co? Oczywiście muffinki. Przygotowuje się je błyskawicznie i świetnie smakują. Czekolada z kokosem to gwarantowana rozkosz dla podniebienia. Babeczki są rewelacyjne do kawy lub filiżanki herbaty. Polecam.Składniki:• 1,5 szkl mąki• 1 łyżeczka proszku do pieczenia• 1/4 łyżeczki sody oczyszczonej• 2 jajka• 15 dag cukru pudru (3/4 szkl)• cukier waniliowy• 15 dag (3/4 kostki) masła• 10 łyżek (1/3 szkl) mleka• 1 łyżka kakao• 5 dag wiórków kokosowychSposób przygotowania:1. Włożyć do jednej miski wszystkie składniki oprócz kakao i wiórków. Zmiksować.2. Masę podzielić na dwie części. Do jednej dodać kakao, do drugiej wiórki. Każdą część delikatnie wymieszać.3. Włożyć masę do foremek wysmarowanych masłem lub wyłożonych papilotkami w taki sposób, by powstały łatki lub marmurek (ja nakładałam porcje po łyżeczce).4. Piec ok 25 minut w średnio nagrzanym piekarniku.Smacznego.Przepis dodany do akcji:Muffinki 2010. 