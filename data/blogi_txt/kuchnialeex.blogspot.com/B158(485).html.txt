Od pewnego czasu moja córka ma bardzo ograniczony repertuar żywieniowy w zakresie śniadań. Je… tosty z masłem ziołowym i ewentualnie tosty z masłem czosnkowym. To zestawienie nie nudzi się jej nigdy. Na początku trochę marudziłam, że mogłaby połączyć swoje śniadanie z warzywami lub owocami, ale nie udało mi się jej przekonać. Wreszcie spróbowałam tych tostów. I już nie marudzę. Grzanki z masłem ziołowym są przepyszne. A jak łatwo je zrobić! Polecam.Składniki:• masło extra (1/2 kostki lub dowolna ilość)• oregano suszone• bazylia świeża lub suszona• zioła prowansalskie• cebula suszona• wegeta• lub inne zioła, które szczególnie lubimy  Sposób przygotowania:1. Masło wyjąć z lodówki, zostawić w temperaturze pokojowej, aby zmiękło.2. Miękkie masło przełożyć do kubeczka, rozetrzeć widelcem.3. Dodać po dużej szczypcie ziół. Można ich dosypać więcej, regulujemy ich ilość wyłącznie własnym smakiem. Dodajemy do smaku wegetę.4. Wygładzić powierzchnię masła z ziołami i wstawić je do lodówki.5. Masło ziołowe świetnie sprawdza się jako dodatek do pieczonych lub smażonych mięs. Jest znakomite, kiedy rozsmarujemy je na gorących tostach.Polecam. 