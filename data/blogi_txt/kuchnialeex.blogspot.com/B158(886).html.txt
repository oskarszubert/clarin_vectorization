Wczoraj po pracy zrobiłam dla moich chłopaków przepysznego murzynka. Rzadko robię ciasto czekoladowe, ale jeśli się na nie decyduję, korzystam z tego przepisu. Jest naprawdę świetny. Ciasto wychodzi wilgotne i puszyste, mocno kakaowe z oryginalną polewą, która przypomina nieco lukier czekoladowy. Oczywiście chłopcy pochłonęli murzynka jeszcze ciepłego. Nie było szans, aby zachować chociaż kawałek na następny dzień. Spróbujcie, jest naprawdę znakomity. Składniki (cytuję za nutellą): masa:• 1,5 szklanki cukru• 0,5 szklanki mleka• 1 kostka margaryny (250 g)• 2 łyżki ciemnego kakao• 1 zapach rumowyciasto:• 2 szklanki mąki• 4 żółtka• 2 łyżeczki proszku do pieczenia• piana z 2 białekSposób przygotowania:1. Margarynę rozpuścić, dodać cukier, mleko, kakao i zapach rumowy. Całość podgrzewać (nie gotować) stale mieszając, aż cukier się całkiem rozpuści. Zdjąć z ognia. Odlać 1/2 szklanki masy do polania upieczonego ciasta.2. Żółtka połączyć z przesianą mąką wymieszaną z proszkiem do pieczenia, dodać lekko przestudzoną masę kakaową, pamiętając, by zostawić 1/2 szklanki na polewę. Wszystko dokładnie wymieszać. 3. Piekarnik rozgrzać do temperatury 190 stopni C. Podłużną formę wyłożyć papierem do pieczenia.4. Z 2 białek ubić sztywną pianę, dodać do ciasta i delikatnie wymieszać. Ciasto przełożyć do formy i piec ok. 50 minut (ale najlepiej jest sprawdzać patyczkiem) w 190 stopniach. 5. Po upieczeniu odczekać 10 min. i wyjąć ciasto z blachy i na jego bokach oraz górze pędzelkiem rozprowadzić pozostawione 1/2 szklanki polewy kakaowej.Smacznego. 