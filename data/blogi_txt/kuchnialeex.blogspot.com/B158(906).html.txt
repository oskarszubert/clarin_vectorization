Niedawno, podczas spotkania przy szwedzkim stole, zobaczyłam, że przy jednym z półmisków kręci się wyjątkowo dużo ludzi, którzy głośno zachwalają jakąś potrawę. Podeszłam bliżej i poczułam lekkie rozczarowanie. Zobaczyłam po prostu śledzie. Zwyczajne śledzie. Skusiłam się na nie tylko dlatego, że był to jeden z dni, podczas których ze słodyczy najbardziej pasują nam właśnie śledzie. I wiecie co? Smakowały rewelacyjnie! Tak dobrze, że podeszłam do organizatorki spotkania i poprosiłam dyskretnie o przepis. Dostałam go bez problemu. Zrobiłam je w domu i wyszły takie same, po prostu pyszne! Zachwyciła się nimi cała rodzina. Od tej pory systematycznie będą pojawiać się na naszym stole. Koniecznie wypróbujcie ten przepis. Polecam.Składniki:• 70 dag marynowanych płatów śledziowych• 5-6 średnich cebul• majeranek• oliwa• cukierSposób przygotowania:1. Każdy płat śledziowy opłukać pod bieżącą wodą, zdjąć z niego skórę i pokroić na kawałki.2. Cebulę obrać, pokroić w kostkę, przełożyć do miseczki i wymieszać z majerankiem.3. W słoikach układać warstwami: cebulę – śledzie – cebulę – śledzie. 4. Każdy słoik zalać oliwą. Na wierzchu posypać szczyptą cukru, lekko zamieszać.5. Słoiczki odstawić do lodówki. Po kilku godzinach, a najlepiej następnego dnia, smakują wyjątkowo.Smacznego. 