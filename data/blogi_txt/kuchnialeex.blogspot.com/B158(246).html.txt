Dziś od rana jestem w pracy. Egzaminy. Ponieważ słuchacze zdają etap ustny, przede mną słuchanie ich odpowiedzi. Zastanawiam się, jak będą przygotowani. Mam nadzieję, że solidnie podeszli do tego zadania.W domu czeka na mnie pyszny deser. Pozazdrościłam wczoraj chłopakom i przygotowałam trochę słodkości dla siebie. No cóż, będąc na diecie, też mam ochotę na coś słodkiego. Polecam wszystkim: i dukanowcom,  i tym, którzy nie muszą być na diecie. Pycha.Składniki:• twarożek homogenizowany 3%• substancja słodząca (słodzik lub inna ulubiona) albo cukier• galaretka przygotowana wg tego przepisu• 6 łyżeczek żelatyny – do galaretki• kilka kropli soku z cytrynySposób przygotowania:1. Przygotować galaretkę według tego przepisu. Przelać do płaskiej miski. Zostawić do zastygnięcia. Pokroić w kostkę.2. Substancję słodzącą rozpuścić w odrobinie wrzątku. Dodać twarożek i sok z cytryny. Wymieszać.3. W pucharkach układać warstwami galaretkę i twarożek. Wstawić do lodówki.Smacznego. 