Grudzień powitał nas trzaskającym mrozem i mnóstwem śniegu. Świat wygląda naprawdę bajkowo. Kiedy patrzę na białe czapy puchu otulające drzewa i krzewy, od razu myślę o świętach. To śmieszne, ale jeszcze kilka dni temu nawet wspomniałam o Bożym Narodzeniu, a teraz zaczynam odliczać dni do Wigilii. Czas oczekiwania na ten magiczny okres można umilić sobie maleńką lampką pysznego malibu. Tym razem proponuję ten smakołyk w wersji Anginka i to w dwóch odmianach. Polecam.Składniki:Wersja light:• 1/2 litra wódki 40%• 250g wiórków kokosowych• 1 paczuszka ok 10g cukru waniliowego• 1/2 szklanki cukru• 1/4 szklanki wodyWersja hardcore:• 1/2 litra spirytusu• 250g wiórków kokosowych• 2 paczuszki po ok 10g cukru waniliowego• 3/4 szklanki cukru• 1/2 szklanki wodySposób przygotowania:1. Każdą z wersji robi się identycznie, zmieniają się tylko proporcje:Do litrowego słoika sypiemy wiórki i cukier waniliowy i zalewamy to wszystko alkoholem.2. Zakręcamy słoik i odstawiamy na 1 tydzień w ciemne miejsce. Codziennie mieszamy zawartość łyżką.3. Po tym czasie zlewamy przez gęstą gazę płyn. Będzie go mało bo większość "wypiły" wiórki. Wiórki partiami odciskamy przez gazę - tu przyda się męska ręka, bo trzeba mocno wyciskać żeby wiórki oddały alkohol :)Wiórki można dać do kremu lub ciasta.4. Teraz się decydujemy, czy chcemy mieć klarowna wódkę, czy biały, gęstszy likierek.Jeżeli wódka ma być klarowna, to odstawiamy naczynie na 1 dzień, zbieramy śmietankę, która się wybije i filtrujemy płyn przez filtry do kawy.Jeżeli natomiast wolimy druga wersję to również odstawiam naczynie z płynem na 1 dzień i po tym czasie zbieramy tylko część - tą najgęstszą śmietanki, a resztę miksujemy.5. Następnie rozpuszczamy na ogniu cukier w wodzie,  aby powstał syrop. Syropem zalewamy alkohol i odstawiamy całość na 1 dzień, żeby się przegryzło.Przed użyciem potrząsamy butelką.6. Wersja z wódka jest zdradliwa bo wydaje się okropnie słaba w smaku, dlatego można ją pić "na czysto" Ja mimo wszystko obie wersje lubię wymieszać z odrobinka mleka...Smacznego :) 