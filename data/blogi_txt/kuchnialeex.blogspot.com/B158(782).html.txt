Koniec egzaminów ! Poczułam ulgę, a Młody całkiem odetchnął. Podobno dzisiejszy angielski nie był zbyt trudny, ale jaka jest prawda, okaże się po wynikach. Dla Młodego to czas oddechu – pojutrze zaczyna się dla niego długi weekend. Ja szykuję się (także psychicznie) do jutrzejszego, bardzo trudnego dnia.  Aby nieco poprawić sobie nastrój, po powrocie do domu zrobiłam sobie pralinki. Są bardzo smaczne, nieco przypominają krówki. Polubicie je, jeśli odpowiada Wam smak mleka w proszku. Z podanych składników wychodzi spora porcja, na pewno zaspokoi apetyty wszystkich łasuchów. Polecam.  Składniki:  • 7 łyżek odtłuszczonego mleka w proszku • 3 łyżki mleka 0% płynnego • 1 pełna łyżeczka odtłuszczonego kakao • 15 pastylek słodziku • mleko w proszku do obtoczenia pralinek • aromat waniliowy Sposób przygotowania:  1. Mleko wsypać do wysokiego naczynia. 2. Dodać kakao.   3. Słodzik rozpuścić w odrobinie wrzątku.   4. Dodać do słodziku mleko i aromat.   5. Tę mieszaninę wlać do naczynia z mlekiem i kakao.   6. Zmiksować, aby składniki się połączyły. Uwaga: po chwili masa zrobi się bardzo gęsta. Należy wówczas przerwać miksowanie, przełożyć masę do miseczki.   7. Z masy formować kuleczki.   8. Obtaczać je w mleku w proszku i odkładać na talerzyk. Pralinki są lekko ciągnące, trochę podobne do krówek.      Smacznego. 