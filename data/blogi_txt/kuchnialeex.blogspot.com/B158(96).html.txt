Listopad.  Jest pełen nostalgii.  Tęsknię za gorącymi dniami i za słońcem.  Brakuje mi światła, które wszystko opromienia i pobudza do życia.  Listopad. Jest  jedyny w swoim rodzaju. Zaskakuje nas chłodem, jakby zapowiadał rychłą zimę.  Zasmuca zmrokiem, który spowija zbyt wcześnie ziemię.  Zniechęca deszczem tłukącym z furią w szyby.  Listopad. Jest wyjątkowy. Zachęca do wieczorów spędzonych w domowym zaciszu z kubkiem gorącej herbaty, który ogrzewa zmarznięte dłonie.    Zaciekawia ludźmi, którzy są przy nas, by swoją obecnością wypełnić pustkę. Zbliża do siebie tych, którzy pragną bliskości  i ciepła na przekór smutkom czającym się po kątach. Listopad. Zaprasza do domowej kuchni pełnej aromatów. Kusi zapachem waniliowej babki z czekoladą. Przypomina o nadchodzących świętach rozświetlonych lampkami na choince. Częstuje przepyszną, gorącą zupą, którą już jutro rozleję na talerze...  Zapraszam, Aleex.  Źródło zdjęcia: internet, bc-un.blogspot.com 