Rok temu zaczęłam moją przygodę z blogowaniem. Kiedy przypomnę sobie początki, uśmiecham się. O blogach wówczas nie wiedziałam prawie nic. Nie czytałam ich, nie miałam pojęcia, jak one funkcjonują. Wraz z tworzeniem swojego bloga poznawałam tajniki blogosfery, która nadal jest dla mnie dużą zagadką. Dopiero po pół roku pisania zorientowałam się, że istnieje Durszlak i do niego dołączyłam. Potem znalazłam Mikser. Stopniowo odkrywałam inne blogi, które dzisiaj odwiedzam regularnie. Lubię akcje kulinarne i ogromną satysfakcję sprawia mi udział w konkursach oraz zdobywanie nagród. W ciągu roku znalazłam swoje miejsce w sieci, mam stałych czytelników, którzy zaglądają do mojej kuchni codziennie oraz gości, którzy odwiedzają mnie od czasu do czasu. Serdecznie dziękuję Wam za obecność i ciepłe słowa. Ten czas spędzony z Wami przekonał mnie, że moja pasja nie tylko daje mi satysfakcję, ale jest komuś potrzebna, może innym ułatwić życie. To sprawia, że mam siłę i ochotę wciąż pracować nad rozbudową mojego bloga. Pierwsze urodziny postanowiłam uczcić ogłaszając konkurs urodzinowy. Jego zasady poznaliście tydzień temu. Bardzo się ucieszyłam, że tak wiele osób wzięło w nim udział. Dziś czas na rozstrzygnięcie. Miało być później, ale z powodu choroby musiałam zostać w domu, więc podaję wyniki już teraz.  Wszystkie wpisy umieściłam na karteczkach:    Spośród wszystkich uczestników wylosowane zostały trzy osoby:          Oto Ci, do których uśmiechnęło się szczęście (zostali wylosowani przez Sierotkę w postaci Młodego):  1.kasiabojarska1 2.Ola 3.Dominika D.  Dziewczyny, proszę Was o przysłanie danych do wysyłki na maila. GRATULUJĘ !!! Aleex. 