To jedno z ciast, które z powodzeniem może się znaleźć na świątecznym stole. Znalazłam je na blogu Dorotus i urzekło mnie swoją urodą. Po wczytaniu się w przepis doszłam do wniosku, że smak też musi być doskonały. I nie pomyliłam się. Przepyszne ciasto czekoladowe z kawową nutą doskonale komponuje się z pianką o smaku cappucino oraz z bitą śmietaną. Bardzo dobrze współgra ze składnikami masy mascarpone, który sprawia, że masa jest aksamitna i delikatna. Ciasto pięknie się kroi i wspaniale smakuje. Wasi goście będą zachwyceni. Polecam.Składniki na ciasto:Cytuję za Dorotus:• 5 dużych jajek• 125 g gorzkiej czekolady, roztopionej w kąpieli wodnej lub mikrofali• 125 g masła, miękkiego• 1,5 łyżki kawy rozpuszczalnej (proszku)• 150 g drobnego cukru do wypieków• 125 g mąki pszennej• 1 łyżeczka proszku do pieczeniaMasa cappucino:• 250 g serka macarpone• 250 g śmietany kremówki• 3 płaskie łyżeczki żelatyny• 60 g kawy cappucino (proszku)• 3 łyżki drobnego cukru do wypieków (lub więcej - do smaku)Na wierzch:• 250 ml śmietany kremówki• 1 łyżka drobnego cukru do wypieków• 20 g kawy cappucino (proszku)Sposób przygotowania:1. Masło utrzeć do białości. 2. Dodać roztopioną w kąpieli wodnej i lekko przestudzoną czekoladę, zmiksować.3. Kawę rozpuścić w 1 łyżce gorącej wody, zmiksować z masą. 4. Dodać cukier, zmiksować. 5. Białka oddzielić od żółtek. Po kolei do masy czekoladowej wbijać żółtka, miksując po dodaniu każdego.6. Mąkę przesiać z proszkiem do pieczenia. Dodać do masy i zmiksować. 7. Białka ubić na sztywną pianę, delikatnie wymieszać z masą czekoladową. Dobrze jest użyć kuchennej trzepaczki. Masa czekoladowa jest dość gęsta i dzięki trzepaczce doskonale połączy się z pianą.8. Ciasto przełożyć do formy o wymiarach 21 x 25 cm (lub tortownicy o średnicy 24 cm), wyłożonej papierem do pieczenia. 9. Piec w temperaturze 170ºC przez około 25 - 30 minut. Sprawdzić patyczkiem, czy jest upieczone.10. Ciasto dokładnie wystudzić, przekroić wzdłuż na dwa blaty. Dorotus dodaje uwagę: Jeśli robicie ciasto w większej blaszce niż podana, ciężko będzie je przekroić wzdłuż ze względu na rozmiary, warto ciasto podzielić na dwie części i każdy blat upiec osobno, około 12 - 15 minut, do suchego patyczka. Blaty można naponczować.11. Serek mascarpone zmiksować lub wymieszać dokładnie z cappucino.12. Żelatynę rozpuścić w 1/4 szklanki gorącej wody, przestudzić.13. Kremówkę ubić na sztywno. Powoli dodawać cukier i dalej miksować. 14. Wlewać przestudzoną żelatynę, cały czas miksując. 15. Ubitą masę dodać do serka mascapone i zmiksować lub wymieszać.16. Kremówkę do ozdobienia wierzchu ciasta ubić na sztywno z dodatkiem cukru. 17. Wystudzone ciasto przełożyć kremem cappucino, na wierzch wyłożyć ubitą kremówkę, oprószyć cappucino. 18. Przechowywać w lodówce. Przed podaniem pokroić w kostkę.Smacznego. 