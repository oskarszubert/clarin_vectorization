Szykuję dzisiaj dla moich chłopaków pyszne ciasto. Przygotowuje się je naprawdę szybko, wystarczy dosłownie godzina, aby pojawiło się na stole. W sam raz na niedzielne popołudnie. Mięciutki biszkopt przekładany masą śmietanową z leciutkim posmakiem cappuccino, jest doskonałym uzupełnieniem filiżanki mocnego espresso. Smaki w tym cieście są wspaniale zestawione, całość tworzy idealną kompozycję. Na pewno będzie Wam smakowało.Składniki:Biszkopt:• 3 jaja• 1/3 szklanki mąki• 1/3 szklanki cukru • 1 łyżka kakao• 1 łyżka cappuccino śmietankowego• 1 łyżka oleju• 1 łyżeczka octu• aromat śmietankowy - kilka kropelekŚmietanka:• 1/2 litra kremówki lub innej tłustej śmietany z lodówki• 1 aromat śmietankowy• 2/3 szklanki cukru pudru• 1/2 szklanki mielonych migdałów (suchych)• 2 śmietan- fixy• 3 łyżki cappuccino śmietankowegoWierzch:• garść drobno posiekanych orzechów włoskich lub laskowych• garść wiórków kokosowych• 1 łyżka cappuccino śmietankowegoSposób przygotowania:BiszkoptNa biszkopt ubijamy białka ze szczyptą soli, pod koniec ubijania dodajemy cukier i ubijamy do rozpuszczenia. Osobno ubijamy żółtka i wlewamy do białek, ubijamy trzepaczką by sie połączyły. Następnie przesiewamy do masy suche składniki biszkoptu i dobrze mieszamy. Wlewamy oliwę, aromat i ocet, jeszcze raz mieszamy. Ciasto wylewamy na dużą prostokątna blaszkę (30/40cm lub troszkę większą), wyrównujemy i pieczemy 20 minut.Jeżeli wylejemy ciasto na tortownicę (ok 26 cm średnicy) to pieczemy 25 - 30 minut.Gotowy biszkopt z dużej blachy kroimy na pół pionowo a jeśli z małej to poziomo.Śmietanka:Śmietankę ubijamy chwilę mikserem. Gdy zacznie gęstnieć, wsypujemy cukier i śmietan - fixy oraz cappuccino, miksujemy dalej do usztywnienia. Następnie wlewamy aromat i sypiemy migdały, mieszamy dobrze. Na spodni biszkopt kładziemy 2/3 bitej śmietany i przykrywamy drugim biszkoptem.Na wierzchu rozprowadzamy resztę śmietany i posypujemy cappuccino. W miseczce mieszamy orzechy i wiórki i osypujemy wierzch, lekko uklepujemy posypkę.Ciasto chłodzimy i przechowujemy w lodówce.Całkowity czas przygotowania to 1 godzina, więc zanim niespodziewani goście się rozsiądą i kawa zrobi się w ekspresie, to ciasto jest gotowe do podania :)źródło - przepis Anginka opublikowany za zgodą autorki :)) 