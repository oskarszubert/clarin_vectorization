Ponieważ karnawał trwa, pora zaprosić Was na pączki. To rodzaj ciastka mocno osadzonego w naszej historii. Wg źródła pączek jest pulchnym wypiekiem drożdżowym z mąki pszennej w kształcie nieco spłaszczonej kuli. Zazwyczaj nadziewa się go konfiturą różaną lub owocami, ale też likierem, budyniem, a nawet serem, smaży się na kolor ciemnozłoty, na głębokim tłuszczu – smalcu lub oleju, dawniej też na maśle. Gotowy jest zwykle lukrowany lub obsypywany cukrem pudrem, może być też posypany kandyzowaną skórką pomarańczową lub polany czekoladą.Jest to jedno z najbardziej tradycyjnych ciast polskich, o których pisał Mikołaj Rej w "Żywocie człowieka poczciwego". Jędrzej Kitowicz wspominał, że w trakcie panowania Augusta III serwowano na dworze: Ciasta także francuskie, torty, pasztety, biszkopty i inne, pączki nawet — wydoskonaliło się to do stopnia jak najwyższego, Staroświeckim pączkiem trafiwszy w oko mógłby go podsinić, dziś pączek jest tak pulchny, tak lekki, że ścisnąwszy go w ręku znowu się rozciąga i pęcznieje do swojej objętości, a wiatr zdmuchnąłby go z półmiska.Przyjęło się, że jeśli ktoś w tłusty czwartek w ogóle nie zje pączka, nie będzie się mu wiodło. Dawniej, przyrządzając pączki, nadziewało się niektóre migdałem lub orzechem. Wierzono, że kto na taki trafi, będzie mieć w życiu szczęście.Na Śląsku pączki znane są pod nazwą kreple. Nazwa ta posiada dawne pochodzenie. Według wydanej w 1714 r. we Frankfurcie i Lipsku kroniki śląskiej (Der Schlesischen Kern-Chronicke) w odrębnym śląskim języku używanym w mowie i sztuce (poezji) istniało od dawna słowo Kraeppel.Natomiast w języku niemieckim nie ma jednego określenia na taki wyrób cukierniczy, a słowo Pfannkuchen może oznaczać zarówno pączek jak i naleśnik.W innych krajach pączki różnią się nieco od polskich. Różnica ta wynika z używania specjalnej mąki i trochę innego sposobu smażenia w tłuszczu. Np. smaży się je tylko kilkadziesiąt sekund, dzięki temu tłuszcz nie wsiąka do środka. W ten sposób są smażone Berliner Pfannkuchen, mniej tłuste pączki niemieckie, znane też w Portugalii jako Bolas de Berlim, Francji Boule de Berlin, a Berliininmunkki w Finlandii. W Rosji ich nazwa пончики - poncziki jest najbardziej zbliżona do stosowanej w Polsce. W Izraelu mamy sufgania (hebrajski: סופגנייה; liczba mnoga, sufganiot: סופגנייות), które są podobne do niemieckiego wariantu oraz panczkys (פּאָנטשקעס), które wprowadzili polscy Żydzi i są podobne do polskich pączków. A węgierskie farsangi fánk są bez nadzienia, bo podaje się je osobno, obok na talerzu.W kulturze amerykańskiej pączki są znane jako doughnuts i mają postać pierścienia z dziurką w środku. Mniejsze, kuliste pączki zwane są doughnut holes. Pączki, jakie znamy w Polsce, występują pod nazwami: paczki, czasem też pączki (liczba mnoga: paczkis/pączkis). W Wielkiej Brytanii pączki są mniej popularne i jeśli są dostępne, to w formie zbliżonej do pączków znanych z Polski lub amerykańskich doughnuts.No to zapraszam na pączki…Składniki: na ok. 20 pączków:• 3 szkl mąki• 5 dag drożdży• 1 szkl mleka• 1/2 szkl cukru• 1 cukier wanilinowy• 1/2 kostki masła• 6 żółtek• 1 łyżka spirytusu• cukier puder• powidła śliwkowe lub inne• smalec do smażeniaSkładniki:1. Mleko zagotować. Wrzącym zalać 1 łyżkę mąki, dokładnie rozmieszać, ostudzić.Kiedy mieszanina będzie letnia, dodać 1 łyżkę cukru i drożdże. Wymieszać rozczyn i zostawić w ciepłym miejscu do wyrośnięcia.2. Żółtka utrzeć z cukrem i cukrem wanilinowym na puszystą masę.3. Masło rozpuścić i lekko przestudzić.4. Mąkę przesiać do miski, dodać do niej masę żółtkową, spirytus oraz rozczyn. Wyrobić ciasto, dodać roztopione, sklarowane masło, ponownie wyrabiać do czasu, aż ciasto zacznie odchodzić od ręki. Zostawić do wyrośnięcia.5. Po wyrośnięciu ciasta odrywać od całości małe kawałeczki, formować z nich pączki. Mogą być bez nadzienia lub z dodatkiem powideł śliwkowych. Uformowane pączki kłaść na posypanej mąką stolnicy.6. Zostawić do wyrośnięcia na kilka minut (ok. 10). W tym czasie rozgrzać tłuszcz do smażenia.7. Smażyć pączki na złoty kolor. Osączyć z tłuszczu. Posypać cukrem pudrem lub polukrować.Smacznego 