Wczorajszy wieczór przyniósł rozczarowanie. Nasza drużyna przegrała mecz o wyjście z grupy z Czechami. Szkoda. Euro 2012 trwa jednak nadal, bo przecież wciąż jesteśmy gospodarzami. Dziś chłopcy od rana pocieszają się na rybach, a ja gotuję. Oprócz obiadu przygotowałam im pyszne lody z nutellą z  tego przepisu. Mam nadzieję, że słodka i zimna niespodzianka zaleczy męskie zasmucone serca i przyniesie ulgę od panującego upału. A lody – prościutkie do zrobienia i przepyszne. Polecam.  Składniki:  • 350 g nutelli (średni słoiczek) • 1 puszka mleka zagęszczonego niesłodzonego  • ½  szklanki mleka 3,2%  Sposób przygotowania: 1. Mleko skondensowane przelać do wysokiego naczynia.    2. Dodać nutellę, wlać mleko.      3. Składniki zmiksować blenderem na puszystą mieszaninę.       4. Przelać do pojemnika lub salaterki.    5. Wstawić do zamrażarki. Od czasu do czasu (np. co godzinę) wyjąć i zmiksować. Oczywiście można też przygotować lody korzystając z maszyny do lodów. Wówczas trwa to troszkę krócej.    6. Przed podaniem wyjąć na chwilę, aby łatwiej podzielić na porcje.    Smacznego.   AKCJA  LODOWA  2012 