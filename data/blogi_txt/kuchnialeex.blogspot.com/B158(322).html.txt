Lato jest istnym rogiem obfitości. Ofiarowuje nam różnorodność warzyw i owoców. Wszystkie cieszą. Przyciągają wzrok, kiedy spacerujemy leniwie wśród straganów. Dają możliwość wyboru. Przebieramy wśród dorodnych śliwek, kuszą nas rumiane nektarynki i pierwsze gruszki. Pełno jest jabłek. Pojawiły się różne ich odmiany, które aż proszą się, by je wykorzystać w wypiekach, deserach lub po prostu schrupać. Ja postanowiłam  upiec jabłecznik. Pyszny. Na kruchym cieście, z wysoką pianą i kokosową nutą. Znalazłam ten przepis w starym notatniku mamy. Długo czekał na swoją kolej. Wreszcie nadeszła. Jabłecznik okazał się doskonały. Świetny do niedzielnej, popołudniowej kawy…Składniki:Ciasto: • 25 dag masła • 5 żółtek• 2,5 szklanki mąki pszennej• 0,5 szkl mąki krupczatki• 2,5 łyżeczki proszku do pieczenia• 0,5 szklanki cukru• cukier waniliowyBeza: • 5 białek,• 0,5 szklanki cukru• cukier waniliowy• wiórki kokosowe do posypania• budyń waniliowyJabłka:  • ok. 1,5 kg najlepiej kwaskowe• ok. 0,5 szklanki cukru• cukier waniliowy Sposób przygotowania:1. Margarynę utrzeć z cukrem na puch. Dodawać po jednym żółtku. Wsypać mąkę przesianą z proszkiem do pieczenia. Ciasto wyłożyć do tortownicy o średnicy 26 cm wysmarowanej masłem i wysypanej mąką.  2. Jabłka obrać, zetrzeć na tarce i posypać  cukrem i cukrem waniliowym. Zostawić na 15 minut, aby puściły sok. Następnie włożyć do garnka i poddusić. Sok powinien w tym czasie odparować. Sprawdzić, czy są wystarczająco słodkie, w razie czego dosłodzić.3. Ciasto wyłożyć do tortownicy i podpiec 15 min. w temp. 180° C.4. Na podpieczone ciasto wyłożyć podduszone jabłka. 5. Piec 30 minut w temp. 180 stopni C. 6. Po tym czasie wyjąć ciasto z piekarnika i wyłożyć na nie pianę ubitą z białek z dodatkiem pół szklanki cukru i z budyniem waniliowym. Posypać  wiórkami. 7. Wstawić ciasto do piekarnika na następne 30 min.8. Po upieczeniu pozostawić ciasto  przez kilka minut w piekarniku. Smacznego.Przepis dodany do akcji:Sezon na jabłka 