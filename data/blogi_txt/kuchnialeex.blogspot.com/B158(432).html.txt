Niedawno odkryłam curry. Kiedyś nie przepadałam za tą wyrazistą przyprawą, ale w ciągu ostatnich tygodni zmienił mi się smak. Tak zupełnie bez przyczyny.  Nagle doszłam do wniosku, że muszę przygotować coś z curry. Dario nie był zachwycony, nie przepada za tą mieszanką. Młody spróbował, ale danie też go nie zachwyciło. Za to mi bardzo odpowiada. Przygotowywałam je już kilka razy i zawsze smakuje dobrze. Warunek jest jeden – musimy lubić curry. To jest świetne z ryżem lub pieczywem. Polecam. Składniki:  • podwójna pierś kurczaka • ½ standardowego opakowania curry • sól • 1 łyżka skrobi kukurydzianej  Sposób przygotowania:  1. Pierś kurczaka umyć, pokroić w paski.   2. Kawałki kurczaka dokładnie obtoczyć w curry.   3. Podsmażyć na rozgrzanej patelni bez tłuszczu, uważając, aby nie przypalić curry.   4. Do podsmażonego mięsa wlać ½ szklanki (lub nieco więcej) wody. Można najpierw wlać wodę do miseczki, w której przyprawione było mięso. Lekko posolić.    5. Paski mięsa podgotować około 10 minut.   6. Skrobię rozpuścić w niewielkiej ilości zimnej wody. Wlać na patelnię, zagotować, zagęszczając potrawę.    7. Danie podawać gorące.    Smacznego. 