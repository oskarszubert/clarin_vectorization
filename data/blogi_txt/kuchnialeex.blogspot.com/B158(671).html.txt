Jutro Tłusty Czwartek, ale już dzisiaj proponuję Wam przysmak związany z tym świętem. Może nabierzecie ochoty, aby go jutro przyrządzić w swoich domach? Pączki i faworki polecałam już wcześniej, teraz czas na pyszne oponki z dodatkiem sera. Jest to jeden z niewielu wypieków uwielbianych przez mojego syna. Od czasu do czasu, nie tylko w Wielki Czwartek, przygotowuję te pyszne ciastka na jego specjalne życzenie. Przepis jest prościutki: łączy się biały ser z mąką i tłuszczem oraz jajkami, a potem wycina się z ciasta okrągłe ciasteczka. Smażę je w rozgrzanym tłuszczu, osączam i posypuję cukrem pudrem. Oprócz puszystych obręczy, piekę również malutkie kuleczki, które przypominają pączuszki. Tak więc mamy dwa w jednym. Oponki są naprawdę przepyszne. Mają złocistą, lekko chrupiącą skórkę i puszyste wnętrze. Wystarczy, że lekko przestygną i już można je wcinać. Kiedy będziecie je smażyć, uważajcie na wszystkich domowych łasuchów. Uwielbiają podkradać gorące jeszcze łakocie, które znikają w zastraszającym tempie. Polecam.Składniki:1/2 kg białego sera (najlepiej kupić trzykrotnie mielony),1/2 kg mąki3 jajka5 łyżek cukrucukier waniliowy1 łyżeczka sody1/2 kostki margarynysmalec do smażenia (ok. 1/2 kg) lub olejSposób przygotowania:1. Wszystkie składniki ciasta zagnieść. Ciasto rozwałkować na pół cm, wycinać oponki szklanką, a środki kieliszkiem.2. Smażyć oponki i kuleczki na złoty kolor, odsączać z tłuszczu na papierowym ręczniku.3. Kiedy przestygną , układać na talerzach oponkę, a na niej kuleczkę ze środka i posypać cukrem pudrem. Kuleczki można też podawać oddzielnie, jako małe pączuszki.Smacznego! 