Najczęściej gotuję typowe polskie flaczki, które podaję w przejrzystym wywarze przypominającym rosół. Niekiedy leciutko je zaprawiam, ale nie jest to konieczne. Tym razem, na specjalne życzenie Daria, ugotowałam flaczki zamojskie. Ich charakterystyczną cechą jest gęstość, są zawiesiste i sycące. Poza tym do ugotowanych, miękkich już flaczków dodaje się koncentrat pomidorowy. Przygotowuje się je naprawdę łatwo, a ponieważ smakują wyśmienicie, będziecie zadowoleni. Polecam.Składniki:• włoszczyzna do rosołu • 1/2 kg wołowiny• 2 woreczki flaczków• 2 duże marchewki• 1 pietruszka• 1/2 średniego selera• koncentrat pomidorowy• listek laurowy• ziele angielskie• słodka papryka w proszku• pieprz mielony czarny• majeranek• imbir w proszku• przyprawa do flaków• gałka muszkatołowa• maggi• masło• mąka krupczatkaSposób przygotowania:1. Z włoszczyzny do rosołu i mięsa ugotować rosół. Wywar przecedzić przez sito. 2. Ugotowane, miękkie mięso pokroić w kawałeczki wielkości flaczków. Do garnka z wywarem dodać startą na dużych oczkach: świeżą marchewkę, pietruszkę, kawałek selera, listek, ziele. 3. Gotować około 15 minut. Dodać pokrojone flaczki i wołowinę - gotować do miękkości.4. Pod koniec gotowania dodać koncentrat pomidorowy, doprawić papryką w proszku, dodać pieprz, majeranek, imbir, przyprawę do flaków, gałkę muszkatołową, maggi.5. Flaczki zaprawić zasmażką  z mąki i masła: rozpuścić masło na patelni, wsypać mąkę i leciutko ją zezłocić. Zahartować zasmażkę wlewając na rozgrzaną patelnię nieco zimnej wody. Gotową od razu dodać do flaczków. Flaczki z zasmażką powinny mieć zawiesistą konsystencję.Smacznego. 