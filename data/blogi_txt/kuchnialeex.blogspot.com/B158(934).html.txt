To kolejna propozycja na grilla. Często przyrządzamy na ruszcie różne gatunki mięs, czasami kładziemy tam również warzywa. Kiedy szykujemy się na grilla i sprzyja temu pogoda zakładamy, że na działce spędzimy cały dzień. Bardzo lubię te wyprawy. Są one miłą odskocznią od codziennych obowiązków. Spędzamy ten czas razem: rozmawiamy, gramy z Młodym w różne gry i grillujemy. Ponieważ nasz nastolatek po kilku godzinach spędzonych na świeżym powietrzu ma wilczy apetyt, staram się zadbać o to, by zjadł porządny posiłek. Dlatego, oprócz mięsa, przygotowuję także opiekane ziemniaki. Młody bardzo je lubi, potrafi zjeść ich ogromne ilości. Kiedy patrzę, jak wcina wszystko z talerza, jestem spokojna, że po takim obiedzie na pewno nie będzie głodny, a energii wystarczy mu do dalszych gier i zabaw na resztę dnia. Ziemniaczki smakują jak pieczone w folii, ale przyrządza się je (po ugotowaniu) dosłownie kilka minut. Polecam.Składniki:• dowolna ilość ziemniaków• sól• przyprawa do potraw z ziemniaków• oliwaSposób przygotowania:1. Ziemniaki obrać, większe podzielić na kawałki, mniejsze zostawić w całości. 2. Ugotować w osolonej wodzie na półtwardo. 3. Odcedzić, przełożyć do miski, pozostawić, aby lekko przestygły.4. Skropić oliwą, posypać przyprawą do potraw z ziemniaków.5. Kłaść na rozgrzanym grillu.Smacznego! 