Chłopcy już wczoraj dopytywali się, co będzie dzisiaj na obiad. Nie chcieli mięsa. Jakoś im się przejadło. Dlatego zdecydowałam się na leniwe pierogi. To tradycyjne danie kuchni polskiej, które często występuje pod nazwą kluski leniwe. I przyznaję, że ja też je tak nazywam, bo pierogów mi nie przypominają. Ich nazwa jest adekwatna do sposobu przygotowania i czasu, który trzeba na nie poświęcić. Robi się je szybciutko, a smakują rewelacyjnie. Polecam.Składniki:• 50 dag białego słodkiego sera trzykrotnie mielonego• 3 jajka• 1 - 1,5 szkl mąki• 2 łyżki masła• sólDodatkowo:• masło• bułka tartalub • śmietana• cukier waniliowySposób przygotowania:1. Żółtka oddzielić od białek. W misce utrzeć masło i dodawać do niego stopniowo po 1 żółtku i po łyżce sera. Do masy serowej dodać ubitą pianę z białek i mąkę. Delikatnie wymieszać.Ilość mąki czasami trzeba zwiększyć. Zależy to bowiem od suchości mąki. Trzeba jej dosypać, ale nie należy przesadzać.2. Z ciasta, podsypując mąką, uformować wałek, lekko go spłaszczyć i kroić w kosteczkę lub romby.3. Kluski wkładać do osolonego wrzątku z odrobiną oliwy. Zamieszać. Od momentu wypłynięcia gotować 3 minuty.4. Wyjmować łyżką cedzakową. Podawać gorące polane tartą bułką z masełkiem lub śmietaną wymieszaną z cukrem waniliowym.Bułka:Na patelni bez tłuszczu zrumienić suchą bułkę tartą. Zdjąć z ognia, dodać masło (ok. 2-3 łyżek) i rozetrzeć.Śmietana:Do dużej śmietany 12% wsypać 2 opakowania cukru waniliowego. Rozmieszać. W razie potrzeby dosłodzić zwykłym cukrem. Śmietaną polać kluski, posypać brązowym cukrem.Smacznego. 