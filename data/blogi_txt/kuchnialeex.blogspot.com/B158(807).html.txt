Moi Drodzy. Jak każdy z Was mam mnóstwo zajęć przed rozpoczynającymi się świętami Bożego Narodzenia. Od jutra znikam na cały dzień w mojej kuchni, aby wyczarowywać smakołyki dla całej rodziny. Jestem tym bardziej przejęta, ponieważ w tym roku pierwszy raz organizuję święta u siebie i chcę, by wszystkie detale były dopracowane. Dlatego już dziś przyjmijcie życzenia na nadchodzące dni:  To właśnie tego wieczoru,          gdy mróz lśni jak gwiazda na dworze,          przy stołach są miejsca dla obcych,          bo nikt być samotny nie może.          To właśnie tego wieczoru,          gdy wiatr zimny śniegiem dmucha, w serca złamane i smutne          po cichu wstępuje otucha. To właśnie tego wieczoru,          zło ze wstydu umiera, widząc jak silna i piękna          jest miłość, gdy pięści rozwiera.          To właśnie tego wieczoru          od bardzo wielu wieków,          pod dachem tkliwej kolędy          Bóg rodzi się w człowieku. Życzę Wam białych, radosnych, spokojnych i zdrowych Świąt Bożego Narodzenia upływających w rodzinnej atmosferze. Aby przy świątecznym stole nie zabrakło światła i ciepła oraz uśmiechów Waszych bliskich, a Nowy Rok 2011 niósł ze sobą szczęście i pomyślność.  Aleex. 