Czy wiecie, że przedwiośnie, czyli okres między zimą a właściwą wiosną, to pora roku, która występuje tylko w Polsce? Ten czas określany jest  porą klimatyczną, ponieważ wiąże się z klimatem umiarkowanym. To specyficzny okres, w którym zachodzi mnóstwo zmian w przyrodzie: wzrasta temperatura, budzą się do życia rośliny, przylatują ptaki z ciepłych krajów, wszystko rozkwita i rośnie. Ale zanim pojawi się wysyp nowalijek, musimy korzystać z zimowych zapasów. Pisałam już, że zawsze zamrażam różnorodne owoce. Oprócz nich w mojej zamrażarce jest także wiele warzyw: pomidory, różyczki kalafiora, paseczki papryki i kostki cukinii. Obok nich stoi duże pudełeczko z posiekanym i zamrożonym koperkiem. Z łatwością można wyjąć z niego potrzebną porcję ziół, które nadają cudowny letni aromat i smak wszystkim potrawom. Tym razem wykorzystałam je do zupy jarzynowej. Przedstawiam ją Wam w dwóch wersjach: czystą (bez zasmażki i śmietany) oraz zaprawioną śmietaną i odrobiną krupczatki. Obie są pyszne. W zależności od gustu wybierzcie dowolną odmianę. I tak będzie Wam smakować.Składniki:Wywar:• woda• porcja mięsa na zupę, może być: szyjka, skrzydełko, korpus drobiowy lub inne• kawałek pora i seleraWarzywa (orientacyjna ilość na dużą porcję):• 4-5 marchewek (część pokrojona w kostkę, część starta na tarce)• 2 pietruszki• różyczki kalafiora (z 1 sztuki)• 2 garstki groszku,• fasolka szparagowa zielona (ok. 25 dag)• ziemniaki• krążki pora• koperekDodatkowo:• śmietana 18%• mąka krupczatka• bulionetka drobiowa (lub kostka)• vegeta• pieprzSposób przygotowania:1. Mięso opłukać, zalać zimną wodą, dodać kawałek pora, selera oraz przyprawę i bulionetkę (lub kostkę rosołową). Ugotować wywar (około 0,5 godziny).2. Przygotować warzywa (część może być mrożona): - 3 marchewki pokroić w kostkę, 2 zetrzeć na dużych oczkach tarki jarzynowej,- pietruszki zetrzeć na dużych oczkach tarki jarzynowej,- różyczki kalafiora podzielić na nieduże cząstki,- fasolkę pociąć na mniejsze kawałki,- groszek i krążki pora zostawić bez rozdrabniania,- ziemniaki pokroić w drobną kosteczkę.3. Dodać do wywaru wszystkie warzywa, oprócz ziemniaków. Gotować aż będą prawie miękkie.4. Wrzucić do zupy ziemniaki i 2 łyżeczki siekanego koperku (ja dałam mrożony). Doprawić do smaku pieprzem. Gotować do miękkości wszystkich warzyw.Jeśli chcemy mieć czystą zupę jarzynową, wystarczy rozlać ją na talerze i zajadać:5. Jeśli chcemy zaprawić zupę, przygotowujemy śmietanę. Należy przelać ok. 200 ml śmietany 18% do miseczki, posolić, aby się nie zwarzyła i dosypać ok. 2-3 łyżek mąki krupczatki. Całość dokładnie wymieszać trzepaczką.6. Dolać do śmietany trochę zupy (samego bulionu), wymieszać. Na garnku położyć sitko, do garnka włożyć łyżkę wazową. Jedną ręką wlewać śmietanę z mąką i wywarem, a drugą mieszać łyżką wazową, aby od razu wymieszać śmietanę z zupą.7. Zagotować, rozlać na talerze, posypać koperkiem i zjadać:Smacznego. 