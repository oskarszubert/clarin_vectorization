Wczorajsza zapiekanka tak smakowała mojej rodzinie, że dzisiaj także zażyczyli sobie na obiad makaron. Ale z czym? – próbowałam zapytać. Okazało się, że nie wiedzą z czym. Oczywiście musiałam wymyślić „coś dobrego”. Zupełnie nie miałam pomysłu (ani czasu), by przygotować coś wyszukanego. Zrobiłam więc danie, które powstało w ciągu 15 minut. Okazało się bardzo smaczne. Miło było patrzeć, jak szybko znika z talerzy. Spróbujcie…Składniki:• 1 opakowanie makaronowych wstążek• 1 mieszanka warzyw po chińsku• 1 pierś z kurczaka• papryka• czosnek granulowany• papryka słodka• szczypta ostrej papryki• wegeta do smaku• oliwaSposób przygotowania:1. Makaron ugotować wg przepisu na opakowaniu.2. Pierś kurczaka umyć, pokroić w drobną kostkę, oprószyć papryką, wegetą i czosnkiem. Podsmażyć na rozgrzanej oliwie.2. Do podsmażonego kurczaka dodać pokrojoną w paseczki paprykę i mieszankę warzyw po chińsku (jeśli jest zamrożona, nie trzeba jej rozmrażać). Wlać ½ szklanki wody, doprawić do smaku i dusić około 10 minut.3. Makaron rozłożyć na talerzach, na środek wyłożyć uduszone warzywa z kurczakiem. Można także wymieszać makaron z warzywami. Podawać od razu.Smacznego.Przepis dodany do akcji:Viva la pasta! oraz Paprykujemy 