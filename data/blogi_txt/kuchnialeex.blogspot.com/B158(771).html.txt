Moja wyprawa po kilka rzeczy do sklepu zaowocowała kupnem przepięknych filetów śledziowych. Nie miałam w planach ich kupienia, ale ostatnio osiedlowe Delikatesy są naprawdę dobrze zaopatrzone. Matiasy prezentowały się wspaniale: białe, świeżutkie i grube płaty doskonale nadawały się do zrobienia z nich świetnej przekąski. A ponieważ lubimy ryby, postanowiłam je kupić i przyrządzić. Będą znakomite z drobniutko posiekaną cebulką, odrobiną octu, w oliwnej zalewie. Polecam.Płaty śledziowe namoczyć na 20 - 30 minut.Składniki:• płaty śledziowe solone• kilka cebul • 1 łyżeczka octu• oliwaSposób przygotowania:1. Cebulę pokroić w drobną kosteczkę. Jeśli ktoś nie lubi ostrego smaku cebuli, można ją sparzyć, czyli wyłożyć na sitko i przelać wrzątkiem. Wtedy cebulka na pewno będzie o wiele delikatniejsza w smaku.2. Śledzie pokroić na kawałki. 3. W słoiku układać warstwami śledziki i cebulkę. 4. Skropić odrobiną octu, zalać oliwą. Przechowywać w lodówce.Smacznego. 