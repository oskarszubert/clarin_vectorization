Gwiazdeczka dostała się wczoraj do lekarza i wyszła od niego z plikiem recept. Część medykamentów jest nam znana, a pozostała część ma jej pomóc na ten paskudny kaszel. Oby!Po wczorajszym jarskim obiedzie moi chłopcy zdecydowanie zażądali mięsa. A ponieważ nadal narzekam na brak czasu, postanowiłam przygotować im dzisiaj szybkie i pyszne danie. Jak wrócą, po prostu ugotują sobie ziemniaki i będą mieć smaczny obiad. A ja przyjdę do domu, jak skończymy kręcić w szkole film reklamowy. Nie mam pojęcia, ile czasu to zajmie. Mam nadzieję, że dotrę przed zmrokiem :)Składniki:• kilka plastrów chudej łopatki (ilość zależy od ilości osób i wielkości apetytów)• mąka• sól• pieprz• wegeta• cebula• oliwa• czosnek granulowany lub świeżySposób przygotowania:1. Mięso lekko rozbić, oprószyć solą, czosnkiem, pieprzem i wegetą. Obtoczyć w mące (nadmiar mąki lekko strząsnąć).2. Na patelni rozgrzać oliwę. Na gorący tłuszcz kłaść plastry mięsa, smażyć na mocnym ogniu na złoty kolor z obu stron. 3. Podlać wodą, przykryć, dusić do miękkości.4. Cebulkę pokroić w półplasterki, podsmażyć na oddzielnej patelni. Można też dodać ją do duszącego się mięsa - będzie szybciej, a smakuje równie dobrze.Podawać z surówką i dowolnymi dodatkami. Smacznego. 