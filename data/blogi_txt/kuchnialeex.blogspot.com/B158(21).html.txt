Dziś ostatni dzień sierpnia. Nie mam pojęcia, kiedy upłynęły 2 tygodnie. Ciągle jestem w pracy, ale mam tyle energii, że nie zauważam upływających godzin. Jestem zmęczona, fakt, ale to nic. Fajnie jest, gdy można coś zmieniać.Na ostatni dzień wakacji, a raczej na początek roku szkolnego, proponuję Wam pyszną tartę jagodową ze śmietanową polewą. Zapewniam, jest znakomita.Składniki:Ciasto:• 50 dag mąki• 25 dag masła• 7 łyżek mleka• 4 łyżki oleju• 1 jajko• 1 małe opakowanie proszku do pieczenia (5g)• 1 małe opakowanie cukru waniliowego (8g)Nadzienie owocowe:• 1/2 litra jagód• 1/2 cukru waniliowego• 1 płaska łyżka mąki ziemniaczanejPolewa:• 1 jajko• 1/2 cukru waniliowego• 4 łyżeczki cukru• 1 łyżka mąki• 1 pełna łyżka śmietany 22%Sposób przygotowania:1. Przygotować ciasto: mąkę przesiać, dodać resztę składników i zagnieść.2. Z ciasta uformować kulę i włożyć ją owiniętą w folię do lodówki na pół godziny.3. Formę do tarty wysmarować masłem.4. Schłodzonym ciastem wylepić formę do tarty.5. Podpiec ciasto w piekarniku nagrzanym do 200 stopni C przez 20 minut na złoty kolor. Wystudzić.6. Wymieszać owoce z łyżką mąki i cukrem waniliowym.7. Owoce ułożyć na cieście.8. Przygotować polewę: żółtko utrzeć z połową cukru waniliowego i 2 łyżeczkami zwykłego. 9. Dodać śmietanę i mąkę, wymieszać. Białko ubić na sztywną pianę, delikatnie wymieszać obie masy.10. Podpieczoną tartę z jagodami zalać masą jajeczną.11. Piec tartę przez 20 minut w temperaturze 180 stopni C.Smacznego. 