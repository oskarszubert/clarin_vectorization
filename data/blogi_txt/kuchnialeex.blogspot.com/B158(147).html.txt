Chłodne popołudnie to znakomity czas, by zjeść coś pożywnego. Doskonale w tej roli sprawdzi się chłopska potrawka, którą Wam dzisiaj proponuję. Danie przygotowuje się naprawdę błyskawicznie. Wystarczy 20 minut, aby na stole pojawiła się dymiąca miseczka wypełniona aromatyczną potrawą. Świetnie smakuje z kawałkiem świeżego, pszennego pieczywa. Polecam.Składniki:• 2 puszki białej fasoli• 30 dag boczku wędzonego• 2-3 parówki• 10 g (pół słoiczka) koncentratu pomidorowego• cebula• 2 łyżki mąki krupczatki• 1 łyżka masła• oliwa• przyprawy: wegeta, pieprz, szczypta cukru, bazyliaSposób przygotowania:1. Boczek pokroić w kawałki, parówki w plasterki. Podsmażyć na złoty kolor bez tłuszczu (wytopi się go odpowiednio dużo z boczku).2. Podsmażone kawałki przełożyć do garnka, zalać 1 szklanką wody, zagotować.3. Do boczku z parówkami dodać 2 puszki fasoli z zalewą. Zagotować.4. Cebulę pokrojoną w drobną kostkę zeszklić na odrobinie oliwy. Dodać masło. Kiedy się stopi, wsypać na patelnię z cebulą mąkę, podsmażać ok. 3 minut.5. Do garnka z fasolą dodać koncentrat pomidorowy, przyprawić do smaku. Zagotować.6. Do potrawy dodać cebulkę zasmażaną z mąką. Wymieszać, zagotować. 7. Podawać ze świeżym pieczywem. Smacznego.Przepis dodany do akcji:Wasze pomysły na smaczne obiady. 