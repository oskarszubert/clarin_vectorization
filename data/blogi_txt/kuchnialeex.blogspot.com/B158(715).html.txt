W powietrzu czuć wiosnę. Naprawdę! Śniegu jeszcze pełno, ale słońce tak pięknie świeci. To co, że czasami znika za chmurami? Dzień jest już dłuższy i nareszcie o 16-tej jest widno. Aż chce się żyć! Nie wiem, jak Wy, ale ja jakoś dziwnie reaguję na pory roku. Ostatnio nawet żartowałam, że zimą – jak niedźwiedź- nabieram ciała, jakbym miała zapaść w sen. Choćbym nie wiem, jak się starała, zawsze przytyję. Wystarczą jednak pierwsze wiosenne promienie słońca i od razu patrzę na świat inaczej. Znów zaczynają mi smakować sałatki, chce mi się ruszać, nawet aerobik nie jest dla mnie za trudny. Zaczynam się mobilizować. I dobrze mi z tym.Dzisiaj proponuję Wam przepyszną sałatkę gyros. Być może o niej słyszeliście, ponieważ ostatnio zrobiła się dość popularna. Ja ją uwielbiam. Jej składniki tworzą doskonałą całość. Wyobraźcie sobie soczyste kawałeczki aromatycznego kurczaka, jędrne paseczki kapusty pekińskiej, chrupiącą kukurydzę z warstwami gęstych sosów. Mmmmm… Pycha! Ale nie musicie sobie tego wyobrażać. Wystarczy, że zrobicie tę sałatkę w swoich kuchniach. Spróbujcie…Składniki:1 podwójna pierś kurczaka1 średnia cebulka1 puszka kukurydzy1 słoik korniszonów1 kapusta pekińska1 paprykaketchupmajonez (dodaję kielecki)przyprawa gyros (ja używam firmy Kotanyi)oliwa do smażeniaSposób przygotowania:1. Pierś kurczaka pokroić w małą kostkę. Posypać obficie przyprawą gyros i odstawić na 2-3 godziny. Potem podsmażyć na złoty kolor na niewielkiej ilości oleju. Zostawić do ostygnięcia.2. Drobno poszatkować kapustę pekińską. Korniszony, cebulkę i paprykę pokroić w kosteczkę.3. Układać sałatkę warstwami:podsmażona pierś kurczakacebulkaketchupkorniszonykukurydzamajonezkapusta pekińskapaprykaSałatka smakuje rewelacyjnie. Polecam. 