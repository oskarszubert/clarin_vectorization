Dziś ciąg dalszy słodkiego weekendu. Niedziela, piękna i słoneczna od samego rana. Wszyscy moi bliscy są w domu. Razem zjemy obiad, potem Gwiazdeczka spakuje się i wyjedzie na uczelnię, ale przed drogą napijemy się kawy, do której podam pyszne rogaliki nadziewane powidłami. Oczywiście sporą porcję spakowałam jej na drogę, aby miała coś pysznego także na jutro. Przepis na te słodkie drobiazgi znalazłam tutaj. Bardzo szybko się je robi i naprawdę świetnie smakują. Polecam.Składniki:Ciasto:• 0,5 kostki drożdży (5 dag)• 5 łyżek zimnego mleka• 2 jajka• 2 łyżeczki proszku do pieczenia• 0,5 kg mąki• 1 kostka margaryny• 1 cukier waniliowy• 2 łyżki cukru • 1 jajkoNadzienie do wyboru:• dowolna marmolada lub powidła • nutellaSposób przygotowania:1. Wymieszać w kubeczku drożdże z mlekiem (zimnym!)2. Połączyć wszystkie składniki: mąka, cukry, jajka, margaryna, proszek do pieczenia. 3. Szybko zagnieść ciasto rękoma, dodać drożdże. Jeszcze raz zagnieść. W razie potrzeby lekko podsypać  mąką.4. Zawinąć ciasto w lnianą ściereczkę i włożyć do lodówki na 1,5-2 godzin.5. Wyciągnąć ciasto z lodówki, podzielić na 4 równe części.6. Każdą część kolejno rozwałkować tworząc koło. Podzielić je na 8 trójkątów. Przy rozwałkowywaniu podsypywać mąką.7. Na krótszym boku położyć nadzienie około 3/4 łyżeczki. Zwinąć w rogalik.8. Ułożyć na dużej blaszce - najlepiej na papierze do pieczenia.9. Rozkłócić widelcem jedno jajko i posmarować wszystkie rogaliki pędzelkiem. Posypać: brązowym cukrem albo kolorowym maczkiem lub inną posypką (opcjonalnie).10. Piec w piekarniku rozgrzanym do 190 - 200 stopni przez 20 minut. Z podanej porcji wychodzi 32 rogaliki.Smacznego. 