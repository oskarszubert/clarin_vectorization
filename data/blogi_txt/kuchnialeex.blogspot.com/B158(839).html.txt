Od dawna kusił mnie ten przepis znaleziony w dawnym notatniku. Za każdym razem, kiedy przeglądałam zapiski, obiecywałam sobie, że już niedługo, już wkrótce… Dlaczego tyle czekałam? Po prostu nie miałam foremek do tartaletek. A nie chciałam stosować innych, bo przepis zasługiwał na to, by wykonać go jak trzeba. I dobrze zrobiłam czekając. Dzisiaj na deser podam moim bliskim prawdziwy rarytas. Kruchutkie tartaletki z jagodami z pyszną zalewą to rewelacyjny deser. W sam raz na letni stół. Polecam.Składniki:Ciasto:• 2,5 szkl mąki pszennej• ½ kostki zimnego masła• 1 jajko• ½ szkl cukru pudru• gęsta śmietana 22% (do ½ szkl)Polewa:• ¼ litra jagód+ ½ cukru waniliowego• 1 jajko• ½  cukru waniliowego• 4 łyżeczki cukru• 1 łyżka mąki• 1 pełna łyżka śmietany 22%Sposób przygotowania:1. Podane składniki (oprócz śmietany) posiekać na stolnicy. Dodawać porcjami śmietanę, powinno jej być tyle, aby po zagnieceniu powstało miękkie ciasto. Ja zużyłam ¼ szklanki, ale zależy to od rodzaju mąki.2. Ciasto zawinąć w folię i włożyć do lodówki na godzinę.3. Schłodzonym ciastem wylepić foremki do tartaletek. Nakłuć widelcem. Wstawić je do nagrzanego piekarnika i podpiec w temperaturze 180 stopni C przez 15 minut.4. W tym czasie przygotować polewę: żółtko utrzeć z połową cukru waniliowego i 2 łyżeczkami zwykłego. Dodać śmietanę i mąkę, wymieszać. Białko ubić na sztywną pianę, delikatnie wymieszać obie masy.5. Jagody wymieszać z drugą połową cukru waniliowego.6. Na podpieczone tartaletki wyłożyć jagody z cukrem. Zalać masą jajeczną. 7. Piec 20 minut w 180 – 200 stopniach C.Smacznego.Przepis zgłoszony do akcji Olcik: 