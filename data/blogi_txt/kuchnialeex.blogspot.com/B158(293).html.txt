Sobota upływa mi w pracy. Od rana miałam zajęcia z dwoma semestrami liceum. Słuchacze opornie rozpoczynają kolejny rok szkolny. Już powinni się wdrożyć, bo przecież październik za pasem, ale po prostu im się nie chce. Ja na razie mam sporo energii, ale nie ukrywam, że wolałabym spędzić weekend z rodziną. Tym bardziej, że córcia już po niedzieli wyjeżdża, aby przygotować się do nowego roku akademickiego. Przygotowałam na dzisiaj gołąbki. Chłopcy będą mieli pyszny obiad, a Gwiazdeczka weźmie sobie spory ich zapas. Będzie miała domowe jedzenie poza domem. Polecam.Składniki:Na dużą porcję:• kapusta włoska• 1 kg łopatki wieprzowej• 1 szkl ryżu• koncentrat pomidorowy• wegeta• pieprz• sól• mąka• 2 łyżki śmietanySposób przygotowania:1. Kapustę powinno się wybrać większą i lekką. Z całej główki wyciąć głąb (nie przekrajać główki!!!). Zagotować wodę. Do wrzątku włożyć w całości kapustę (bez głąba). Oddzielić delikatnie liście. Po trzech minutach od razu wyjmować.2. Mięso zmielić na maszynce, doprawić tak, jak na kotlety mielone, ale... nie dodawać jajka. Dodać za to ugotowany i ostudzony ryż.3. Zwijać gołąbki. Wkładać je do garnka, zalać wodą, osolić i gotować do miękkości około 1 godz. Z młodej kapusty gotować krótko ok 30 - 40 minut.4. Pod koniec gotowania, gdy kapusta będzie miękka, należy dodać koncentrat pomidorowy.Wyjąć gołąbki. 5. Z wywaru z koncentratem zrobić sos - zagęścić go mąką. Dodać 2 łyżki śmietany. Smacznego. 