Jutro Walentynki – obchodzicie? Lubicie?  Ja tak sobie, trochę są dla mnie sztuczne, takie na siłę. Jednak zakorzeniły się w naszej obyczajowości, więc staram się, aby zaistniały w moim domu. Walentynki są więc obecne w mojej kuchni: raz silniej, raz słabiej. W tym roku, jakby nieco słabiej… Jednak Walentynki nie mają niczego wspólnego z miłością. Wprawdzie jedno nie wyklucza drugiego, ale też nie można między nimi postawić znaku równości. Miłość ma w sobie moc, Walentynki są zabawne. Ja stawiam więc na potęgę uczucia, szczególnie takiego, o którym pisał św. Paweł w I Liście do Koryntian:  Gdybym mówił językami ludzi i aniołów, a miłości bym nie miał,  stałbym się jak miedź brzęcząca  albo cymbał brzmiący.  Gdybym też miał dar prorokowania  i znał wszystkie tajemnice,  i posiadał wszelką wiedzę,  i wszelką [możliwą] wiarę, tak iżbym góry przenosił.  a miłości bym nie miał,  byłbym niczym.  I gdybym rozdał na jałmużnę całą majętność moją,  a ciało wystawił na spalenie,  lecz miłości bym nie miał,  nic bym nie zyskał.   Miłość cierpliwa jest,  łaskawa jest.  Miłość nie zazdrości,  nie szuka poklasku,  nie unosi się pychą;  nie dopuszcza się bezwstydu,  nie szuka swego,  nie unosi się gniewem,  nie pamięta złego;  nie cieszy się z niesprawiedliwości,  lecz współweseli się z prawdą.  Wszystko znosi,  wszystkiemu wierzy, we wszystkim pokłada nadzieję, wszystko przetrzyma.  Miłość nigdy nie ustaje (…)   Tak więc trwają wiara, nadzieja, miłość - te trzy:  z nich zaś największa jest miłość.  Uroczych Walentynek Wam życzę, a oprócz tego, abyście każdego dnia doświadczyli takiej miłości, jaką opisuje autor Hymnu.  Aleex  Źródło zdjęcia: http://romatic16.blog.interia.pl/?id=1620517 