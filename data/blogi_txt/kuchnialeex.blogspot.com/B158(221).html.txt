Lubicie zapach świeżego chleba o poranku? Nic nie pachnie bardziej domowo niż ciasto i właśnie chleb. No i też nic bardziej skutecznie nie budzi moich chłopaków. Niedzielny poranek może lekko rozleniwić. Fajnie jest pobyć ze sobą w domu, nie spieszyć się, siąść razem do stołu i zjeść śniadanie. Szczególnie smakuje ono wtedy, gdy obok są najważniejsze dla Ciebie osoby. A jeśli dodatkowo na stole pojawia się świeżo upieczony i pięknie pachnący  chleb , do szczęścia nie trzeba nic więcej. Polecam.Składniki:• 1 kg mąki pszennej • 5 dag drożdży • 2 jajka • 1,5 łyżeczki soli • 500 - 700 ml letniej wody (w zależności od wilgotności i chłonności mąki, ja użyłam 600 ml)• 10 dag żółtego sera pokrojonego w kostkę (1 X 1 cm) (opcjonalnie, ja nie dodawałam) • 1 płaska łyżka suszonego majeranku lub kminku lub oregano lub mieszaniny tych ziół (opcjonalnie, ja nie dodawałam)Sposób przygotowania:1. Z drożdży przygotować rozczyn, dodając letnią wodę, odrobinę mąki i cukru. 2. Pozostawić w ciepłym miejscu na ok. 20 minut, aby podrósł.3. Mąkę przesiać przez sito. 4. Dodać jajka, wodę (stopniowo), rozczyn drożdżowy, sól, ewentualnie: suszone zioła i/lub żółty ser. 5. Wyrobić na gładkie ciasto. Ja wyrabiałam mikserem.6. Pozostawić ciasto w ciepłym miejscu do wyrośnięcia. Przykryć ściereczką.7. Kiedy ciasto podwójnie zwiększy swą objętość, przełożyć do 2 keksówek (wymiary dna blaszek 32 x 8)wyłożonych papierem do pieczenia lekko natłuszczonego olejem.8. Piec w nagrzanym do 200 stopni C. piekarniku ok. 45 minut (grzałka dolna +termoobieg). Wystudzić na kratce.9. Ja tym razem przygotowywałam chleb bez żadnych dodatków, ale świetnie smakuje też z ziołami, żółtym serem, czosnkiem, prażoną cebulką i innymi dodatkami.Smacznego. 