A na koniec miesiąca proponuję pyszną tortillę. To znakomite meksykańskie danie jest doskonałym pomysłem na letni obiad lub kolację. Oryginalne placki wypełnione smakowitymi kąskami zaspokoją głód i nacieszą oczy biesiadników. Tortille kuszą kolorami, wabią egzotycznymi aromatami i aż się proszą, aby je zjeść. A więc zapraszam…  Składniki:  • dowolna ilość gotowych placków tortilli • duża pierś z kurczaka • ogórki małosolne • ogórki świeże • sałata lodowa • papryka • cebula • przyprawy: przyprawa do pieczonego kurczaka, papryka słodka w proszku, gyros, wegeta, meksykańska (po łyżeczce - zrobić mieszankę) • oliwa • sos Winiary Salsa lub inny np.: meksykański  Sposób przygotowania:  1. Mięso pokroić w kostkę, posypać obficie przyprawami i odstawić do lodówki na godzinę. 2. Przygotować warzywa: ogórki, paprykę i cebulę pokroić w paseczki, sałatę porwać na małe kawałki. 3. Na patelni rozgrzać oliwę, podsmażyć mięso na złoty kolor, przełożyć do miseczki, wlać sos i wymieszać. 4. Podgrzać placki. 5. Na gorące placki nakładać warzywa i mięso z sosem.    6. Od razu po nałożeniu składników składać placki.    Podawać gorące. Polecam i życzę smacznego. 