Witam ponownie po powrocie. Wycieczka udała się, mimo zmiennej pogody. Odpoczęłam, nabrałam sił i zyskałam energię do pracy. O wrażeniach opowiem wkrótce, a dziś proponuję Wam upieczenie pysznego ciasta. Ponieważ wróciliśmy w nocy, a rano idę do pracy, nie gotuję obiadu - mama zaprosiła nas do siebie. Jak wrócę po egzaminach, zrobię ciasto, które będzie doskonałym zwieńczeniem posiłku. Polecam. Składniki:Ciasto kruche:• 2 szklanki mąki • 3/4 szklanki cukru• 3 żółtka• 1 łyżeczka proszku do pieczenia• 1 kostka 200 gramowej masła lub margarynyMasa budyniowa:• 2 budynie śmietankowe• mleko• syrop z brzoskwiń• 2 łyżki mioduMasa serowa:• 75 dag sera białego śmietankowego• 3/4 kostki 200 gramowej masła lub margaryny• 3 łyżki cukru pudru• 3 łyżki miodu• 2 jajka• 1 budyń w proszku (waniliowy lub śmietankowy)• aromat śmietankowyBeza:• 3 białka• 2 łyżki mąki pszennej• 1 łyżeczka mąki ziemniaczanej• 2 łyżki cukru• 1 łyżeczka oleju• szczypta proszku do pieczeniaDodatkowo:• puszka brzoskwiń• wiórki kokosoweSposób przygotowania:1. Zaczynamy od otworzenia puszki brzoskwiń. Owoce przekładamy na sito i osączamy z syropu. Syrop pozostawiamy do budyniu.2. Na ciasto kruche standardowo mąkę zmieszaną z proszkiem i przesianą siekamy z masłem, dodajemy cukier i żółtka i zagniatamy ciasto. Wkładamy 2/3 ciasta do lodówki, a 1/3 do zamrażalnika.3. Brzoskwinie z syropu kroimy na cienkie plasterki i odkładamy.4. Teraz robimy budyń. Syrop pozostawiony z brzoskwiń dopełniamy mlekiem do 1/2 litra (mieszaniny syropu i mleka ma być razem 1/2 litra) i dodajemy miód. Wlewamy to do rondelka i doprowadzamy do wrzenia, mieszając od czasu do czasu (mleko może sie oddzielać od syropu, ale po zamieszaniu znowu się łączą). Osobno w 200 ml mleka rozpuszczamy budynie. Wlewamy na wrzący syrop z mlekiem i gotujemy budyń. Gęsty zdejmujemy z ognia.5. Tortownicę o średnicy 28 - 30 cm wykładamy pergaminem i wygniatamy szybko ciastem z lodówki. Na ciasto w tortownicy wylewamy gorący budyń. Na budyniu rozkładamy połowę brzoskwiń lekko wciskając je w budyń. Posypujemy szczodrze wiórkami kokosowymi i łyżką cukru pudru. Odstawiamy, by wystygło.6. Zabieramy sie za masę serowa. Do miski wrzucamy miękką margarynę i wsypujemy cukier puder oraz dokładamy miód. Przy pomocy miksera ucieramy na puszysty krem. Do tak utrzepanej masy dodajemy po jednym żółtku, cały czas miksując. Po żółtkach w masie ląduje proszek budyniowy i aromat, i znowu miksowanko :) Gdy się wszystko połączy, dokładamy po trochu serek biały (oczywiście zmielony lub gotowy sernikowy) i cały czas miksujemy. Gdy nam sie ser skończy, a masa będzie puszysta i dobrze wymieszana, odstawiamy mikser. Ubijamy pianę z białek ze szczyptą soli i wykładamy na masę serową. Teraz najtrudniejsze. Mieszamy drewniana łychą tak, aby piana nie siadła, a wszystko się dobrze połączyło. Tak przygotowaną masę serową wylewamy na budyń i brzoskwinie w tortownicy, wyrównujemy. Na serze układamy resztę brzoskwiń też lekko wciskając je w masę. 7. Nagrzewamy piekarnik i zabieramy się za ubijanie białek na bezę. Do sztywnych białek sypiemy cukier i ubijamy, aż się rozpuści, sypiemy przez sitko mąki z proszkiem do pieczenia i wlewamy olej. Całość dokładnie mieszamy i wylewamy na ser z brzoskwiniami. Wyciągamy ciasto z zamrażalnika. Jeśli jest twarde jak kamień, to ścieramy je na tarce i posypujemy nim bezę. Jeżeli natomiast szybko uwinęliśmy się z sernikiem i ciasto jest jeszcze miękkie to skubiemy je i układamy na bezie. 8. Ciasto wkładamy do piekarnika na 1 godzinę. Po jakichś 40 minutach beza sie dobrze zrumieni, więc radzę wysunąć ciasto lekko z piekarnika i przykryć folią lub pergaminem do pieczenia, by się nie przypaliło i wstawić z powrotem do piekarnika. Piec dalej.9. Po upłynięciu całkowitego czasu pieczenia wyłączyć piekarnik, ale sernik w nim zostawić na około 1 godzinę, by tam bardzo powoli stygł razem z piecem. Zapobiegnie to gwałtownemu opadnięciu serniczka.10. Po godzince wyjmujemy sernik z piekarnika i pozwalamy mu do końca ostygnąć, trochę odparować, bo jest wilgotny. Najlepiej jest go do przyszłego dnia wstawić do lodówki i dopiero po schłodzeniu podawać.Smacznego.żródło - przepis Anginka opublikowany za zgodą autorki 