Dzisiaj w szkole będę musiała porozmawiać z uczniami. To trudne, bo każdy z nas ma inną wrażliwość, a młodzi ludzie są radykalni w swoich poglądach. Jednak żałoba narodowa zobowiązuje, a tym, którzy zginęli, należy się przynajmniej minuta ciszy.Cały świat zadumał się nad polską tragedią. W wielu krajach wprowadzono żałobę na znak solidarności z naszą Ojczyzną. Mijają dni, a ludziom nadal trudno uwierzyć w straszne skutki katastrofy pod Smoleńskiem. Niby życie toczy się dalej, jednak większość z nas ma wrażenie, jakby świat zatrzymał się na chwilę.A ponieważ w takich momentach rzadziej myśli się o jedzeniu, przygotuję zapiekankę, która w zasadzie robi się sama. Wystarczy dodać do mieszanki warzywnej trochę podsmażonego boczku, nieco sera, odrobinę włoskich ziół i… gotowe. Wygląda pięknie, smakuje jeszcze lepiej, więc zachęcam do wypróbowania.Składniki:• mieszanka warzywna Włoski Styl (dowolna firma)• 30-40 dag boczku (parzonego)• 25 – 30 dag żółtego sera• makaron penne• zioła włoskie do przyprawienia• masłoSposób przygotowania:1. Makaron ugotować wg przepisu na opakowaniu.2. Boczek pokroić w kostkę, podsmażyć na patelni.3. Do lekko zrumienionego boczku wsypać mieszankę warzywną, doprawić. Nie należy przesadzać z solą, bo boczek jest słony.4. Warzywa dusić razem z boczkiem około 15 minut aż woda odparuje.5. Naczynie do zapiekania posmarować odrobiną masła.6. Ser zetrzeć na tarce.7. Układać warstwami: makaron, ser, warzywa z boczkiem. Całość posypać startym serem.8. Wstawić do piekarnika. Zapiekać w temperaturze 200 stopni C około 20 minut.Podawać gorące. Smacznego. 