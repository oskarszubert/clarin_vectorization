Lubicie pulpety? Mnie kojarzą się z dzieciństwem i …z dietą. Kiedy cierpiałam na jakąś niestrawność, a mama była w pracy, do akcji wkraczała babcia i już od progu słyszałam jej uspokajający głos:-Jak się czujesz, Laluniu? Zaraz zrobię ci pulpeciki…Dziś, kiedy przypominam sobie dawne czasy, uśmiecham się z rozczuleniem. Babci już nie ma, niestety, a w mojej podświadomości zakodował się na długo schemat pulpetów jako dania dietetycznego. Teraz staram się przełamywać ten stereotyp, ale udzielił się on chyba także mojej rodzinie, bo kiedy, parę lat temu, pierwszy raz zrobiłam na obiad pulpety, Dario zrobił zdziwioną minę. Na szczęście pulpeciki w sosie pomidorowym wszystkim smakowały, więc od tego czasu częściej pojawiają się w mojej kuchni.Dzisiaj także proponuję wam pyszne, delikatne pulpety w sosie koperkowym, które zrobiłam w oparciu o ten przepis. Są naprawdę wyjątkowe w smaku i mają jeszcze jeden atut. Ich przygotowanie zajmuje najwyżej 15 minut. Polecam.Składniki:• 0,5 kg mięsa gotowanego  z rosołu (lub mielonego mieszanego)• 1 duże jajko• 1 średnia cebulka• 1 sucha bułka (lub trochę bułki tartej)• ¾ litra bulionu drobiowego• 2 łyżki mąki pszennej• 2 łyżki mąki ziemniaczanej• 3 łyżki śmietany 18%• 2 łyżki świeżego drobno poszatkowanego koperku• przyprawy (ja dałam wegetę, pieprz, ostrą i słodka paprykę, czosnek granulowany)Sposób przygotowania:1. Ostudzone, gotowane mięso zemleć razem z cebulką.2. Mięso wyrobić z jajkiem, przyprawami i bułką namoczoną w wodzie i dokładnie odciśniętą (lub tartą).3. Z masy mięsnej uformować ok dziesięciu pulpetów.4. Pulpety obtoczyć w mące ziemniaczanej. Uwaga! Pulpety są bardzo delikatne!5. Do garnka wlać bulion, włożyć do rosołku pulpety i gotować na małym ogniu pod przykryciem ok 2-4 minut. (Jeśli używany mięsa surowego, pulpety gotujemy ok. 20 minut.)6. Poszatkowany koperek wrzucić do gotujących się pulpetów.7. Do śmietany dodać 2 łyżki zimnej wody, wsypać mąkę pszenną i dokładnie wymieszać. 8. Wlać do garnka z pulpetami i wymieszać, pogotować jeszcze chwilkę i doprawić do smaku.Całkowity czas przygotowania tego dania to ok. 15 minut. Pulpety są bardzo smaczne, a sosik pyszny, najlepiej smakuje z ziemniaczanym puree i surówką.Smacznego.Przypominam o trwającym konkursie. 