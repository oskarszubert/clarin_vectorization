Ponieważ wczoraj zrobiłam dużą porcję sałatki, dzisiaj wykorzystam jej część do przygotowania pysznej przekąski. Wystarczy nam kilka plastrów szynki, sałatka i … już. Po chwili na półmisku wyłożonym karbowaną sałatą pojawią się wypełnione pyszną niespodzianką roladki. Wyglądają tak efektownie, że zawsze najszybciej znikają ze stołu. Polecam.Składniki:• dowolna ilość plastrów szynki• sałatka, może być z tego przepisu lub inna• sałata karbowana – do dekoracjiSposób przygotowania:1. Przygotować sałatkę. Doprawić ją i wymieszać z majonezem.2. Plaster szynki rozłożyć na desce, położyć na nim porcję sałatki, zwinąć szynkę w rulon.3. Ruloniki z szynki wypełnione sałatką kłaść ostrożnie na półmisku wypełnionym karbowaną sałatą. Smacznego. 