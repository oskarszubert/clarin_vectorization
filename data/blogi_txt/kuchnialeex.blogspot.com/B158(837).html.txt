Uwielbiam piątki. Powtarzam to co tydzień, ale kiedy zbliża się weekend, wpadam w lekką euforię. To nic, że przede mną znów sobota i niedziela w pracy. Ten wolny piątek nastraja mnie naprawdę optymistycznie. Już w czwartek wieczorem, kiedy wracam zmęczona z aerobiku, jestem lekko podekscytowana i planuję kolejny dzień. Zawsze musi się w tym planie znaleźć miejsce na upieczenie czegoś dobrego. Na dziś zaplanowałam tartaletki ze śliwkami. Kiedy wyprawiłam Młodego do szkoły, poszłam do kuchni. Potrzebna mi była dosłownie godzinka, no może chwilkę dłużej i już. Pyszne tartaletki ze śliwkami czekają na powrót chłopaków, a ja biorę się za sprzątanie.Składniki:ciasto: • 50 dag maki pszennej • 3 łyżki cukru pudru • 25 dag tłuszczu • szczypta soli • 1 żółtko • 1/3 szklanki wody na wierzch: • 1/2 kg śliwek• brązowy cukier• masłoSposób przygotowania:1. Składniki na ciasto posiekać. Wyrobić ciasto. 2. Foremki do tartaletek wysmarować cieniutko masłem. Wylepić je warstwą ciasta. Nakłuć widelcem, aby ciasto po upieczeniu pozostało równe i nie wybrzuszało się; upiec dobrze na złoty kolor (ok. 15 - 20 minut).2. Wyjąć z piekarnika, ułożyć śliwki (bez pestek) przekrojone na pół (krojeniem do góry). Na śliwkach ułożyć po kawałeczku masła, posypać brązowym cukrem i wstawić do piekarnika na 25 min., aż się śliwki upieką. Piekarnik rozgrzewamy do temp. 210 stopni C. 3. Po upieczeniu tartaletki możemy posypać  cukrem pudrem. Smacznego. 