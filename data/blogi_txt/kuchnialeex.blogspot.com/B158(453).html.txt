Aby wykorzystać końcówkę sezonu jagodowego, zrobiłam lody z przepisu Dorotus. Oczywiście użyłam swojej maszyny do lodów, ale już wiecie, że można je zrobić także bez maszyny, jak poprzednie smaki, które proponowałam. Lody są pyszne: kremowe, z wyraźnie wyczuwalną nutą śmietany i mocno owocowe. Jeśli nie macie już jagód, możecie przygotować je z borówek, lody na pewno nic nie stracą na smaku. A kiedy owoce staną się niedostępne, z powodzeniem wykorzystajcie te zamrożone. Też będzie pysznie. Polecam.  Składniki:  • 130 g cukru waniliowego • 160 ml wody  • 500 g jagód (świeżych lub mrożonych) • 500 ml śmietany kremówki Sposób przygotowania:  1. Do rondelka wsypać cukier i wlać wodę. 2. Składniki zagotować. Chwilę gotować, aby cukier dokładnie się rozpuścił.   3. Do gotującego się syropu dodać jagody. Kiedy zaczną wrzeć, gotować 2 minuty. Przy mrożonych jagodach potrwa to dłużej.   4. Rondelek zestawić z gazu. Wlać śmietankę.   5. Wszystkie składniki zmiksować blenderem.   6. Mieszaninę ostudzić w zimnej wodzie. Wstawić do lodówki na 1-2 godziny, do całkowitego oziębienia składników.   7. Po tym czasie mieszankę wlać do maszyny do lodów* i postępować według wskazań producenta.   8. Gotowe lody przechowywać w zamrażarce. Smacznego.  * Uwaga: Lody można także przygotować bez maszyny. Wystarczy ostudzoną mieszaninę przelać do wysokiego pojemnika i wstawićdo zamrażarki. W odstępach 30 minut wyjmować masę. Dokładnie ją miksować  i ponownie wstawiać do zamrażarki. Przepis dodaję do akcji: 