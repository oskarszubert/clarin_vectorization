Ostatnio mój osobisty mąż zaczął przebąkiwać, że już dawno nie robiłam galarety, że może pomyślałabym…. I tak dalej, i tym podobne. Dario mógłby jeść galaretę codziennie. Jest tradycjonalistą i opornie godzi się na wszelkie nowości w naszej kuchni. A ja lubię rozmaitość. Dlatego nie zachwycił mnie jego pomysł. Ostatecznie stwierdziłam, że zrobię mu tę galaretę, a niech ma. Żeby nie było, że ja zła kobieta jestem. I zrobiłam, ale w tzw. międzyczasie wpadłam na pomysł, by zamiast tradycyjnego dania, przygotować odmianę mięsno – warzywnej terriny. I wiecie co? Wyszło pysznie. Polecam na co dzień i od święta.Składniki:• 1 golonka wieprzowa• 1 udko drobiowe• 2 szyje indycze• 3 marchewki• cebula• pietruszka korzeń i natka• biała część pora• 3 jajka • 1 puszka groszku• 1 puszka kukurydzy• 3 ząbki czosnku• sól, pieprz, wegeta• żelatyna na 2,5 litra wodySposób przygotowania:1. Mięso opłukać, sprawdzić, czy golonka nie ma włosków. Gdyby były, należy je usunąć (można opalić nad płomieniem gazu). Wszystkie kawałki mięsa włożyć do dużego garnka. Zalać zimną wodą i wstawić na gaz.2. Warzywa oczyścić i umyć. Do garnka z mięsem dodać: 3 marchewki, korzeń pietruszki, cebulę, pora. Doprawić wegetą. Po zagotowaniu usunąć szumowiny. Gotować na małym ogniu około 3 godzin (lub dłużej) do całkowitej miękkości mięsa. Starać się w tym czasie nie dolewać zbyt dużo wody do wywaru. Marchewki można wyjąć trochę wcześniej.3. Jajka ugotować na twardo i dokładnie ostudzić.4. Groszek i kukurydzę odcedzić z zalewy, lekko przepłukać wodą i zostawić, aby warzywa obciekły.5. Ugotowane mięso wyjąć, lekko przestudzić, oddzielić od kości i pokroić na małe kawałki.6. Wywar przecedzić przez sitko, lekko przestudzić. Doprawić pieprzem, dodać 3 ząbki czosnku przeciśnięte przez praskę. Do gorącego wywaru dodać żelatynę. Dokładnie wymieszać. Przestudzić.7. Jajka pokroić w plasterki. Tak samo pokroić marchewkę.8. W naczyniu żaroodpornym lub kamionkowym rozłożyć groszek i kukurydzę. Zalać porcją galarety.9. Na kukurydzę z groszkiem wyłożyć kawałki mięsa. Zalać znów galaretą.10. Na mięsie poukładać plasterki jajka i marchewki. Posypać posiekaną natką pietruszki i zalać galaretą. Wstawić do lodówki do zastygnięcia. 11. Podawać, ozdabiając każdą porcję. Smacznego. 