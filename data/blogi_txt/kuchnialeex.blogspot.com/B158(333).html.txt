Mam poważny dylemat. Muszę podjąć bardzo istotną decyzję. Zastanawiam się. Rozważam za i przeciw. Jeszcze nie wiem, co zrobić. Jasne jest jedno: nikt mnie nie wyręczy i nie pomoże. To musi być MOJA decyzja. I jest naprawdę trudna.Mam taką naturę, że najlepiej myśli mi się w kuchni. Kroję składniki, mieszam, łączę produkty, czasami przygotowuję zupełnie inne danie, niż miałam w planach. Dziś też kręcę się po moim królestwie. Młody leży chory w pokoju, więc od czasu do czasu podrzucam mu herbatę i coś na ząb. Dla siebie przygotowałam przekąskę – jajka na warzywnym Carpaccio. Za chwilkę je zjem. I wrócę do myślenia…Składniki:• 2 jajka ugotowane na twardo• ogórek ze skórką• dorodna rzodkiewka• kawałeczek papryki• majonez (normalny lub dukanowski)• szczypiorek• sólSposób przygotowania:1. Przygotować biały talerz. Ogórka ze skórką (dokładnie umytego!!!) pokroić na cieniutkie plasterki. Wystarczy ich tyle, by ładnie ułożyć na środku.2. Plasterki umytej rzodkiewki położyć na ogórku.3. Paprykę ułożyć promieniście na obrzeżach talerza.4. Jajka przekroić na połówki. Ułożyć na warzywach. 5. Każdą połówkę ozdobić majonezem wyciśniętym przez szprycę do ciast. Posypać szczypiorkiem. Posolić.Smacznego. 