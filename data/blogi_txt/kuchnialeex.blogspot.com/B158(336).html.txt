Uwielbiam nigdzie się nie spieszyć. Powoli witać dzień, zaplanować nadchodzące godziny, by nadać kształt całej dobie. Rano, jeszcze z filiżanką kawy w ręce, siadłam na podłodze przed szafką. Musiałam być cichutko, by nie budzić chłopaków. Zdjęłam z półki brulion w szarej okładce. Pamiętacie mój stary zeszyt z przepisami? Dzisiaj znów sięgnęłam do niego. Okazał się prawdziwą skarbnicą świetnych receptur. Wertując kartki, znalazłam właśnie ten przepis na jesienne ciasto. Jest przepyszne. Pachnie cynamonem, jabłkami i orzechami, smakuje doskonale z filiżanką herbaty lub kawy. A ponieważ dzisiaj ma mnie odwiedzić mama, to ciasto na pewno umili nam popołudniową pogawędkę. Polecam.Składniki:• 4 jajka• 1 szklanka cukru• 2 szklanki mąki• 2/3 szklanki oleju• 1 szklanka grubo posiekanych orzechów (pekan, włoskich, laskowych)• 1 łyżeczka sody• 1 łyżeczka cynamonu lub przyprawy piernikowej• 1 łyżeczka proszku do pieczenia• 4 jabłkaSposób przygotowania:1. Jajka utrzeć mikserem z cukrem, dolać oliwę.2. Dodać mąkę z proszkiem do pieczenia, sodę i cynamon. 3. Następnie dodać orzechy oraz obrane, pokrojone w plastry jabłka. Delikatnie wszystko wymieszać. 4. Piec w 180 stopni C przez około godzinę. Smacznego.Przepis dodany do akcji:Sezon na jabłka 