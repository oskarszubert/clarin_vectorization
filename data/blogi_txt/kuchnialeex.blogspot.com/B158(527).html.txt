Nareszcie wolne! Kocham niedzielne poranki, pisałam już o tym. Teraz te błogie chwile pozornej samotności (bo przecież moi bliscy są przy mnie, choć bujają w obłokach podczas snu) wzbogacam pyszną kawą z ekspresu. Oczywiście nadal pozostałam wierną miłośniczką lavazzy, ale ostatnio mąż zrobił mi niespodziankę i kupił ekspres Dolce Gusto Nescafe. Wprawdzie konieczne są do niego specjalne kapsułki, ale za to mogę przygotowywać różne odmiany kawy. Czy jest ekonomiczny? Nie wiem. Parzy dobrą kawę, a na kupienie dobrego ekspresu ciśnieniowego za kilka tysięcy złotych po prostu mnie nie stać.Tak więc w ten niedzielny poranek siedzę przy stole w kuchni, z filiżanką aromatycznego espresso i kolejną książką, którą ostatnio kupiłam. Czytam „Zaginiony symbol” Dana Browna. Ciekawa akcja, zagadkowe postacie i starożytne tajemnice sprawiają, że ma się ochotę przekładać kolejne strony powieści. Główny bohater, Robert Langdon, zostaje zwabiony do Waszyngtonu przez tajemniczego człowieka. Podróżując prywatnym samolotem nie wie, że przyjdzie mu nie tylko ratować będącego w śmiertelnym niebezpieczeństwie przyjaciela, ale także pomagać jego siostrze i odczytywać szyfr ukryty na najcenniejszym przedmiocie, który od wieków ukrywają członkowie loży masońskiej z trzydziestym trzecim stopniem wtajemniczenia. Zostały mi do końca zaledwie trzy rozdziały, jednak już wiem, że wcześniejsze powieści Browna: „Kod Leonarda da Vinci” oraz „Anioły i Demony” były bardziej „porywające”. Ale to tylko moja opinia.Dzisiaj, oprócz obiadu, przygotuję dla moich chłopaków coś słodkiego. Zastanawiałam się, co im upiec i postanowiłam przyrządzić niemiecką szarlotkę. Przepis na to pyszne ciasto przywiozła z Hamburga od Tiny i Toma moja córka, stąd nazwa. Szarlotkę można jeść na gorąco i na zimno. Pysznie smakuje z kleksem bitej śmietany i gałką waniliowych lodów. W sam raz na deser. Zapraszam.Składniki:Ciasto:3 szkl mąki200 g masła150 g cukru pudru4 żółtka1,5 kg jabłek + cukier wanilinowy i cukier biały do smakudodatkowo:lody śmietankowebita śmietanaSposób przygotowania:1. Mąkę przesiać, dodać żółtka, kawałki masła i cukier. Składniki posiekać nożem, potem szybko zagnieść ciasto. Podzielić na dwie części.2. Jabłka obrać, zetrzeć na tarce, dodać cukier, wymieszać i zostawić. Przed wyłożeniem na ciasto lekko odcisnąć sok lub odcedzić na sicie.3. Dno i boki tortownicy o średnicy 24 lub 26 cm wylepić jedną częścią ciasta, nakłuć widelcem i podpiec w piekarniku przez 15 minut.4. Na podpieczone ciasto wyłożyć jabłka, wierzch wyrównać. Na jabłka zetrzeć pozostałą część ciasta. Można je (jak w mojej wersji) rozwałkować, pokroić w paseczki, a te ułożyć na wierzchu ciasta.5. Piec w gorącym piekarniku (180 - 200 stopni - zależy od piecyka) przez 50 minut. Po wyjęciu posypać odrobiną cukru pudru.6. Podawać z lodami i bitą śmietaną.Polecam i życzę smacznego. 