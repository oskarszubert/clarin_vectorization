To mój pierwszy chleb, który upiekłam. Często wracam do oryginalnego przepisu till, ale my wolimy wersję z cebulką. Z czosnkiem owszem, smakuje dobrze, jednak złociste kawałeczki cebulki sprawiają, że wnętrze chleba jest wilgotne i miękkie, a aromat to prawdziwa poezja. W takiej wersji smakuje nam najbardziej. Polecam.Składniki:• 1/2 kg mąki• 5 dag drożdży• 1 łyżka oliwy z oliwek• 1 łyżeczka soli• 1 szklanka wody• 2 łyżki przesmażonej cebulki (lub 1 duży ząbek czosnku)Sposób przygotowania:1. Drożdże rozpuścić w wodzie razem z solą. 2. Dodać mąkę i wyrobić ciasto (można wyrobić je mikserem). W trakcie wyrabiania dodać ostudzoną i wcześniej przesmażoną cebulkę (lub przeciśnięty przez praskę czosnek).3. Wyrobione ciasto przełożyć do wysmarowanej tłuszczem keksówki.4. Zostawić do wyrośnięcia ok. 1 godz.Można skrócić czas wyrastania do ok. 20 minut w taki oto sposób: piekarnik nagrzać przez 15 minut do 50 stopni i wyłączyć, po czym do ciepłego i wyłączonego piekarnika włożyć chleb do wyrośnięcia. 5. Ciasto posmarować po wierzchu oliwą i wstawić do piekarnika : 200 stopni przez około 45-50 minut.Ostudzić na kratce.Smacznego. 