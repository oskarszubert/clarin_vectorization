Na dworze nadal jest koszmarnie zimno. Dobrze, że chociaż w domu i w szkole odpowiednio grzeją kaloryfery. Chyba wszyscy mają już dość tego mrozu. Przynajmniej ja czekam na dzień, w którym wreszcie będzie ciepło. Ale zanim pogoda znormalnieje, zapraszam Was na placki ziemniaczane. Są nieco inne niż tradycyjne, ale za to pyszne. Smakują z kleksem kwaśnej śmietany, odrobiną kawioru lub łososia. Są też znakomite posypane cukrem. Zależy co kto lubi. Spróbujcie.Składniki:• 8 średnich ziemniaków• 1 mała cebula • 1 ząbek czosnku• 1 jajko• 3 pełne łyżki mąki• 1 łyżka śmietany 18%• 5 dag startego żółtego sera• sól, pieprz• olejSposób przygotowania:1. Ziemniaki z cebulą i czosnkiem zemleć w blenderze. Masę wyłożyć na sitko położone na miseczce. Dokładnie odsączyć. Płyn zostawić. Masę ziemniaczaną przełożyć do naczynia.2. Po kilku minutach płyn odcedzony z ziemniaków ostrożnie wylać, zostawiając zgromadzoną na dnie białą skrobię. Dodać ją do zmielonych ziemniaków.3. Do masy dodać jajko, mąkę, śmietanę, starty żółty ser, sól, pieprz. Całość dokładnie wymieszać.4. Na patelni rozgrzać olej. Kłaść po 2 łyżki masy, rozpłaszczać ją formując placek.5. Smażyć z obu stron na rumiano.6. Każdy placek po zdjęciu z patelni odsączyć kładąc na papierowym ręczniku.7. Placki jeść gorące. Można je podać z kleksem śmietany/ jogurtu, koperkiem i wędzonym łososiem.Smacznego. 