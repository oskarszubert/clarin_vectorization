Niedawno udało mi się kupić oryginalną, włoską bruschettę. To rodzaj przekąski (wł. antipasto) pochodzącej z Italii, grzanka, której podstawą jest pieczywo, posmarowane oliwą i roztartym czosnkiem. Istnieje wiele wariantów tego dania. Najczęściej podawane jest z mieszanką świeżo pokrojonych pomidorów i ogórków. Ja proponuję bruschettę w swojej wersji, trochę mniej klasycznej, ale równie pysznej. Polecam.Składniki:• 3 spore porcje bruschetty• 5 dużych dojrzałych pomidorów• 1 średnia cebula• bazylia (świeża lub suszona)• 1-2 ząbki czosnku• sól, pieprz, cukier• oliwa• ocetSposób przygotowania:1. Kromki bruschetty leciuteńko posmarować masłem (lub jak w oryginale skropić oliwą) i natrzeć przekrojonym ząbkiem czosnku. Rozgrzać piekarnik do 200 stopni C. Kawałki pieczywa ułożyć na blasze. Opiec z obu stron na złoty kolor.2. Pomidory sparzyć, obrać ze skóry i pokroić na drobną kostkę. Cebulę drobno posiekać. Czosnek przecisnąć przez praskę. Wymieszać. Dodać oliwę, sól, pieprz, szczyptę cukru, bazylię i odrobinę octu dla zaostrzenia smaku.3. Na podpieczone kawałki bruschetty rozłożyć warstwę salsy pomidorowej. Zjadać od razu.Smacznego.Przepis dodany do akcji Smacznie i pomidorowo 