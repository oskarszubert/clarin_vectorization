Wczorajszy kurczak smakował wszystkim wyśmienicie. To delikatne mięso jest prawdziwym przebojem mojej kuchni. Chłopcy byli zachwyceni, że ich ulubiony kurczak znów pojawił się na stole. Szybciutko zniknął z talerzy. A podałam go z przepysznymi dodatkami. Zrobiłam ziemniaczane gniazdka: duże pieczone ziemniaki wypełnione smakowitym farszem i zapiekane w piekarniku pod serową pierzynką. W oryginale ziemniaki do tego przepisu od początku do końca się piecze. Ja jednak nie miałam tyle czasu, więc najpierw podgotowałam ziemniaki w mundurkach, a dopiero na końcu zapiekłam je w piekarniku. I w tej wersji smakowały znakomicie. Wykorzystałam pierwszą wersję farszu, ale gniazdka rewelacyjnie smakują również z drugą i trzecią wersją. Użyłam do tego dania specjalnej odmiany ziemniaków, które kupiłam w Lidlu. Mają cieniuteńką skórkę i dość szybko się gotują. Można jednak użyć tych, które mamy w domu. Zapewniam, że gniazdka będą świetną odmianą tradycyjnych tłuczonych ziemniaków. Sprawdzą się również podczas każdej rodzinnej uroczystości. Polecam.Składniki:• 8 szt dużych ziemniakówFarsz:I wersja: • grzyby (mrożone lub z weków)• 1 duża cebula• 20 dag wędliny• sól, pieprz• oliwa• kilka plasterków żółtego sera (opcjonalnie)1.Dokładnie wyszorowane ziemniaki włożyć do rozgrzanego piekarnika.2.Podsmażyć cebulkę na oliwie, dodać pokrojoną w kostkę wędlinę i opłukane (lub rozmrożone) grzyby. Podlać odrobiną wody, doprawić solą i pieprzem. Całość dusić około 20 minut na malutkim ogniu.3.Upieczone ziemniaki przeciąć wzdłuż (nie do końca), ostrożnie wydrążyć trochęmiąższu, posypać solą, pieprzem, włożyć masę mięsno – grzybową. Przykryć plasterkami żółtego sera. 4.Wstawić do gorącego piekarnika na 3-4 minuty. Przed podaniem posypać posiekaną natką pietruszki.II wersja: • 1 szt jajek• 2 łyżki masła• sól, pieprz• 20 dkg pieczarek• 1 cebula1.Dokładnie wyszorowane ziemniaki włożyć do rozgrzanego piekarnika.2.Pieczarki podsmażyć z cebulką na maśle lub oliwie, dodać jajko i szybko mieszać, aby lekko się ścięło i scaliło masę.3.Upieczone ziemniaki przeciąć wzdłuż (nie do końca), ostrożnie wydrążyć trochęmiąższu, posypać solą, pieprzem, włożyć kawałeczek masła i masę pieczarkowo - cebulowo - jajeczną. 4.Wstawić do gorącego piekarnika na 3-4 minuty. Przed podaniem posypać posiekaną natką pietruszki.III wersja:• 8 szt jajek• 2 łyżki masła• sól, pieprz1. Dokładnie wyszorowane ziemniaki włożyć do rozgrzanego piekarnika.2. Upieczone przeciąć wzdłuż (nie do końca), ostrożnie wydrążyć trochę miąższu, posypać solą, pieprzem, włożyć kawałeczek masła i wbić jajo.3. Wstawić do gorącego piekarnika na 3-4 minuty, aby ścięło się tylko białko.4. Przed podaniem posypać posiekaną natką pietruszki. Uwaga: Ziemniaki można najpierw podgotować w mundurkach (ok. 25 – 30 minut, zależy od odmiany), wydrążyć i nadziewać dowolnym farszem, a na końcu zapiec w piekarniku przez kilka minut.Aby skórka ziemniaków była chrupiąca, dobrze jest posmarować blaszkę i samą skórkę oliwą przed zapiekaniem.Smacznego. 