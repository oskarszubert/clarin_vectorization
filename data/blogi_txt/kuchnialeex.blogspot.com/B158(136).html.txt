Dzisiejsza niedziela jest u nas zupełnie nierodzinna. Ja od rana pracuję, Dario jedzie na uczelnię, ma ostatnie zaliczenia i egzaminy, a Młody zostaje sam w domu. Dobrze, że babcia zaprosiła go na obiad, bo musiałby czekać na jedzenie do naszego powrotu. Za to niedzielne popołudnie mamy zarezerwowane tylko dla Niego. Będziemy oglądać filmy. Nie wiem, jakie chłopcy wybiorą na ten „seans”, ale zazwyczaj mamy podobny gust, więc powinny mi się podobać. Na te wspólnie spędzone chwile przygotuję pyszną przekąskę, która dość często pojawia się w naszym domu. To smażone cebulowe krążki – świetna alternatywa dla sklepowych chipsów. Chłopcy bardzo je lubią. Ja też uważam, że są pyszne. Chrupiące, złociste okręgi lekko oprószone solą lub papryką, są naprawdę doskonałą przekąską. Polecam.Składniki:• 50 dag sporej cebuli• 20 dag mąki pszennej• 2 jajka• mleko lub piwo• ½ łyżeczki proszku do pieczenia• sól• olej do smażeniaSposób przygotowania:1. Cebule obrać, pokroić na grube plastry i delikatnie rozdzielić każdy plaster na krążki.2. Przygotować ciasto: w misce wymieszać mąkę, jajka, proszek do pieczenia i mleko. Powinno go być tyle, aby ciasto miało konsystencję gęstej śmietany. Odstawić na 30 minut.3. Rozgrzać olej w głębokiej patelni lub w garnku. Na talerzyku przygotować sobie trochę mąki.4. Każdy krążek cebuli zanurzyć w mące i w cieście. Wkładać na gorący tłuszcz. Smażyć z obu stron na złoty kolor. Osączyć na papierowym ręczniku.5. Cebulowe krążki świetnie smakują z mocną herbatą lub z jako przekąska do piwa.Smacznego. 