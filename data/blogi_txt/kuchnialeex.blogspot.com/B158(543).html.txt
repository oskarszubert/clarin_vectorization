Lubię wymyślać nowe rzeczy w kuchni. Ciągle coś robię inaczej, na nowo, po raz kolejny odkrywam znane już mi potrawy. Tak było również i tym razem. Przygotowywałam obiad, kiedy Młody wszedł do kuchni i zapytał:- Mamuś, co gotujesz?- Ziemniaki z kurczakiem i sałatą – odpowiedziałam.- Znowu ziemniaki? Ojej – zaczął marudzić i wyszedł.Na początku trochę się zdenerwowałam tym jego niezadowoleniem. Ale już po chwili pomyślałam, że może trzeba „coś wykombinować” No i wymyśliłam. Kiedy Młody siadł do stołu i postawiłam przed nim talerz, na jego buzi pojawił się wyraźny uśmiech.- Ale super! – powiedział i zabrał się do pałaszowania obiadu. Z talerza zmiótł wszystko. Także ziemniaki, choć w nowej odsłonie.Składniki:• ziemniaki dowolna ilość• sól• oliwaSposób przygotowania:1. Ziemniaki obrać, pokroić w ćwiartki, umyć i zalać zimną wodą.2. Wodę posolić do smaku.3. Gotować jak zazwyczaj, ale czas gotowania skrócić do 10 minut.4. W trakcie gotowania ziemniaków rozgrzać oliwę we frytkownicy.5. Ziemniaki odcedzić  i od razu włożyć do rozgrzanej oliwy.6. Opiekać na złoty kolor około 5 minut.7. Podawać jako dodatek do obiadu.Smacznego. 