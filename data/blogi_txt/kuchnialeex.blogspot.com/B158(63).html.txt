Wczoraj na kolację zrobiłam synowi angielski pudding. Przepis na to danie zaprezentowała w swoim programie Nigella Lawson. Ja skorzystałam z tej jego wersji. Jak pisze autorka, niby nic, a jednak pycha. Przyznaję, pudding zaskakuje prostotą i smakiem. Przygotowuje się go momentalnie, wygląda okazale. Pyszny z odrobiną kwaskowej konfitury…  Składniki:  3 jajka 3/4 szklanki mleka  3/4 szklanki mąki  tłuszcz do formy (1 łyżka)  Sposób przygotowania:  1. Jajka zmiksować z mlekiem. Odstawić na 15 minut. Następnie dodać powoli mąkę cały czas mieszając (mikserem lub trzepaczką).  2. Formę do pieczenia posmarować tłuszczem i wstawić do piekarnika nagrzanego do temp. 250 stopni C. Następnie na rozgrzaną blachę (lub żaroodporne naczynie) wlać przygotowaną masę (powinna być rzadka) i piec ok. 20 minut. 3.Podawać najlepiej na ciepło polane kwaśną śmietaną i płynnym miodem, czy też czekoladą.    Smacznego. 