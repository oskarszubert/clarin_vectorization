Kiedy zobaczyłam ten tort po raz pierwszy na stronie internetowej, zakochałam się w nim od razu. Wiedziałam, że muszę go zrobić. I udało się. Na pierwszy rzut oka przepis wydaje się skomplikowany. Nic bardziej mylnego. Tort jest gotowy w ciągu 2 godzin, łatwo go zrobić nawet niedoświadczonym osobom. Smakuje wyśmienicie i prezentuje się okazale. Był idealny na naszą wczorajszą rocznicę ślubu.Potrzebne:blacha o wymiarach 30x40trochę olejupapier do pieczeniatortownica o średnicy 22 cmSkładniki:Budyń:• 2 łyżeczki żelatyny • 1 opakowanie budyniu czekoladowego • 375 ml mleka• 40 g cukruCiasto kruszonki:• 125g mąki pszennej• szczypta proszku do pieczenia • 15 g niesłodzonego kakao• 1 opakowanie cukru waniliowego• 50 g cukru• 80 g miękkiego masła lub margaryny• 1 mała łyżeczka wodyBiszkopt:• 4 duże jajka • 100 g cukru• 1 opakowanie cukru waniliowego• 100g mąki pszennej• 40 g mąki ziemniaczanej• 1 łyżeczka proszku do pieczeniaNadzienie:• 50 g białej czekolady• 400g zimnej śmietany 36%• 2 opakowania usztywniacza śmietany (Śnieżka)• 2 łyżeczki małe konfitury wiśniowejOprócz tego:• 3 łyżeczki konfitury• 400g zimnej śmietany• 1 opakowanie cukru waniliowego• 2 opakowania usztywniacza śmietany (Śnieżka)• 25g białej czekoladySposób wykonania:Budyń:1. Zagotować 300 ml mleka. W pozostałej części (75 ml) rozmieszać proszek budyniowy. Do gorącego mleka dodać cukier i żelatynę. Mieszać, aż się rozpuści. Do gotującego mleka wlać rozrobiony proszek budyniowy. Ugotować budyń. Przełożyć do miseczki. Wymieszać i przykryć folią aluminiową do wystygnięcia.Kruszonka:2. Rozgrzać piekarnik do 200 stopni C. Dno tortownicy wyłożyć papierem do pieczenia.3. Mąkę z proszkiem do pieczenia i kakao wymieszać w misce,  dodać resztę składników i mieszkać ręcznie, albo mikserem do utworzenia się kruszonki. 4. Kruszonkę rozprowadzić za pomocą łyżki na dnie tortownicy. Blaszkę włożyć na środkową wysokość do piekarnika. Piec ok. 15 minut. 5. Wyjąć z piekarnika, obłożyć folią i zostawić do wystygnięcia.Biszkopt:5. Oddzielić żółtka od białek. Białka ubić z cukrem na sztywną pianę.6. Dodać do białek żółtka. Wymieszać.7. Na białka z żółtkami przesiać oba rodzaje mąki z proszkiem do pieczenia. Wymieszać dokładnie łyżką.8. Blaszkę 30x40 wyłożyć papierem do pieczenia. Rozsmarować biszkopt. Piec w piekarniku nagrzanym do 180 stopni C około 15 minut.9. Zostawić do ostygnięcia.Złożenie tortu:10. Upieczoną kruszonkę położyć na paterze i posmarować 3 dużymi łyżkami konfitury. 11. Zdjąć papier z biszkoptu i pociąć go na 4 równe części Mają powstać 4 podłużne pasy.12. Budyń dokładnie wymieszać i rozprowadzić równo na biszkopcie.13. Czekoladę zetrzeć na drobnych oczkach tarki. Wiórkami posypać budyń. 14. Śmietanę ubić z usztywniaczem i rozprowadzić na budyniu posypanym wiórkami czekoladowymi. 15.Konfiturę rozprowadzić cieniutkimi paseczkami pośrodku biszkoptowych pasków (ponieważ moja konfitura nie była jednolita, zmiksowałam ją). 16. Pierwszy pas biszkoptowy zrolować. Postawić pionowo na środku spodu z kruszonki. 17. Pozostałe pasy biszkoptowe tak samo zwinąć i stawiać dokoła, powstanie zwijany tort. 18. Jeśli stojące rolady będą za wysokie, przyciąć je. Owinąć je folią spożywczą i wstawić na godzinę do lodówki.Wykończenie tortu:19. Po upływie godziny tort wyjąć z lodówki.20. Śmietanę zmiksować z cukrem waniliowym i usztywniaczem. 21. Zdjąć folię spożywczą, cały tort posmarować ubitą śmietaną. 22. Na wierzchu zrobić fale, żeby powierzchnia nie była równa. Zetrzeć białą czekoladę i dookoła (po bokach) oblepić. Ozdobić wg własnego pomysłu. Smacznego.UZUPEŁNIENIE:Wczoraj, na urodziny mojej pociechy, ponownie zrobiłam ten tort. Jest wyśmienity, został zjedzony przez gości do ostatniego okruszka. Na pewno będę często do niego wracać. Do oryginalnego przepisu wprowadziłam kilka modyfikacji:Spód:- użyłam ciastek digestive, które rozkruszyłam i wymieszałam z 1 łyżką kakao oraz 3 łyżkami roztopionego masła,- powstałą masą wylepiłam dno tortownicy i podpiekłam 15 minut w piekarniku rozgrzanym do 190 stopni C.Śmietana do masy i obłożenia:- zamiast usztywniaczy (np. popularnego śmietan-fixu, którego używałam poprzednio) użyłam Żelatyny w ilości 2 łyżeczki na każdą porcję (czyli w sumie 4 łyżeczki. Najpierw ubiłam śmietanę 400 ml z cukrem waniliowym, dodałam do niej rozpuszczoną i ostudzoną żelatynę. Masa śmietanowa świetnie się trzymała,- poprzednio nie mogłam ładnie uformować obłożenia, bo zawiodły usztywniacze, dzisiaj nie miałam z tym problemu. Popatrzcie:Polecam. 