Nie odpoczęłam podczas weekendu. Męczyła mnie migrena i jakieś ogólnie złe samopoczucie. Przejęłam się wiadomością o odejściu kolegi. Nie miałam ochoty dosłownie na nic. Ledwo dotarłam na wybory, ale tego nie mogłam po prostu odpuścić.Z niechęcią wzięłam się za przygotowanie obiadu. Niedawno znalazłam fajny przepis, który postanowiłam wypróbować. Okazało się, że danie wyszło wyśmienite. No i na szczęście nie wymagało wiele pracy. Gwiazdeczka, która przyjechała na 2 godziny, by zagłosować i załapała się na domowy obiad, wzięła ze sobą resztę mięsa. Dzisiaj razem z M. je zjedli i wciąż bardzo im smakowało. Nam też. Polecam.  Składniki:• 1 kg schabu bez kości• 50 dag pieczarek• 20-30 dag wędzonego boczku • 3 cebule • 0,5 l śmietanki 30% (słodkiej)• sól, pieprz, olejSposób przygotowania:1. Boczek pokroić w kostkę. Podsmażyć na patelni.2. Dodać pokrojoną  w kostkę cebulę i na koniec wrzucić pokrojone pieczarki. 3. Całość smażyć, aż woda z pieczarek odparuje. Doprawić do smaku. 4. Schab pokroić w plastry, delikatnie rozbić, oprószyć solą i pieprzem.5. Smażyć mięso bez panierki na gorącym oleju na złoty kolor. 6. Schab włożyć do brytfanki bądź naczynia żaroodpornego, na nie wyłożyć pieczarki z boczkiem i cebulą. Ja układałam składniki warstwami.7. Wszystko zalać śmietanką i wstawić pod przykryciem do piekarnika. 8. Piec 1 godzinę w temperaturze 190 stopni. Podawać z ulubionymi dodatkami.Smacznego. 