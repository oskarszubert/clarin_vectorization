Uff, dziś zdałam ostatni egzamin dyplomowy i mam za sobą cały rok ciężkiej pracy. Dużo tego było, naprawdę. Na szczęście wszystko udało mi się pogodzić – mogę teraz stwierdzić z ulgą. Kiedy zaczynałam studia podyplomowe, wiedziałam, że będzie to spore wyzwanie. Oczywiście musiałam podnieść sobie poprzeczkę i zaczęłam jednocześnie 2 kierunki. Jeden egzamin miałam już 2 tygodnie temu, drugi dziś. I proszę. Studia za mną. Bardzo się z tego cieszę. W domu cisza. Młody już od piątku jest na wakacjach, Gwiazdeczka wpadła na dzień i już wyjechała, Dario po południu również wyjeżdża służbowo na kilka dni. A ja…. Dzięki tym wyjazdom mam „Dzień Dziecka” – zostaję sama w domu na jakiś czas. Cudownie! Wprawdzie będę w pracy, ale za to popołudnia zagospodaruję po swojemu.  A ponieważ mogę ten czas spędzić jak chcę, dziś robię sobie pauzę od gotowania. Zamiast obiadu jem jogurt z przepysznym dodatkiem, który ostatnio odkryłam: z musli kokosowym z czekoladowym crunchy. Można je kupić w małych porcjach, aby zużyć za jednym razem. Dzięki temu płatki są chrupiące, pyszne, świetnie łączą smak kokosowych chipsów z czekoladowymi chrupkami. W połączeniu z ulubionym jogurtem tworzą przekąskę doskonałą na upalny, letni dzień. Nie jest to żaden przepis, raczej pomysł, który pozwolił mi na odkrycie nowych smaków. Koniecznie spróbujcie.   Składniki:  • ulubiony jogurt (ja użyłam kawowego) • 1 opakowanie musli kokosowe z czekoladowym crunchy Fitella Gellwe  Sposób przygotowania:  1. Jogurt przelać do miseczki.    2. Wsypać do jogurtu musli kokosowe z czekoladowym crunchy.   3. Lekko wymieszać, zjadać od razu.   Smacznego. 