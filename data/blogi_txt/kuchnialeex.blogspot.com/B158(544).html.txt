Wpadłam w wir obowiązków. Sporo ich. Spodziewałam się tego, ale nie myślałam, że zostanę z tym prawie sama. Trudno. Twarda ze mnie kobieta, więc dam sobie radę. Co mnie nie zabije, to mnie wzmocni. Robota musi być zrobiona i już. Wychodzę rano, wracam po południu i biorę się za obiad, gotowanie, a potem znów za pracę biurową. Od czasu do czasu mam chwilkę, by chłopakom zrobić coś dobrego. Dziś przygotowałam im pyszne opiekane ziemniaczki. Dario zjadł je ze zsiadłym mlekiem, a Młody z mięsem. Polecam, bo smakują rewelacyjnie.  Składniki:  • młode, małe ziemniaczki – dowolna ilość, • oliwa, • sól, • ulubione zioła – ja użyłam czosnek, paprykę, przyprawę do frytek i ziemniaków  Sposób przygotowania:  1. Ziemniaki włożyć do zlewu i zalać zimną wodą.    2. Umyć je ostrą stroną gąbeczki tak, by nie zetrzeć całkowicie skórki.    3. Włożyć ziemniaki do garnka, zalać wodą , osolić.    4. Gotować do miękkości (około 20 minut). 5. Na blaszce rozsmarować oliwę. Piekarnik nagrzać do 220 stopni C w opcji górny grill.    6. Ziemniaki odcedzić. Wyłożyć na blaszkę wysmarowaną oliwą. Obtoczyć je. Posypać przyprawami.    7. Wstawić do piekarnika na ok. 10 minut.    8. Podawać gorące.    Smacznego. 