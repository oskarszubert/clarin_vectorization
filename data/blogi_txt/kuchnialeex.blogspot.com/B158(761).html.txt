Ten wyjątkowy sernik znakomicie podkreśli uroczysty charakter zbliżających się świąt. Wyobraźcie sobie stół przykryty białym obrusem, gałązki jedliny leżące przy nakryciach, płomienie świec odbijające się w kolorowych bombkach i dźwięki kolędy delikatnie rozbrzmiewające w domu. I sernik. Ten sernik. Wspaniały, puszysty, aksamitny, z lekką cytrynową nutą, oblany przepyszną czekoladą. Po prostu jedyny na Boże Narodzenie. Składniki:• 1 kg twarogu sernikowego• 8 jajek• 20 dag masła (15 dag + 5 dag)• 1 budyń waniliowy bez cukru• 2 cukry waniliowe• 1,5 – 2 szklanki cukru pudru• sok z ½ cytryny• 2 tabliczki czekolady: gorzka i mleczna• bakalie (rodzynki, skórka pomarańczowa) Sposób przygotowania:1. Masło (15 dag) rozpuścić w garnuszku i ostudzić.2. Oddzielić żółtka od białek. Żółtka utrzeć na puch (aż zmienią kolor na lekko kremowy i staną się puszyste) z cukrem i 1 cukrem waniliowym.3. Ser zmielić 2 lub 3 razy przez maszynkę. Ja kupuję ser już zmielony, wówczas wystarczy go zmiksować z utartymi żółtkami z cukrem.4. Do sera dodać budyń, cały czas miksując dodać także rozpuszczone, przestudzone masło i sok z cytryny.5. Dodać do masy bakalie obtoczone w mące. W moim serniku ich nie ma. Dario nie lubi ich w masie serowej :)6. Białka ubić na sztywną pianę ze szczyptą soli i 1 cukrem waniliowym. Dodać pianę do masy serowej. Delikatnie, ale dokładnie wymieszać.7. Masę serową przełożyć do formy wysmarowanej masłem i posypanej tartą bułką. Ja piekłam go w tortownicy o średnicy 30 cm. Można użyć też 26 cm, wówczas będzie wyższy.8. Wstawić sernik do nagrzanego piekarnika. Piec 80 minut  w temperaturze 180 stopni C. Zostawić do ostygnięcia. Wstawić do lodówki.9. 2 tabliczki czekolady i 5 dag masła rozpuścić w garnuszku lub w kąpieli wodnej.10.Zimny sernik polać roztopioną czekoladą. Zostawić do zastygnięcia.Smacznego. 