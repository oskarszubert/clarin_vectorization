Zapewne każdy z Was ma swój przepis na fasolkę po bretońsku. Ja robię ją od dawna, a przepis odziedziczyłam wraz z notatnikiem mamy. Początkowo nie przepadaliśmy za nią, bo mama preferowała jej gęstą wersję. Dodawała do potrawy dużo zasmażki, a fasolka stawała się ciężka. Dopiero potem odkryłam, że danie smakuje zupełnie inaczej (i moim zdaniem lepiej), gdy tylko odrobinę jest zagęszczone. Taką wersję fasolki polubili w moim domu wszyscy. Dzisiaj proponuję ją Wam. Składniki:• 70 dag fasoli Jaś• 30 dag boczku• 30 dag mięsa (łopatka lub karkówka)• cebula• listek laurowy• 2 ziela angielskie• koncentrat pomidorowy Pudliszki• oliwa• wegeta• pieprz• słodka paprykaSposób przygotowania:1. Fasolę wypłukać i zalać wodą. Powinna sięgać kilka cm ponad poziom fasoli. Jeśli fasola jest sucha, zostawić na lub na całą noc. Jeżeli jest świeża, nie trzeba jej namaczać.2. Fasolę zalaną wodą zagotować i gotować, dodając wegetę, listek, ziele, paprykę i pieprz.3. Mięso i boczek (może też być kiełbasa, jeśli ktoś lubi) pokroić w kostkę i przesmażyć na złoty kolor na oliwie. Przełożyć do fasoli.4. Cebulkę pokroić w drobną kostkę, przesmażyć na tym samym oleju co mięso, również dodać do fasolki (może być z odrobiną oliwy).5. Gotować razem do miękkości fasoli aż wszystkie smaku się połączą.6. Na koniec dodać koncentrat pomidorowy.7. Jeśli lubimy rzadką fasolkę, wyłączamy gaz i jemy. Możemy ją także zagęścić zasmażką.Smacznego.Zasmażka: Na patelni rozgrzać tłuszcz (może być oliwa), wsypać trochę mąki krupczatki i zrumienić ją. Kiedy mąka się zezłoci, wlać na patelnię odrobinę zimnej wody, zahartować zasmażkę i całość dodać do wrzącej fasolki. 