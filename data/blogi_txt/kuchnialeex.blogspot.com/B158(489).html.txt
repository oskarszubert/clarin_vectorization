Upał. Prawdziwy, letni upał. Dobrze, że moja młodzież jest w takich miejscach, że może poleżeć na plaży. A w mieście jest gorąco. Aż nie chce się siedzieć w kuchni. Oczywiście nie robię sobie wolnego od gotowania, ale staram się przygotowywać dania, które robi się szybko i najlepiej bez piekarnika. Dziś zapraszam na przekąskę, która świetnie nadaje się na spotkania mniej lub bardziej oficjalne, większe lub mniejsze przyjęcia w domu lub w ogrodzie. Przygotowałam melona w szynce. Smakuje świetnie. Polecam.  Składniki:  • melon Galia lub miodowy • plastry szynki Sposób przygotowania:  1. Melona schłodzić w lodówce. Wyjąć, przekroić na pół, usunąć pestki. Pokroić na cienkie paski. 2. Każdy pasek melona owinąć plastrem szynki. 3. Układać na półmisku.    Smacznego 