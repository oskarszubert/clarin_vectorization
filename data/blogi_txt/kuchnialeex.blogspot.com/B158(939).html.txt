Już kwiecień. Nie mogę się nadziwić, jak szybko mija czas. Ten szaleniec pędzi do przodu, a ja nie umiem za nim nadążyć. Ciągle brakuje mi wolnej chwili, aby ze wszystkim się uporać. Teraz w pracy zaczął się gorący okres. Klasy maturalne powoli kończą naukę, za trzy tygodnie trzeba wystawić im stopnie. Klasy trzecie szykują się do majowych praktyk, a wszyscy czują już zbliżającą się maturę. My przygotowujemy się także do Dnia Otwartego, podczas którego odwiedzą naszą szkołę młodzi ludzie z okolicznych gimnazjów. No i w kwietniu są święta. A do nich także trzeba się przygotować.Gwiazdeczka wczoraj pojechała i zabrała na 3 tygodnie Mufkę. Kiedy rano weszłam do kuchni, było w niej pusto. Mój króliczek nie czekał na mnie, jak zawsze, przed klatką, nie skakał wesoło z niecierpliwieniem wyglądając jedzenia. Wiem, że Gwiazdeczka o nią zadba, rozumiem, że za nią tęskniła i chce mieć ją przy sobie, ale … jakoś dużo miejsca się zrobiło bez mojego zwierzaczka.Rano przygotowałam dla nas pyszną zupę z tego przepisu. Robi się ją naprawdę szybko i chłopcy z przyjemnością zjedzą ją w porze obiadowej. Ja dzisiaj zostaję dłużej w pracy, chłopcy piszą próbną maturę. Zmykam już, bo robi się niepokojąco późno…Składniki:• mieszanka chińska mrożonych warzyw • 1 saszetka ryżu• 2 łyżeczki koncentratu pomidorowego• sól, pieprz, wegeta do smaku• bulionetka drobiowa Knorr’a lub rosół• śmietana (opcjonalnie)• 1 łyżka ciemnego sosu sojowegoKlopsiki:• 0,5 kg mięsa mielonego wieprzowego• 1 jajko• 1 cebulka • bułka kajzerka• sól, pieprz, wegeta, czosnek (lub inne do wyboru)• mąka pszennaSposób przygotowania:1. Przygotować klopsiki: bułkę namoczyć w wodzie, cebulkę zmielić. Do mięsa dodać jajko, odciśniętą bułkę, zmieloną cebulkę oraz przyprawy: pieprz, wegetę, czosnek. Dokładnie wyrobić jak na kotlety mielone. Z mięsa formować klopsiki wielkości orzecha włoskiego. Układać na desce oprószonej mąką. Wierzch klopsików też oprószyć mąką.2. Zagotować rosół lub wodę z bulionetką, aby otrzymać wywar. 3. Na gotującą wodę wrzucić mrożonkę. Gotować 2 minuty.4. Wrzucić klopsiki, zasypać ryżem, dodać sos sojowy i doprawić do smaku. Gotować ok.25min.5. Pod koniec gotowania dodać koncentrat pomidorowy (ja tym razem go nie dodałam, bo … zapomniałam kupić). Zupkę tę można w dowolny sposób modyfikować, dodając np. śmietanę.Smacznego. 