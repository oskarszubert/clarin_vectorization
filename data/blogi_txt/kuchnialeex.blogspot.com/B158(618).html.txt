Zaczyna się pierwszy wiosenny miesiąc. Wprawdzie pora roku zmieni się dopiero za trzy tygodnie, a zima straszy nas chłodnymi nocami i porankami, świat pięknieje z dnia na dzień. Ludziom też żyje się jakoś lepiej. Dłuższe dni zachęcają do aktywności, a słońce sprawia, że łatwiej znosi się codzienne problemy.Wracam dzisiaj z pracy wcześniej i przed popołudniowymi dodatkowymi zajęciami zrelaksuję się w kuchni. Już wczoraj ustaliłam z moimi chłopakami menu na dzisiaj. Zażyczyli sobie placki po węgiersku. To jedno z ich ulubionych dań. Przyznaję, kiedy usłyszałam, co chcą zjeść, uśmiechnęłam się ukradkiem. Już dawno nie smażyłam tych placków, więc można było się spodziewać takiego życzenia. A więc gdy tylko usłyszeli, że zostało mi sporo sosu, od razu zdecydowali, co chcą na obiad. Już się cieszę na myśl, jak cudownie będą wyglądać przy stole, wcinając z apetytem pyszne placki: puszyste, chrupiące z dodatkiem gęstego sosu z kawałkami mięsa. Polecam je także Wam.Składniki:• ok 1 kg ziemniaków• 1-2 cebule• 1 jajko• mąka pszenna - kilka łyżek• sól• pieprz• szczypta sody oczyszczonej• oliwaSos: http://kuchniaaleex.blogspot.com/2010/01/pyszny-sos-wg- aleex.htmlSposób przygotowania:1. Ziemniaki i cebule obrać i zetrzeć na tarce. Ja, aby było szybciej i łatwiej, mielę je w elektrycznej maszynce do mięsa 2 razy. Można także zmiksować ziemniaki w blenderze. Masa ziemniaczana jest wówczas jednolita, a my nie jesteśmy zmęczeni.2. Do masy ziemniaczano - cebulowej dodać całe jajko (jeśli masy jest dużo a jajka małe, można dodać 2), szczyptę soli, pieprz, szczyptę sody i mąkę. Trudno dokładnie określić jej ilość. Masa nie może być za rzadka ani za gęsta (patrz zdjęcia).3. Rozgrzać oliwę na patelni. Wyłożyć część ciasta i rozsmarować je na całym dnie patelni formując duży placek. Upiec go na złoty kolor z obu stron.4. Następnie zsunąć na talerz i polać sosem wg Aleex .5. Placek złożyć na pół, ozdobić plasterkami pomidora, ogórka, kleksem śmietany lub według własnego pomysłu.Z podanej porcji wychodzi kilka placków.Smacznego. 