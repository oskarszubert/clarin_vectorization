Niedawno dostałam podwójny prezent od Winiar i firmy Tefal z prośbą o wypróbowanie. W paczce znajdowała się patelnia oraz spory zapas nowego „Pomysłu na...”. Byłam zaskoczona, ale była to miła niespodzianka. Z zaciekawieniem zabrałam się do oglądania przesyłki.   Najpierw przyjrzałam się patelni. Była śliczna i bardzo solidna. To produkt z nowej linii TALENT. Jego wnętrze pokryte zostało najbardziej zaawansowaną i odporną powłoką nieprzywierającą TITANIUM PRO, której ultra twarda warstwa wewnętrzna HARDBASE została wzmocniona tytanem. To gwarancja niezwykłej odporności na zarysowania oraz pełne bezpieczeństwo przy stosowaniu metalowych akcesoriów.   Na środku spodu patelni znajduje się czerwone koło, czyli wskaźnik THERMO-SPOT. Kiedy patelnia rozgrzewa się do właściwej temperatury, wzorek na wskaźniku znika. Koło staje się wyraziście czerwone. To sygnał dla użytkownika, że czas rozpocząć smażenie.    Patelnia ma nowoczesny spód indukcyjny o grubości 4,5 mm, odporny na odkształcenia oraz gwarantujący szybkie i równomierne rozprowadzanie ciepła. Zewnętrzne ścianki patelni pokrywa łatwa w czyszczeniu nieprzywierająca powłoka w kolorze czarnym. Rączka patelni jest wygodna. Pewnie się ją trzyma w ręku, a ładna metalowa wstawka uatrakcyjnia jej wygląd. Patelnia z serii TALENT jest przeznaczona do różnych typów kuchenek. I jest naprawdę świetna. Ale o tym za chwilę.   Potem sięgnęłam po nowe produkty firmy Winiary. Choć seria „Pomysł na...” jest już znana na rynku, tych produktów w sklepach jeszcze nie ma. Intrygująca jest już sama nazwa „Pomysł na...Papirus”. Co to takiego? – pomyślałam.     Otworzyłam opakowanie. Bardzo łatwo się je otwiera, dzięki odpowiedniemu nacięciu. Brzeg torebeczki jest równiutki, nieposzarpany, łatwo można dostać się do środka.   A zawartość jest bardzo ciekawa. W każdej torebce znajdują się 4 arkusze pergaminu. Każdy nasączony jest aromatycznymi ziołami i przyprawami. Jak widać na powyższych zdjęciach, możemy wybierać spośród 3 odmian „Pomysłu na Papirus”: papryki z ziołami, czosnku z ziołami i ziół prowansalskich.    No tak. Papirus mamy, każdy świetnie przyprawiony. Co dalej? Ano wystarczy przekroić dorodną pierś kurczaka na 4 kotlety. Każdy można lekko rozbić, ale ja tego nie robiłam. Kawałki mięsa włożyłam pomiędzy kartki pergaminu i lekko przycisnęłam do mięsa.     W tym czasie postawiłam patelnię na średnim ogniu i poczekałam, aby rozgrzała się. Kiedy THERMO-SPOT zmienił się w czerwone koło, patelnia była gotowa. Przygotowane wcześniej kotlety z kurczaka położyłam  na gorącej patelni. Nie dodawałam nawet odrobiny tłuszczu, po prostu położyłam pergaminowe pakieciki. Smażyłam je po 5 minut z każdej strony.     Gdy tylko mięso rozgrzało się, kuchnia wypełniła się aromatem ziół. Zapach zwabił moich chłopaków, którzy z zaciekawieniem asystowali mi podczas tego testu, oczywiście czekając na smaczny efekt końcowy. Po 10 minutach mięso było gotowe.    Pierwszą porcję pokroiłam na kawałki. Młody chwycił największy i krzyknął: Mamuś, tak soczystego kurczaka to ja jeszcze nie jadłem! I wiecie co? Przyznaliśmy mu rację. Pierś z kurczaka przygotowana w pergaminie jest soczysta nie tylko z nazwy. Każdy kawałek mięsa jest nasycony soczystym aromatycznym płynem.   Następne podałam już trochę inaczej. Najpierw w otoczeniu kolorowego garnirunku ze świeżych warzyw.   Bardzo nam smakowała także pierś podana na warzywnej pierzynce. Podsumowanie:  Zupełnie szczerze, naprawdę gorąco polecam oba produkty.   Patelnia jest rewelacyjna, spełnia wszystkie obietnice, które przedstawia w swojej ulotce producent. Dużym ułatwieniem jest nowa, odporna na zarysowania powłoka, ponieważ nie musimy używać podczas smażenia specjalnych sztućców, wystarczą zwyczajne, metalowe przybory i nic złego się nie stanie. Powłoka sprawia, że do patelni nic nie przywiera. Kiedy z pakiecików wypłynęło nieco soku, od razu tworzyły się z niego krople, które momentalnie wysychały zmieniając się w proszek. Usunęłam go zwyczajnym papierowym ręcznikiem.    Wprawdzie patelni nie można myć w zmywarce, ale to nic nowego. Ja nie wkładam do zmywarki żadnych patelni ze specjalnymi powłokami, aby ostre środki myjące ich nie uszkodziły.  Równie gorąco polecam „Pomysł na... Papirus”. Każda wersja bardzo nam smakowała, natomiast Młodemu najbardziej przypadł do gustu pergamin z czosnkiem i ziołami. Polubiliśmy tę nowość tak bardzo, że od kilku dni kurczak w papirusie pojawia się na naszym stole.  Zachęcam do spróbowania. Ja na pewno poeksperymentuję jeszcze z innymi rodzajami mięsa. Jestem pewna, że będą świetnie smakowały.   Aleex. 