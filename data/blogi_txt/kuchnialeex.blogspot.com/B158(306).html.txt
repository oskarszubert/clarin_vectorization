Znacie przepis na grzyby po kaszubsku? Mi ta nazwa bardzo długo kojarzyła się wyłącznie ze śledziami po kaszubsku. Ale grzyby? Okazało się, że są, a jakże! I to jakie pyszne. Dostałam przepis na nie od znajomej pani Marysi, dobrodusznej kobiety, która zawsze dostarcza mi latem ogromne ilości jagód. Kilka lat temu wraz z jagodami przyniosła także trochę grzybów. Gdy zastanawiałam się, jak je wykorzystać, podpowiedziała, że ona przygotowuje wielkie partie grzybów po kaszubsku. Oczywiście poprosiłam ją o przepis. I dostałam go wraz ze słoiczkiem tego specjału „do spróbowania”. Spróbowaliśmy, pewnie, że spróbowaliśmy. A grzybki podczas tej degustacji zniknęły błyskawicznie. Jeszcze tamtego lata w mojej spiżarni pojawiła się porcja grzybów w słoiczkach wg tego przepisu. I tak już co roku. Polecam.Składniki:• 1 durszlak ugotowanych grzybów• 1/2 kg cebuli• 1 szklanka oliwyzalewa:• 1 szklanka wody• 1 płaska łyżka ostrej papryki (jeśli ktoś woli mniej pikantne dania, można zmniejszyć ilość papryki)• 5 łyżek cukru• 6 łyżek octu 10%• 5 łyżek pasty pomidorowejSposób przygotowania:1. Grzyby oczyścić, pokroić na większe kawałki i dokładnie wypłukać. Włożyć do garnka, zalać wodą, zagotować, odcedzić. Ponownie zalać wodą, posolić, zagotować, zmniejszyć ogień i gotować grzyby około 1/2 godziny. Po tym czasie ugotowane grzyby odcedzić.2. W szklance oliwy udusić 1/2 kg pokrojonej w kostkę cebuli. Wymieszać z ugotowanymi grzybami.3. Zagotować zalewę: do garnka wlać wodę, dodać cukier, paprykę, ocet i pastę pomidorową, wymieszać i doprowadzić do wrzenia. 4. Do gotującej się zalewy wrzucić grzyby z cebulą i oliwą, wymieszać. Gorące wkładać do słoików. Mocno zakręcić. Dla pewności można słoiki pasteryzować około 30 minut, ale nie jest to konieczne.Polecam i życzę smacznego.Przepis dodany do akcji:Grzybobranie 2010i akcji:Akcja - Przetwory 2010 