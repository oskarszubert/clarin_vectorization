Będąc na diecie, każdy chce jeść nie tylko zgodnie z jej zasadami, ale także smacznie. Ponieważ ostatnio robiłam dla mojej rodziny pierś kurczaka z pieczarkami, pomyślałam, że warto byłoby przygotować ją w wersji dukanowskiej. Okazało się, że to nie tylko możliwe, ale nawet bardzo łatwe. A co najważniejsze – miałam pyszny obiad, oczywiście w fazie II. Polecam.Składniki:• pierś kurczaka• kilka pieczarek• cebula• sól, pieprz, papryka, przyprawa do kurczaka• 1 jajko• 2 łyżki mleka• 1 pełna łyżka otrębów owsianych• ½ - 1 łyżka skrobi kukurydzianejSposób przygotowania:1. Pieczarki obrać, drobno posiekać (można skorzystać z blendera), podlać wodą i poddusić na patelni. Przyprawić do smaku.2. Cebulę obrać, drobniutko posiekać, dodać do pieczarek. Dusić całość do odparowania płynu. Przełożyć na sitko, aby pozbyć się ewentualnego soku.3.Pierś kurczaka rozbić na dość cienki płat mięsa. Oprószyć przyprawami. Na jednej części rozłożyć pieczarki. Zawinąć mięso, tworząc kieszonki. Brzegi rozbić tłuczkiem, dla dokładnego sklejenia.4. Z jajka, mleka, otrębów i skrobi zrobić ciasto. Składniki wystarczy zmiksować, dodać sól i pieprz do smaku.5. Kieszonki wypełnione pieczarkami zanurzać w cieście. Kłaść na rozgrzaną patelnię i smażyć bez tłuszczu na złoty kolor z obu stron.6. Pierś przełożyć do naczynia żaroodpornego, podlać odrobiną bulionu (można dorzucić ząbek czosnku), przykryć  i wstawić do nagrzanego do 200 stopni C piekarnika. Piec 20 minut. Smacznego.Przepis dodany do akcji:Dukan Faza II 