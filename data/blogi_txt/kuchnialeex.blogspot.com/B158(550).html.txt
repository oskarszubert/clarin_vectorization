Pieczone wczoraj ciasta udały się wspaniale. Sądzę, że gościom mamy będą smakowały. Ponieważ dzisiaj jest niedziela, może, oprócz obiadu, przygotujecie jedno z nich u siebie w domu? To, które proponuję Wam, jest wyjątkowo pyszne. Ten wypiek znany jest pod kilkoma nazwami. Słyszałam, że nazywają je: Pani Walewska, Pychotka, czy Królewiec. W moim domu przyjęła się nazwa Orzechowiec. Piekę go na różne okazje i zawsze szybciutko znika z patery. Goście doceniają delikatny smak kruchego spodu upieczonego z bezą, której słodycz przełamują lekko kwaskowe powidła śliwkowe. Te dwie warstwy pysznego ciasta przełożone są karpatkową masą z lekkim, maślanym posmakiem. Całość jest przepyszna. Doskonale zbalansowane smaki zadowolą najbardziej wyrafinowane podniebienia. Spróbujcie.Składniki:Ciasto:3 szklanki mąki1 kostka margaryny Kasi4 żółtka1,5 łyżeczki proszku do pieczenia3/4 szklanki cukru pudru3 łyżki śmietanycukier waniliowyPoza tym:powidła śliwkoweorzechy włoskiekrem Karpatka kostka masła2 szklanki mlekaSposób przygotowania:1. Z podanych składników zagnieść ciasto. Podzielić je na dwie równe części.2. Upiec dwa placki w następujący sposób: jedną część ciasta rozwałkować na blaszce wyłożonej papierem do pieczenia. Na cieście rozłożyć 1/2 słoiczka powideł śliwkowych (cienką warstwę), a następnie ubitą z cukrem waniliowym i 1 łyżką cukru kryształu pianę z 2 białek. Pianę posypać orzechami włoskimi.3. Piec 30 - 35 minut w temperaturze 200 stopni C. Drugą część ciasta upiec identycznie jak pierwszą. Zostawić do ostygnięcia.4. 1,5 szklanki mleka zagotować. W pozostałej ½ szklanki mleka rozmieszać dokładnie krem Karpatka. Ugotować jak budyń: Do wrzącego mleka wlać rozmieszany krem, mieszać, aż powstanie jednolita masa. Nie należy zrażać się, że na początku porobią się grudki. Pod koniec gotowania, wszystkie znikną, a masa będzie gładka. Zostawić do ostygnięcia.5. W misce zmiksować do białości masło. Dodawać do niego porcjami ostudzony budyń, aż powstanie krem. 6. Po ostudzeniu oba placki przełożyć przygotowanym kremem Karpatka.Ciasto można posypać cukrem pudrem. Smakuje wyśmienicie. Smacznego! 