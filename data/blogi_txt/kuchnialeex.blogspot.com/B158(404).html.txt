Zapraszam dziś na prawdziwy rarytas. Sezon grzybowy w pełni, pora więc wykorzystać te dary natury jak najpełniej. Znacie już podgrzybki marynowane, sos grzybowy i aromatyczną zupę. Teraz proponuję Wam kotlety z grzybów. Są prze – pysz – ne! Zrobiłam je wczoraj i zniknęły błyskawicznie. Ich zrobienie wymaga odrobiny wprawy, ale efekt warty jest trudu. Spróbujcie, to doskonała alternatywa dla typowych mięsnych dańSkładniki:• 50 dag świeżych grzybów leśnych (podgrzybki, prawdziwki, kozaki)• 3 cebule• 10 dag czerstwej bułki (lub 7 dag ryżu)• 2 jajka• mleko• tarta bułka• sól, pieprz• oliwaSposób przygotowania:1. Grzyby oczyścić, kilkakrotnie wypłukać, osączyć. Zalać zimną wodą lekko osoloną i zagotować. Kiedy tylko woda zacznie wrzeć, grzyby odcedzić, ostudzić. Posiekać grzyby na drobne kawałeczki (można też zmielić je przez maszynkę, ale nie są wówczas tak pyszne).2. Cebulę obrać, drobno posiekać. Połowę porcji (1,5 cebuli) zeszklić na oliwie. Dodać do cebuli grzyby, doprawić, dusić do całkowitego odparowania sosu (najpierw pod przykryciem, a kiedy będą już uduszone, zdjąć pokrywkę i całkowicie odparować wodę. Może to zająć ok. 30 – 40 minut). Ostudzić.3. Pozostałą porcję cebuli podsmażyć na oliwie. 4. Bułkę namoczyć w mleku, odcisnąć, zemleć razem z podsmażoną cebulką , zmieszać z grzybami. Dodać jajka i przyprawy, wyrobić masę na kotlety. Masa będzie dość luźna .5. Zrobić  kotlety. Ja posypywałam dłoń tartą bułką, łyżką nakładałam na dłoń masę i formowałam kotlety, obtaczając je jeszcze bułką tartą. Od razu kłaść na rozgrzaną oliwę i smażyć z obu stron na złoty kolor.Smacznego.Przepis dodany do akcji:Grzybobranie 2010 