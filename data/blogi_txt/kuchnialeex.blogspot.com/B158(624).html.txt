Dziś o godzinie 12.00 zakończył się II etap konkursu na Blog Roku 2013. Jury podliczyło wszystkie oddane na blogi głosy i wyłoniło w każdej kategorii 10 blogów, które zostały zakwalifikowane do III etapu konkursu. Blog „W mojej kuchni” znalazł się w pierwszej dziesiątce kategorii KULINARNE, uzyskując 244 głosy.  Nie wiem, co będzie działo się dalej, ostateczne nominacje ogłosi główny juror tej kategorii – Tomasz Jakubiak.   Moi Drodzy – za każdy wysłany sms serdecznie dziękuję. Jestem Wam naprawdę wdzięczna, ponieważ każdy pojedynczy głos to sygnał dla mnie, że lubicie moją kuchnię, jej smaki i aromaty, moje komentarze – nie tylko dotyczące potraw, ale również otaczającej nas rzeczywistości oraz panujący tutaj klimat. Cieszę się, że akceptujecie moje zamiłowanie do tradycji, w którą czasami wplatam nutę nowoczesności, świeżości. Cieszę się także z tego, że mój pomysł na prowadzenie bloga, który uwzględnia wszystkie etapy przygotowywania potrawy oraz moja pasja uczenia innych – w tym przypadku dotycząca nauki gotowania – nadal się wam podoba.  Jeszcze raz gorąco dziękuję. A jutro zapraszam na kolejne smakołyki.  Aleex.   Źródło zdjęcia:  internet 