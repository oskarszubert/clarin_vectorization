Czas na drugi etap przygotowania nalewki malinowej. Jak wyglądają  Wasze słoje z malinami? A spirytus? Nabrał już przepięknego rubinowego koloru? Minął odpowiedni czas i znów wracamy do naszej nalewki. No to do dzieła...  ETAP II Przypominam składniki, które są nam potrzebne do zrobienia nalewki:  Składniki:  • 2 kg dojrzałych malin  • 1 l spirytusu • 1,2 – 1,5  kg cukru  • 1 litr wódki  Do tej pory wykorzystaliśmy już maliny i spirytus, teraz czas na cukier.  Sposób przygotowania:  1. Zlać  spirytus nasączony malinami do słoja lub butelki – przefiltrować, aby płyn był klarowny. Ja użyłam kilku filtrów do kawy.    2. Zamknąć szczelnie butelkę i odstawić do szafki. 3. Maliny zasypać cukrem. Ja wsypałam najpierw 1 kg, wymieszałam, a resztę wysypałam na wierzch.    4. Maliny z cukrem zostawić na stole w zamkniętym słoju. Powinny stać kilka dni aż do rozpuszczenia się cukru. 5. Po tym czasie przejdziemy do etapu III.  Aleex.   Dla zainteresowanych – etap I przygotowania malinówki opisany jest tutaj. 