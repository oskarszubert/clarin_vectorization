Ferie i czas względnej swobody już się kończą. A drugi semestr, który za moment się zacznie, będzie bardzo pracowity. Przede mną matura. Po raz pierwszy nie będę egzaminatorem na ustym egzaminie, sprawdzę się za to w nowej roli. Już teraz przygotowuję listy, wykazy, rozpisuję sale, w których odbędzie się egzamin. Lubię mieć wszystko uporządkowane, toteż zajęć mam sporo. Miłą odskocznią od pracy był jeden z wczorajszych komentarzy, który znalazłam u siebie na blogu. Dostałam w nim zaproszenie do zabawy blogowej dotyczącej seriali. Jej zasady są bardzo proste, więc szybciutko je zaakceptowałam. Zawierają się w kilku punktach. No to zaczynamy. Oto co trzeba zrobić:1. Opublikuj u siebie na blogu logo zabawy:2. Napisz, kto Cię zaprosił:Zaprosiła mnie:Marianna z bloga  Kuchenne wojowanie 3. Zaproś co najmniej 5 innych blogów:A więc zapraszam: Olę Malwinę  Evenkę  Marzenę  Agę  Ksenę  Amri 4. Wymień i opisz kilka swoich ulubionych seriali:I tutaj pojawił się mały problem, bo...Nie jestem pasjonatką seriali. Nie mam czasu na ich systematyczne oglądanie. Ale jest kilka takich, które zapadły mi w pamięć.1. Przede wszystkim polskie seriale z czasów mojej młodości, które także i dziś są popularne i chętnie przypominane: Daleko od szosy, Królowa Bona, Alternatywy 4, Czterej pancerni i pies, Janosik, Sami swoi, itp. Jedne doskonale pokazują dawną polską rzeczywistość, inne idealizują działania człowieka. Bawią, wzruszają, śmieszą, są oryginalne i interesujące.2. Lubię seriale kryminalne, ale takie, w których każdy odcinek to odrębna opowieść. Dzięki takiej kompozycji, nawet jeśli nie mam czasu, by obejrzeć kilka odcinków z rzędu, zawsze mogę do serialu wrócić. Podobają mi się Kości i Agenci NCIS.3. Nie lubię brazylijskich tasiemców, łzawych i bezsensownych historii. Trzymam się od nich z daleka. Ponieważ szanuję odmienność gustów innych ludzi, nie będę przytaczała tytułów.4. Ostatnio oglądałam serial, który mnie zachwycił. Ten sześcioodcinkowy film szwedzki pt. Millennium, został nakręcony w oparciu o słynną książkową trylogię. REWELACYJNY! Wprawdzie dostałam go na płytach, nie był emitowany w TVP, ale jest zdecydowanie w czołówce moich faworytów.Skoro już było mi dane zastanowić się nad moimi serialowymi preferencjami, to doszłam do wniosku, że dobry serial to taki, który pamięta się po latach i z przyjemnością do niego się wraca.Życzę Wam miłego dnia i zapraszam na jutro na wyjątkową sałatkę.Aleex. 