Udało nam się ostatnio zdobyć świeżutkie, młodziutkie boczniaki. Byłam zdziwiona ich widokiem, ponieważ zazwyczaj kojarzą mi się one z dużymi kapeluszami, a te były małe i niepozorne. Zastanawiałam się, jak je przyrządzić. Znalazłam dwa ciekawe przepisy, ale wykorzystałam tylko ten klasyczny, choć nieco zmieniłam proporcje. Boczniaki udały się znakomicie. Jeśli lubicie panierowane kanie, to ten przepis jest dla Was. Polecam.Składniki:• ½ kg kapeluszy boczniaka• 6 łyżki mąki• 4 jajka• 10 łyżek startej bułki• oliwa• 2 szklanki mleka• sól• pieprzSposób przyrządzenia:1. Kapelusze umyć, osuszyć.2. Grzyby moczyć przez kilkanaście minut w mleku, wyjąć, posolić i przyprawić pieprzem. 3. Po 15 min. obtaczać z obu stron w mące, następnie w roztrzepanych jajkach, panierować w bułce. 4. Smażyć na gorącym tłuszczu na rumiano z obu stron. 5. Włożyć do naczynia żaroodpornego i wstawić do piekarnika nagrzanego do 200 stopni na 15 minut. 6. Podawać gorące jako dodatek do potraw lub samodzielne danie.Smacznego. 