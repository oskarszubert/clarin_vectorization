Często proponuję Wam różnego rodzaju mięsa. Dzisiaj czas na surówkę, która będzie do nich świetnym dodatkiem. Robię ją do obiadu regularnie, ponieważ bardzo ją lubimy. Jest prosta, wręcz banalna, ale chyba przez to taka genialna w smaku. Spróbujcie ją zrobić, na pewno Wam zasmakuje.Składniki:• średniej wielkości kapusta pekińska• 1 duża marchewka• 1 duża cebula• sól• pieprz• szczypta cukru• szczypta kwasku cytrynowego (lub sok z cytryny do smaku)• majonez (ja używam Kieleckiego)• ewentualnie : natka pietruszkiSposób przygotowania:1. Kapustę przekroić wzdłuż, opłukać, odkroić twardą końcówkę, resztę poszatkować w cienkie paseczki. 2. Marchewkę zetrzeć na tarce o małych oczkach (wyjdą cieniutkie paseczki).3. Cebulę pokroić w drobniutką kostkę.4. Wszystkie składniki wymieszać, doprawić solą, pieprzem, cukrem i kwaskiem. Na końcu dodać majonez. 5. Można nieco ożywić kolor surówki dodając np.: posiekaną natkę pietruszki.Polecam, smakuje wyśmienicie jako dodatek do obiadu lub jako surówka do chlebków pita z nadzieniem. Smacznego!Można ją także podawać w wersji "light" - z sosem sałatkowym Knorr'a, np. śródziemnomorskim. Polecam. 