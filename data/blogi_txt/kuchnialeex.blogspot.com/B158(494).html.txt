Lubicie podczas seansu filmowego chrupać po cichutku ciepłe migdały lub orzechy laskowe otoczone słodkim karmelem? Jeśli tak, to polecam tę przekąskę, bo smakuje wyśmienicie. Moje dzieci pochłonęły całą porcję błyskawicznie, a mąż jakoś dziwnie często próbował, jak smakują, aby stwierdzić później, że zrobiłam ich stanowczo za mało…Składniki:• 50 dag migdałów• 50 dag cukru• 125 ml wody• 1 łyżeczka cynamonu• 1 łyżeczka cukru waniliowegoSposób przygotowania:1. W rondlu przygotować syrop z cukru i wody. Dodać cynamon i cukier waniliowy.2. Wsypać migdały i ogrzewać na wolnym ogniu ok 20 minut, cały czas mieszając.3. Gdy migdały będą dokładnie oblepione syropem, rozłożyć je na folii aluminiowej do ostygnięcia. Te na zdjęciu z przodu są wyjęte trochę wcześniej - po ostygnięciu są lśniące. Te na zdjęciu z tyłu wyjęte później, gdy syrop zaczyna gęstnieć - są po ostygnięciu otoczone cukrem.Smacznego. 