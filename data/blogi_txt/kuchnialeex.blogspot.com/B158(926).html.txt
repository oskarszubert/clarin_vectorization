Mam sporo pracy. Piekę mamie na imieniny dwa pyszne ciasta, które wkrótce Wam zaproponuję. Kiedy zbliżają się Jej imieniny, zaczyna się w rodzinie lekkie szaleństwo. Każdego roku  trwają przygotowania, które dzielimy między siebie. Oczywiście mama stara się za wszelką cenę dogodzić wszystkim, przygotowuje różne smakołyki. Siostra robi jakąś sałatkę, a ja, jak zwykle, piekę ciasta. Staram się, aby były naprawdę wyśmienite. A skoro jestem zajęta, dziś na obiad proponuję Wam i moim najbliższym zupę. Zarzucajka to świetna propozycja na chłodne dni. Wspaniale rozgrzewająca, aromatyczna, pyszna. Każdy jej łyk smakuje naprawdę wyjątkowo. Jestem przekonana, że polubicie ją i Wy, i Wasi domownicy. Zapraszam.Składniki:2 skrzydełka z kurczaka (lub jedno udko)2 żeberka wieprzowemarchewpietruszkakawałek poraziemniaki1 średnia cebulakapusta kiszona ( ilość, która się mieści w słoiku 3/4 litra)1 ziele angielskie1 listek laurowykawałek (~ 10 dag) boczku odrobina mąki krupczatkidowolnie: vegeta, maggi lub kostka bulionu z kury Knorr’aSposób przygotowania:1. Kapustę kiszoną pokroić w poprzek włókien, jeśli jest bardzo kwaśna, wypłukać ją pod bieżącą wodą. Włożyć do garnka, zalać wodą i zagotować. Od chwili zawrzenia gotować na małym ogniu ok 2 godziny. Można zrobić to dzień wcześniej i ugotowaną kapustę przechować w chłodnym miejscu.2. Ugotować wywar z mięsa (może być z dodatkiem kostki rosołowej Knorr’a). Na tarce z dużymi oczkami zetrzeć marchew i pietruszkę - jarzyny dodać do wywaru. Włożyć też kawałek pora, ziele, listek. Wszystko gotować ok. 1/2 godziny. W tym czasie ziemniaki obrać, pokroić w drobną kostkę i dodać do zupy.3. Dopiero teraz wsypać vegetę i dodać inne przyprawy. Zupa ma się gotować aż ziemniaki będą miękkie.Boczek pokroić w kostkę, zrumienić na patelni. 4. Skwarki dodać do gotującej się zupy. Na tym samym tłuszczu zeszklić pokrojoną w drobniutką kostkę cebulkę i także dodać do zupy. Kiedy ziemniaki będą już miękkie, do garnka z zupą włożyć ugotowaną wcześniej kapustę. Jeśli będzie za mało kwaśna, można dodać wywaru z kapusty.5. Zrobić zasmażkę. Na tłuszcz wytopiony z boczku wsypać mąkę i zezłocić ją. Następnie wlać na patelnię odrobinę zimnej wody - zasmażka się zahartuje - i dodać do zupy.6. Całość wyśmienicie smakuje. Jest jeszcze lepsza na drugi dzień, dlatego ja zawsze gotuję duuużą porcję, aby zostało "na jutro". Zupa jest gęsta, pożywna i sycąca, znakomita na jesienne i zimowe dni.Smacznego. 