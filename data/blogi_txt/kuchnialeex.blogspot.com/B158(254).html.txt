Dobrze, że dziś już czwartek. Wczorajszy dzień był okropny. Wróciłam z pracy dopiero przed osiemnastą, ale w domu pracowałam jeszcze do dwudziestej. Wieczorem byłam już bardzo zmęczona, ale chyba nie to było najgorsze. Moje kiepskie samopoczucie skłoniło mnie do pewnych refleksji: jak łatwo jest podciąć człowiekowi skrzydła, jak niewiele trzeba, by zniechęcić do konstruktywnego działania świetny zespół ludzi. Moja szefowa ma takie umiejętności opanowane do perfekcji. Wystarczy jedno posiedzenie rady, by fajną grupę osób wytrącić z równowagi. Ostatnio zastanawialiśmy się, czy jej działania to już mobbing. Ale czy mobbing można stosować wobec grupy osób? Dobrze, że chociaż przez kilka dni nie będę musiała jej widzieć. Uff….Zmykam do kuchni. Muszę odreagować te „chore klimaty” panujące w mojej pracy. Na początek zrobię sobie coś pysznego. Gdyby ktoś mi kiedyś powiedział, że na diecie będę zajadać naleśniki, nie uwierzyłabym. A jednak znalazłam na nie przepis. Spróbujcie sami. Są pyszniejsze od tradycyjnych.Składniki:Ciasto:• 2 jajka• ½ szklanki mleka• 1 łyżka skrobi kukurydzianej• 1 łyżka otrębów owsianych• sólNadzienie:• 20 dag białego chudego sera• jogurt naturalny 0%• 5 tabletek słodziku• kilka kropli esencji waniliowejSposób przygotowania:1. Jajka, mleko, skrobię zmiksować. Dodać szczyptę soli i łyżkę otrębów. Wymieszać.2. Rozgrzać teflonową patelnię. Niczym nie smarować. Wylać pół ciasta. Delikatnie podważyć brzegi naleśnika. Kiedy ciasto się zetnie, przewrócić na drugą stronę (ja robię to rękami). Tak samo usmażyć drugi naleśnik.3. Słodzik rozpuścić w odrobinie wrzącej wody. Dodać ser, jogurt i esencję. Zmiksować na gładką masę.4. Naleśniki posmarować grubą warstwą serka. Z podanej porcji otrzymamy 2 duże naleśniki lub 3 mniejsze.Smacznego. 