Dziś miałam ciężki dzień w pracy. Na stres, narastający z każdą chwilą, zareagowałam bólem głowy. Po lekcjach dotarłam szybciutko do domu i położyłam się na chwilę. Ból mijał bez tabletek, więc doszłam do wniosku, że miał on charakter napięciowy. Na szczęście jutro mam wolny piątek i nie muszę iść do pracy. Trochę odetchnę. Kiedy Młody wrócił ze szkoły, zrobiliśmy razem jego ulubioną odmianę skrzydełek – hot wings. Młody przepada za tymi pikantnymi kawałkami kurczaka z KFC. Od kiedy odkryłam przepis Nigelli, robię je w domu. Wychodzi dużo taniej i równie smacznie. Polecam.Składniki:• 1 kg skrzydełek kurczaka • 1,5 litra mleka• mąka• 2 jajka• oliwa do smażenia• 2 ząbki czosnku• duża porcja chili• przyprawy (sól, czosnek, wegeta, pieprz, papryka, przyprawa do kurczaka)Sposób przygotowania:1. Skrzydełka kurczaka umyć, przeciąć na pół w stawie, odciąć końcówki(nie będą już potrzebne) i włożyć do garnka z grubym dnem. Zalać mlekiem, wsypać 1 łyżkę soli i wstawić na noc do lodówki.2. Następnego dnia do garnka wsypać przyprawy: paprykę, przyprawę do kurczaka, czosnek granulowany , chili, włożyć obrane ząbki czosnku.3. Garnek z mięsem wstawić na gaz. Gotować do 10 minut. Podczas gotowania będą tworzyły się szumowiny i kożuchy, ale nie należy zwracać na to uwagi.4. Miękkie skrzydełka wyjąć. Mleko wylać (trochę trudno domyć garnek). Skrzydełka opłukać pod bieżącą wodą. Odłożyć do ostygnięcia.5. Rozkłócić w głębokim talerzu jajka, dodać wegetę, pieprz, chili i inne przyprawy. W drugim talerzu przygotować mąkę (też z odrobiną chili). Na patelni rozgrzać olej. 6. Skrzydełka panierować w mące, jajku i ponownie w mące. 7. Kłaść je na rozgrzany tłuszcz i smażyć na złoty kolor.8. Podawać z dowolnymi dodatkami.Smacznego. 