Od czasu do czasu moi chłopcy mają nieodpartą ochotę na porządny kawał mięsa. Moja w tym głowa, aby za każdym razem smakowało ono inaczej. Ostatnio przyrządziłam karkówkę według nowego przepisu. Jego podstawową wersję dostałam od koleżanki z pracy (Jolu – dziękuję), ale ostatecznie zrobiłam to danie, jak zawsze, po swojemu. Przyznaję, że smak pozytywnie mnie zaskoczył. Niby nic, mięso obłożone kapustą kiszoną, ale efekt końcowy jest naprawdę pyszny. Koniecznie spróbujcie. U mnie na pewno będzie powtórka. Składniki:• 1 kg karkówki• 1 duża cebula• 1 kg kapusty kiszonej• smak z mięsa lub bulion pieczeniowy• 2-3 łyżki oleju• przyprawy: sól, pieprz, delikat Knorr’a do mięs, czosnek.Sposób przygotowania:1. Karkówkę naciąć tak, aby mięso było rozdzielone na plastry, ale nie przecięte do końca. 2. Karkówkę oprószyć przyprawami.3. Cebulę pokroić w plastry.4. Między plastry mięsa włożyć plasterki cebuli. Mięso przykryć i wstawić do lodówki na kilka godzin lub całą noc.5. Na dnie naczynia żaroodpornego rozsmarować 1 łyżkę oleju.6. Przygotować kapustę:  odcisnąć, jeśli jest za kwaśna, wypłukać. Można ją lekko przesiekać, aby nitki nie były za długie.7. Wyłożyć na dno naczynia część kapusty kiszonej.8. Wyjąć mięso. Między nacięcia, w których już są plasterki cebuli, włożyć część kapusty kiszonej.9. Karkówkę położyć na kapuście ułożonej na dnie naczynia. Obłożyć mięso dokoła resztą kapusty, aby karkówka była nią przykryta ze wszystkich stron.10 Polać kapustę po wierzchu resztą oleju i połową szklanki smaku z mięsa lub bulionu pieczeniowego. Ja rozkruszyłam drobinki kostki pieczeniowej. Tylko to miałam pod ręką.11. Naczynie przykryć. Piec przez 2 godziny w piekarniku nagrzanym do 200 stopni C.12. Podawać z ulubionymi dodatkami.Smacznego. 