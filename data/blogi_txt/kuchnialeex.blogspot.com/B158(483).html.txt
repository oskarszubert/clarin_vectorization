Fajny jest ten weekend, szkoda, że już powoli mija. Nic niepokojącego się nie działo, dlatego mogłam trochę odreagować stres i po prostu odpocząć. Miałam tylko kilka spraw zawodowych do przejrzenia, więc naprawdę nic nie zakłóciło mi soboty ani niedzieli. Świetne uczucie. Znalazłam czas na prace domowe, obiad, wygospodarowałam go także trochę na zrobienie pysznych muffinek maślanych z przepisu kizi-mizi0. Okazały się znakomite, na pewno do nich wrócę. Będą też idealne do popołudniowej kawy. Spróbujcie.  Składniki:  • 2 szklanki mąki  • 3/4 szklanki cukru, w tym cukier waniliowy • 2 łyżeczki proszku do pieczenia • pół płaskiej łyżeczki soli • 2 jajka • 100 gram roztopionego masła • 1 szklankę mleka • 6 truskawek (mogą być mrożone) • 3 posiekane kostki czekolady mlecznej  Sposób przygotowania:  1. Mąkę z proszkiem do pieczenia przesiać, dodać sól i cukier. Wymieszać.   2. Wlać mleko. Dodać jajka.    3. Wlać rozpuszczone i przestudzone masło.   4. Ciasto wymieszać trzepaczką, aby składniki się połączyły.   5. Formę na muffinki wyłożyć papilotkami. Nakładać po łyżce ciasta.   6. Do każdej foremki włożyć nadzienie: truskawkę lub kilka kawałeczków czekolady. 7. Nadzienie przykryć pozostałym ciastem. W sumie otrzymamy 12 muffinek.   8. Piec w temperaturze 180 stopni (dół+ termoobieg) 20-25 minut, aż się zrumienią.   9. Ostudzić na kratce. 10.Oprószyć cukrem pudrem.   Smacznego. 