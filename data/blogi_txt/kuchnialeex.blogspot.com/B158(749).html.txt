Dzień Matki. Czy wiecie, że początki święta sięgają czasów starożytnych Greków i Rzymian?  Kultem otaczano wtedy matki- boginie, symbole płodności i urodzaju. Zwyczaj powrócił w siedemnastowiecznej Anglii pod nazwą niedziela u matki i początkowo oznaczał wizytę w katedrze. Dzień, w którym obchodzono to święto, był wolny od pracy. Do tradycji należało składanie matce podarunków, głównie kwiatów i słodyczy, w zamian za otrzymane błogosławieństwo. Zwyczaj przetrwał do ok. XIX wieku. Ponownie zaczęto go obchodzić po zakończeniu II wojny światowej.Inaczej historia tego święta przedstawia się w USA. W 1858 amerykańska nauczycielka Ann Maria Reeves Jarvis ogłosiła Dni Matczynej Pracy, zaś od 1872 Dzień Matek dla Pokoju promowała Julia Ward Howe. Ann Marie Jarvis, córce Ann Jarvis, w 1905 udało się ustanowić Dzień Matki. Z czasem zwyczaj ten rozpowszechnił się na niemal wszystkie stany, zaś w 1914 Kongres USA uznał przypadający na drugą niedzielę maja Dzień Matki za święto narodowe.W Polsce Dzień Matki obchodzono po raz pierwszy w 1914 roku w Krakowie. To wyjątkowy dla mnie dzień, ponieważ obchodzę podwójne święto – Dzień Matki i urodziny mojej Mamy. Oprócz upominku przygotowałam dla Niej pyszne ciasto. Biszkoptowe serce pokryte jest puszystym kremem śmietanowym pod kolorową warstwą galaretki z owocami. Mięciutkie, delikatne ciasto zapowiada się wyśmienicie. W sam raz na ciepłe, świąteczne popołudnie.Składniki:Biszkopt:• 3 duże jajka• 3 łyżki mąki pszennej•1 łyżka mąki ziemniaczanej• 1 łyżeczka proszku do pieczenia• ½ szkl cukru• 1 cukier waniliowyMasa:• 0,5 litra śmietany tortowej 36%• 1 cukier waniliowy• 1 galaretka cytrynowaWierzch:• truskawki• galaretka truskawkowaSposób przygotowania:Biszkopt:1. Żółtka oddzielić od białek. 2. Białka ubić z cukrem na sztywną pianę.3. Dodać żółtka i ponownie zmiksować.4. Przesiać oba rodzaje mąki z proszkiem do pieczenia i dokładnie wymieszać z masą jajeczną.5. Wyłożyć na blaszkę wyłożoną papierem do pieczenia. Piec w 180 stopniach C 35 minut. 6. Ostudzić na kratce.Masa:1. Galaretkę rozpuścić w 1 szklance wody i ostudzić.2. Dobrze schłodzoną śmietanę ubić z cukrem waniliowym na sztywno.3. Do ubitej śmietany dodać porcjami płynną galaretkę. Powstałą masę wyłożyć na wystudzony biszkopt. Wyrównać powierzchnię.4. Wstawić do lodówki do zastygnięcia.Wierzch:1. Rozpuścić galaretkę w nieco mniejszej ilości wody.2. Do ostudzonej galaretki dodać owoce (jeśli używamy mrożonych, trzeba je włożyć do gorącej galaretki)3. Gdy galaretka zacznie tężeć, wyłożyć na wierzch ciasta.4. Wstawić do lodówki.Smacznego.Przepis zgłoszony do akcji Olgi: 