Tak naprawdę ta szarlotka powinna się nazywać wg Renaty, bo to od mojej czytelniczki dostałam ten przepis. Ale ponieważ ciasto upiekłam sama i leciutko je zmodyfikowałam, pozwoliłam sobie nazwać je po swojemu. Przyznaję, że przepis mnie zaskoczył. Dostałam go mailem, przeczytałam i szykowałam się do zrobienia. Po dwóch dniach zobaczyłam, że w recepturze nie ma jajek i doszłam do wniosku, że muszę się dopytać przy okazji, ile ich dodać. A następnego dnia w pracy dziewczyny zaczęły rozmowę o pysznym cieście z serkiem homogenizowanym bez jajek! Wiedziałam już od razu, że nie muszę o nic dopytywać, bo przepis jest taki jak trzeba. Od razu zabrałam się do pieczenia. A efekt? Znakomity! Polecam.Składniki:• 2 szklanki mąki• 4 łyżki cukru ( w tym jedna cukru waniliowego)• 1 serek homogenizowany waniliowy• 2 łyżeczki proszku do pieczenia• 1 margaryna Kasia• 1 kg jabłek(ok. 10 sztuk)• bułka tarta Sposób przygotowania: 1. Obrać jabłka, podzielić na połówki i wydrążyć środki. Można je posypać cynamonem.2. Z podanych składników zagnieść ciasto i podzielić na dwie części.3. Małą blaszkę wyłożyć papierem do pieczenia.4. Jedną część ciasta wyłożyć na  blaszkę. Ja rozciągnęłam ją palcami.5. Ciasto posypać delikatnie bułką tartą (aby sok z jabłek się wchłonął).6. Na cieście ułożyć połówki jabłek do góry brzuszkami (można jabłka posypać cukrem waniliowym albo cynamonem ).7. Drugą częścią ciasta przykryć jabłka . ja rozwałkowałam tę część ciasta na stolnicy posmarowanej cieniutką warstwą oliwy, podzieliłam na 4 części i po kolei każdą z nich przenosiłam na jabłka.8. Ciasto piec ok 50 min w temperaturze 180 stopni C.9.Gotowe ciasto ostudzić na kratce, posypać cukrem pudrem, ale można również polać lukrem.Smacznego.Renatko – bardzo dziękuję za podesłanie przepisu 