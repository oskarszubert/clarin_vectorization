Lato to okres przetworów. Wprawdzie jeszcze nie nacieszyliśmy się świeżymi owocami i warzywami, ale warto pomyśleć i zaplanować, co znajdzie się jesienią w naszych domowych spiżarniach. Bo przecież najlepsze smakołyki zamknięte w słoikach pochodzą z naszej piwnicy, a nie ze sklepu. Warto więc wypróbować różne propozycje, aby zdecydować, co przyrządzimy w większej ilości. Proponuję Wam ogórki po żydowsku. Nie mam pojęcia, skąd pochodzi nazwa, ale tak się mówi na nie w moim domu. To odmiana korniszonów z przepyszną nutą warzywno – ziołową, która przełamuje octową zalewę. Odkąd wypróbowałam ten przepis, przygotowuję ogórki w ten sposób każdego roku. A może i Wam będą smakować?Składniki:• ogórki - dowolna ilośćw każdym słoiku powinno być po trochu:• liść selera  • natka pietruszki• krążki marchewki• plasterki cebuli• ziele angielskie• gorczyca• ząbki czosnku• korzeń chrzanu• szczypta pieprzuZalewa:• 2,5 szkl wody• 0,5 szkl octu 10 %• 0,5 szkl cukru• 1 łyżka soliSposób przygotowania:1. Do słoików włożyć ogórki oraz surowe warzywa. 2. Składniki zalewy zagotować.3. Ogórki zalać gorącą zalewą. Słoiki zakręcić.4. Ogórki w słoikach pasteryzować 3 minuty od chwili zagotowania się wody.Smacznego. 