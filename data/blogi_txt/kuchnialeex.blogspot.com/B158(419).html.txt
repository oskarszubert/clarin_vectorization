Kiedy pierwszy raz usłyszałam o tym cieście, nie miałam ochoty go robić. Ale podczas wizyty u znajomej spróbowałam podobnego wypieku i naprawdę był dobry. Zdecydowałam, że przygotuję go w swojej kuchni. Oczywiście musiałam wprowadzić pewne modyfikacje, po swojemu ułożyć warstwy, użyć odpowiednich smaków. I oto jest: pyszny, mięciuteńki biszkopt przełożony oryginalną w smaku masą budyniową i pianką śmietanową. Ja ozdobiłam ciasto polewą, ale jeśli będziecie je trzymać w lodówce, lepiej posypać wierzch cukrem pudrem. Całość tworzy świetną kompozycję smakową. Jest delikatne, lekkie i orzeźwiające. Doskonałe. Spróbujcie….Składniki:Biszkopt:• 6 jajek• 1 szkl mąki pszennej • 1 łyżka mąki ziemniaczanej• 1 szkl cukru• cukier waniliowy• 1 łyżeczka proszku do pieczeniaMasa I:• 2,5 szklanki Kubusia marchewkowo – jabłkowo – pomarańczowego ( można użyć innego)• 2 budynie waniliowe bez cukruMasa II:• 0,5 litra śmietany 36%• 1 galaretka cytrynowa• cukier waniliowyDodatkowo:• 1 opakowanie delicji (ja użyłam wiśniowych)• 1 polewa czekoladowaSposób przygotowania:Biszkopt:1. Żółtka oddzielić od białek. 2. Białka ubić z cukrem na sztywną pianę.3. Dodać żółtka i ponownie zmiksować.4. Przesiać oba rodzaje mąki z proszkiem do pieczenia i dokładnie wymieszać z masą jajeczną.5. Wyłożyć na blaszkę wyłożoną papierem do pieczenia. Piec w 180 stopniach C 35-40 minut. 6. Ostudzić na kratce. Zimny biszkopt przeciąć na 2 blaty.Masa I:1. 2 szklanki Kubusia zagotować. Sok jest gęsty, więc warto zamieszać kilka razy podczas gotowania, bo może gwałtownie bulgotać.2. W 0,5 szkl soku rozmieszać 2 budynie. 3. Na gotujący się sok wlać rozmieszane budynie i ugotować budyń. Spróbować, czy jest słodkie. Jeśli za mało – dosłodzić, dopóki jest na ogniu.4. Gorący budyń rozprowadzić równą warstwą na spodzie biszkoptu.5. Zostawić do ostygnięcia. Na lekko przestudzonym budyniu rozłożyć równomiernie delicje.Masa II:1. Galaretkę rozpuścić w 1 szklance wody i ostudzić.2. Dobrze schłodzoną śmietanę ubić z cukrem waniliowym na sztywno.3. Do ubitej śmietany dodać porcjami płynną galaretkę. Powstałą masę wyłożyć na masę budyniową i delicje.4. Przykryć drugim blatem biszkoptowym i wstawić do lodówki.5. Ozdobić polewą czekoladową lub cukrem pudrem.Smacznego. 