Dzisiaj proponuję Wam niesamowite ciasto. Jest po prostu magiczne. Nie wymaga pracy, a smakuje rewelacyjnie. Pamiętam, kiedy po raz pierwszy zobaczyłam ten przepis w zbiorach xenki, byłam bardzo nieufna. Jak to? – myślałam – ciasto drożdżowe, którego się nie wyrabia? Niemożliwe. Jednak czytałam tyle pozytywnych opinii, że postanowiłam zaryzykować. No cóż… Wyrabiało się je mikserem, więc nie wymagało pracy. Miało półpłynną konsystencję, toteż trzeba było je PRZELAĆ do foremek. Ale… podczas pieczenia zapach był obłędny, a kiedy wyjęłam je z pieca, zobaczyłam najprawdziwsze ciasto drożdżowe. Pyszne, delikatne, mięciutkie, po prostu znakomite. Wracam często do tego przepisu, bo wystarczy 10 minut, aby połączyć składniki i 45 -50 minut, aby wyjąć je z pieca. A potem od razu można je jeść. Cudownie smakuje z kubkiem aromatycznej kawy….Składniki:Dzień 1. (wieczorem):• 1/2 szklanki oleju• 1 szklanki mleka• 1 szklanka cukru• cukier waniliowy• 3 całe jajka• szczypta soli• 5 dag drożdżyDzień 2.(rano):• 1/2 kg mąkiciasto przed upieczeniem można posypać kruszonkąSposób przygotowania:1. Wszystkie składniki włożyć do miski, przykryć ściereczką i pozostawić na noc(nie wolno mieszać ani ugniatać).2. Na drugi dzień dosypać 1/2 kg mąki- wyrobić mikserem (mieszadłami hakowymi)i wlać do formy.3. Zostawić na 10 minut do wyrośnięcia. Gdy ciasto podrośnie, włożyć je do lekko nagrzanego piekarnika i piec około 50 minut do 1 godz. w 170 – 175 stopniach C.Smacznego. 