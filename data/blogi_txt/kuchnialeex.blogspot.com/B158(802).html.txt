Przede mną rozbiegany dzień. Od rana mam zajęcia ze słuchaczami. Dario jedzie na uczelnię, a Młody zostaje sam w domu. Wczoraj nareszcie przywieźli dla niego nową kanapę, więc dzisiaj spał już jak król u siebie w pokoju. Nie chciałam go budzić, niech się porządnie wyśpi. Po powrocie z pracy zrobię chłopakom pyszny obiad. Przygotuję filety z ryby, do których podam surówkę z kiszonej kapusty. I starszy, i młodszy bardzo ją lubią w takim właśnie połączeniu. Wam też ją polecam.Składniki:• kapusta kiszona (dowolna ilość, ja potrzebowałam ok. ½ kg)• 1 duża marchewka• 1 średnia cebula• 1 jabłko• sól, pieprz, cukier, oliwa, ewentualnie odrobina soku z cytrynySposób przygotowania:1. Kapustę odcisnąć, by pozbyć się nadmiaru soku. Należy jednak pamiętać, aby nie była sucha jak wiór. Poszatkować ją, by „nitki” nie były za długie.2. Cebulę pokroić w drobną kostkę.3. Marchewkę zetrzeć na drobnych oczkach tarki.4. Jabłko obrać i zetrzeć na dużych oczkach tarki. Posiekać.5. Wszystkie składniki surówki dokładnie wymieszać. Doprawić solą, pieprzem, szczyptą cukru i, ewentualnie, odrobiną soku z cytryny.6. Surówkę skropić oliwą. Odstawić na kilkanaście minut.Smacznego. 