Wczoraj wróciłam ze sprawdzania matur o 22. Zdążyłam się umyć, porozmawiać z Gwiazdeczką i od razu położyłam się do spania, bo dziś od rana powtórka. Na szczęście poprawianie arkuszy poszło mi na tyle sprawnie, że dzisiejsze popołudnie spędzę już z chłopakami. Obiadu im już nie zrobię, musieli poradzić sobie sami, ale upiekę im na deser rureczki z nadzieniem. Ciasto francuskie daje nam nieograniczone możliwości. Wielokrotnie sięgałam po nie, aby upiec różne ciasteczka lub nadziać je mięsnym farszem. Dziś proponuję przygotowanie rureczek, które można wypełniać dowolnym nadzieniem. Ten przepis otwiera przed nami całe spektrum możliwości. Podstawą są rureczki – naturalne w smaku, a farsz zależy wyłącznie od naszej inwencji. Możemy przygotować pasztecikowe nadzienie – świetne do barszczyku. Ja wybrałam dla moich rureczek słodkie wnętrze. Smakuje pysznie. Polecam.Składniki:• 1 opakowanie ciasta francuskiego• 1 jajko• odrobina masła• dowolne nadzienie – u mnie bita śmietana• owoceSposób przygotowania:1. Płat ciasta francuskiego rozwinąć i pokroić na cienkie paseczki.2. Każdą foremkę posmarować masłem.3. Paski ciasta nawinąć na posmarowane masłem foremki do rurek w taki sposób, by warstwy ciasta na złączeniach leciutko na siebie zachodziły i sklejały brzegami.4. Każdą rureczkę posmarować rozkłóconym jajkiem.5. Piec rureczki w piekarniku nagrzanym do 220 stopni C na złoty kolor (ok. 15 minut). Ostrożnie zdjąć z foremek. Można je piec, ustawiając w pionie lub kładąc na blasze. Wystudzić.6. Rureczki delikatnie napełnić nadzieniem.Smacznego. 