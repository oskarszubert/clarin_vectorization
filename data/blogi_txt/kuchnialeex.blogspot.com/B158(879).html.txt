Na zakończenie Waniliowego weekendu proponuję kolejną babkę, którą być może zechcecie upiec na nadchodzące święta. Znalazłam ją na stronie  pyszne ciasta  i wypróbowałam, oczywiście z własnymi modyfikacjami. I co? Jak zwykle polecam.Składniki (na 2 babki):• 4 i 1/3 szklanki mąki pszennej• pół kostki masła• 5 żółtek• 2 szklanki letniego mleka• 1 duże opakowanie cukru waniliowego (32g)• 3/4 szklanki cukru• 1 kieliszek amaretto• 6 dag drożdży• opakowanie rodzynków – opcjonalnieSposób przygotowania:1. Przygotować rozczyn: Drożdże wkruszyć do miseczki, zasypać je połową cukru i zalać  szklanką letniego mleka. Wymieszać i odstawić, aż rozczyn ruszy.2. Do drugiej miski wsypać mąkę, wlać pozostałe mleko i wsypać resztę cukru. Dodać także wyrośnięty rozczyn i żółtka.  Wymieszać. 3. Masło rozpuścić i ostudzić, dodać do ciasta. 4. Ciasto wyrabiać, aż uzyska gładką konsystencję. Pod koniec wyrabiania dodać amaretto i, ewentualnie, rodzynki.5. Wyrobione dokładnie ciasto odstawić do wyrośnięcia.6. Formę na babkę wysmarować masłem. Ciasto włożyć do formy, zostawić, aby znów trochę podrosło.7. Piec 45 minut w 180 stopniach C. Jeśli stosujemy termoobieg, to pieczemy w 165 stopniach przez 35 minut.8. Ostudzić babki. Udekorować i podawać.Smacznego.Przepis dodaję do akcji:  Wielkanocne smaki oraz   Waniliowy weekend III i Babki i babeczki 