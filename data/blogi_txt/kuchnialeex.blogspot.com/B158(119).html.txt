Dzisiaj zaczynają się uroczystości pogrzebowe w Warszawie. Podczas mszy koncelebrowanej przez Episkopat, Polska pożegna ofiary sobotniej katastrofy lotniczej. Uroczystość na pewno zgromadzi tłumy. Wszyscy czujemy żal, ludzie płaczą, nie wstydzą się pokazywać emocji. Jesteśmy Polakami. Wczoraj wpisałam się do księgi kondolencyjnej. Zanotowałam: Wasza śmierć zaskoczyła i zdumiała wszystkich. Nad Waszymi trumnami Polacy zdają egzamin ze swego patriotyzmu. I zdają go pięknie. Dziękujemy za propagowanie polskości zawsze i wszędzie, aż do końca.Do południa jestem w pracy, ponieważ nie było możliwości odwołania czy przełożenia zajęć. Będą one skrócone, chcę, aby słuchacze mieli możliwość obejrzenia uroczystości. Sama także chcę je zobaczyć. W kuchni dziś i jutro spędzę tylko chwilę. Przez te dwa dni najważniejsze będą dwa miejsca: Warszawa i Kraków.Składniki:• buraki - kilka sztuk w zależności od potrzeb• sól• cukier• kwasek cytrynowy• kilka łyżek śmietany (lub mleka)• masło• mąkaSposób przygotowania:1. Buraki umyć, ugotować w łupinach do miękkości w osolonej wodzie. Ostudzić, obrać i zetrzeć na tarce jarzynowej na najdrobniejszych oczkach.2. Dodać sól, szczyptę cukru i kwasku cytrynowego do smaku.3. Z masła i mąki zrobić jasną zasmażkę, dodać do niej kilka łyżek śmietanki (lub mleka) i starte buraki. Całość zagotować mieszając. Tak przygotowane buraczki są doskonałym dodatkiem do obiadu. Polecam. 