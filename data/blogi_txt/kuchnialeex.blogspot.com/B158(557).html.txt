Czas pędzi jak szalony, dni wypełnione są pracą. Dużo tego i, niestety, codziennie przybywa mi obowiązków. Dziś w szkole cały dzień poświęciłam sprawom, które już pozornie były załatwione. Szczególnie jedno spotkanie prawie wyprowadziło mnie z równowagi. No cóż, taka praca. A praca z ludźmi, którzy chcą sporo ugrać dla siebie kosztem innych, jest niełatwa. Na szczęście jestem na takie osoby wyczulona i umiem bronić swoich spraw.  Po powrocie do domu przygotowałam dla nas grillowanego łososia. Z przyjemnością zjadłam przyrumieniony, pyszny, soczysty kawałek ryby. Wystarczyło kilkanaście minut, odrobina marynaty i już. Polecam.  Składniki:  • 2 porcje świeżego fileta z łososia każda po ok 250 g • sól • przyprawa do ryb zmieszana z marynatą cytrynową do ryb • olej  Sposób przygotowania:  1. Porcje łososia opłukać pod zimną wodą. Położyć na deseczce skórą do dołu.   2. Rozgrzać patelnię grillową z odrobiną oleju. Na dukanie olej pominąć. 3. Rybę osuszyć ręcznikiem papierowym. 4. Każdą porcję oprószyć solą i przyprawami.    5. Przyprawy przycisnąć ręką, aby przywierały do ryby.   6. Ostrożnie odwrócić kawałki ryby i oprószyć solą od strony skóry.   7. Porcje ryby kłaść skórą do dołu na rozgrzanej patelni.   8. Smażyć na rumiano, około 5-6 minut z każdej strony. Filet może być mniej rumiany niż mój, ale my lubimy właśnie takiego. Można też dosmażyć boki ryby.   9. Podawać z plasterkiem cytryny. Smacznego. 