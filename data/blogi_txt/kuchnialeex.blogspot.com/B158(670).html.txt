Wczoraj znów sięgnęłam do mojej książki „Muffiny. Małe, ale za to przepyszne”. Musiałam znaleźć ekspresowy przepis, ponieważ odwiedzili mnie niespodziewani goście. Rzadko się zdarza, że nie mam w domu żadnego ciasta, ale tak się akurat złożyło. Na szczęście moja książeczka to prawdziwa skarbnica. Od razu wpadł mi w oko przepis na kakaowe muffinki z pysznym nadzieniem z białej czekolady. Przygotowałam je błyskawicznie. Pięknie prezentowały się na stole i smakowały naprawdę wybornie.Składniki:• 1,5 szklanki mąki• 2 łyżki kakao• 2,5 łyżeczki proszku do pieczenia• 0,5 łyżeczki sody oczyszczonej• 1 duże jajko• ¾ szklanki cukru• 1 duży cukier waniliowy• 1/3 szklanki oliwy• 200 ml kwaśnej śmietany 18%• 1/3 szklanki mocnej kawy• 12 kostek białej czekolady• cukier puder do posypaniaSposób przygotowania:1. Mąkę zmieszać z proszkiem do pieczenia i sodą oczyszczoną oraz przesianym kakao.2. jajko rozkłócić, wymieszać z oliwą, cukrem, cukrem waniliowym, śmietaną i kawą.3. Do płynnych składników dodać suche, wymieszać je dokładnie.4. Do zagłębień na muffiny włożyć 1/3 ciasta. Do każdego zagłębienia włożyć po jednej kostce czekolady. 5. Pozostałe ciasto rozłożyć do zagłębień. Wyrównać. Piec 25 minut na środkowym poziomie piekarnika rozgrzanego do 180 stopni C.6. Upieczone muffiny posypać cukrem pudrem.Smacznego.Przepis dodany do akcji:Muffiny 