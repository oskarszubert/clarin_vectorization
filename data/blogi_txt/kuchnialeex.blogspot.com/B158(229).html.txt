Nareszcie pierwsza nadzieja na wiosnę!!! Na dworze wprawdzie nadal leży śnieg, ale powoli topnieje. Idąc do pracy, już nie muszę przedzierać się przez zaspy, mogę wędrować chodnikiem, czując pod nogami twardy grunt. I dobrze, bo powroty do domu zajmą mi o połowę mniej czasu. Dzisiaj pracuję aż do popołudnia, mam sporo zajęć, trochę ćwiczeń i wykładów. Zaczyna się nowy semestr. Zawsze niesie ze sobą wiele niespodzianek. Ciekawe, jaki będzie?Dobrze, że w kuchni nie ma tylu niewiadomych. Dzisiaj robię nową wersję roladek, tym razem proponuję połączenie piersi z kurczaka z pieczarkami. Tak podane mięso jest  pyszne: soczyste, delikatne i przepięknie wygląda. Na pewno zachwyci Waszych bliskich. Zresztą przekonajcie  się sami.Składniki:1 podwójna pierś kurczaka40 dag pieczarek1 średnia cebulaoliwasól, pieprz, słodka paprykaNa ciasto:1 jajko1 szklanka mlekamąka pszennasól8 dag startego sera żółtegoSposób przygotowania:1. Pieczarki obrać, umyć, posiekać lub zmielić w blenerze (patrz przepis na jajka z pieczarkami). Na patelni rozgrzać odrobinę oliwy, dodać pieczarki. 2. Posiekać cebulkę bardzo drobno (również można wykorzystać do tego blender) i włożyć ją na patelnię do pieczarek. Doprawić solą i pieprzem. Smażyć do całkowitego odparowania płynu, aż masa stanie się gęsta. Ostudzić.3. Pierś przeciąć na 4 płaskie kotlety, każdy włożyć do torebki foliowej i cieniutko rozbić.4. Mięso oprószyć solą i pieprzem. Na każdym płacie mięsa rozłożyć ostudzone pieczarki. Zwinąć roladki. 5. Z podanych składników zrobić gęste ciasto naleśnikowe, wymieszać je z żółtym serem startym na małych oczkach tarki. 6. Na patelni rozgrzać olej. Roladki zanurzać w cieście naleśnikowym i obsmażyć na patelni ze wszystkich stron na złoty kolor. Przełożyć do naczynia żaroodpornego z pokrywką, wstawić do piekarnika nagrzanego do 200 stopni C na 15 – 20 minut. W tym czasie ugotować ziemniaki, przygotować inne dodatki.7. Roladki drobiowe z pieczarkami smakują wyśmienicie.Polecam i życzę smacznego. 