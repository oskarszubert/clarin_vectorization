Dziś kolejne ciasto według przepisu mojej czytelniczki, Renaty. Zaskoczyła mnie jego prostota, a smak urzekł. Ciasto jest niezwykle orzeźwiające, świetny efekt smakowy daje połączenie jabłek i galaretek agrestowych. Bardzo łatwo je zrobić, ale uważajcie! Znika w iście rekordowym tempie. U mnie jest już prawie pysznym wspomnieniem. Polecam.  Cytuję za Renatą: Składniki:  • 5 jajek • 5 łyżek cukru  • 5 łyżek mąki pszennej • 1 łyżka mąki ziemniaczanej  • 1 łyżeczka proszku do pieczenia • słoik jabłek prażonych (mogą być kupione, np.: w Lidlu ) • dwie galaretki agrestowe  Sposób przygotowania:  1. Przygotować biszkopt: Żółtka oddzielić od białek. Białka ubić z cukrem na sztywną pianę. Dodawać po jednym żółtku.           2. Przesiać na masę jajeczną oba rodzaje mąki z proszkiem do pieczenia. Wymieszać delikatnie, ale dokładnie.           3. Ciasto przełożyć do blaszki 21x30 cm wyłożonej papierem do pieczenia. Wstawić do piekarnika nagrzanego do 170 – 180 stopni C. Piec 35 – 40 minut . Zostawić do ostygnięcia.    4. Zimny biszkopt przeciąć na dwa blaty. Spodni blat włożyć z powrotem do blaszki. 5. Dwie galaretki agrestowe rozpuścić w 3 szklankach wody. Zostawić do  stężenia.      6. Tężejące galaretki wymieszać  z jabłkami.       7. Jabłka wymieszane z galaretką wyłożyć na spodni blat biszkoptu i przykryć drugą częścią  biszkoptu. 8. Wierzch ciasta można posypać cukrem pudrem. Można również spodni blat biszkoptu leciutko nasączyć sokiem z cytryn. Smacznego. 