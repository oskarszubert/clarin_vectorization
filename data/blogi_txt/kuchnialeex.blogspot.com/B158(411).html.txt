Od rana błogi spokój w domu. Osobisty mąż pojechał na uczelnię, Młody śpi, a ja mogę spokojnie poczytać przy filiżance kawy. Wprawdzie tylko przez pół godziny, ale no cóż… nie można mieć wszystkiego. Po południu przychodzą goście do Młodego, więc muszę wszystko przygotować. Menu zaplanowałam, będę pół dnia sama, więc ze wszystkim zdążę. Deser  zrobiłam już wczoraj, na pewno wszystkim zasmakuje. Jest znakomity. Kruche ciasto w połączeniu z aromatycznymi truskawkami to rewelacyjne zestawienie. W sam raz do wypróbowania w sezonie owocowym.Składniki:• 170 g margaryny Kasia / 3/4 kostki • 300 g mąki / 2 niepełne szklanki• 100 g cukru / 1/2 szklanki• 1 łyżeczka proszku do pieczenia• 2 łyżki śmietany• 2 żółtka• 400 g truskawek• cukier puder do dekoracji• 1 łyżka tartej bułki• do ciasta można dodać także inne owoce sezonowe, także mrożoneSposób przygotowania:1. Mąkę z proszkiem do pieczenia i miękką Kasię wymieszać mikserem, dodać cukier, żółtka i śmietanę, a następnie rękoma szybko zagnieść ciasto:Zawinąć w folię aluminiową i włożyć na 30 minut do lodówki.2. Formę do tarty wysmarować Kasią i oprószyć mąką.3. Ciasto wyjąć z lodówki, rozwałkować na grubość około 1/2 cm i wyłożyć nim przygotowaną wcześniej formę. Jest ono dość lepkie, dlatego ja wałkowałam je przez folię. Można także wykleić ciastem formę bez wałkowania.4. Resztę ciasta zostawić. Nakłuć widelcem i wstawić na 10 minut do nagrzanego do 200 stopni C piekarnika.5. Truskawki umyć, obciąć szypułki, owoce pokroić na ćwiartki.6. 3/4 truskawek wysypać na podpieczone ciasto, na które można wysypać trochę tartej bułki, na owoce pokruszyć resztę ciasta i ponownie wstawić do gorącego piekarnika.7. Piec około 25 minut do zrumienienia ciasta.8. Na upieczone ciasto wysypać pozostałe truskawki i posypać całość cukrem pudrem. Świetnie smakuje na ciepło, z zimnym musem truskawkowym.SMACZNEGO !!!Źródło: Tele Tydzień, Nr 21/2008 