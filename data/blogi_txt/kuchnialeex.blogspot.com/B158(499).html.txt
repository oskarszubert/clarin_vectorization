Dziś zaduszki– polski współczesny odpowiednik pogańskiego święta Dziadów. Przypada ono 2 listopada, po dniu Wszystkich Świętych. Tego dnia ludzie wspominają wszystkich, którzy odeszli z tego świata, polscy katolicy modlą się za wszystkich wiernych zmarłych, których dusze według ich wiary przebywają teraz w czyśćcu. Rodzimowiercy słowiańscy odprawiają Dziady za Wele, które z różnych przyczyn nie mogą odnaleźć drogi do Nawii. W Zaduszki odwiedza się cmentarze, groby zmarłych z rodziny i uczestniczy się w mszach, modląc się w intencji zmarłych. Tego dnia istnieje tradycja zapalania świeczek czy zniczy na grobach zmarłych oraz składania kwiatów, wieńców lub też innego typu ozdób mających być symbolem pamięci o tychże zmarłych. Tradycja stawiania zniczy na grobach wywodzi się z dawnego pogańskiego zwyczaju rozpalania ognisk na mogiłach, wierzono bowiem, że ogrzeją one błąkające się po ziemi dusze. Dawniej zwyczaj zakazywał tego dnia wykonywania niektórych czynności, aby nie skaleczyć, nie rozgnieść czy w inny sposób nie znieważyć odwiedzającej dom duszy. Zakazane było: klepanie masła, deptanie kapusty, maglowanie, przędzenie i tkanie, cięcie sieczki, wylewanie pomyj i spluwanie. Dziś, poza wizytą na cmentarzu, warto wznieść toast za tych, którzy odeszli. Polecam oryginalnego, łagodnego drinka i zapraszam do lektury wzruszającego wiersza Wisławy Szymborskiej "Kot w pustym mieszkaniu"(patrz - SMAK POEZJI).  Składniki:  • 2 porcje wódki Soplica o smaku orzecha laskowego • 5 porcji zimnego mleka 2% lub 3,2% • kostki lodu  Sposób przygotowania:  1. 5 porcji zimnego mleka wlać do shakera lub słoiczka. Mocno zakręcić i wstrząsając, spienić.   2. Odmierzyć 2 porcje alkoholu. Wlać do słoiczka. Znów wymieszać.   3. Przelać drinka do szklanki, dodać kostki lodu. Podawać od razu.   Smacznego. 