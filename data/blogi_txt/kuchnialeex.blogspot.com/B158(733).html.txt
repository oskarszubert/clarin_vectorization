Znów umyka mi weekend. Wczoraj praca, dzisiaj szybki obiad (mimo niedzieli) i sprawdzanie klasówek, testów oraz prac semestralnych. Pocieszam się tym, że jeszcze tylko kilka dni szaleństwa i wszystko wróci do normy. No może niezupełnie, bo w szkole trwają przygotowania do studniówki. Wprawdzie nie wybieram się na bal, ale nastrój udziela się wszystkim. I zamieszanie też. Szczególnie przed semestrem.Nawet nie wiecie, jak często słyszę pytania, dlaczego od pewnego czasu nie chodzę na studniówki. Wszyscy myślą, że to świetna zabawa, więc są zaskoczeni moją decyzją. A ja pojawiam się na balu wyłącznie wówczas, kiedy mam wychowawstwo i po prostu muszę (i chcę) być ze swoimi dziećmi. Czemu? Mnóstwo rzeczy miało na to wpływ. Dawniej studniówki były prawdziwym świętem w szkole. Rodzice cieszyli się, że mogą je przygotować swoim dzieciom, a zaproszeni nauczyciele byli miłymi i oczekiwanymi gośćmi. Z czasem słychać było „na mieście”, że to zbędny wydatek, że jest zbyt dużo gości, którzy mają darmową zabawę, itp. Zmieniła się atmosfera, dyrekcja, czasy, nastawienie rodziców. A ja nie lubię być intruzem. Zresztą nasza pani dyrektor wymaga, abyśmy na czas zabawy przejęli obowiązki ochrony i zajęli się przede wszystkim sprawdzaniem, kontrolowaniem, pilnowaniem uczniów i ich partnerów. Nie odpowiada mi taka rola. Nie wymiguję się od swojej pracy, absolutnie nie, ale to żenujące, kiedy patrzę, jak uczniowie zachowują się byle jak za przyzwoleniem rodziców, a ja muszę interweniować. Po co mi to?Za to na pewno potrzebna jest mi dziś sałatka, pyszna sałatka z tuńczykiem. A to dlatego, że od dawna miałam na nią ochotę. I zrobiłam ją dla siebie. Jednak jak zawsze nie zjadłam jej sama. Dario, który nadal nie jada nic dietetycznego, wtrąbił połowę porcji. I nawet słowem się nie zająknął, że nie lubi diety Dukana.Składniki:• 1 puszka tuńczyka w sosie własnym• 3 jajka na twardo• 1 ogórek kiszony lub korniszon (co wolimy)• ½ małej cebulki• sól, pieprz• olej parafinowySposób przygotowania:1. Tuńczyka wyjąć z puszki, nie odsączać mocno z zalewy, niech pozostanie wilgotny. Przełożyć do miseczki.2. Jajka, ogórka, cebulkę pokroić w drobną kostkę, dodać do ryby.To mój patent na szybkie krojenie jajek w kosteczkę. Używam przyrządu do cięcia w plasterki, tylko kilkakrotnie przekręcam ostrożnie jajko.3. Składniki wymieszać, doprawić i skropić olejem parafinowym. Można go zastąpić dukanowskim majonezem.Smacznego. 