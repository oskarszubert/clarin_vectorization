I znów piątek. Mam wrażenie, że dni mijają bardzo szybko. Łączą się w tygodnie, a te w miesiące. Za progiem stoi listopad. Listopad! Niewiarygodne, że tak niedawno mogłam wygrzewać się w promieniach słońca i narzekałam na upały. Dziś za oknem jest mglisto i ponuro, wiatr porywa tabuny kolorowych liści. W taki dzień najlepiej smakuje talerz gorącej  zupy. Kiedy chłopcy wrócą do domu, zjedzą pyszną zupę zacierkową. Wszyscy bardzo ją lubimy. Znakomicie rozgrzewa, pięknie pachnie i doskonale smakuje w jesienne i zimowe dni.Składniki:• udko kurczaka lub 2 skrzydełka• 1 duża marchewka• 1 średnia pietruszka• kawałek pora• ziele angielskie• listek laurowy• ziemniaki (ok. 5 większych)• zacierka makaronowa• wegetaSposób przygotowania:1. Mięso opłukać, włożyć do garnka, zalać zimną wodą, zagotować.2. Wywar mięsny gotować ok. 15 minut, po tym czasie włożyć do niego kawałek pora. Gotować kolejne 10-15 minut.3. Marchewkę i pietruszkę obrać, zetrzeć na dużych oczkach tarki. Warzywa włożyć do wywaru. Dodać także ziele i listek laurowy. 4. Obrać ziemniaki i pokroić je w drobną kostkę. Dokładnie wypłukać i dodać do zupy. Doprawić wegetą lub solą. Wsypać od razu zacierkę makaronową. Jej ilość uzależniamy od upodobań – im więcej, tym gęściejszą zupę uzyskamy.5. Gotować całość do miękkości ziemniaków (około 15 minut). 6. Wlewać na talerze gorącą , aromatyczną zupę.Smacznego. 