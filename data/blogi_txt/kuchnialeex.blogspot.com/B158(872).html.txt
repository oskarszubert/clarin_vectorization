Dzisiejsza niedziela jest taka, jakby wcale nie była wolna. Jak zwykle jestem w ciągłym biegu. Wczesna pobudka, obiad dla rodziny, szybkie zakupy z Gwiazdeczką, pieczenie ciasta i praca. Tak wiem, że niedziela to dzień odpoczynku, ale na razie nie mam na niego czasu.  Znalazłam go jednak odrobinę, by przygotować na obiad grillowany udziec z kurczaka. Danie okazało się naprawdę bardzo smaczne. Aromatyczne, pachnące zioła sprawiły, że mięso rozpływało się w ustach. Było świetne z młodymi ziemniakami  i mizerią. Polecam.  Składniki:  • 4 udźce z kurczaka • oliwa • przyprawy: sól, papryka słodka, ulubione zioła  Sposób przygotowania:  1. Udźce umyć, wyfiletować (pozbawić kości). 2. Kawałki mięsa przełożyć do miseczki, skropić oliwą, przyprawić ziołami. Odstawić na kilka godzin.      3. Rozgrzać ruszt w piekarniku. Kłaść mięso na grill.    4. Piec z każdej strony około 8 – 10 minut w 220 stopniach C do zrumienienia. 5. Podawać z ulubionymi dodatkami.    Smacznego. 