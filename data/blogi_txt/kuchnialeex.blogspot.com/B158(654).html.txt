Znów zapraszam na szarlotkę, tym razem z  tego przepisu. No bo na co, jeśli za oknem jesienna pogoda? Z nieba siąpi, chłód, szczególnie wieczorem, jest przejmujący. W takie ponure popołudnie nie ma nic lepszego niż pyszna porcja ciasta z jabłkami i filiżanka gorącej herbaty. Spróbujcie.Składniki:• 5 jajek• 1,5 szklanki mąki tortowej• 0,5 szklanki mąki ziemniaczanej• 250 g margaryny lub masła• 1,5 łyżeczki proszku do pieczenia• 1,5 szklanki cukru• 1 kisiel cytrynowy (ja zastąpiłam 1 pełną łyżką mąki ziemniaczanej)• 1 kg jabłek • cynamon (opcjonalnie)Sposób przygotowania:1. Jabłka pokroić w kostkę (lub inaczej, jak chcemy) , dodać ½  szklanki cukru, jeśli lubimy – cynamon i smażyć ok.10 min. Do lekko wystudzonych jabłek dodać sypki kisiel (lub 1 łyżkę mąki ziemniaczanej), dokładnie wymieszać.2. Tłuszcz roztopić.3. Całe jajka  ubić z cukrem na puszystą masę.4. Dodać obie mąki z proszkiem do pieczenia i ciepłą margarynę.5. Połowę ciasta wyłożyć  do formy i podpiec w temp.180 C ok . 15 min.6. Na podpieczone ciasto wyłożyć masę jabłkową i przykryć pozostałym ciastem .7. Piec w temp. 180 C ( termoobieg 150 - 160 C )ok.45 min.8. Podawać posypaną cukrem pudrem lub z lodami i bitą śmietaną.Smacznego. 