Zupełnie nie mam czasu. Zaraz biegnę do pracy, bo zaczynają się egzaminy – dzisiaj pisemne, jutro ustne. Mam do przetestowania jeden semestr słuchaczy, a zaraz potem błyskawicznie muszę wrócić do domu, przebrać się i w drogę. Jedziemy z Dariem na spływ kajakowy i na grilla. Wyprawę organizuje firma Daria, po raz pierwszy mogą w niej uczestniczyć „połówki” pracowników. Przyznaję, że jestem lekko przerażona, bo w takiej eskapadzie nie brałam udziału już chyba kilkanaście lat. No cóż, raz kozie śmierć. Na wszelki wypadek zadzwoniłam do Gwiazdeczki i powiedziałam, że gdybym zaginęła w akcji na tej rzece, to musi wiedzieć, gdzie znajdują się wszelkie dokumenty. W końcu dzieci muszą mieć z czego żyć i nie będą przymierać głodem dlatego, że rodzicom odbiło i wybrali się na kajaki zamiast siedzieć na czterech literach w domu.Wczoraj wieczorem szykowałam różne rzeczy na wyjazd i tak z rozpędu zrobiłam szybką i prostą sałatkę. Okazało się, że świetnie smakuje na diecie i nie tylko. Wystarczy kilka składników i … już. W sam raz na letnie dni. Wy spróbujcie, a ja już zmykam.Składniki:• 5 jajek ugotowanych na twardo• pęczek szczypiorku• puszka tuńczyka w kawałkach w sosie własnym• jogurt naturalny• czosnek granulowany, pieprz, sólSposób przygotowania:1. Jajka obrać, pokroić w kostkę, przełożyć do miski.2. Szczypiorek z cebulką drobno posiekać, dodać do jajek.3. Tuńczyka odsączyć z zalewy, rozdrobnić i dodać do miski.4. Jogurt wymieszać z przyprawami do smaku.  5. Sos jogurtowy wymieszać z pozostałymi składnikami.Smacznego.Faza I i II 