Bardzo lubimy buraczki, które przygotowuję zazwyczaj tradycyjnie – jak mama i babcia. Ale latem wszelkie dodatki muszą być lekkie. A więc unikam zasmażek, które są dobre zimą. Latem najważniejsze są świeże warzywa. Dlatego buraczki, które dzisiaj proponuję są lekkie i pozbawione „obciążających” dodatków. Po prostu pyszne. PolecamSkładniki:• dowolna ilość młodych buraków• 1 większa cebula• sól, pieprz• oliwa,• kwasek cytrynowy (lub cytryna)Sposób przygotowania:1. Buraczki oczyścić, pozbawić botwinki, umyć i zalać zimną wodą. Gotować do miękkości (około 30 minut). Odcedzić, ostudzić.2. Ostudzone buraki obrać i zetrzeć na dużych oczkach tarki jarzynowej. Przełożyć do miseczki.3. Cebulkę pokroić w kosteczkę. Dodać do buraków.4. Doprawić solą, pieprzem, odrobiną kwasku cytrynowego (lub soku z cytryny) i oliwą. 5. Wymieszać i schłodzić.Smacznego. 