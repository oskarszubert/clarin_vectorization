Moja dzisiejsza propozycja to nie samodzielne danie, raczej rodzaj przekąski w stylu włoskim. Włosi uwielbiają prostotę. Ich kuchnia składa się  z niewielkiej ilości prostych składników, połączonych według indywidualnych upodobań. Jedzą to, co w ich klimacie jest „pod ręką”: oliwę tłoczoną w bezpośredniej bliskości gajów oliwnych, pomidory dojrzewające w gorącym słońcu, sery- najlepiej prosto od lokalnego producenta. Taka przekąska jest idealna na śniadanie, pozwoli także na zaspokojenie głodu w środku dnia. Spróbujcie.  Składniki:  • kilka plasterków mozzarelli • kilka pomidorków koktajlowych • oliwa z bazylią • ocet winny • świeża bułeczka pszenna • pieprz świeżo mielony  Sposób przygotowania:  1. Mozzarellę rozłożyć na talerzyku. 2. Pomidorki podzielić na cząstki, położyć obok sera. 3. Składniki skropić kilkoma kroplami octu winnego, dla przełamania smaku. 4. Całość polać oliwą, można doprawić pieprzem. 5. Podawać z chrupiącą, świeżą bułeczką.   Smacznego. Przypominam o trwającym konkursie!!! 