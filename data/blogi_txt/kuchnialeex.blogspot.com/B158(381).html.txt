Zainteresowałam się tym przepisem, bo chciałam wprowadzić jakąś odmianę. Miałam w lodówce kapustę pekińską i postanowiłam podać ją z zupełnie innymi dodatkami niż do tej pory. Trafiłam na tę recepturę i od razu wiedziałam, że ją wypróbuję.Surówka okazała się naprawdę smaczna, choć zdania moich bliskich były podzielone...Składniki:• 1 średnia kapusta pekińska • 1 strąk czerwonej papryki• 1 część sporego pora (ja użyłam zielonej części)• kilka kiszonych ogórków (w sezonie można je zastąpić świeżymi)• 2 spore marchewki o słodkim smaku• 2-3 łyżki posiekanego koperku• 3 łyżki majonezu• 2 łyżki śmietany 12%• 150 ml gęstego jogurtu naturalnego• 2/3 łyżeczki soli• pieprz, ostra paprykaSposób przygotowania:1. Warzywa umyć, osuszyć i obrać. 2. Pora pokroić w cienkie ćwierćplastry, zalać wrzątkiem, sparzyć, aby pozbawić go ostrego zapachu i złagodzić smak. Następnie dokładnie odcisnąć. 3. Liście kapusty dość drobno poszatkować.4. Marchew zetrzeć na tarce o średnich oczkach.5. Paprykę pokroić w kostkę.6. Ogórka pokroić w ćwierćplastry.7. Do warzyw dodać garstkę posiekanego koperku.8. Majonez połączyć z jogurtem, śmietaną i przyprawami.9. Warzywa wymieszać z sosem na ok. 30 minut przed podaniem. Ze względów praktycznych można też podać sałatkę i sos osobno - można je wówczas dłużej przechowywać w lodówce w zamkniętych pojemnikach.Smacznego. 