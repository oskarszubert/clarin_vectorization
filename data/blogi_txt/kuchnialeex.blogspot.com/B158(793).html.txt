Dziś zabieram Was w kolejną kulinarną podróż. Zamknijcie oczy i wyobraźcie sobie podmuchy wiatru niosące intensywny aromat dziko rosnących ziół, lazur nieba zlewający się z błękitem morza, gorące słońce sprzyjające dojrzewaniu pomidorów, gaje oliwne. Już wiecie, gdzie się przenosimy? W tym tygodniu jedziemy do Włoch. Kuchnia włoska. swą popularność zawdzięcza głównie szybkości i prostocie przyrządzania potraw. Jest ona jedną z najbardziej popularnych kuchni europejskich, którą zna cały świat. Czym charakteryzuje się ta kuchnia? Przede wszystkim korzystaniem z dużej ilości warzyw i przypraw takich jak oregano, bazylia, pieprz, estragon, tymianek, rozmaryn oraz używaniem parmezanu. Poza tym Włosi nie wyobrażają sobie swojej kuchni bez oliwy z oliwek, pomidorów, makaronu, czosnku, ryb i owoców morza. Trzeba dodać, że mimo to kuchnia włoska jest niezwykle różnorodna i ciekawa smakowo, a każdy z regionów tego kraju posiada swoje kulinarne specjały. Tradycyjny posiłek włoski składa się z antipasto (przystawka), primo/pierwsze danie to pasta (danie mączne albo zupa). Główne danie (secondo) to ryby, mięso albo drób wzbogacone risotto lub sałatką. Posiłek na ogół zakończony jest deserem (dulce) w postaci pysznego ciasta lub np. panna cotty. Kuchnia włoska to kuchnia śródziemnomorska, w której również króluje wino zarówno białe jak i czerwone. Najsłynniejsze włoskie potrawy to: spaghetti, pizza, lasagne, tortellini, zupa minestrone, focaccia, risotto i wiele innych. Kuchnia włoska jest bardzo prostota, a przyrządzane potrawy są wprost przepyszne! Bogactwo i różnorodność smaków tej kuchni wynika, z regionalności kuchni według, której powstają potrawy. Oczywiście w każdym z tych regionów nieustannie króluje pomidor, który używany jest pod każdą postacią. Włosi podobnie jak Francuzi, czynią z jedzenia wielką sztukę, która polega na łatwości wykonania potrawy i doborze składników, niż na wyrafinowanych technikach przyrządzania. Teraz, dzięki tygodniowi włoskiemu w kuchni Lidla, możemy spróbować włoskich specjałów lub z pojedynczych składników przygotować własne dania. Produkty włoskie dotarły do mnie już w piątek, miałam więc możliwość, aby wykorzystać je podczas weekendu.      Dziś zapraszam na oryginalne spaghetti z małżami i …    ogłaszam konkurs, który przygotowałam wspólnie z firmą Lidl dla czytelników mojego bloga. Konkurs trwa od dziś do środy (5 marca 2014 r.) do godz. 24.00.   Co trzeba zrobić:  1. Przygotować potrawę z kuchni włoskiej z wykorzystaniem produktów tradycyjnych dla tego regionu.  2. Do północy w środę przysłać na mojego maila przepis na pyszne danie z kuchni włoskiej wraz ze zgodą na wykorzystanie go przeze mnie i zgodą na publikację. Spośród wszystkich zgłoszeń wybiorę 3 osoby, które zostaną nagrodzone przez Lidl zestawami produktów.    A więc moi Drodzy – do dzieła. Zanim jednak ruszycie do kuchni, by gotować, zapraszam na spaghetti.  Składniki:  • 1 mała cebulka • ½ puszki pomidorów bez skórki • 1 słoiczek małż w sosie własnym • oliwa bazyliowa • oliwa z pepperoni • pasta paprykowa • olej • zioła włoskie • sól, pieprz, cukier • makaron do spaghetti  Sposób przygotowania:  1. Na patelni rozgrzać 2-3 łyżki oleju, włożyć cebulę pokrojoną w drobną kosteczkę i podsmażyć.   2. Dodać po 1 łyżce oliwy z oliwek i oliwy z pepperoni.    3. Małże odcedzić z zalewy. Wsypać na patelnię do cebulki. Lekko poddusić.    4. Na patelnię włożyć 1 łyżeczkę pasty paprykowej i rozdrobnione pomidory.     5. Doprawić danie solą, szczyptą cukru  i pieprzem, dodać zioła włoskie.    6. Dusić sos, aż nadmiar wody odparuje.    7. W tym czasie ugotować makaron: zagotować wodę w garnku z dodatkiem soli morskiej i oliwy z bazylią. Długi makaron powoli wkręcać do wody. Gotować według przepisu na opakowaniu. Odcedzić.     8. Makaron wyłożyć na talerze, na makaron wyłożyć sos, ozdobić bazylią.   Smacznego. 