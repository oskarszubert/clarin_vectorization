Nareszcie piątek. Uwielbiam ten dzień tygodnia. Z racji mojej pracy w weekendy piątki mam wolne – zazwyczaj. Wstaję rano, ponieważ Młody idzie do szkoły, a później czas leniwie przecieka mi przez palce. Słucham radia, piję kawę, czasami mam chwilę na lekturę… Kiedy już mieszkanie lśni, przygotowuję coś pysznego. Dzisiaj skorzystałam z przepisu mojej przyjaciółki Anes. Ciasto robiłam już wcześniej. Wtedy dodałam rabarbar i truskawki. Teraz upiekłam szarlotkę, którą przygotowuje się błyskawicznie. Od kiedy zrobiłam ją pierwszy raz, bardzo często gości na naszym stole. Spróbujcie…(cytuję za Anes):Składniki:• 3 szkl. mąki• 1/3 szkl. cukru• 1 kostka margaryny (250g)• mały cukier waniliowy (16g)• mały proszek do pieczenia (16g)• 5 żółtek• 1 - 1 i 1/2 kg jabłekSposób przygotowania :1. Jabłka umyć, obrać, pokroić na drobną kostkę ,usmażyć  tak, aby kawałki owoców nadal były widoczne. Posłodzić do smaku, można dodać cynamon.2.Piekarnik rozgrzać do temperatury 180 stopni C.3.Wszystkie składniki ciasta wrzucić do miski i ścisnąć kilka razy. Nie mieszać dokładnie. Ciasto konsystencją ma przypominać kruszonkę.4.Tortownicę (26 cm średnicy)lub średnią blachę wysmarować masłem.5.Wysypać połowę ciasta (kruszonki).6.Wyłożyć jabłka (mogą być jeszcze ciepłe).7. Na jabłka wysypać resztę ciasta.8. Wstawić do piekarnika nagrzanego do 180 stopni C. Piec 1 godzinę.9.Wyjąć, pozostawić do ostudzenia.Smacznego.Przepis dodany do akcji:Sezon na jabłka 