Dziś zapraszam na pyszne ziemniaczki z wędzonką z przepisu magdaleny73. Tak przygotowane ziemniaki świetnie sprawdzają się jako dodatek do mięsa, ale równie dobrze smakują jako samodzielne danie. Ja wolę je w tej drugiej wersji. Ziemniaczki z surówką smakują naprawdę znakomicie. Gorąco polecam. Składniki:  • 1,5 kg obranych ziemniaków • 1/2 łyżki smalcu  • 1 duża cebula  • 3 ząbki czosnku • 2 – 3 łyżki majonezu • 2 łyżki pokrojonej w kostkę wędzonki (boczek) • przyprawa uniwersalna • przyprawa do ziemniaków • 1/2 łyżeczki chili • 1/2 łyżeczki papryki słodkiej • koperek (może być suszony)  Sposób przygotowania:  1. Ziemniaki obrać, pokroić w ćwiartki, zalać zimną wodą, aby nie ściemniały.    2. Cebulę pokroić w piórka. Przełożyć do miski.    3. Wędzonkę lub boczek pokroić w kostkę albo w słupki. Dodać do cebuli.   4. Do miski dodać majonez i przyprawy. Wymieszać.     5. Włożyć ziemniaki. Dokładnie obtoczyć je w przyprawach.   6. Ziemniaki przełożyć do torebki do pieczenia (lub rękawa), dodać smalec, szczelnie zapiąć.   7. Piec przez 45 minut w temperaturze 200 stopni C, opcja dół – góra. Następnie 15 minut w opcji dół + termoobieg w temperaturze 190 stopni C (można rozciąć torebkę, aby ziemniaki się przyrumieniły. 8. Podawać z surówką jako samodzielne danie. Ziemniaki mogą być też dodatkiem do dań mięsnych.     Smacznego. 