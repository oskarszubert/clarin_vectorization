Czerwiec powoli odchodzi w przeszłość. Przyniósł nam zmienną pogodę, zaskakujące ulewy, różnorodne temperatury i … truskawki. Ale i one powoli znikają ze straganów. Nie nacieszyłam się nimi w pełni. Tylko na początku sezonu smakowały wyśmienicie – były pachnące, soczyste i nagrzane słońcem. Później deszcze odebrały im słodycz i jędrność. Ale wraz z końcem miesiąca słońce znów zawitało do nas i ocaliło ostatnie zbiory truskawek. Gorące promienie wyciągną z owoców wilgoć i truskawki pożegnają się z nami słodko. Pozostawią tęsknotę na następne miesiące aż … do kolejnego czerwca.A na pożegnanie sezonu i popularne imieniny Piotra i Pawła proponuję Wam pyszny sernik inspirowany tym przepisem. Połączenie czekoladowego spodu, białego, delikatnego sera ze śmietaną i musem truskawkowym to prawdziwy smakowy hit. Świetnie smakuje schłodzony w lodówce. W sam raz na kolejną falę upałów. Spróbujcie…Składniki:Spód:• 1 opakowanie ciastek Digestive z czekoladą (można użyć bez)• 1 pełna łyżka kakao• 3 łyżki masłaMasa:• 1 kg sera trzykrotnie mielonego• 1 kostka masła (20 dag)• 4 jajka• 1 budyń waniliowy bez cukru• 1 cukier waniliowy• 2 białe czekolady WedelDodatkowo:• 2 małe kubeczki śmietany 22%• ok. 50 dag truskawek• 1 cukier waniliowy • 1 galaretka truskawkowa• 1 łyżka żelatynySposób przygotowania:1. Przygotować tortownicę o średnicy 24 – 26 cm. Nie smarować jej niczym. Piekarnik rozgrzać do temperatury 170 stopni C.2. Przygotować spód: ciastka dokładnie rozkruszyć w misce. Wsypać kakao, wymieszać. Masło rozpuścić. Gorące wlać do ciastek, wymieszać. Powstałą masę przełożyć do tortownicy. Wyrównać spód w taki sposób, aby część masy zachodziła na boki tortownicy (ja posłużyłam się szklaneczką z płaskim dnem).3. Przygotować masę: masło zmiksować z cukrem waniliowym, całymi jajkami i budyniem. Dodać ser i dokładnie wymieszać. Czekolady rozpuścić w kąpieli wodnej lub kuchence mikrofalowej, dodać do masy serowej. Całość masy dokładnie wymieszać i przełożyć do tortownicy na miasteczkowy spód. Wyrównać powierzchnię.4. Tak przygotowany sernik wstawić do nagrzanego do 170 stopni C piekarnika. Piec 1 godzinę. 5. Po tym czasie otworzyć piekarnik, wysunąć sernik i delikatnie na jego powierzchni rozprowadzić warstwę śmietany. Wsunąć ciasto ponownie do wyłączonego piekarnika, zamknąć drzwiczki i zostawić na 15 minut. 6. Upieczony sernik z masą śmietanową zostawić w piekarniku i studzić przy uchylonych drzwiach.7. Kiedy ciasto wystygnie (po kilku godzinach), truskawki zmiksować na miazgę z cukrem waniliowym. Galaretkę i żelatynę i cukier waniliowy rozpuścić w  ¾ szklanki wody, dodać do zmiksowanych truskawek. Tężejącą masę truskawkową rozprowadzić na serniku. Wstawić do lodówki do zastygnięcia na kilka godzin.Smacznego.Przepis zgłoszony do akcji Olgi: 