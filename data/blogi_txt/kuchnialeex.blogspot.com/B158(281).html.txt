Co podajecie do czerwonego barszczu? Uszka? Pierogi? A może skusicie się na paszteciki? Dlaczego podaję taki przepis? Bo paszteciki w cieście francuskim są naprawdę pyszne. Bo wiem, że nie wszystkie kobiety mają dużo czasu przed wigilią, aby przygotować 12 pracochłonnych dań. Bo jestem przekonana, że każdej z nas zależy, aby świąteczny stół był, mimo naszego zabiegania, wyjątkowy.  Kiedy ostatnio robiłam pierogi, zostało mi trochę farszu. Musiałam go jakoś właściwie zagospodarować, a zamrażać nie chciałam. Ponieważ, jak kiedyś Wam mówiłam, w mojej lodówce zawsze jest ciasto francuskie, wykorzystałam je po prostu. I tak powstały paszteciki. Świetnie wpisują się w świąteczny nastrój. Polecam.  Składniki:  • 40 g suszonych grzybów • 40 dag kiszonej kapusty • sól i pieprz • 2 łyżki oliwy • 1 duża cebula • 1 łyżeczka warzywka • 2 opakowania ciasta francuskiego • 1 jajko  Sposób przygotowania:  1. Przygotować farsz z tego przepisu.     2. Płaty ciasta rozwinąć. Na każdym ułożyć pionowy pasek farszu.    3. Zwinąć ciasto tworząc rulon, odciąć. Czynność powtórzyć.   4. Każdy rulonik lekko spłaszczyć. Pociąć na kwadraty.    5. Paszteciki ułożyć na blasze do pieczenia wyłożonej papierem.   6. Każdy pasztecik posmarować rozkłóconym jajkiem.   7. Piec w piekarniku nagrzanym do 190 – 200 stopni C aż się zezłocą (około 15 minut).   8. Podawać z barszczykiem.   Smacznego. 