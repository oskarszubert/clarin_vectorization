Dziś opowiem Wam pewną historię. Kilka lat temu poznałam młodego chłopca. Był uczniem szkoły średniej i trafił do mnie na prywatne korepetycje. Już po pierwszym spotkaniu, byłam zaskoczona. Chłopak miał piątkę z polskiego, był bardzo elokwentny, brakowało mu trochę pewności siebie. Po kilku spotkaniach okazało się, że mój uczeń znajdował się w trudnym momencie swojego życia. Musiał podjąć bardzo poważną decyzję. Pokazałam mu, że ma wybór i pomogłam w dokonaniu tego wyboru. Nasze spotkania trwały około 2 lat. Przez ten czas udało nam się zaprzyjaźnić. Spędziliśmy wiele godzin na dyskusjach o literaturze, ale także o kwestiach światopoglądowych. Co ciekawe, nigdy nie zgadzaliśmy się, jeśli chodzi o poglądy polityczne, ale oboje szanowaliśmy (i szanujemy) swoje przekonania. Ten młody chłopak świetnie zdał maturę i dostał się na wymarzone studia – na polonistykę ma Uniwersytecie Warszawskim. Cały czas jesteśmy w kontakcie, niekiedy mój uczeń odwiedza mnie w szkole i opowiada o swoich dokonaniach oraz planach. Czytam jego wywiady ze znanymi osobami ze sceny politycznej, widzę, jak się rozwija, dorośleje i jestem z niego dumna, jak matka. Chłopak robi to, co lubi – poświęca się dziennikarstwu. Jest w tym naprawdę niezły. Ostatnio dowiedziałam się, że bierze udział w  konkursie na Dziennikarza Obywatelskiego 2011 roku.   Jego konkursowy wywiad z Krzysztofem Ziemcem możecie przeczytać tutaj.  Gdybyście zechcieli oddać swój głos, wystarczy wysłać smsa za 1,23 zł:  SMS pod numer 7155 o treści DOROKU.540  Głosowanie trwa do 18. maja 2012 r.  Ja, w imieniu Przemka, dziękuję. Jestem przekonana, że to będzie dobra inwestycja.  Aleex. 