To rodzaj dania jednogarnkowego, bardzo sycącego i doskonale rozgrzewającego, szczególnie w chłodne, zimowe dni. Kociołek zastępuje cały obiad, jest też świetny, gdy wpadną do nas zziębnięci znajomi, których trzeba ogrzać i nakarmić. Rewelacyjnie sprawdza się także dla młodszych i starszych przed lub w trakcie zimowych szaleństw. Zapewnia odpowiednią porcję energii, dzięki czemu mamy mnóstwo siły na stoku, lodowisku lub na spacerze. Polecam.Składniki:• ½ kg mięsa wieprzowego mielonego• ½ kg pieczarek• 1 cebula• 1 puszka pomidorów bez skórki• 700 ml wody• 10 dag drobno startego żółtego sera• 30 dag surowego makaronu penne• przyprawy: sól, pieprz, szczypta chili, oregano, majeranek, papryka słodka, bazylia lub inne ulubione• mąka krupczatka do zagęszczenia potrawy (opcjonalnie)• olejSposób przygotowania:1. Pieczarki obrać, opłukać i pokroić na większe kawałki. Podsmażyć na niewielkiej ilości oleju. Przełożyć do większego garnka.2. Na tej samej patelni zeszklić pokrojoną w kostkę cebulkę. Dodać do pieczarek.3. Na tej samej patelni na odrobinie oleju podsmażyć mielone mięso. Smażymy je krótko, cały czas mieszając, tylko do momentu, aż straci zapach i kolor surowości. Przełożyć do pieczarek z cebulką.4. W większym naczyniu zmieszać: pomidory (jeśli nie lubimy kawałków, warto je zmiksować), wodę, przyprawy. Można dodać łyżeczkę koncentratu. Tę mieszaninę wlać do mięsa, pieczarek i cebuli.5. Do garnka wsypać surowy makaron. Wymieszać i zagotować. Zmniejszyć ogień i gotować ok. ½ godziny do miękkości makaronu. Pod koniec gotowania do potrawy dodać drobno starty żółty ser. Jeśli danie nadal będzie zbyt rzadkie, dodać mąkę rozmieszaną z małą ilością zimnej wody. 6. Zagotować całość.7. Podawać gorące.Smacznego. 