Pieczarki często pojawiają się w mojej kuchni. Urzekają mnie ich białe kapelusze, które pysznią się na straganach. I nawet jeśli nic nie planuję z nich robić, kupuję je, a w domu zastanawiam się, jak je smacznie wykorzystać. Tak było i tym razem. Kupiłam piękne, duże kapelusze, a potem wymyśliłam z nich pyszną przekąskę. Faszerowane pieczarki nie tylko wspaniale wyglądają, ale też świetnie smakują. Polecam.Składniki:• dowolna ilość dużych pieczarek• kilka plasterków boczku• cebula• przyprawy: wegeta, pieprz, czosnek• ser żółty• oliwaSposób przygotowania:1. Pieczarki obrać, opłukać pod bieżącą, zimną wodą, odciąć ogonki, posiekać je drobno.2. Boczek i obraną cebulę pokroić w kostkę, ser zetrzeć na drobnych oczkach tarki.3. Na patelni rozgrzać odrobinę oliwy, zeszklić cebulę, dodać boczek, przyprawić do smaku.4. Podsmażone składniki przełożyć do miseczki, zostawić do przestygnięcia, wymieszać z połową startego żółtego sera.5. Kapelusze pieczarek wypełnić farszem, posypać resztą startego sera.6. Poukładać faszerowane pieczarki na blasze piekarnika wyłożonej papierem do pieczenia.7. Piec w temperaturze 200 stopni około 20 – 30 minut. Początkowo pieczarki (kapelusze) puszczą sok, ale on wyparuje w trakcie pieczenia. Kiedy ser i kapelusze apetycznie się zarumienią, przystawka jest gotowa. Podawać na gorąco. Smacznego. 