Zaczął się kolejny miesiąc nowego roku, który spędzamy razem. Cieszę się, że podobają się Wam moje przepisy. Miło mi, że okazujecie to, zaglądając coraz częściej do mojej kuchni. Zapraszam Was dzisiaj na pyszne rogaliki z białego sera. Robi się je dosłownie kilka chwil, a efekt przechodzi najśmielsze oczekiwania. Przepis wydaje się banalny, no bo cóż może wyjść z połączenia sera, masła i mąki? Okazuje się, że otrzymamy rewelacyjne rogaliki, kruchutkie, przypominające nieco ciasto francuskie, z pysznym nadzieniem. Składniki może z łatwością połączyć nawet dziecko, a więc warto zaprosić nasze Maleństwa do kuchni. Wyobraźcie sobie, jak uroczo będą wyglądać Wasze dzieci z noskami oprószonymi mąką i rączkami oblepionymi ciastem. Dla młodych kucharzy wspólne pieczenie rogalików będzie niezapomnianą przygodą, a ich smak będą pamiętać przez całe życie. Wiem to z własnego doświadczenia: ja piekłam te rogaliki z babcią, moje dzieci do tej pory chętnie je robią ze mną. Mam nadzieję, że przekażą ten przepis także swoim dzieciom. Za jakiś czas. I o to przecież chodzi. A więc do dzieła.Składniki:25 dkg mąki25 dkg masła (można zastąpić je margaryną)25 dkg białego sera trzykrotnie mielonegocukierdowolna gęsta marmolada - ja daję wiśnie z konfitury (zbyt rzadki dżem może wypłynąć)Oczywiście ilość składników można podwoić w miarę potrzeby i apetytu.Sposób przygotowania:1. Z mąki, margaryny i sera zagnieść ciasto. Schłodzić je w lodówce ok. 1 godziny.Następnie rozwałkować i wycinać małe trójkąty.2. Kłaść na nie odrobinę konfitury i zwijać, formując rogaliki.3. Piec w piekarniku nagrzanym do 200 stopni C na złoty kolor. Po upieczeniu posypać na gorąco cukrem pudrem (waniliowym).Smacznego! 