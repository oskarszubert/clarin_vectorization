Zimno jakoś się zrobiło. Śnieg jeszcze mogę zaakceptować (jakbym miała coś do powiedzenia), ale mróz zdecydowanie mi przeszkadza. Brrrr…. Rano otworzyłam oczy i usłyszałam szum wiatru. Na dworze zawierucha, na termometrze minus dziesięć stopni. Zwlokłam się z łóżka i od razu włożyłam polarową bluzę. Nie chciało mi się wychodzić z ciepłego domu, ale jak mus to mus. Ledwo zrobiłam kilka kroków na drodze i … nastąpiło bliskie spotkanie trzeciego stopnia – moje z zimą. I ze śniegiem. Podniosłam się cała biała i poczłapałam w stronę szkoły. Za to z pracy wracałam jak na skrzydłach! Też było zimno, ale jak ma się w perspektywie wolny piątek, to jak tu się nie cieszyć ? Po drodze zastanawiałam się nad obiadem. Ponieważ ostatnio kupiłam sobie nową książeczkę z serii „Poradnika domowego” pt.: „Potrawy jednogarnkowe”, postanowiłam wypróbować jakieś przepisy. Od razu wpadła mi w oczy receptura na duszonego indyka z papryką i białym winem. Zrobiłam. Wyszło pysznie, szczególnie w połączeniu z ryżem lub świeżym pieczywem. Polecam. W sam raz na zimowy obiad.Składniki:• 50 dag mięsa z indyka (filet)• 1 duża cebula• 1 papryka czerwona• ½ szklanki białego wytrawnego wina• ½ puszki kukurydzy (ja dałam całą puszkę, bo lubimy)• 2 łyżki oliwy• 1 łyżka masła• ½ szklanki śmietany 18%• oregano, pieprz, sól lub wegeta• mąka krupczatka• 1 łyżeczka koncentratu pomidorowegoSposób przygotowania:1. Na patelni rozgrzać oliwę i masło. Cebulkę drobno posiekać, oprószyć wegetą i zeszklić na patelni.2. Mięso pokroić w kostkę. Dodać do cebulki. Smażyć na małym ogniu przez 10-15 minut od czasu do czasu mieszając.3. Paprykę umyć, oczyścić i pokroić w paseczki, kukurydzę osączyć z zalewy. Warzywa dodać do mięsa.4. Wlać wino, dodać przyprawy do smaku. Dusić około 10 minut. Po tym czasie dodać koncentrat, rozmieszać.5. Do miękkiego mięsa z warzywami dodać śmietanę, zagęścić nieco, oprószając mąką krupczatką. Doprawić do smaku.6. Podawać z ryżem lub ze świeżym pieczywem.Smacznego.Przepis dodany do akcji:Wasze pomysły na smaczne obiady. 