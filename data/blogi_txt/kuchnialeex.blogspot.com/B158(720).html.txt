Po szaleństwach Tłustego Czwartku czas na coś zdecydowanie lżejszego. Dlatego dzisiaj zapraszam Was na pyszną sałatkę nicejską według mojego przepisu. Sałatka nicejska to danie kuchni francuskiej, ale receptur na nią jest mnóstwo. Jedne z ziemniakami, inne z fasolką szparagową, jeszcze inne z anchois. To trochę tak jak z polskim bigosem czy niemiecką sałatką ziemniaczaną – każda rodzina przygotowuje to danie po swojemu. Ja też skomponowałam swój własny przepis na sałatkę nicejską ze składników, które na pewno będą nam odpowiadały. Wprowadziłam jeszcze jedną innowację – tuńczyka zastąpiłam łososiem w sosie własnym. Dostałam ostatnio różne puszki nowych  na naszym rynku konserw zawierające łososia w wielu odmianach: w sosie własnym, w oleju, w pomidorach. Puszeczki są estetyczne i kolorowe, przyciągają wzrok. Mają zróżnicowaną wagę – 100g – 150 g, a zawartość jest naprawdę pyszna. Opakowanie zawiera jędrne kawałki ryby, które nie rozpadają się „na włókna”. Mięso z łatwością można rozdzielić „na płatki”. Nie jest za słone, idealnie komponuje się ze składnikami sałatki.     Sałatka jest świetną alternatywą ciężkiego posiłku – lekka, chrupiąca, pełnowartościowa. W sam raz na wiosnę – tę za oknami. Spróbujcie.   Składniki:  • ½ główki sałaty lodowej • 150 g łososia w sosie własnym firmy GRAAL • pomidorki koktailowe • kilka czarnych oliwek • 2 jajka • cebula biała  Sos:  • 2 ząbki czosnku • 8 łyżki oliwy • 3 łyżki wody • 1 – 1,5 łyżki soku z cytryny lub octu winnego • sól • pieprz • szczypta cukru  Sposób przygotowania:  1. Sałatę umyć, osuszyć, porwać na kawałki. 2. Pomidorki pokroić w cząstki, cebulę w talarki.   3. Jajka ugotować na twardo, pokroić w ćwiartki.    4. Dodać łososia i przekrojone oliwki.      5. Przygotować sos: czosnek posiekać, utrzeć z cukrem, solą i pieprzem. Dodać sok z cytryny. Stopniowo dolewać oliwę, dokładnie ucierając. 6. Powstałym sosem polać składniki i dokładnie wymieszać.   Smacznego. 