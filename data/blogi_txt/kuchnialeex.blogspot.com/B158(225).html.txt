Szukając kilka dni temu notatnika z dawnymi przepisami, natknęłam się starą broszurkę Ciasta domowe. Śliwkowe delicje. Bardzo się ucieszyłam, że właśnie teraz ją odnalazłam. Pamiętam, że kupiłam ją kilkanaście lat temu i wypróbowałam z niej prawie wszystkie przepisy. Na marginesach, obok przepisów zachowały się moje notatki dotyczące receptury. Pierwszym daniem, które kiedyś z niej przygotowałam, były przepyszne placuszki ze śliwkami. Pora, aby znów pojawiły się na naszym stole…Składniki:Ciasto:• 4 jajka• 12 dag mąki• 3/4 szklanki mleka• 3 łyżki śmietany• sól• 1 łyżka roztopionego masłaPoza tym:• 1/2 kg śliwek• 4 dag cukru• cukier puderSposób przygotowania:1. Jajka rozbić i z białek ubić pianę. Pozostałe składniki ciasta utrzeć na gładką masę. Wymieszać delikatnie z ubitą pianą. 2. Śliwki wydrylować, pokroić w paseczki i posypać cukrem. Owoce wymieszać z ciastem.3. Na patelni rozgrzać tłuszcz (masło lub oliwę). Kłaść po jednej łyżce ciasta. Piec małe placuszki po obu stronach na złoty kolor. Posypać cukrem pudrem.Smakują wyśmienicie. Smacznego! Przepis dodany do akcji:Śliwki 2010 r. 