Zaczął się kolejny wiosenny dzień. Trudny dzień, bo dzisiaj z całą świadomością dociera do nas, Polaków, ogrom wczorajszej tragedii. I nawet jeśli mieliśmy odmienne poglądy polityczne, to emocje są żywe. Wstałam rano, zaparzyłam sobie kawę, ale nie miałam ochoty na lekturę. Włączyłam radio. Z głośnika płyną wspomnienia, słychać dyskusje i rozważania na temat katastrofy. Chłonę te informacje, bo jestem uzależniona od przepływu wiadomości, ale czekam na ostateczne ustalenia.Jakoś mi ciężko dzisiaj wziąć się za gotowanie. Obiad jednak zrobić trzeba. Przygotuję żeberka. Nie wymagają one długich godzin w kuchni. Ich wyśmienity smak na pewno zadowoli każde podniebienie… Składniki:• żeberka wieprzowe - dowolna ilość• 1 duża cebula• oliwa,• przyprawy: wegeta, papryka słodka w proszku, czosnek granulowany, czerwony Delikat KnorraSposób przygotowania:1. Surowe żeberka opłukać pod zimną wodą, podzielić na porcje. Ich wielkość zależy od indywidualnych upodobań. 2. Natrzeć każdy kawałek wegetą i pozostałymi przyprawami. Włożyć do miski. 3. Cebulę pokroić w talarki i powkładać je między żeberka. Skropić wszystko oliwą, przykryć i wstawić do lodówki na kilka godzin lub całą noc.4. Po tym czasie na patelni rozgrzać olej. Wkładać żeberka na tłuszcz, ale należy uważać, by nie był on zbyt gorący, bo wówczas papryka się skarmelizuje i potrawa będzie gorzka.5. Kawałki mięsa obsmażyć ze wszystkich stron na rumiano.6. Kiedy żeberka będą już rumiane, całość podlać obficie wodą (na dużą patelnię można wlać 1-1,5 szklanki).7. Całość dusić na małym ogniu około 1 godziny. Po tym czasie woda powinna już wyparować, żeberka będą mięciutkie na tyle, by mięso z łatwością odchodziło od kości, powierzchnia mięsa stanie się apetycznie rumiana.Podawać gorące z ulubionymi dodatkami. (na zdjęciu z opiekanymi ziemniakami oraz sałatką grecką). Polecam i życzę smacznego. 