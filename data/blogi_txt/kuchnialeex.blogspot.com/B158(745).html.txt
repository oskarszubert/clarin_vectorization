Ponieważ wczoraj zrobiłam swój najdelikatniejszy schab, postanowiłam wykorzystać jego część, aby przyrządzić na niedzielne popołudnie pyszną przekąskę. Tak naprawdę schab w galarecie to kilka dań w jednym. Gdy mam w planach jego przygotowanie, zawsze przyrządzam większy kawałek schabu i od razu mam pyszną wędlinę oraz podstawę do przekąski. Z kolei galaretę staram się zrobić z golonki, w tradycyjny sposób, dzięki czemu, po zalaniu schabu, wystarcza jeszcze na przepyszne przystawki. Na szczęście i schab, i galareta tak naprawdę gotują się same, więc danie tylko wygląda na pracochłonne. A smak – naprawdę jest warty odrobiny wysiłku. Spróbujcie.Składniki:• 1 kg schabu• ziele angielskie, listek laurowy, sól, ulubione przyprawy (ja zawsze stosuję: Delikat Knorr'a czerwony, wegetę, czosnek granulowany, czerwoną słodką paprykę i majeranek) Na galaretę:• 1 golonka • 2 marchewki • 1 duża cebula • por• 2 ząbki czosnku • żelatyna (opakowanie na 1 litr płynu)• wegeta• groszek konserwowy • kukurydza• 2 jajka ugotowane na twardoSposób przygotowania:1. Przygotować schab. Mięso może być pieczone wg ulubionego przepisu. Ja zawsze przyrządzam je wg własnej receptury. Zostawić do ostygnięcia.2. Golonkę opłukać, włożyć do garnka, zalać zimną wodą, dodać obrane warzywa, posolić wegetą. Zagotować. Gotować na małym ogniu kilka godzin (3-4), aż mięso odchodzić od kości.3. Warzywa i mięso wyjąć z wywaru. Płyn przecedzić, dodać żelatynę i rozpuścić ją w gorącym wywarze. Do płynu wycisnąć ząbki czosnku. Mięso pokroić na małe kawałki, warzywa można wykorzystać do ozdoby.4. Na półmisku ułożyć dowolną ilość schabu pokrojonego w plastry. Ozdobić kawałkami jajka na twardo, kukurydzą, groszkiem lub innymi dodatkami, które lubimy i mamy pod ręką.5. Schab i  dekorację ostrożnie zalać lekko przestudzoną, płynną galaretą. Wstawić do lodówki, aby potrawa zastygła.6. Do pozostałego płynu dodać pokrojone mięso z golonki, ewentualnie kukurydzę, groszek, cząstki jajek na twardo. Wymieszać, przelać do salaterek, zostawić do zastygnięcia - otrzymamy pyszną galaretę.Polecam, ponieważ danie prezentuje się okazale i świetnie smakuje. 