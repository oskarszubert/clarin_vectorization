Czas przemija nawet wtedy, kiedy wydaje się to niemożliwe. Nawet wtedy, kiedy rytmiczne drganie wskazówki sekundowej zegara wywołuje pulsujący ból. Czas przemija nierówno - raz rwie przed siebie, to znów niemiłosiernie się dłuży - a mimo to przemija. Nawet mnie to dotyczy. (Stephenie Meyer)Czymże więc jest czas? Jeżeli nikt mnie o to nie pyta, wiem. Jeżeli chcę to wytłumaczyć komuś, kto o to pyta, już nie wiem. A jednak twierdzę stanowczo, że gdyby nic nie mijało, nie byłoby czasu przeszłego; gdyby nic się nie działo, nie byłoby czasu przyszłego, a gdyby niczego nie było, nie byłoby czasu teraźniejszego. (Augustyn z Hippony) Żyje się chwilą, a czas jest tylko przezroczystą  perłą wypełnioną oddechem. (Halina Poświatowska)Dzięki czasowi mamy wspomnienia. W moich wspomnieniach obrazy przesuwają się jak w kalejdoskopie:- Dario, romantyczny i zwariowany, a zaraz potem rozsądny i przewidujący, zawsze będący dla mnie oparciem,- zachód słońca na plaży w Ustce podczas naszych pierwszych wspólnych wakacji i gofry z bitą śmietaną i jagodami,- Jego oczy pełne miłości, kiedy wbrew wszystkim i wszystkiemu, nawet wbrew rozsądkowi, składaliśmy przysięgę małżeńską,- słowa znajomego księdza, który podczas naszego ślubu stwierdził: jesteście solą ziemi i światłością świata,- Gwiazdeczka z dwoma ząbkami i oczami na pół buzi wpatrzona w obiektyw aparatu,- o rok starsza Gwiazdeczka w różowej sukieneczce w białe kropki siedząca na środku sali balowej, odwrócona do wszystkich plecami, by zaakcentować swój charakterek,- Maleńki Młody leżący na moim brzuchu po raz pierwszy spoglądający wielkimi ślepkami na swoich rodziców,- Młody ubrany w piżamkę i obejmujący rączynami Gwiazdeczkę,- ukochane Międzyzdroje, do których Dario zabiera mnie zawsze, gdy widzi, że muszę znaleźć siłę do życia,- wspólne jesienne wieczory z aromatycznym ciastem, gorącą herbatą i czułością, która zadomowiła się w każdym kącie naszego domu,- Jego zatroskane spojrzenie, kiedy nie potrafię wyleczyć się z przeziębienia lub znów źle się czuję,- setki przeczytanych i zgromadzonych książek, wśród których po raz kolejny pojawia się Mistrz i Małgorzata,- noce spędzone przy łóżeczkach dzieci,- odraza z powodu nielojalności, krętactwa, kłamstwa i podłości innych,- spokojne melodie płynące z ukochanej płyty,- momenty pełne smutku i żalu, strach, rozpacz i zwątpienie,- pierwsze płatki śniegu roztapiające się na moich policzkach,- uśmiechy na twarzach moich dzieci i ich łzy, które bolą mnie bardziej niż razy,- szlachetni i szanowani przeze mnie ludzie, których los postawił na mej drodze,- nadzieja towarzysząca mi każdego dnia…Dzisiaj kończę czterdzieści lat… Okrągłe urodziny to wyjątkowy moment, który zazwyczaj skłania do refleksji. Ja także uległam nastrojowi chwili. Czterdzieści lat to dla mnie świetny czas. Jestem dojrzałą kobietą, mam satysfakcjonujące życie osobiste, udane dzieci, dobrego męża, ciekawą pracę. Wiele zdobyłam w życiu i wciąż mam wiele do zdobycia. Wiem już, co jest dla mnie najważniejsze – to rodzina, która dostarcza mi mnóstwa emocji. To przez moich bliskich wściekam się i zachłystuję radością. Oni sprawiają, że każdego dnia mam chęć wstać z łóżka i ruszyć do walki ze światem. Dzięki nim mogę osiągać inne sukcesy. Z nimi dzisiaj świętuję…Posłuchajcie razem ze mną piosenki, którą zadedykował mi mąż:I jeszcze ciekawostka z ostatniej chwili znaleziona tutaj:Urodzeni 27 czerwca Autor: Jan Starża DzierżbickiOpis pochodzi z reprintu książki Jana Starży - Dzierżbickiego Pod jaką gwiazdą urodziłeś się - horoskopy na każdy dzień roku, Warszawa 1938 r. Kto urodził się 27 czerwcaLubi życie domowe, ale jego charakter jest dość kapryśny.Jest niezwykle wrażliwy, ma wybitnie rozwinięte poczucie sprawiedliwości i bardzo intensywnie odczuwa wszystko, co dzieje się dookoła.Do jego szczęścia potrzebne mu jest koniecznie otoczenie harmonijne. Łagodny, nastrojony pokojowo pragnie unikać wszelkich nieporozumień i sporów.Dużo przeżywa psychicznie, posiada silną intuicję, wykazuje skłonność do rozwoju duchowego i chęć przyjścia z pomocą ludzkości.Przyjemny, harmonijny, lubi życie domowe — nie nadaje się jednak do ciężkiej pracy.Wyobraźnia jego jest bardzo rozwinięta, a charakter kapryśny. Jest to człowiek uczuciowy, lecz nieostrożny. Odnosi się z ufnością do swego otoczenia i wierzy ludziom niegodnym zaufania — na czym nieraz źle wychodzi.Mało zna się na przywarach ludzkich, a jego usposobienie jest ufne, kochające, zdolne do uczuć głębokich.Charakter ma jednak dość niestały, a lubi zbytek i użycie. Podlega też  zbyt silnemu wpływowi płci odmiennej — co nie będzie mieć dla niego  dobrych skutków.W miłości najczęściej czekają go zmartwienia, chociaż swoje życie zmysłowe może rozpocząć dość wcześnie.Wybuchy namiętności silnie wpływają na całe jego życie i powodują ujemne kryzysy.Organizm niezbyt ma mocny. Urodzenie dzisiejsze przynosi ewentualność cierpień żołądkowych lub też wielką wrażliwość żołądka, potęgującą się z wiekiem.Powodzenie osiąga zazwyczaj dopiero w drugiej połowie życia. Pierwszą wypełniają przeważnie wysiłki bezpłodne. Znane osoby urodzone 27.06 to: król Węgier i święty  Władysław I (1040),cesarz bizantyjski Manuel II Paleolog (1350),książę  Orleanu i król Francji Ludwik XII Walezjusz (1462),król Francji Karol  IX Walezjusz (1550),francuski poeta, filozof i historyk nauki Gaston  Bachelard (1884),polski reżyser filmowy Krzysztof Kieślowski (1941),amerykańska projektantka mody Vera Wang (1949),polski aktor Bogusław  Linda (1952),francuska aktorka Isabelle Adjani (1955),amerykański operator i reżyser filmowy pochodzenia polskiego  Janusz Kamiński  (1959),polski dziennikarz, satyryk, podróżnik Wojciech Cejrowski  (1964),amerykański aktor Tobey Maguire (1975),polska aktorka Urszula  Grabowska (1976).Hmmm... interesujące ;)))))))))))))))))Dziękuję wszystkim za życzenia. Aleex 