Na koniec tygodnia zapraszam na sałatkę. Przepis zdobyłam od swojej siostrzenicy, która na jakąś okazję w naszej rodzinie przygotowała tę pyszność. Sałatka nie tylko pięknie wygląda, ale także wspaniale smakuje. Koniecznie ją wypróbujcie, może na nadchodzące święta? Składniki*:• mix sałat z rukolą• papryka• ogórek zielony• pomidor• ser feta• czerwona cebula• pierś kurczaka (opcjonalnie)• ostra musztarda – 1 łyżeczka• ocet winny• sok z ½ cytryny• miód – 1 łyżeczka• oliwa z oliwek• wodaSposób przygotowania:1. Sałaty opłukać, odsączyć, większe części porwać na kawałki.2. Paprykę, ogórka i pomidora pokroić na kawałki.3. Cebulę czerwoną pokroić w cienkie plasterki.4. Fetę pokroić w drobną kostkę.5. Jeśli chcemy dodać pierś kurczaka, kroimy ją w kostkę, obtaczamy w przyprawach i podsmażamy na oleju. Po ostudzeniu dodajemy do pozostałych składników.6. Z 1 łyżeczki musztardy, soku z cytryny, octu winnego, 1 łyżeczki miodu, oliwy z oliwek, soli, pieprzu i wody przygotować sos. Dokładnie wymieszać.7. Składniki sałatki wymieszać w dużej misie, polać przygotowanym sosem, ponownie wymieszać.Smacznego.* Nie podaję dokładnej ilości składników, bowiem zależy to od smaku i indywidualnych upodobań każdego z nas.Przepis dodaję do akcji:Wielkanocne smaki 