Wczoraj wróciłam do pracy i od razu wpadłam w wir obowiązków. Musiałyśmy dopiąć na ostatni guzik przygotowania do dzisiejszego Dnia Otwartego. Już za kilka godzin w szkole pojawi się mnóstwo gimnazjalistów, którzy będą oglądać szkołę, wezmą udział w przygotowanych sympozjach zawodowych i kierunkowych, zobaczą występy naszej młodzieży. Już sobie wyobrażam to zamieszanie. Jest ono jednak konieczne, bo to podstawa współczesnej promocji. Mam nadzieję, że nasze działania zaowocują podczas naboru do klas pierwszych. Po świątecznych łakociach dzisiaj proponuję sałatkę, którą zawsze robi moja teściowa. Ta mieszanka warzyw naprawdę dobrze smakuje i dobrze wygląda. A może się w niej znaleźć wszystko, co mamy akurat pod ręką. Polecam.Składniki:• mała kapusta pekińska• pęczek rzodkiewek• 1 puszka kukurydzy• 1 puszka groszku• 4-5 korniszonów (można je zastąpić świeżymi ogórkami)• 5 jajek na twardo• 2-3 pomidory• 10 dag żółtego sera• papryka• sól• pieprz• majonezSposób przygotowania:1. Kapustę pekińską drobno poszatkować.2. Kukurydzę i groszek odsączyć z zalewy.3. Ogórki, rzodkiewkę, jajka i paprykę pokroić w kosteczkę.4. Pomidory pokroić w kostkę, ale bez pestek.5. Ser zetrzeć na małych oczkach tarki.6. Wszystkie składniki wymieszać, doprawić i dodać majonez.Smacznego. 