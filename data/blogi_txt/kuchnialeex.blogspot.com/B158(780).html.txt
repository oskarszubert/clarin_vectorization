Kiedy świeci słońce i dni są coraz cieplejsze, żyje mi się łatwiej. Bardzo tego potrzebuję, bo ostatnio kłopotów różnych, maleńkich i całkiem sporych, mam mnóstwo. Czekam z utęsknieniem, kiedy ta zła passa się wreszcie skończy. Czas goni jak szalony, a każdy dzień przynosi nowe wiadomości. Szkoda tylko, że tych gorszych jest zdecydowanie więcej. Niestety, nie mam wpływu na to, co się dzieje. Muszę po prostu poczekać na rozwój wydarzeń. A dzisiaj, tak trochę na przekór kłopotom i na poprawę humoru, kolejny wiosenny deser. Jest niezwykle prosty i wyjątkowo pyszny. Kiedy zanurzamy łyżeczkę w truskawkowym musie skąpanym w bitej śmietanie, wszystkie smutki odchodzą w niepamięć. Polecam.Składniki:• 250 ml dobrze schłodzonej śmietany 30% lub 36%• mrożone truskawki• 2 cukry waniliowe• kilka rurek waflowychSposób przygotowania:1. Śmietanę wlać do wysokiego naczynia, dodać 1 cukier, ubić mikserem na puszystą masę.2. Truskawki lekko rozmrozić. Dodać do nich 1 cukier waniliowy (jeśli owoce są mało słodkie, można dodać zwykłego cukru do smaku). Zmiksować na gęsty mus.3. W pucharkach układać warstwy: śmietany i truskawkowego musu. Podawać z dodatkiem rurki waflowej lub z inną dekoracją.Smacznego. 