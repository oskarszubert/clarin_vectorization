Dzisiaj zapraszam Was na pyszną przekąskę. Pierwszy raz jadłam ją kilka lat temu na weselu mojej koleżanki. Bardzo mi wówczas smakowała i postanowiłam ją zrobić w domu. Od tamtej pory w sezonie przygotowuję ją co kilka dni – dla siebie, ale również na specjalne życzenie moich bliskich. Polecam.Składniki:• kilka sztuk pomidorów dojrzałych, gruntowych, pachnących słońcem,• starty parmezan• pieprz, sól, czosnek granulowany• bazyliaSposób przygotowania:1. Pomidory umyć, wytrzeć, pokroić w grubsze plasterki.2. Plastry owoców ułożyć na talerzu.3. Oprószyć świeżo zmielonym pieprzem i odrobiną soli oraz czosnku. Posypać startym serem.4. Talerz wstawić na chwilkę pod rozgrzany grill w piekarniku, aby ser się roztopił. Można też, w ostateczności, posłużyć się palnikiem kuchennym i za jego pomocą stopić parmezan.5. Ozdobić bazylią. Podawać. Świetnie smakuje na ciepło i zimno. Smacznego. 