Pamiętam, jak robiła je moja mama dawno, dawno temu. Chciała w ten sposób przekonać mnie do gotowanej kapusty, która niezbyt mi odpowiadała. Ponieważ lubiłam kotlety mielone, mama wykorzystała to, przygotowując nietypowe gołąbki. Nie miałam pojęcia, co jem, kiedy pojawiały się na talerzu. A ponieważ były pyszne, szybko z niego znikały. Dzisiaj przygotowuję je w swoim domu. Gołąbki wyglądają jak kotlety, smakują wyśmienicie. Można je jeść na zimno lub tradycyjnie na ciepło z różnymi dodatkami. Polecam.Składniki:• 1 kg mięsa wieprzowego• 1/2 główki białej kapusty• 10 płaskich łyżek ryżu• 5 łyżek kaszy manny• 6 jajek• 1 posiekana w kostkę cebula• sól, wegeta, pieprz, listek laurowy, ziele angielskie• koncentrat pomidorowy• odrobina mąki• tarta bułka• oliwaSposób przygotowania:1. Mielimy mięso.2. Kapustę parzymy i siekamy na drobne kawałki.3. Do zmielonego mięsa dodajemy kawałki kapusty, ryż, kaszę mannę i posiekaną cebulę.4. Wbijamy do tych składników jajka, doprawiamy całość solą, wegetą i pieprzem. Całość wyrabiamy na w miarę jednolitą masę.5. Formujemy kotlety, obtaczamy je w tartej bułce i obsmażamy na oliwie.6. Zrumienione kotlety przekładamy do garnka, zalewamy wodą (powinno jej być tyle, by kotlety były zakryte), dodajemy listek laurowy, ziele angielskie i gotujemy ok. 0,5 godziny.7. Po tym czasie wyjmujemy kotlety, a na pozostałym wywarze przygotowujemy sos pomidorowy: rozpuszczamy w wywarze odpowiadającą nam ilość koncentratu i szczyptę cukru; kiedy się zagotuje, zagęszczamy mąką.Smacznego.Przepis dodany do akcji: 