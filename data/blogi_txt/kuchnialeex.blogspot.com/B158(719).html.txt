Żałoba narodowa trwa już trzeci dzień, a my nadal nie możemy otrząsnąć się po sobotniej traumie. Jakoś ciężko wrócić do normalności, tym bardziej, że docierają do naszych uszu ciągle nowe informacje. Wczoraj rozmawiałam z młodzieżą. Zaskoczyło mnie, że wszyscy byli bardzo poważni, a nawet pytali, czy będzie jakaś akademia upamiętniająca to wydarzenie. Widać było, że nawet młodzi ludzie rozumieją powagę sytuacji. Na zakończenie naszej dyskusji przytoczyłam im chińskie powiedzenie: Obyś żył w ciekawych czasach. Uświadomiłam im, że właśnie w takich czasach żyjemy. Na naszych oczach rozgrywa się historia, a my stajemy się jej świadkami. Ponieważ wczoraj przygotowałam dużą porcję zapiekanki, mamy obiad także na dzisiaj. Zjemy ją z naszą ulubioną sałatką zimową. Pysznie smakują warzywa zamknięte w szklanych słoiczkach, szczególnie na przedwiośniu.Składniki:• 5 kg ogórków• 1,5 kg czerwonej papryki• 1,5 kg marchwi• 1,5 kg cebuli• 1 szkl cukru• 3/4 szkl oliwy• 1,5 szkl octu 10 %• pieprz i sól do smakuSposób przygotowania:1. Warzywa pokroić (ogórki na plasterki, cebulę i paprykę w paski, marchew zetrzeć na tarce z dużymi oczkami). 2. Dodać oliwę, cukier, ocet, sól i pieprz. Wymieszać i odstawić na 1 godzinę.3. Po tym czasie nakładać do słoików razem z wodą, która się wytworzyła. 4. Gotować 10 minut od zawrzenia wody. Po zakończeniu gotowania, stawiać do góry dnem.Sałatka smakuje rewelacyjnie. Smacznego! 