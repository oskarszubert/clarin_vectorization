Początek listopada to w tym roku czas szczególny. Miesza się w nim wiele różnych odczuć. Są pozytywy: w pracy zakończyłam ważne sprawy, które będą owocowały przez lata, mama wraca do zdrowia, poznałam wspaniałego człowieka, którego być może będę miała okazję spotykać od czasu do czasu. Ale początek listopada to też czas refleksji: spotkania ze zmarłymi przy grobach, wiadomość o odejściu znajomego, smutek i nostalgia, które pojawiają się bez konkretnej przyczyny. Kiedy miną pierwsze dni listopada, zaczyna się czas oczekiwania na grudniowe święta. Wkrótce o nich zacznę myśleć na dobre, tym bardziej, że w tym roku możemy mieć w domu gościa. A skoro święta się zbliżają, czas zacząć przygotowanie pierników. Ja dziś zrobiłam swoje ciasto, schowałam na dolnej półce lodówki i zapomniałam o nim na 4 tygodnie. Jeśli chcecie znów przeżyć niezapomnianą przygodę z dojrzewającym piernikiem, pora zrobić ciasto.   TUTAJ  ZNAJDUJE  SIĘ  SZCZEGÓŁOWA INSTRUKCJA  KROK  PO  KROKU  A może zechcecie przyłączyć się po raz pierwszy? Gorąco polecam i zapraszam do wspólnego pierniczenia. 