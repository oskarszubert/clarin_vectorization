Na świątecznym stole musi znaleźć się także świąteczna szynka. Od kilku lat przygotowuję ją z przepisu kuleczki. Przygotowana w ten sposób wędlina jest rewelacyjna: soczysta, mięciutka i bez żadnych konserwantów. Dzięki peklowaniu, ma nie tylko wspaniały aromat, ale także piękny różowiutki kolor. Zawsze zachwyca gości i domowników. Podajcie ją także u Was.Składniki:• 1,5 kg szynki bez kości, najlepiej zwartej „kulki” mięsa• kostka rosołowa lub pieczeniowa – do pieczeniaMarynata:• 5 ziaren ziela angielskiego• 2 listki laurowe• 4 - 5 ząbków czosnku • 2 litry wody • 4 łyżki soli peklowejNa wierzch:• wegeta• papryka słodka w proszku• Delikat Knorr’a do mięs• majeranekSposób przygotowania:1. Mięso umyć, osuszyć. Do garnka wlać wodę, wsypać sól peklową, dodać ziele angielskie, liście laurowe, czosnek i odstawić na 3 - 5 dni w chłodne miejsce, np.: do lodówki. Można nadać mu ładny kształt, sznurując je. 2. Podczas leżakowania mięsa przekręcić je kilka razy, aby przyprawy równomiernie się rozeszły po mięsie.3. Po 3 – 5 dniach wyjąć mięso z marynaty, osuszyć i natrzeć przyprawami. Odstawić do lodówki na 2-3 godziny.4. Po tym czasie włożyć mięso do rękawa foliowego. Wlać do środka 1,5 szklanki wody, włożyć ząbki czosnku z marynaty i kostkę rosołową lub pieczeniową.5. Wstawić do piekarnika rozgrzanego do 190 – 200 stopni C. Piec 1,5 godziny. Szyneczka świetnie smakuje na ciepło i na zimno jako domowa wędlina.Smacznego. 