Z nowym, 2012 rokiem, witam się pysznym ciastem z tego przepisu, które piekłam na święta. Makowy warkocz to oryginalna odmiana makowca, zresztą można go przygotować jako tradycyjną struclę. Fajnie się go robi, a wygląd ciasta po upieczeniu jest znakomity. Oczywiście do przygotowania tego wypieku możecie użyć ulubionej i sprawdzonej masy makowej. Ja tym razem skorzystałam z gotowej masy w puszce. Musiałam zaoszczędzić nieco czasu i dlatego użyłam półproduktu. Jednak zupełnie nie miało to wpływu smak i jakość ciasta. Było pyszne i szybciutko zniknęło ze stołu. Polecam.Składniki:• 0,5 kg mąki• 3 jajka• 4 dag drożdży• 0,5 szklanki mleka• 0,5 szklanki cukru• 0,5 kostki masła (100g)• cukier waniliowy• gotowa masa makowa lub zrobiona wg własnego przepisuSposób przygotowania:1. Mąkę przesiać,w małej miseczce zrobić zaczyn drożdżowy z drożdży,odrobiny ciepłego mleka,łyżeczki cukru i tyle mąki żeby powstała konsystencja śmietany.Zostawić do wyrośnięcia.2. Ubić całe jajka z cukrem i cukrem waniliowym. 3. Do przesianej mąki dodać zaczyn drożdżowy, ubite jajka,resztę ciepłego mleka i zagnieść ciasto,pod koniec dodać roztopione i ciepłe masło.Nie trzeba długo zagniatać,wystarczy 2/3 minuty.Ja wyrabiałam ciasto mikserem.4. Odstawić na jakieś 30 min.5. W tym czasie przygotować masę makową. Ja swoją po prostu wyjęłam z puszki, odlewając wcześniej płyn, wymieszałam w misce.6. Ciasto podzielić na dwie części.Wałkować placki około 30x30 cm.7. Posmarować każdy placek rozmąconym białkiem.8. Wyłożyć i rozsmarować masę makową.Zostawić wolne boki po 2 cm i zrolować makowiec.9. Każdy makowiec spłaszczyć i przeciąć na 3 paski, z których zapleść warkocze. Końcówki warkocza skleić.10. Każdy makowy warkocz przełożyć ostrożnie do keksówki wyłożonej papierem do pieczenia. 11. Posmarować każdy z makowców rozmąconym żółtkiem.12. Piec w 180 około 45 min. Sprawdzić patyczkiem, czy ciasto jest upieczone.Smacznego.Polecam do poczytania WYWIAD 