Zaczął się gorący okres w szkołach: wystawianie ocen, rady klasyfikacyjne, podsumowanie pracy. Prawdziwe szaleństwo! Uczniowie, jak co roku, przypominają sobie, że istnieje zależność między poziomem ich wiedzy a oceną końcową z przedmiotu. Niektórzy nawet dochodzą do wniosku, że w ciągu 2 dni uda im się opanować materiał z całego roku lub semestru i wszystko zaliczą. Szkoda gadać. Tak jak większość nauczycieli nie lubię tego czasu. Jest nerwowo i bywa niesympatycznie. Dziś mamy już pierwszą radę. Niedługo biegnę znów do pracy, ale wcześniej muszę dokończyć zestawienie wyników matur. Poza tym mam świetny humor, ponieważ tydzień zaczął się znakomicie – mój uczeń zajął pierwsze miejsce w powiatowym konkursie poetyckim. Bardzo się cieszę z jego sukcesu.Zanim wyjdę do pracy, upiekę dla siebie chlebek. Znalazłam ten przepis na tej stronie i, po wypróbowaniu, doszłam do wniosku, że to jeden z lepszych przepisów na dietetyczne pieczywo. Często z niego korzystam. Jest wilgotny, z lekkim drożdżowym posmakiem i chrupiącą skórką. Doskonale się sprawdza jako dodatek do wielu potraw lub baza kanapek z dukanowską wędliną. Polecam.Składniki:• 6 łyżek otrębów owsianych• 4 łyżki otrębów pszennych• 2 łyżki skrobi kukurydzianej• 2 jajka• 7 łyżek serka homogenizowanego naturalnego• 5 łyżek ciepłego mleka • 7 g drożdży sypkich(jedna torebka) • 1 łyżeczka proszku do pieczenia• przyprawy (sól, czosnek)Sposób przygotowania:1. Połączyć wszystkie składniki suche: otręby pszenne i owsiane, skrobię, przyprawy, drożdże i proszek do pieczenia.2. W oddzielnym naczyniu połączyć składniki mokre: mleko, jajka, serek. Wymieszać.3. Połączyć składniki suche i mokre. Wymieszać.4. Małą kek sówkę wyłożyć papierem do pieczenia. Ciasto przelać do foremki.5. Piec w nagrzanym piekarniku w 200 stopni C ok. 45-60 minut. Sprawdzić patyczkiem, czy jest gotowe. Ostudzić na kratce.SmacznegoFaza I i II 