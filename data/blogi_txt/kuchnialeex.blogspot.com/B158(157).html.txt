Kiedy zobaczyłam te ciasteczka na blogu moje wypieki, wiedziałam, że będą pyszne. I nie myliłam się. Przygotowuje się je bardzo łatwo, a smak jest naprawdę oryginalny i wyjątkowy. Moi chłopcy (tata, mąż i syn) zajadali się nimi do ostatniego okruszka. Musiałam im obiecać, że w najbliższym czasie zrobię je jeszcze raz. A więc jest to przepis, do którego będę wracać. Polecam.Składniki na około 30 ciasteczek (2 blaszki):• 1,5 szklanki mąki pszennej• 1 łyżeczka sody oczyszczonej• 1 słoiczek masła orzechowego (około 300 g) - ja użyłam masło firmy Sante • 60 g masła extra• 1 szklanka brązowego cukru• 2 duże jajka – ja dodałam 3 średnie• 1 łyżeczka ekstraktu z wanilii• 240 g czekoladowych drobinek lub pokrojonej drobno czekolady gorzkiej lub mlecznejSposób przygotowania:1. W misie miksera utrzeć masło orzechowe z masłem i cukrem. Jeśli mamy gruby cukier, należy go przedtem zmielić na drobny proszek.2.Dodać jajka, ucierając. Wlać ekstrakt z wanilii i zmiksować, tylko do połączenia składników.3. Mąkę wymieszać z sodą oczyszczoną. Dodać do masy maślanej i zmiksować. Na końcu wmieszać drobinki czekolady.4. Na blaszkę wyłożoną papierem do pieczenia wykładać czubatą łyżkę masy, w odstępach około 3 cm pomiędzy ciastkami. Ja posłużyłam się dwiema łyżeczkami. 5. Piec w temperaturze 180ºC przez 13 - 15 minut, do lekkiego zbrązowienia. Wystudzić na kratce.Smacznego :) 