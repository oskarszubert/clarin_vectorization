Lubicie owocowe koktajle? Teraz smakują najlepiej, bo natura ofiarowuje wspaniałe owoce, które są rewelacyjne. Ale o tym pewnie nie muszę Was przekonywać. My przygotowujemy koktajle tylko latem. Wtedy są najpyszniejsze. Doskonałe połączenie owoców, słodyczy cukru i jogurtu smakuje naprawdę świetnie. Ten, który dzisiaj proponuję, można przygotować w dwóch wersjach. Wszystko zależy od tego, jak zmiksujemy składniki. Jeśli powstanie z nich płynna masa, otrzymamy tradycyjny koktajl do picia. Ja jednak najczęściej przyrządzam go trochę inaczej. Mieszam truskawki z cukrem i jogurtem, i powoli miksuję. Robię to stopniowo, kontrolując stopień rozdrobnienia owoców i dodając je porcjami. Jeśli w blenderze utworzy się płynna masa z kawałeczkami owoców – koktajl jest gotowy. Można go pić – jak tradycyjny, lub jeść łyżeczką, jak pyszny, letni deser. Polecam.Składniki:• truskawki oziębione w lodówce• cukier• cukier waniliowy• jogurt naturalny 1,5%Sposób przygotowania:1. Truskawki umyć pod bieżącą wodą, odszypułkować.2. Do blendera włożyć połowę przygotowanych owoców, wsypać cukier waniliowy, cukier, wlać jogurt. Zmiksować na gładką masę.3. Podnieść wieczko blendera. Do zmiksowanej masy dodać kolejną porcję truskawek, rozdrobnić je tak, aby były widoczne kawałeczki owoców.4. Koktajl rozlać do wysokich szklanek, Brzeg szklanki ozdobić dojrzałą truskawką. Podawać deser z łyżeczką.Smacznego.Przepis zgłoszony do akcji Olgi: 