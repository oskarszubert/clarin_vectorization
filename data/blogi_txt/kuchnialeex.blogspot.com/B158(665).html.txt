Ich nadejście zapowiadałam już dawno. Ale teraz NAPRAWDĘ są! Piękne, błyszczące, czerwone truskawki. Wspaniale aromatyczne, soczyste, po prostu doskonałe. I nie jakieś zagraniczne, którym brakuje i smaku, i zapachu, ale nasze, polskie. Uwielbiam je kupować na pobliskim targu,  zerwane prosto z pola, w drewnianych łubiankach. Świetnie smakują opłukane z piasku pod strumieniem zimnej wody. A potem pozostaje tylko zachwycać się nimi z każdym kolejnym soczystym kęsem.Kiedy pojawiają się na naszym stole, wystarczy puścić wodze wyobraźni, a pomysły na ich wykorzystanie pojawiają się same. Tarta, którą dzisiaj proponuję, jest jedną z takich propozycji. Doskonałe połączenie kruchego ciasta, budyniu, soczystych truskawek zatopionych w galaretce z kleksem bitej śmietany smakuje rewelacyjnie. Ale nie musicie wierzyć mi na słowo, możecie sami spróbować. Polecam.Składniki:Kruche ciasto:• 15 dag masła• 25 dag mąki• 10 dag cukru pudru• 1 jajko• 1 szczypta soli• odrobina wanilii • 3 dag mielonych migdałówBudyń:• 1 budyń waniliowy• 2 łyżki cukru• 2 szkl mleka• 2 łyżki masła• 1 kg truskawek• 1 galaretka truskawkowa• cukierDodatkowo:• 200 ml śmietany 30%• cukier waniliowy• 1-2 łyżeczki cukru pudru• 1 śmietanfix Dr OetkeraSposób przygotowania:1. Masło utrzeć w misce drewnianą pałką lub mikserem.2. Dodawać stopniowo cukier puder, sól, jajko, migdały, mąkę. Każdy następny składnik dodajemy po połączeniu uprzednio dodanego.3. Dobrze połączone ciasto wyjąć z miski i ulepić z niego kulę. Włożyć na 1 godz. do lodówki / lub 1/2 godz do zamrażalnika4. Ugotować budyń wg przepisu na opakowaniu. Do gorącego budyniu dodać masło, wymieszać, zostawić do ostygnięcia. Od czasu do czasu mieszać, aby nie powstał twardy kożuszek.5. Truskawki umyć, kilkanaście odłożyć / tyle, aby wystarczylo na wyłożenie formy na tartę/. Resztę zmiksować z cukrem na mus - powinno go być ok 1,5 szklanki - tyle będzie potrzebne - resztę można zjeść :)6. Galaretkę rozpuścić w 1/2 szklanki wrzątku. Ostrożnie dodać do musu. Odstawić w chłodne miejsce, ale uważać, aby nie stężało całkowicie.7. Ciasto wyjąć z lodówki. Wykleić nim formę na tartę posmarowaną masłem i posypaną mąką. Ciasto nakłuć. Piec w gorącym piekarniku ok 15 - 20 minut / 200 stopni. Zostawić do ostygnięcia.8. Na ostudzone ciasto wyłożyć budyń. Na nim ułożyć umyte truskawki.9. Owoce polać lekko tężejącym musem wymieszanym z galaretką.10. Wstawić do lodówki, aby galaretka zastygła. Przed podaniem ubić śmietanę z cukrem i śmietanfixem. Rozłożyć na tarcie. Ozdobić truskawkami. Smacznego!Przepis zgłoszony do akcji Olgi Sezon truskawkowy 2010. 