A dzisiaj na deser proponuję Wam wspaniałą nalewkę kawową. Przepis na ten trunek znalazłam w starych rodzinnych zapiskach. Odkurzyłam i nieco unowocześniłam recepturę, a efekt końcowy okazał się prawdziwym hitem. Nalewka jest naprawdę wyśmienita. Ma aksamitny, wyraźny smak kawy, delikatny i wyjątkowy. Świetna, kiedy ją lekko schłodzimy. Od wielu lat jest wielkim przebojem na portalach kulinarnych. Wystarczy raz ją zrobić, a będziecie wracać do niej wielokrotnie…  Składniki:  1 puszka mleka skondensowanego niesłodzonego 1/2 szkl cukru 2 cukry waniliowe 2-3 łyżeczki kawy rozpuszczalnej 100 ml spirytusu  Sposób przygotowania:  1. Mleko wlać do garnka, dodać cukier, cukier waniliowy i kawę. 2. Zagotować ciągle mieszając, zmniejszyć gaz i gotować 5 minut. Należy mieszać i uważać, aby nie wykipiało. 3. Mleko ostudzić, powoli wlać spirytus. Wymieszać. Wlać do butelki. Na drugi dzień można już pić. 4. Z podanej porcji otrzymujemy 1/2 litra nalewki.      Smakuje wyśmienicie. 