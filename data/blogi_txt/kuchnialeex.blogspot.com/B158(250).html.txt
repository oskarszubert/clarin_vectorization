Jak szybko minął wolny weekend… Szkoda. Poprzedni tydzień był naprawdę udany. Zaczął się od wygranej w konkursie, potem wyróżnienie w szkole przyznane przez uczniów, kilka dni wolnych i teatr. Byliśmy razem z Dariem na komedii „Goło i wesoło”. Spektakl opowiada historię kilku bezrobotnych, którzy będąc zupełnie bez pieniędzy, bez perspektyw, wpadają na pomysł, aby założyć grupę striptizerów o nazwie „Napalone Nosorożce”. Akcja przedstawienia dzieje się w Polsce, w Tomaszowie Mazowieckim. Bezrobotni próbują opanować trudną sztukę publicznego rozbierania się, początkowo w swoim gronie, następnie podczas przesłuchania w jedynym klubie w mieście o nazwie„ Eden”. Przesłuchanie wypada fatalnie. Następny występ przed tomaszowską publicznością, wypada jeszcze gorzej. Menager striptizerów wynajmuje byłą tancerkę Wandę, aby udzieliła im kilku lekcji.Jesteśmy świadkami komicznych prób „ baletowych”, podczas których Wanda uczy ich podstaw profesjonalnego striptizu. Spektakl wieńczy spektakularny finał, w wykonaniu „Napalonych Nosorożców”, którzy na scenie, przed publicznością rozbierają się z taką swobodą, jakby robili to od urodzenia. Znakomita obsada: Andrzej Andrzejewski, Dorota Deląg, Henryk Gołębiewski, Paweł Królikowski, Jacek Lenartowicz, Radosław Pazura, Tomasz Sapryk, Mirosław Zbrojewicz, gwarantuje świetną zabawę. Ten wieczór spędzony w teatrze zaliczyliśmy do bardzo udanych.A dziś zaczął się następny tydzień. Mam nadzieję, że też będzie równie udany. Na dobry początek proponuję Wam dukanowskie kajzerki, które przygotowałam z tego przepisu.Składniki:• 9 łyżek otrąb owsianych• 2,5 łyżki jogurtu naturalnego• 2 łyżki skrobi kukurydzianej• 2 jajka • 1 łyżeczka proszku do pieczenia• sól Sposób przygotowania:1. 4 łyżki otrąb zalać jogurtem. Pozostałą ilość otrąb zemleć na drobny puch.2. Dodać skrobię, proszek, sól, rozbełtane jajka i otręby z jogurtem.3. Wykładać na blachę wyłożoną papierem do pieczenia. Posypać ulubionymi przyprawami lub zostawić czyste.4. Piec w 180 stopni ok.20min (ostatnie 5 min zwiększyłam temperaturę, żeby bułeczki się z wierzchu przyrumieniły).5. Wystudzić na kratce. Przechowywać w szczelnym pojemniku. Wychodzą płaskie bułeczki lub o kształcie muffinek, jeśli pieczemy je w metalowych foremkach.Dziennie można zjeść 2 bułeczki (jeśli zostały upieczone 6 sztuk).Smacznego. 