Odliczam godziny do północy. Wraz z pierwszym uderzeniem zegara, gdy niebo rozbłyśnie feerią barw, otworzę szeroko wszystkie okna, żeby całe zło – nieporozumienia i smutki nagromadzone przez ostatnie 12 miesięcy – mogło się wynieść z naszych czterech ścian. W lodówce chłodzi się szampan. Młody jest podekscytowany, bo zgromadził odpowiednią ilość fajerwerków, by długo bawić się nocą. Spędzimy ten wyjątkowy czas we troje, bo Gwiazdeczka dziś tańczy na wielkim balu. I bardzo dobrze, ona niech się bawi, a nam przyda się chwila wytchnienia po ostatnim, dość burzliwym okresie. O północy, gdy złożymy sobie życzenia, wyjdziemy przed dom, aby spotkać się z sąsiadami. Jest u nas od lat taki zwyczaj, że zawsze przed blok wychodzą ludzie z lampkami szampana i rakietami. Składamy sobie życzenia, a dzieci (oczywiście pod czujnym okiem dorosłych)  puszczają fajerwerki. Niebo nad nami mieni się różnokolorowymi girlandami, wokół słychać wystrzały, snopy skier z rzymskich ogni unoszą się do góry. Jest uroczo i bardzo rodzinnie.A Wam życzę już teraz takiego Sylwestra, jakiego sobie wymarzyliście. Niech będzie spokojny i nastrojowy lub huczny i niezwykle radosny, ale zawsze z pysznymi daniami na stole. Oby Nowy Rok 2012 przyniósł Wam tylko radość, a gdyby kłopotów nie dało się uniknąć, oby szybko minęły i nie wywróciły Waszego życia do góry nogami. Życzę Wam spełnienia marzeń i zwykłego ludzkiego szczęścia.A oprócz szampana proponuję Wam przepis na mojego ulubionego drinka – energetyczną szarlotkę:Składniki:• 1/3 żubrówki• 2/3 soku jabłkowego• kostki lodu• kawałki cytryny (opcjonalnie)Sposób przygotowania:1. Do wysokiej szklanki włożyć kostki lodu. Można wypełnićnimi całą szklankę.2. Wlać żubrówkę.3. Dopełnić szklankę sokiem jabłkowym.4. Można dodać kawałki cytryny.Smacznego. AleexZdjęcie2: http://zubrowka.pl/pressroom/pl/pages/downloads/1/drinki 