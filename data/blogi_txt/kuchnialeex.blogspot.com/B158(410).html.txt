Dostałam śliwki. Trudno o lepszy prezent o tej porze roku, kiedy sezon śliwkowy w pełni. Postanowiłam je wykorzystać, ale chciałam upiec coś wyjątkowego. Przeszukałam wszystkie przepisy na ciasta ze śliwkami i znalazłam! Stary zeszyt z zapisanymi skrupulatnie recepturami schował się na dnie szafki. Wertowałam szybko karki, by trafić na ulubione ciasto. No i wreszcie! Jest pyszne. Typowe kruchutkie ciasto maślane ze śliwkami. Smakuje rewelacyjnie na ciepło i na zimno. U mnie obowiązkowo z małą czarną. Polecam.Składniki:Na ciasto:• 1,5 szklanki mąki pszennej• 1/3 szklanki cukru• cukier waniliowy• 15 dag masła• 2 żółtka• 3 łyżki mlekaNa wierzch:• 4 łyżki tartej bułki• 1 kg śliwek węgierek• 2 łyżki brązowego cukru• krokant orzechowy• 7 dag masłaDodatkowo:• masło i bułka tarta do formy• lub papier do pieczeniaSposób przygotowania:1. Mąkę przesiać na stolnicę, dodać żółtka, sól, mleko, cukier i cukier waniliowy, zimne masło pokrojone w kostkę. Składniki posiekać nożem, a później zagnieść szybko ciasto. Włożyć je do folii i schować do lodówki na 35-40 minut.2. Śliwki umyć, wydrylować, osuszyć.3. Brązowy cukier wymieszać z krokantem orzechowym.4. Nagrzać piekarnik do 240 stopni C.5. Wyjętym z lodówki ciastem wylepić niewielką formę, wyłożoną wcześniej papierem do pieczenia lub wysmarowaną masłem i wysypaną tartą bułką. Najlepiej jest najpierw rozwałkować je na stolnicy posypanej mąką, przełożyć do formy i rozciągnąć palcami.6. Ciasto posypać tartą bułką. Wyłożyć na tak przygotowany spód śliwki. Posypać je brązowym cukrem i krokantem.7. Na śliwki ułożyć plasterki masła.8. Piec w piekarniku nagrzanym do 240 stopni C 30-35 minut. Po upieczeniu można posypać cukrem pudrem. Ja tak zrobiłam, bo moje śliwki okazały się mało słodkie.Polecam.Przepis dodany do akcji:Śliwki 2010 