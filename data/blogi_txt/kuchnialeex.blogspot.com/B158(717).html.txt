To jedna z moich ulubionych sałatek. Wspaniale smakuje połączenie chrupiącej sałaty i grzanek z aromatyczną piersią kurczaka oraz warzywami. Mogłabym jeść ją na okrągło! Zresztą nie tylko mnie bardzo smakuje. Ostatnio to zdecydowana faworytka wśród sałat także dla moich gości. I dobrze, bo przyrządzam ją z nieskrywaną przyjemnością. Polecam.Składniki:• sałata lodowa• podwójna pierś kurczaka• 2 świeże ogórki• 2 średnie pomidory• 1 mała cebula• grzanki (mogą być gotowe)• oliwa• ulubione zioła lub gotowa mieszanka do sosu• przyprawa do kurczaka KotanyiSposób przygotowania:1. Pierś kurczaka umyć, pokroić w kostkę i obficie posypać przyprawą. Odstawić w chłodne miejsce na 2 godziny. Usmażyć na odrobinie oleju na złoty kolor. Ostudzić.2. Sałatę lodową podzielić palcami na cząstki. Przełożyć do salaterki.3. Pomidory przeciąć na połówki i pokroić w plasterki. Dodać do sałaty.4. Ogórki obrać, pokroić w półplasterki. Dodać do salaterki.5. Obraną cebulę także pokroić w cieniutkie półplasterki. Dodać do pozostałych składników.6. Do sałatki dodać ostudzoną, przesmażoną pierś z kurczaka. Wszystko wymieszać7. Zrobić sos: oliwę, wodę i zioła lub mieszankę do sosu wymieszać, aby powstała aromatyczna emulsja. Polać sosem sałatkę.8. Całość posypać chrupiącymi grzankami.Smacznego. 