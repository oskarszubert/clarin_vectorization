Dzisiaj drugi dzień ustnych matur. Przede mną kolejny egzamin. Będzie ciężko. I nam – egzaminatorom, i maturzystom – zdającym. Trzeba opanować emocje, dodać otuchy zdającym i oceniać, oceniać, oceniać. Nie znoszę tego majowego oceniania. Najpierw w szkołach, podczas matur wewnętrznych, potem w każdy weekend, podczas sprawdzania arkuszy maturalnych. Ale nie ma co narzekać, trzeba brać się do pracy :).A po powrocie z egzaminu podam na obiad moim chłopakom jedno z dań, które bardzo lubimy. Oryginalny przepis pochodzi ze zbiorów Bierki. Już wczoraj oprószyłam pałeczki kurczaka przyprawami i wstawiłam do lodówki. Mięso otulone bejcą nabierze doskonałego smaku i aromatu. Będzie świetne do szybkiego przygotowania. I będzie doskonale smakować. Spróbujcie….Składniki:• 5 pałeczek z kurczaka• 0,5 – 0,7 kg ziemniaków• 2 spore cebule• 2 ząbki czosnku (opcjonalnie)• olej• przyprawa do kurczaka Kotanyi, • słodka papryka• czosnek granulowany• wegeta• przyprawa do ziemniakówSposób przygotowania:1. Pałeczki dokładnie myjemy i osuszamy. Oprószamy przyprawami i wkładamy do lodówki na kilka godzin (można zostawić je na całą noc).2. Pod skórę wkładamy kilka plasterków czosnku (jeśli lubimy). Można także ograniczyć się do posypania mięsa czosnkiem granulowanym. 3. Ziemniaki obieramy i kroimy w plasterki, cebulę kroimy w talarki.4. Do naczynia żaroodpornego wlewamy ok 3 łyżki oleju i kładziemy kurczaka. Na wierzch kładziemy pokrojoną cebulę, a na niej talarki surowych ziemniaków. Całość posypujemy przyprawą do ziemniaków.5. Przykrywamy naczynie żaroodporne i wstawiamy do piekarnika nagrzanego do temperatury ok.200 stopni. Pieczemy ok. 1,5 – 2 godzin.6. Po wyjęciu mięso odchodzi od kości,  a cebula i ziemniaki mają niebiański smak. Przygotowanie jest niesamowicie proste, a potrawa robi się praktycznie sama.Polecam. 