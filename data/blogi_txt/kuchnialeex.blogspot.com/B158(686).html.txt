Młody pojechał na weekend do siostry. Przeżywam to bardzo, bo jestem chyba mimo wszystko Matką Polką, taką kwoką, która lubi mieć dzieci blisko siebie. Zgodziłam się na ten wyjazd, bo… już nie znalazłam argumentów, które zatrzymałyby syna w domu. Mam więc wolną sobotę, ale tylko pozornie, ponieważ muszę się wziąć za poprawę klasówek. Sporo się tego uzbierało… Zanim jednak siądę do sprawdzianów, upiekę pyszną roladę z galaretką i truskawkami. Będzie doskonała na dzisiejsze popołudnie i na pewno zostanie też na jutro. Kiedy Młody wróci  z wojaży, powita go w domu zapach wanilii. Wiem, że chętnie zje kawałek puszystego placuszka z kawałkami soczystych truskawek przykrytego obłoczkiem bitej śmietany. Składniki:Biszkopt:• 6 jaj• 6 łyżek cukru• 6 łyżek mąki (5 łyżek mąki pszennej + 1 łyżka mąki ziemniaczanej)• 1 łyzeczka proszku do pieczeniaNadzienie:• 2 galaretki truskawkowe• 40 dag mrożonych truskawek• 2 łyżki cukruSposób przygotowania:Biszkopt:1. Białka oddzielić od żółtek, ubić białka z cukrem na sztywną pianę. Dodać żółtka, wymieszać. 2. Przesiać oba rodzaje mąki zmieszanej z proszkiem do pieczenia, delikatnie wymieszać z pianą.3. Ciasto wylać na blachę o wymiarach 40x40 wyłożoną papierem do pieczenia.4. Piec około 20 minut w piekarniku nagrzanym do 170 - 180 C.5. Gorący biszkopt wyłożyć na ściereczkę posypaną cukrem pudrem, zrolować, zostawić do ostygnięcia.Nadzienie:1. Zagotować 3,5 szklanki wody z 2 łyżkami cukru. Rozpuścić galaretki. 2. Truskawki pokroić na cząstki bez rozmrażania i od razu włożyć do galaretek. Dzięki temu owoce błyskawicznie się rozmrożą, a galaretka szybko zacznie krzepnąć.3. Gdy galaretka będzie gęstnieć, rozwinąć roladę, wyłożyć galaretkę z owocami na biszkopt i ponownie zwinąć ciasto. 4. Odstawić do lodówki, aby galaretka zastygła.Smakuje wyśmienicie z kleksem bitej śmietany. Polecam.Porady: Potrzeba do zwinięcia ciasta odrobinę wprawy, ale to nic trudnego.Aby galaretka nie wypadała z ciasta, ja zwijam roladę na ściereczce, w którą owinięty był biszkopt, a potem już z nadzieniem, zabezpieczam ciasto owijając ponownie w ściereczkę i z nią wkładam do lodówki.Oczywiście można użyć dowolnych galaretek w ulubionym smaku.Smacznego. 