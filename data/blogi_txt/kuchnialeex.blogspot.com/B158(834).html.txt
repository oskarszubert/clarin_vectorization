Chciałoby się powiedzieć „święta, święta i po świętach…” No cóż, rzeczywiście szybko minęły, ale pomogły nabrać pozytywnej energii, pobyć razem, zacieśnić więzi. Dobrze, że po prostu były.Przed świętami dużo czasu spędziłam w kuchni, więc dzisiaj wejdę tam tylko na chwilę. Po wielu smakołykach świątecznych, proponuję szybkie danie, które można wykorzystać zawsze wtedy, gdy nie mamy ochoty na siedzenie w kuchni lub brak nam pomysłu na inny obiad. Makaron proponowany przeze mnie to wersja podstawowa. Z łatwością można ją modyfikować w zależności od indywidualnych upodobań smakowych. Można ją urozmaicać innymi dodatkami, które akurat mamy w zasięgu ręki. Danie świetnie smakuje m.in. z pokrojonymi w kawałeczki suszonymi pomidorami z dodatkiem posiekanej bazylii. Polecam.Składniki:• 1 opakowanie makaronu (lepsze są grubsze formy: świderki, muszelki, itp., ale ja takich nie miałam)• 10 dag szynki lub boczku• 3 cebule• 1 pęczek cieniutkiego szczypiorku• 4 duże ząbki czosnku• oliwa• 3 kostki rosołowe/drobioweSposób przygotowania:1. Zagotować wodę z kostkami rosołowymi i 2 obranymi ząbkami czosnku.2. Pokroić cebule, podsmażyć na oliwie, dodać vegetę, 2 zmiażdżone ząbki czosnku, później wędlinę.3. Posiekać szczypiorek. 4. Ugotować makaron , odcedzić. Do gorącego dodać cebulę z czosnkiem i wędliną oraz szczypiorek. 5. Wymieszać i podawać gorące.Smacznego. 