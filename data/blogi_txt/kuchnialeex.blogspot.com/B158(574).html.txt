Znalazłam ten przepis w Internecie i postanowiłam wypróbować ze względu na oryginalny kształt oraz ciekawe nadzienie. Przeanalizowałam składniki i doszłam do wniosku, że musi smakować bardzo dobrze. I nie pomyliłam się. Paszteciki są banalnie proste w wykonaniu. Smakują świetnie i na pewno będą ozdobą każdego przyjęcia. Wystarczy podać je z filiżanką czerwonego barszczu i gotowe. Polecam.Składniki:• 200g mięsa mielonego(łopatka, karkówka)• 200g pieczarek• 1 cebula• 1 jajko• 125 g kwaśnej śmietany• 80g sera żółtego goudy• sól, pieprz • 1 opakowanie ciasta francuskiego z "Lidla"Sposób przygotowania:1. Cebulę pokroić w kostkę i podsmażyć na maśle na złoty kolor, dodać pokrojone w kostkę pieczarki i smażyć aż odparuje woda. 2. Na drugiej patelni smażyć mięso mielone, aż odparuje woda.3. Mięso, cebulę, pieczarki włożyć do miski.4. Dodać starty na grubej tarce ser żółty, śmietanę, jajko, przyprawy i wymieszać. 5. Z ciasta francuskiego wykroić 12 kwadratów. 6. Do natłuszczonej formy na babeczki powkładać wycięte kwadraty tak, aby wystawały rogi. 7. Napełnić miseczki farszem. 8. Piec w temperaturze 200 stopni C około 30-40 minut(bez termoobiegu). 9. Paszteciki można przygotować dzień wcześniej, a następnego dnia podgrzać w piekarniku nagrzanym do 200 stopni ok. 15 min. aż będą chrupiące. 10. Podawać z barszczykiem czerwonym.Smacznego. 