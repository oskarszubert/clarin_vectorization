Już są! Pojawiły się w lesie! Na początku nieśmiało wychylały się z trawy główki kań, a za nimi pojawiły się kozaki. Teraz zaczął się też wysyp kurek. Żal byłoby nie skorzystać. Zanim zaczniemy przygotowywać  z nich przetwory, warto rozkoszować się ich smakiem na co dzień. W mojej kuchni grzyby są obecne cały rok. Najczęściej jednak pojawiają się latem, zebrane w lesie, świeżutkie i pachnące. Podaję je w różnej formie. Dziś jako podstawowy składnik placków gajowego. Zapraszam.Składniki:na sos:• różne gatunki grzybów: kurki, gołąbki, podgrzybki, kozaki• natka pietruszki• śmietana 18%• mąka krupczatka• cebula• wegeta• pieprzna placki:• ok 1 kg ziemniaków• 1-2 cebule• 1-2 ząbki czosnku• 1 jajko• mąka pszenna - kilka łyżek• sól• pieprz• szczypta sody oczyszczonej• oliwaSposób przygotowania:1. Przygotować  sos wg tego przepisu.2. Przygotować placki: ziemniaki i cebule oraz czosnek obrać i zetrzeć na tarce. Ja, aby było szybciej i łatwiej, mielę je w elektrycznej maszynce do mięsa 2 razy lub miksuję ziemniaki w blenderze. Masa ziemniaczana jest wówczas jednolita, a my nie jesteśmy zmęczeni.3. Do masy ziemniaczano - cebulowej dodać całe jajko, szczyptę soli, pieprz, szczyptę sody i mąkę. Trudno dokładnie określić jej ilość. Masa nie może być za rzadka ani za gęsta.4. Rozgrzać oliwę na patelni. Wyłożyć część ciasta i rozsmarować je na całym dnie patelni formując duży placek. Upiec go na złoty kolor z obu stron.5. Następnie zsunąć placek na talerz i polać sosem grzybowym. Złożyć i podawać.Smacznego. 