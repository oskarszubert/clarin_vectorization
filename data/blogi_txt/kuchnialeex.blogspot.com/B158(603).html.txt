W mojej kuchni codziennie wykorzystuję produkty różnych firm. Jedne goszczą u mnie króciutko, innym jestem wierna od zawsze. Jedną z takich firm jest Kotanyi. Trafiłam na ich produkty wiele lat temu, pamiętam, że tylko ich mieszanka do pieczonego kurczaka odpowiadała moim kubkom smakowym. Potem wypróbowałam też inne produkty firmowane przez Kotanyi: rewelacyjną słodką i ostrą paprykę, otarty majeranek, curry, imbir, zioła prowansalskie. Wszystkie mi smakowały. Wszystkie miały znakomitą konsystencję, kolor i zapach. Z czasem firma znacznie rozszerzyła swoją ofertę. Ponieważ zawsze korzystałam z ich produktów, przedstawiciele Kotanyi od czasu do czasu podsyłają mi do wypróbowania nowości. Cieszę się, że mam możliwość przetestowania produktów, których nie ma jeszcze na półkach sklepowych. Tuż przed majówką dotarła do mnie kolejna przesyłka z pysznymi produktami Kotanyi.   Na pewno wykorzystam wszystkie, ponieważ sezon grillowy właśnie się rozpoczyna. Aby jednak zainaugurować czas pieczenia na ruszcie właściwie, wypróbowałam Błyskawiczną marynatę do kurczaka. Nie naśladowałam przepisu na opakowaniu, choć nie wątpię, że jest pyszny. Przygotowałam pierś kurczaka w marynacie jogurtowej. Okazała się znakomita. Już nie mogę się doczekać kolejnych ciepłych dni i kolejnych pysznych spotkań przy grillu. A czy Wy już zaczęliście sezon ? Składniki:  • 2 piersi z kurczaka (możemy użyć więcej) • 1 duży jogurt naturalny (400g) • 1 ząbek czosnku • 1 opakowanie Błyskawicznej marynaty do kurczaka Kotanyi • sól, pieprz, inne przyprawy – opcjonalnie  Sposób przygotowania:  1. W miseczce wymieszać jogurt naturalny z Marynatą do kurczaka Kotanyi.    2. Dodać przeciśnięty przez praskę czosnek. Można doprawić solą i pieprzem – jeśli to konieczne.    3. Pierś kurczaka pokroić na paski. Włożyć do marynaty. Odstawić na kilkanaście minut w chłodne miejsce.   4. Pierś grillować do zrumienienia.   5. Podawać z grillowanymi warzywami.   Smacznego. 