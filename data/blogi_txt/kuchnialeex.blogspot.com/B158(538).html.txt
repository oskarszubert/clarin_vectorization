Sierpień to czas robienia przetworów. Ja, oprócz malin, które wcześniej Wam proponowałam, przygotowałam także słoiczki z ogórkami. Dzisiaj zapraszam Was na ogórki kanapkowe z curry, które znalazłam tutaj.  Są pyszne, jeśli tylko lubicie curry. Ogórki mają świetny, żółciutki kolor, plastry są chrupiące, doskonałe jako dodatek na kanapki. Polecam.   Składniki:  • ok. 3 kg ogórków jednakowej wielkości • gorczyca • ziele angielskie • pieprz czarny ziarnisty  • ostre papryczki  Zalewa: • 5 szklanek wody • 1,5 szklanki cukru • 1 szklanka octu 10% • 2 łyżki soli • 3 łyżeczki curry • 1 łyżeczka kurkumy  Sposób przygotowania:  1. Ogórki obrać i dokładnie umyć. 2. Pokroić wzdłuż na cienkie plasterki. Ja staram się kroić plasterki w ten sposób, aby zachowały kształt warzywa. Będzie to ułatwieniem podczas wkładania do słoików.   3. Czyste słoiki wyparzyć w piekarniku w temperaturze 100 stopni C przez kilkanaście minut. 4. Do każdego słoika wrzucić 1 łyżeczkę gorczycy, 3 ziarna ziela angielskiego i kilka ziaren pieprzu.    5. Pokrojone ogórki poukładać ciasno w słoikach. Z podanej porcji otrzymamy 5 słoiczków półlitrowych.    6. Składniki zalewy zagotować.   7. Gorącym płynem zalewać ogórki. Dokładnie zakręcić.   8. Wstawić do garnka, na dnie którego jest położona ściereczka.   9. Zalać gorącą wodą do 3/4 wysokości i pasteryzować  5 minut od chwili zagotowania się wody. Wyjąć i zostawić do ostudzenia. Smacznego. 