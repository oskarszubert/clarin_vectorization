Obudziłam się nad ranem i zobaczyłam na elektronicznym wyświetlaczu termometru minus dziesięć stopni. Od razu odechciało mi się wstawać. Zakopałam się w pościeli i byłam szczęśliwa, że mam jeszcze dwie godziny odpoczynku zanim zadzwoni budzik. Leżąc w cieplutkim łóżku, zaplanowałam, że upiekę dzisiaj chłopakom pyszne ciacho. Wymyśliłam je już kilka miesięcy temu całkiem sama, choć inspirowałam się innym deserem. Jest naprawdę świetne. To połączenie mięciutkiego biszkoptu z masą karpatkową, chrupiącymi herbatnikami i bitą śmietaną posypaną czekoladowymi wiórkami. Całość wygląda okazale i rewelacyjnie smakuje. Kiedy je piekę, w całym domu roznosi się cudowny zapach wanilii. Młody od razu przybiega do kuchni i chce uczestniczyć w przygotowaniach. Wprawdzie deklaruje swą pomoc w pieczeniu, ale kończy się zawsze tak samo. Dostaje tabliczkę mlecznej czekolady, aby starł ją na wiórki. I trze, nawet świetnie mu to wychodzi, chociaż muszę pilnować, aby było czym posypać ciasto. Zazwyczaj połowa słodkiej czekolady trafia do jego buzi, potem oblizuje palce umazane kakaową mazią, bo przecież nic nie może się zmarnować. No i przygląda się, jak tworzę kolejne warstwy ciasta, aby wykonać ostatni szlif – posypać śmietanę czekoladowymi drobinkami. A potem zostaje już tylko sama rozkosz dla podniebienia – cudowny smak ciasta, oczywiście z filiżanką lavazzy…Składniki:Biszkopt:• 8 jajek• 1 szkl cukru• 1 cukier wanilinowy• 1 szkl mąki pszennej• 1 łyżeczka proszku do pieczeniaMasa:• 1 opakowanie kremu Karpatka• 1 kostka masła extra• kawa cappuccino (2 saszetki)• 2 szkl mlekaNa wierzch:• 1/2 l śmietany 18%• 2 opakowania Śnieżki• 1 śmietan-fix• 1 tabliczka mlecznej czekoladyDodatkowo:• 1 puszka karmelu - gotowy ze sklepu lub ugotowany z mleka skondensowanego• 1 duże opakowanie herbatnikówSposób przygotowania:Biszkopt:1. Oddzielić białka od żółtek, ubić je z dodatkiem cukru i cukru wanilinowego na sztywną pianę. Dodać żółtka, wymieszać. 2. Do powstałej masy przesiać mąkę z proszkiem do pieczenia. Dokładnie połączyć składniki.3. Ciasto przelać do blaszki wyłożonej papierem do pieczenia. Piec 40 minut w temp. 175-180 stopni C (gazowy piekarnik). Po upieczeniu zostawić do ostygnięcia.Masa:1. Ugotować  masę karpatkową wg przepisu na opakowaniu. Gorący budyń zostawić do ostygnięcia. 2. Utrzeć mikserem masło. Dodawać zimny budyń po łyżce. 3. Powstałą masę podzielić na 2 części. Do jednej dodać 2 saszetki kawy cappuccino.Całość ciasta:1. Ostudzony biszkopt przekroić na 2 części. 2. Na 1 warstwę biszkoptu wyłożyć jasną masę karpatkową. Rozsmarować cienką warstwę. 3. Na masę ułożyć warstwę herbatników, jeden obok drugiego.4. Na herbatnikach rozsmarować cienką warstwę karmelu.     Ponieważ dość trudno go rozprowadzić, należy to robić, kiedy    karmel jest jeszcze ciepły.5. Na karmelu rozłożyć kolejną warstwę herbatników.6. Na ciastka wyłożyć masę kawową.7. Przykryć ją drugą warstwą blatu biszkoptowego.8. Na wierzch wyłożyć śmietanę ubitą z dwiema śnieżkami i śmietan-fixem.9. Całość posypać startą mleczną czekoladą.Smacznego. 