Pamiętacie jesienne wspólne pieczenie pierników na święta Bożego Narodzenia? Dziś proponuję również wspólne przygotowanie pysznej nalewki malinowej, czyli malinówki. Początkowo miałam zamieścić przepis za kilka tygodni, ale zdecydowałam, że łatwiej będzie robić ją razem etapami. Przecież teraz są jeszcze maliny, a później owoce mogą już zniknąć ze straganów. Macie ochotę na malinówkę? Macie trochę odwagi, by ją przygotować? No to do dzieła.  Składniki:  • 2 kg dojrzałych malin  • 1 l spirytusu • 1,2 – 1,5  kg cukru  • 1 litr wódki  Sposób przygotowania (etap I):  1. Dojrzałe maliny zważyć, umyć, odsączyć.    2. Owoce wsypać do słoja.   3. Maliny zalać  spirytusem.   4. Jeśli będą wystawały ponad poziom alkoholu, lekko przygnieść ręką.   5. Przykryć. Postawić na 2 tygodnie w zacienionym miejscu.    Do nalewki wrócimy 07. września, czyli za 2 tygodnie w piątek. Aleex.  ETAP II  Przypominam składniki, które są nam potrzebne do zrobienia nalewki:  Składniki:  • 2 kg dojrzałych malin  • 1 l spirytusu • 1,2 – 1,5  kg cukru  • 1 litr wódki  Do tej pory wykorzystaliśmy już maliny i spirytus, teraz czas na cukier. Sposób przygotowania:  1. Zlać  spirytus nasączony malinami do słoja lub butelki – przefiltrować, aby płyn był klarowny. Ja użyłam kilku filtrów do kawy.    2. Zamknąć szczelnie butelkę i odstawić do szafki. 3. Maliny zasypać cukrem. Ja wsypałam najpierw 1 kg, wymieszałam, a resztę wysypałam na wierzch.    4. Maliny z cukrem zostawić na stole w zamkniętym słoju. Powinny stać kilka dni aż do rozpuszczenia się cukru. 5. Po tym czasie przejdziemy do etapu III.  Aleex.  ETAP III  Przypominam składniki, które są nam potrzebne:  Składniki:  • 2 kg dojrzałych malin  • 1 l spirytusu • 1,2 – 1,5  kg cukru  • 1 litr wódki  Do tej pory wykorzystaliśmy już maliny, spirytus i cukier, teraz czas na wódkę.  Sposób przygotowania:  6. Zlać sok z malin, który się wydzielił podczas połączenia malin z cukrem. 7. Sok z malin połączyć ze spirytusem przefiltrowanym podczas etapu I.    8. Zamknąć szczelnie butelkę i odstawić do szafki. 9. Maliny zalać 1 litrem wódki. Trzymać około tygodnia, aż maliny oddadzą do alkoholu całe swoje dobro.    10. Po tym czasie przejdziemy do etapu IV.   Aleex.   ETAP IV Przypominam składniki, które są nam potrzebne na nalewkę:  Składniki:  • 2 kg dojrzałych malin  • 1 l spirytusu • 1,2 – 1,5  kg cukru  • 1 litr wódki  Do tej pory wykorzystaliśmy już maliny, spirytus i cukier oraz wódkę.  Sposób przygotowania:  1. Maliny zanurzone w wódce przecedzić i dokładnie odcisnąć. Przydadzą się tutaj mocne, męskie ręce. Pulpa owocowa nie będzie już potrzebna. 2. Sok ze spirytusem dodać do wódki. Wymieszać.    3. Otrzymany alkohol wlać do jednego słoja. Ja jeszcze raz całość przecedziłam.   4. Trzymać alkohol w słoju około tygodnia.    Po tym czasie malinówkę przefiltrować i rozlać do butelek.    5. Odstawić nalewkę na 3 miesiące. Po tym czasie jest gotowa do spożycia.    Smacznego, Aleex. 