Na moim urodzinowym stole, oprócz sałatki caprese, pojawiły się także pyszne roladki z łososia, oczywiście bez pieczenia. Pomysł na to danie przyszedł mi do głowy podczas ostatniego spotkania firmowego, podczas którego podano plastry łososia skrywające we wnętrzu… kawałki cytryny. Łosoś i cytryna pasują do siebie znakomicie, ale moim zdaniem nie jest to dobry pomysł na koreczki. Jadłam łososia i intensywnie myślałam, jak można go podać inaczej. No i wymyśliłam. Danie zaserwowałam moim gościom, wszystkim naprawdę smakowało, bo roladki z łososia znikały w błyskawicznym tempie. Polecam.Składniki:• tyle plastrów wędzonego łososia, ile potrzebujemy roladek• serek Almette z ziołami• świeży koperek• cytryna• sałataSposób przygotowania:1. Półmisek wyłożyć umytą i osuszoną sałatą. 2. Plastry łososia rozłożyć, każdy posmarować serkiem, posypać posiekanym koperkiem.3. Łososia zwinąć w roladkę. Ułożyć je na talerzu. Pomiędzy roladki włożyć cząstki cytryny.4. Podawać schłodzone.Smacznego. 