Święta zbliżają się wielkimi krokami. Czas już zaplanować domowe zajęcia, aby ze wszystkim zdążyć. Przede mną, podczas weekendu, gruntowne porządki, a pod koniec Wielkiego Tygodnia czas na świąteczne wypieki. A do nich przyda się przepis na lukier. Niby nic wielkiego dla wytrawnych gospodyń, ale dla tych, stawiających pierwsze kroki w kuchni, jego zrobienie może być wyzwaniem. Dziś pierwsza wersja lukru, którą, przyznaję, lubię najbardziej. Wystarczy połączyć odpowiednio dwa składniki, aby pokryć ciasto słodko – kwaskową polewą. Polecam do wielkanocnych wypieków.Składniki:• ¾ szklanki cukru pudru• sok z 1 cytrynySposób przygotowania:1. Cukier puder wsypać do wysokiego naczynia lub kubka miksującego.2. Wycisnąć sok z cytryny i stopniowo dodawać do cukru.3. Wymieszać mikserem na gładką masę.4. Lukier powinien mieć lejącą, ale raczej gęstą konsystencję, aby nie spłynął od razu z ciasta i nie wsiąkł w nie. Najłatwiej sprawdzić, czy konsystencja jest właściwa, wylewając kroplę lukru na porcelanowy talerzyk, przechylając i patrząc, czy szybko zastyga. Jeśli dzieje się to prawie od razu, lukier jest odpowiednio gęsty. 5. Gęstość lukru regulujemy ilością soku z cytryny i ilością cukru pudru.6. Gotowym lukrem polać ostudzone ciasto.Smacznego.Przepis dodaję do akcji: Wielkanocne smaki 