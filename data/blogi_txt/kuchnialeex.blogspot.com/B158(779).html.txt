Czy słyszeliście o śmietanówce? Ostatnio mój mąż wpadł do domu z rewelacją:- Słyszałaś? Podobno śmietanówka jest pyszna! - A co to jest śmietanówka? – pytam.- No jak to?! Nie wiesz?- Nie wiem – lekko się zdenerwowałam. – Czy ja muszę wiedzieć wszystko?- Ale cała Polska o niej mówi – gorączkował się.Okazało się, że śmietanówka to nalewka, której skład i sposób przygotowania okryty jest tajemnicą. Receptura pochodzi z domowego notatnika pani Sylwii Mniszewskiej, a istota nalewki kryje się w zabawnym wierszyku, umieszczanym na butelce: Sprytny pomysł babcia miała, że przed dziadkiem bimber w śmietanie chowała... Wyczytałam, no bo przecież musiałam się dowiedzieć, że Koło Gospodyń Wiejskich w Bninie przygotowuje tę nalewkę, a ich produkt zdobywa pierwsze miejsca w wielu konkursach. Ostatnio między kobietami doszło do konfliktu o prawo do nalewki i profitów z jej sprzedaży. Śmietanówka mnie zaintrygowała. Długo szukałam informacji o jej rzeczywistym składzie. Nie mówię tutaj o tzw. nalewce aptekarza, ale o tym regionalnym, tajemniczym wyrobie. Udało mi się tylko ustalić, na podstawie wywiadu z panią Sylwią Mniszewską, z jakich składników przygotowuje się ten trunek. Postanowiłam stworzyć śmietanówkę u siebie w domu. Po kilku próbach mogę zaprezentować Wam tę nalewkę. Na pewno spodoba się Wam jej aksamitny smak i wyraźny aromat wanilii. No i kolor oraz konsystencja – prawdziwie śmietanowa.Składniki:0,5 litra słodkiej śmietanki 18% (np: Łaciatej)2 duże cukry waniliowe¼ szklanka cukru120 ml spirytusu120 ml wodySposób przygotowania:1. Śmietankę przelać do garnka, wsypać cukier i cukry waniliowe, zagotować, cały czas mieszając. Gotować 2 minuty na małym ogniu, aby mieszanina lekko zgęstniała.2. Całość dokładnie wystudzić. Podczas studzenia kilkakrotnie mocno zamieszać trzepaczką, aby śmietanka lekko się ubiła. Utworzy sę wówczas na powierzchni pianka i całość nieco zgęstnieje.3. Spirytus wymieszać z wodą. Nie możemy dolać do śmietany czystego spirytusu, bo śmietana może się ściąć.4. Do oziębionej śmietanki z cukrem powolutku, cały czas mieszając mikserem lub trzepaczką, dolewać rozcieńczony spirytus.5. Przelać do butelek. Odstawić do lodówki.Z podanej ilości otrzymamy ok. 0,75 ml śmietanówki.Smacznego. 