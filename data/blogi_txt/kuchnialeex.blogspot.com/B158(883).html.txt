Wczoraj miałam zwariowany dzień. Pobyt w pracy przeciągnął się prawie do drugiej. W czasie nieplanowanej rozmowy z szefową uciekły mi dwie godziny, w czasie których miałam przygotować Młodemu obiad i przygotować siebie do wyjścia na pogrzeb sąsiada. Dario był w pracy, więc miał dołączyć do mnie w kościele. Okazało się (na szczęście), że jemu udało się wcześniej wyjść i przyjechał po mnie. Ledwo zdążyliśmy na mszę. Nikt chyba nie lubi takich smutnych uroczystości. Ta mnie wytrąciła z równowagi, a poza tym w kościele niesamowicie zmarzłam. Wróciliśmy do domu późnym popołudniem. Nie tylko trzęsłam się z zimna, ale byłam na dodatek przemoczona do suchej nitki. Ledwo zdążyłam zrobić Młodemu jedzenie, a już musiałam wychodzić na inne zajęcia. Kiedy w nocy dotarłam domu, na nic już nie miałam siły.Za to dzisiaj mam chwilę oddechu. Niestety, tylko chwilę, bo mimo dnia wolnego, idę do pracy. Jutro i pojutrze też. Dla poprawy humoru od rana siedzę w kuchni. Zrobiłam dla moich chłopców przepyszne waniliowe muffinki z nutellą. Jak Dario i Młody wrócą do domu, będą mieli pyszny deser.Składniki:• 1,5 szklanki mąki• 2 łyżeczki proszku do pieczenia• szczypta sody oczyszczonej• 2 jajka• 250 g jogurtu naturalnego (ale można go zastąpić owocowym)• ¾ szklanki cukru (w tym cukier waniliowy)• 1/3 szklanki oliwy • nutella lub:• owoce świeże, mrożone, suszone• wiórki kokosowe• czekolada• żurawina• dowolne bakalieSposób przygotowania:1. Mąkę wymieszać z proszkiem do pieczenia i sodą.2. Jajka, oliwę, jogurt, cukier dokładnie wymieszać. Powstanie z tego gęsta masa, przypominająca emulsję.3. Do „mokrych” składników dodać mąkę z proszkiem i sodą, szybko wymieszać. Jeśli dodajemy bakalie lub owoce, teraz należy wrzucić je do ciasta.4. Ciastem wypełnić 1/3 foremek. Do każdego zagłębienia włożyć łyżeczkę nutelli. Foremki uzupełnić resztą ciasta.5. Muffinki piec w piekarniku rozgrzanym do 185 – 190 stopni C przez 25 minut (sprawdzić patyczkiem, czy są gotowe). Pozostawić kilka minut w formie, potem wyjąć i ostudzić. Smacznego.Przepis dodany do akcji:Muffinka 2010. 