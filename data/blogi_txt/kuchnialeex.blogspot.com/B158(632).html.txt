Dzisiejszy dzień obudził mnie śniegiem i skrzącymi się w słońcu kryształkami mrozu. Przyszła prawdziwa zima. Za dwie godziny, mimo ferii, muszę iść do pracy, ale zanim wychylę z domowych pieleszy czubek nosa, zrobię sobie pyszną poranną kawę według przepisu mojego męża. To on dobrał proporcje składników, ich połączenie i w każdy wspólnie spędzany w domu poranek serwuje mi taką kawę. Doskonale smakuje ona do tostów z odrobiną konfitury, ciepłych, chrupiących bułeczek lub po prostu sama, bez żadnych dodatków. Polecam.Składniki:• 1 łyżeczka kawy rozpuszczalnej• ½ łyżeczki czekolady w proszku lub kakao• cukier do smaku• przyprawa w młynku do kawy i deserów• mlekoSposób przygotowania:1. Do szklanki lub filiżanki wsypać kawę, czekoladę i cukier. Zalać gorącą wodą do 2/3 wysokości. Zamieszać, aby składniki się połączyły.2. Dodać do smaku przyprawę do kawy i deserów bezpośrednio do filiżanki.3. W garnuszku mocno podgrzać mleko, a następnie spienić je końcówką miksera, spieniaczem lub w specjalnym kubeczku.4. Spienione gorące mleko dolać do filiżanki. Wierzch ozdobić mleczną pianą i odrobiną czekolady.Smacznego. 