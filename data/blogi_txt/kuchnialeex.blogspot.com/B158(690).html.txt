Młody od wczoraj narzekał, że w domu nie ma „nic dobrego”. Trzeba było szybko zaradzić temu marudzeniu. Przejrzałam zapasy, pomyślałam i przyszło mi do głowy naprawdę ekspresowe ciacho. Postanowiłam zrobić roladę biszkoptową, ale w zupełnie innej wersji niż piekłam dotychczas. Do biszkoptu dodałam kakao, a środek wypełniłam pyszną bitą śmietaną. Wykończenie ciasta stanowiły drobinki startej czekolady. Kakaowy biszkopt ze śmietanowym wnętrzem naprawdę zasługuje na to, by królował na Waszych stołach. Pycha!Składniki:• 4 duże jajka• 4 pełne łyżki mąki pszennej• 1 pełna łyżka mąki ziemniaczanej• ¾ szklanki cukru• 1 cukier waniliowy• 1,5 łyżki kakao• 1,5 łyżeczki proszku do pieczenia• szczypta soli• 500 ml śmietany 36% (ja używam z Piątnicy „Do deserów”)• 3 śnieżki• kilka kostek czekolady deserowej• cukier puder do posypaniaSposób przygotowania:1. Oddzielić żółtka od białek. Białka ubić na sztywno z cukrem, cukrem waniliowym i szczyptą soli. Do ubitych białek dodać żółtka. Wymieszać dokładnie.2. Oba rodzaje mąki, proszek do pieczenia i kakao przesiać przez sitko na masę jajeczną. Bardzo dokładnie i ostrożnie wymieszać.3. Ciasto wyłożyć na kwadratową blachę z piekarnika wyściełaną papierem do pieczenia. Biszkopt piec przez 15-17 minut w piekarniku nagrzanym do 180 stopni C.4. Przygotować czystą ściereczkę. Posypać ją cukrem. Upieczony biszkopt przełożyć od razu po wyjęciu z piekarnika na ściereczkę papierem do góry. Papier usunąć. Biszkopt ze ściereczką zwinąć w rulon. Zostawić do ostygnięcia.5. Kiedy biszkopt jest już zimny, ubić śmietanę ze śnieżkami na sztywną masę. Można dodać do śmietany cukier lub cukier waniliowy, ale trzeba uważać, aby nie była za słodka. 6. Ostrożnie rozwinąć biszkopt, usunąć ściereczkę. Ciasto wypełnić ubitą śmietaną. Nadać mu ponownie kształt rolady. Całość posypać cukrem pudrem i startą na tarce czekoladą.7. Przechowywać w lodówce. Smakuje wyśmienicie, jest puszyste i delikatne. Doskonałe do kawy.Polecam. 