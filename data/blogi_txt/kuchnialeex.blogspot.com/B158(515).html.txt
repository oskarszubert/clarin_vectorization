Czy pamiętacie, jak w styczniu przygotowywałam dla Was na obiad schab ze śliwką? Wydaje się, że trzeba naprawdę wielu zabiegów kulinarnych, aby otrzymać soczysty schab. Nic bardziej mylnego! W czasie poszukiwań idealnego przepisu na tę potrawę, brałam pod uwagę oczywiście efekt końcowy, który ma być wyśmienity, oraz sposób przygotowania – jak najmniej szkodliwy dla naszego organizmu. I dziś proponuję Wam prawdziwy rarytas. Schab, który znakomicie smakuje na ciepło i na zimno. Kiedy jest gorący, wystarczy pokroić go w plastry i podać z ulubionymi dodatkami. Gdy ostygnie, otrzymujemy przepyszną wędlinę, delikatną i soczystą, którą spokojnie mogą jeść nawet osoby na diecie. Schab wygląda i smakuje jak pieczony. Sposób przygotowania wydaje się nieco zaskakujący, ale odważcie się go tak przyrządzić. Wielu przed Wami już spróbowało. Polecam.Składniki:1-1,5 kg schabu bez kościziele angielskie, listek laurowy, sólulubione przyprawy (ja zawsze stosuję: Delikat Knorr'a czerwony, wegetę, czosnek granulowany, czerwoną słodką paprykę i majeranek) foliowa torebka do pieczenia (lub rękaw do pieczenia)Najczęściej przy robieniu schabu wykorzystuję torebkę do pieczenia. Jest bardzo wygodna, ma wlot z jednej tylko strony i wystarczy ją mocno zawiązać na mocny supeł, a woda nie dostaje się do środka. Ważne: supeł ma znajdować się pod pokrywką - patrz zdjęcia.Sposób przygotowania:1. Schab opłukać pod zimna wodą, natrzeć przyprawami i na noc włożyć do lodówki.2. Następnego dnia mięso włożyć do foliowego rękawa lub torebki do pieczenia i szczelnie związać.3. Do garnka wlać zimna wodę, osolić, dodać listek i ziele. Włożyć mięso w worku i włączyć gaz. Mięso w worku musi być przykryte wodą.4. Gotować pod przykryciem na małym ogniu przez 40 minut.5. Po tym czasie wyłączyć gaz. Mięso pozostawić w garnku jeszcze 15 minut. 6. Następnie mięso wyjąć z garnka i worka. Wyłożyć na deseczkę i zostawić do wystudzenia. Tak przygotowany schab jest niezwykle delikatny i soczysty. Polecam i życzę smacznego. 