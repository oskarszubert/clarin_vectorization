A dzisiaj zapraszam Was na sałatkę. Jest prawdziwie wiosenna. Często przygotowuję ją w swojej kuchni, kiedy mam ochotę na warzywa. Bo czy istnieje lepszy smak niż cudownie chrupiące kawałki sałaty lodowej, krążki cebuli, paseczki czerwonej papryki, ogórek i zielone drobinki szczypiorku skropione aromatycznym ziołowym sosem?Składniki:• ½ główki sałaty lodowej• 1 większy pomidor• 1 duży ogórek zielony• 1 mała czerwona papryka• 3 nieduże młodziutkie cebulki razem ze szczypiorkiem• kilka rzodkiewek• sól,• sos włoski Knorr’a w torebce (+ woda i oliwa, zgodnie z przepisem na opakowaniu)Sposób przygotowania:1. Sałatę porwać na małe cząstki, pokroić na kawałki pomidora i ogórka, paprykę pokroić w słupki, rzodkiewki w półplasterki, szczypiorek z cebulką posiekać. 2. Wszystkie składniki wymieszać w salaterce.3. Sos:  15 minut przed podaniem sałatki przygotować sos zgodnie z przepisem na opakowaniu. Wymieszać dokładnie, tak, aby składniki połączyły się tworząc emulsję.4. Sałatkę posolić do smaku, polać przygotowanym sosem.Smacznego. 