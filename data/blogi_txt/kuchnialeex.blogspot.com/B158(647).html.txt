Dzisiaj, mimo niedzieli, przygotuję na obiad nasze ulubione naleśniki z twarożkiem i jagodami. Nie mam siły ani ochoty, aby stać przy kuchni w taki upał. Za to po obiedzie moi chłopcy dostaną coś pysznego. Ten świetny deser wymyśliłam naprędce. Nie chciałam piec ciasta - bo za gorąco, a przecież musiałam przygotować coś słodkiego, aby uatrakcyjnić niedzielny obiad. Zrobiłam go dość szybko, choć po przygotowaniu musiał spędzić kilka godzin w lodówce, aby smakował najlepiej. A potem… wspaniale jest trzymać w rękach chłodny pucharek wypełniony przepysznym deserem. Smak śmietanki wzbogacony dowolnymi owocami i kolorowymi kawałkami galaretki to świetne zwieńczenie upalnego dnia.  Składniki:na 4 porcje• 500 ml śmietanki 36%• cukier waniliowy• 2 galaretki cytrynowe• 1 galaretka truskawkowa• owoce (ja wykorzystałam truskawki)Sposób przygotowania:1. Rozpuścić jedną galaretkę cytrynową w 1 szklance wody. Wylać na płaski talerz i zostawić do zastygnięcia. Tak samo postąpić z galaretką truskawkową. Zastygnięte galaretki pokroić w kostkę. 2. Jedną galaretkę cytrynową rozpuścić w 1 szklance wody. Dokładnie ostudzić.3. Dobrze schłodzoną śmietankę ubić z cukrem waniliowym. Porcjami, cały czas miksując, wlewać do śmietany ostudzoną galaretkę. Masę śmietanową rozdzielić na pucharki. Wkładać tak, aby śmietana nie była równą warstwą. Wstawić do lodówki do zastygnięcia.4. Na warstwę masy śmietanowej wyłożyć kolorowe kostki z zastygniętej galaretki, wymieszać z owocami (jeśli mamy mało czasu, możemy do pucharków przełożyć lekko ścięte galaretki z owocami).5. Deser wstawić do lodówki do chwili, aż galaretki zastygną. 6. Ozdobić deser kleksem śmietany i owocami.Smacznego. 