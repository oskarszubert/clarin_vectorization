Już na początku lata Młody odkrył w sklepach lody Frugo. Zajadał się nimi przez pół wakacji. Nie dziwiłam mu się, bo smakowały świetnie. Przede wszystkim, dzięki  konsystencji, doskonale gasiły pragnienie. Miały smak popularnego napoju. Były zimne, doskonale zmrożone. A więc – nic dodać, nic ująć. Kiedy w sklepie zobaczyłam czarne Frugo w okazałej butelce, postanowiłam zrobić z tego napoju lody. Rozlałam napój do odpowiednich foremek, zamroziłam i...już. Lody smakowały pysznie... Składniki:  • napój Frugo czarny  Sposób przygotowania:  1. Przygotować pojemniczki (do kupienia np. w Ikei)– umyć, dokładnie osuszyć.   2. Napój rozlać do pojemniczków na lody. 3. Foremki dokładnie zamknąć i wstawić do zamrażarki.   4. Przed wyjęciem z foremki włożyć na 10 sekund pod ciepłą wodę. Smacznego. 