Wykorzystując chwilę „oddechu”, umówiliśmy się ze znajomymi. Mieliśmy odwiedzić moją koleżankę z pracy. Godzina ustalona, słodycze dla dzieciaczków kupione, zostało mi tylko do zrobienia ciasto. Bo przecież oczywiste jest, że ciasta na wszelkie spotkania obstawiam ja. Tylko jak na złość zupełnie nie miałam pomysłu, aby coś dobrego upiec. Robota, zamiast palić mi się w rękach, posuwała się leniwie do przodu. Na szczęście przypomniałam sobie, że dzieci koleżanki lubią wypieki z jabłkami, przepadają też za orzechami. Stworzyłam więc coś pysznego, wykorzystując przepis na jesienne ciasto z jabłkami. Jeśli tamto Wam smakowało, to z pewnością także polubicie.Składniki:• 5 jajek• 1 szklanka cukru• 3 szklanki mąki• 4/5 szklanki oleju• 1/2 szklanki grubo posiekanych orzechów laskowych• 10 dag suszonych śliwek kalifornijskich• spora garść ziaren słonecznika• 1 łyżeczka sody• 1 łyżeczka cynamonu lub ekstrakt waniliowy (ewentualnie przyprawa korzenna)• 1,5 łyżeczki proszku do pieczenia• 3 jabłkaSposób przygotowania:1. Jajka utrzeć mikserem z cukrem, dolać oliwę.2. Dodać mąkę z proszkiem do pieczenia, sodę i cynamon (lub wanilię).3. Następnie dodać orzechy oraz obrane, poszatkowane w plastry jabłka, słonecznik, pokrojone w paseczki śliwki. Delikatnie wszystko wymieszać.4. Piec w 180 stopni C przez około 1 godzinę. Sprawdzić patyczkiem, czy ciasto jest upieczone. W razie potrzeby przedłużyć czas pieczenia (ja wydłużyłam go o 10 minut, tego dnia jakoś wyjątkowo wszystko słabo się piekło).Smacznego.Przepis dodany do akcji:Sezon na jabłka 