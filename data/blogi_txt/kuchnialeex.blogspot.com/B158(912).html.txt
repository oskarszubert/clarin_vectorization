Dzisiaj zapraszam Was na pyszne zrazy z wołowiny. Niektórzy na Śląsku nazywają je roladami, ponieważ jest to tradycyjne danie kuchni regionalnej. Te zrazy przygotowuję w mojej kuchni od dawna, moja rodzina zawsze entuzjastycznie reaguje, kiedy pojawiają się  na talerzu. A ponieważ niedzielę spędzam w domu a nie w pracy, nareszcie mogę skupić się na gotowaniu smakołyków. Spróbujcie…Składniki (dla 4 osób):• 4 plastry wołowiny bez kości• 4 plastry boczku• cebula• musztarda• ogórek kiszony• mąka• olej• przyprawy: sól, pieprz, wegetaSposób przygotowania:1. Plastry mięsa opłukać, rozbić tłuczkiem do mięsa.2. Na każdym rozłożyć plaster boczku, posmarować go musztardą, położyć ćwiartkę ogórka i pokrojoną w "piórka" cebulę.3. Zrazy zwinąć (można umocnić je nitką lub wykałaczką, aby się nie rozpadły podczas smażenia), obtoczyć w mące i zrumienić z każdej strony na silnie rozgrzanym tłuszczu.4. Zrazy podlać wodą, doprawić wegetą, ewentualnie można dodać maggi lub kostkę pieczeniową.5. Dusić na małym ogniu około 1-1,5 godziny. Podczas duszenia odwracać zrazy.6. Sos można zagęścić mąką. Podawać z ziemniakami lub pieczywem.Smacznego!Przepraszam za słabą jakość zdjęć, przy najbliższej okazji postaram się je wymienić. 