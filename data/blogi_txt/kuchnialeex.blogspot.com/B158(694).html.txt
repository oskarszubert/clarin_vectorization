Dzisiaj przedstawiam Wam propozycję na pyszne mięso. Pamiętacie pieczony boczek? Bardzo Wam smakował. A ostatnio zrobiłam boczek, ale zupełnie inaczej niż dotychczas. Zaczęło się od tego, że przyszła moja mama i przyniosła kawałek boczku. Poprosiła, abym jej przyrządziła to mięso, ale nie miała pomysłu, jak. Może zamarynować ? A może po prostu upiec ? A może zrolować ? – podpowiedziałam.No to zroluj – odparła.Zaczęłam się zastanawiać, jak to zrobić. Mięso było bardzo ładne: wysokie i chudziuteńkie. Piękny kwadratowy kawałek. Ale zrolować się nie da. Wówczas wpadłam na pewien pomysł. Przecięłam mięso poziomo na pół, rozłożyłam i powstał z tego długi pas boczku. Wystarczyło go dobrze przyprawić i zwinąć, a potem zabezpieczyć nicią, aby nie stracił formy podczas pieczenia. Jeśli chcecie tak przygotować boczek, musicie pamiętać, aby użyć odpowiedniego kawałka. Może być kwadratowy i wysoki (wówczas przetniecie go poziomo, jak ja) lub niski i długi (wówczas wystarczy go zrolować). PolecamSkładniki:• 1,5 – 2 kg chudego boczku• przyprawy: wegeta, słodka papryka, czosnek granulowany, czerwony Delikat Knorr’a do mięs• 3 ząbki czosnku• bulionetka pieczeniowa lub kostka pieczeniowaSposób przygotowania:1. Przygotować boczek: mięso opłukać pod zimną wodą, jeśli trzeba rozciąć na pół poziomo, by otrzymać długi pas mięsa.2. Boczek doprawić z obu stron przyprawami. 3. Dokładnie zrolować mięso, zrolowane obwiązać mocno nicią. Odstawić na kilka godzin do lodówki.(Jeśli nie jest nam potrzebne w danej chwili, można je zamrozić). 4. Do rękawa do pieczenia włożyć mięso, wlać 2-3 szklanki wody, dodać obrany czosnek i rozkruszoną kostkę pieczeniową. Szczelnie zamknąć. Zrobić w rękawie maleńką dziurkę wg instrukcji, aby para mogła ujść na zewnątrz.5. Piec mięso 2 godziny w piekarniku nagrzanym do 200 stopni C.Smacznego. 