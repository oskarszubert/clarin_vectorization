Wróciłam wczoraj. Sandomierz przepiękny. Zabytki urzekające i intrygujące. Szkolenie wyczerpujące. Pogoda zmienna. Towarzystwo doborowe.Dziś przytłoczyła mnie wiadomość o nagłej śmierci kolegi, który był z nami. Zostawił żonę i czwórkę dzieci. Nie dociera to do mnie. W kuchni mogłam upiec tylko jabłkowe poduszeczki. Są pyszne i troszkę osładzają smutne chwile.Składniki:• płat ciasta francuskiego• 1 – 2 jabłka• brązowy cukier• 1 jajkoSposób przygotowania:1. Ciasto rozwinąć, pokroić na kwadraty. Na każdym położyć kawałeczki obranych jabłek.2. Jabłka posypać odrobiną brązowego cukru.3. Każdy kawałek ciasta złożyć na pół i skleić. Ja wykorzystałam do ściśnięcia brzegów widelec.4. Każde ciastko posmarować rozkłóconym jajkiem.5. Ciasteczka ułożyć na blaszce piekarnika wyłożonej papierem do pieczenia.6. Piec ok. 20 minut w temp. 200 stopni C (dolna grzałka i termoobieg).7. Wyjąć. Wystudzić na kratce.8. Przed podaniem posypać cukrem pudrem.Smacznego. 