Dziś jest wyjątkowy dzień. Dzień, podczas którego od rana słyszę od innych życzenia. Wszystkie są niezwykle miłe. Moi bliscy starają się zgadnąć, o czym marzę. A moje pragnienia są proste, znakomicie ubrała je w słowa Agnieszka Osiecka…  Trzeba mi wielkiej wody, Tej dobrej i tej złej, Na wszystkie moje pogody Niepogody duszy mej Trzeba mi wielkiej drogi Wśród wiecznie młodych bzów, Na wszystkie moje złe bogi Niebogi z moich snów... Oceanów mrukliwych I strumieni życzliwych, Czarnych głębin niepewnych I opowieści rzewnych... Drogi białosrebrzystej, Dróżki nieuroczystej, Piachów siebie niepewnych I ptasich rozmów śpiewnych...  I tylko taką mnie ścieżką poprowadź, Gdzie śmieją się śmiechy w ciemności I gdzie muzyka gra, muzyka gra... Nie daj mi Boże, broń Boże skosztować Tak zwanej życiowej mądrości, Dopóki życie trwa, póki życie trwa...  Trzeba mi wielkiej wody, Tej dobrej i tej złej, Na wszystkie moje pogody Niepogody duszy mej Trzeba mi wielkiej psoty, Trzeba mi psoty, hej...  Na wszystkie moje tęsknoty, Ochoty duszy mej Wielkich wypraw pod Kraków, Nocnych rozmów rodaków, Wysokonogich lasów I bardzo dużo czasu...  I tylko taką mnie ścieżką poprowadź, Gdzie śmieją się śmiechy w ciemności I gdzie muzyka gra, muzyka gra... Nie daj mi Boże, broń Boże skosztować Tak zwanej życiowej mądrości, Dopóki życie trwa, póki życie trwa... I tylko taką mnie ścieżką poprowadź, Gdzie śmieją się śmiechy w ciemności I gdzie muzyka gra, muzyka gra... Nie daj mi Boże, broń Boże skosztować Tak zwanej życiowej mądrości, Dopóki życie trwa, póki życie trwa... Swoje życzenia wysyłam ku niebu, a Was zapraszam na pyszny sernik mrożony z nutellą według przepisu Dorotus, który uświetni każdą uroczystą chwilę w upalne dni.  Składniki:  Spód: • 300 g ciastek digestive z czekoladą • 120 g nutelli  Masa: • 400 g twarogu 3-krotnie zmielonego  • 100 ml śmietany kremówki (można zastąpić jogurtem) • 300 g lodów waniliowych, miękkich • 1/4 szklanki cukru pudru  • 300 g nutelli  Wierzch: • 200 ml śmietany kremówki • 1 cukier waniliowy Gellwe 32g • 2 kostki czekolady  Sposób przygotowania:  1. Tortownicę o średnicy 21 cm wyłożyć papierem do pieczenia (dno). Najłatwiej wyciąć z papieru kwadrat większy niż średnica tortownicy. Położyć na dnie. Zapiąć boki tak, aby papier wystawał poza tortownicę. Odciąć zbędny pas papieru.    2. Ciastka i nutellę zmiksować w malakserze lub kubku miksującym.  Jeśli nie macie takiego kubka, należy rozgnieść na piasek ciastka, dodać nutellę i wyrobić na masę przypominającą mokry piasek.      3. Powstałą masą wyłożyć dno i boki formy, wyrównać. Włożyć do lodówki.   4. Wszystkie składniki na masę włożyć do misy miksera i zmiksować na gładko. Jeśli mieszamy zwykłym mikserem, mogą zostać grudki. Ja je rozcieram blenderem.     5. Masę przelać do formy z ciasteczkowym spodem.      6. Formę przykryć folią spożywczą (nie powinna dotykać sernika). Włożyć do zamrażarki najlepiej na całą noc, minimum około 7 godzin.   7. Przed podaniem na górę sernika wyłożyć kremówkę ubitą na sztywno z dodatkiem cukru waniliowego. Posypać czekoladą startą na tarce.          8. Kroić ciepłym nożem. W razie długiego pobytu w zamrażarce, tort wyciągnąć wcześniej, by zdążył zmięknąć.   Smacznego.  Przepis dodaję do akcji: 