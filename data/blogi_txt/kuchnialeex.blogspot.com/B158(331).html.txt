Po miłym piątku, niestety, pracujący weekend. Wczoraj skończyłam lekcje po południu i od razu poszłam do kościoła na pogrzeb. Zmarł mąż mojej bliskiej znajomej, człowiek w średnim wieku. Dopadło go ciężkie choróbsko i nie udało się tego wyleczyć. Bardzo szkoda mi N., na pewno jest jej ogromnie trudno. Byli oni naprawdę dobrym małżeństwem. Nie wyobrażam sobie takiej sytuacji. I, mówiąc szczerze, nawet nie chcę sobie wyobrażać. Tak trudno pogodzić się z odejściem bliskiej osoby. Ale życie toczy się swoim torem. Dzisiaj znów praca. Moja klasa miała ostatnie egzaminy, nie obyło się bez nerwów, choć niewielkich. Ostatecznie wszyscy dostaną świadectwa ukończenia szkoły. Jeszcze muszę tylko wklepać dane do komputera w szkole i wydrukować świadectwa oraz nakleić zdjęcia. Ostatnie dni przed świętami będą bardzo pracowite. Już jutro jest rada klasyfikacyjna, więc będę zajęta do wieczora.A po powrocie z pracy, oprócz obiadu, zrobię dzisiaj moim chłopcom pyszną przekąskę. Jest doskonała dla osób lubiących łososia, no i świetnie się sprawdzi na świątecznym stole. Polecam.Składniki:• jajka – kilka sztuk• 20 dag łososia wędzonego• sok z cytryny• majonez• koperek• pieprz białySposób przygotowania:1. Jajka ugotować na twardo. Ostudzić. Obrać ze skorupek i przeciąć na połówki.2. Ostrożnie wyjąć żółtka, włożyć je do kubka blendera. Dodać do nich łososia w kawałkach.3. Koperek posiekać, dodać do blendera.4. Wcisnąć do kubka miksującego kilka kropli soku z cytryny, dodać 2 łyżeczki majonezu i pieprz. 5. Wszystkie składniki zmiksować na gładką masę. 6. Szprycę dekoracyjną napełnić pastą  łososiową, masę wyciskać na połówki białek. Układać na półmisku. Udekorować.Smacznego. 