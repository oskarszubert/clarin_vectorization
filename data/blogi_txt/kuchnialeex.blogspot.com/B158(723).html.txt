Uwielbiam lato. Żadna inna pora roku nie daje nam tak wspaniałych możliwości. Mnóstwo świeżych owoców, naręcza różnorodnych warzyw, to prawdziwy raj dla smakoszy. Możemy z tego dobrodziejstwa natury korzystać każdego dnia. I dobrze, bo dzięki temu dostarczamy naszemu organizmowi witamin, które sprawiają, że czujemy się świetnie i lekko.  Dziś proponuję Wam kolejny przepis na pyszną sałatkę. Tym razem do jej przyrządzenia wykorzystałam mieszankę sałat z endywią zieloną i czerwoną oraz inne warzywa. Całość okazała się naprawdę świetna. Polecam.  Składniki:  • mieszanka sałat z endywią • marchewka • cebula • garść pomidorów koktajlowych • ogórek • sos sałatkowy włoski • oliwa  Sposób przygotowania:  1. Sałaty przełożyć do misy.    2. Marchewkę pokroić w długie cieniutkie paseczki (najlepiej użyć szatkownicy). 3. Pomidory pokroić w kawałki, cebulkę obrać i pociąć na cieniutkie paseczki.    4. Obranego ogórka pokroić w plasterki.    5. Sos przygotować wg przepisu. Polać sałatę. Wymieszać.    Smacznego. 