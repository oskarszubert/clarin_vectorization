A dzisiaj podzielę się z Wami moim przepisem na ogórki małosolne. To obowiązkowy letni dodatek w mojej kuchni. Wszyscy je uwielbiamy i dlatego zawsze przygotowuję je w ogromnych ilościach. Są doskonałe do smalcu, urozmaicają smak każdej kanapki. A przy tym wystarczy naprawdę niewiele, aby pojawiły się na naszym stole. Kiedy je przygotuję, już następnego dnia kręci się koło kamiennego garnka tłumek chętnych (czyt. Dario, córcia i Młody), którzy pytają, czy już można je jeść. Zaglądają pod pokrywkę, próbują, po czym dochodzą do wniosku, że jeszcze trzeba poczekać. Ale kiedy ogórki są już gotowe (lub prawie gotowe), znikają błyskawicznie. Zawsze wychodzą mi takie, jak lubimy: dobrze przyprawione koperkiem, jędrne i chrupiące. Spróbujcie.Składniki:• niewielkie ogórki gruntowe (ich ilość zależy od wielkości naczynia - do mojego wchodzi 1,5 kg)• koper• chrzan (korzeń)• czosnek - 4 ząbki• sól• kilka ziarenek gorczycy • wodaSposób przygotowania:1. Ogórki umyć pod bieżącą, zimną wodą. Włożyć do miski, zalać zimną wodą tak, aby przykryła ona warzywa, zostawić na 1 godzinę. Po tym czasie wodę wylać.2. Przygotować czosnek (obrany z łupin), koper, chrzan, gorczycę. W kamionkowym naczyniu na dno wyłożyć część przypraw, na nich ciasno układać ogórki. 3. W połowie znów położyć warstwę przypraw i ponownie ogórki. Całość zalać zimną wodą, osoloną w proporcji 1 czubata, duża łyżka na 1 litr wody.4. Tak przygotowane ogórki przykryć (np. talerzykiem) i odstawić. Po kilku dniach będą gotowe.Doskonałym dodatkiem do ogórków małosolnych jest wyśmienity smalec:Smacznego. 