Po szaleństwach kulinarnych Tłustego Czwartku nadszedł czas na coś lekkiego. Dzisiaj proponuję Wam pyszną sałatkę, którą możecie podać jako oddzielne danie lub dodatek do smacznego obiadu. Wystarczy kilkanaście minut, aby z połączenia paru składników wyczarować naprawdę smakowitą potrawę. A później pozostaje wyłącznie degustacja. Wyraziste krążki pora w połączeniu z drobniutko posiekanymi ogóreczkami i jajkami pod puszystą pierzynką majonezu mają niezapomniany smak. Spróbujcie…Składniki:3 duże pory (białe części)3 jajka ugotowane na twardokilka ogórków kiszonychsól, pieprzmajonez (najlepiej kielecki)Sposób przygotowania:1. Pory oczyścić, odciąć zielone części, przeciąć wzdłuż i wypłukać. Pokroić w półtalarki.2. Jeśli surowy por jest dla nas zbyt ostry, można sparzyć go wrzącą wodą (pokrojonego pora przelać wrzątkiem na sitku). Chwilę pozostawić, aby odparowały intensywne olejki eteryczne, a następnie przepłukać zimną wodą i osączyć.3. Ugotowane na twardo jajka i kiszone ogórki pokroić w drobną kosteczkę.4. Wymieszać pory, jajka i ogórki, doprawić solą i pieprzem, wymieszać z majonezem.Polecam i życzę smacznego! 