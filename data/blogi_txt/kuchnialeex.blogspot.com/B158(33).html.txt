Dziś miałam zwariowany dzień. W ogóle nie czułam, że to wakacje. W pracy mnóstwo interesantów, w domu zamieszanie – załatwianie wielu spraw, które pojawiły się w ostatniej chwili. Dopiero teraz znalazłam moment, aby siąść spokojnie na kanapie z pucharkiem lodów waniliowych zrobionych według przepisu Dorotus. Nareszcie chwila wytchnienia. Była cudowna szczególnie w połączeniu z przecudownym smakiem lodów. Moich ulubionych. Spróbujcie.  Składniki:  Krem angielski: • 500 ml mleka • 125 g drobnego cukru • nasionka z 1 laski wanilii, przeciętej wzdłuż • cukier z prawdziwą wanilią Kotanyi • 7 żółtek  Dodatkowo: • 150 ml śmietany kremówki  Sposób przygotowania:  1. Do rondelka wlać mleko, wsypać cukier z wanilią, dodać 2/3 cukru i wanilię, doprowadzić do wrzenia.       2. W misce ubić żółtka z resztą cukru na kogel – mogel.     3. Gotujące się mleko wlać do żółtek, cały czas mieszając mikserem lub trzepaczką.   4. Powstały krem wlać z powrotem do rondelka.Podgrzać na małym ogniu, mieszając drewnianą łyżką, aż krem będzie ją lekko oblepiał. Natychmiast zdjąć z ognia, nie doprowadzać do wrzenia - krem by się zwarzył.     5. Przelać krem do miski i ostudzić w lodowatej wodzie, a następnie schłodzić w lodówce. 6. Zimny krem wymieszać z zimną kremówką.    7. Wlać do maszyny do lodów i dalej postępować wg jej instrukcji. Zamrozić.    Smacznego. Przepis dodaję do Akcji lodowej:    Tym wpisem żegnam się z Wami na jakiś czas. Zaczynam zasłużony urlop. Przede mną wyjazd z chłopakami, trochę lenistwa, mnóstwo lektury i odpoczynek. Do zobaczenia. Aleex. 