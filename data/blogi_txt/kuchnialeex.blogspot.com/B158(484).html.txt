Jakoś ciężko zaczyna mi się ten rok szkolny. W pracy nieustające zamieszanie. Do mojej klasy doszedł nowy chłopak, z którym już zaczynają się problemy. W związku z nowymi przedsięwzięciami, ciągle brakuje mi czasu. Najlepiej, gdyby doba trwała 48 godzin. W tym tygodniu zostałam sama z dziećmi, Dario wyjechał służbowo do Szwajcarii. Trochę mu zazdroszczę, też chciałabym zobaczyć Jezioro Bodeńskie. Zawsze, kiedy on wyjeżdża, uśmiecham się i myślę, jak los potrafi być przewrotny. To ja marzyłam o dalekich podróżach, a Dario, który nie przepada za wyjazdami,  zwiedza świat. No cóż, może kiedyś….Niedawno proponowałam Wam masło ziołowe, a dzisiaj polecam inną jego wersję – masło czosnkowe. Jest równie pyszne, ale dla tych, którzy lubią czosnek. Rewelacyjnie smakuje rozsmarowane na chrupiących tostach, świetnie jako dodatek do pieczonych mięs. Polecam.Składniki:• ½ kostki masła• czosnek – 3-4 ząbki• sól do smakuSposób przygotowania:1. Miękkie masło rozetrzeć w kubeczku lub miseczce.2. Czosnek obrać, przecisnąć przez praskę. Dodać sól, rozetrzeć dokładnie.3. Wymieszać czosnek z solą i masłem. Uformować pożądany kształt. Schłodzić.Smacznego. 