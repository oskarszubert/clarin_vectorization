A dzisiaj proponuję Wam pyszny deser – torcik cytrynowy z kawową nutą. To połączenie serka z kawą, cytryną  i owocową galaretką zadowoli wszystkich. Doskonały na kolejne upalne popołudnie…Składniki:Tortownica 26 lub 28 cm średnicy.Warstwa cytrynowa:• 4 serki homogenizowane naturalne (po 400g)• 1 duża cytryna• cukier do smaku (może być słodzik)• żelatyna na 2 litry płynuWarstwa kawowa:• 1 duży jogurt naturalny• 2 małe serki homogenizowane naturalne (po 125 g)• cukier do smaku (może być słodzik)• 2 łyżeczki kawy rozpuszczalnej• żelatyna na 1 litr płynu• galaretka owocowa - dowolny smak (u mnie wiśniowa)• biszkopty (opcjonalnie)Sposób przygotowania:Warstwa cytrynowa:1. Serki przełożyć do dużej misy.2. Z cytryny dokładnie wycisnąć sok z kawałeczkami miąższu.3. W odrobinie wody rozpuścić cukier lub słodzik.4. Do sera dodać rozpuszczony cukier (słodzik) i sok z cytryny. Wymieszać.5. Rozpuścić dokładnie żelatynę w 1/2 szkl wody, ostudzić, dodać do sera.6. Masę serową wlać do tortownicy. Wstawić do lodówki, aby stężała.Spód tortownicy można wyłożyć biszkoptami.Warstwa kawowa:1. Jogurt i serki przelać do misy. 2. Cukier (słodzik) rozpuścić razem z kawą w niewielkiej ilości wody (powinno wystarczyć kilka łyżeczek). Dodać do jogurtu z serkami, wymieszać.3. Żelatynę rozpuścić w 1/4 szkl wody, ostudzić, dodać do jogurtu z serkami.4. Masę wylać na zastygnięte w tortownicy serki. Wstawić do lodówki, aby stężała.Wierzch torciku zalać przyrządzoną wg przepisu na opakowaniu i ostudzoną galaretką.Deser można dowolnie modyfikować. Zawsze jest pyszny. Słodzik zamiast cukru czyni z niego deser niskokaloryczny. Smacznego. 