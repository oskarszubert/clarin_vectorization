Pogoda nadal nie zachęca do spacerów. Kiedy za oknem wirują płatki śniegu, najlepiej czuję się w domu. Lubię swoją przytulną, ciepłą kuchnię i zapach ciasta, które piecze się w piekarniku. W takie dni uwielbiam przygotowywać coś wyjątkowego. Dzieci od rana towarzyszą mi w kuchni. Podskubują okrawki biszkoptu, próbują budyniu i czekają na efekt końcowy. A ten będzie znakomity… Zapraszam Was dzisiaj na wspaniały tort. Ma on niezwykły wygląd i pysznie smakuje. Zadowoli gusta najbardziej wybrednych łasuchów i uświetni każdą uroczystość.  Afrykański ślimaczek wymaga nieco wprawy przy przygotowywaniu, ale poradzi sobie z jego wykonaniem nawet początkująca kuchareczka. Przez kilka lat przepis można było znaleźć na Wielkim Żarciu i cieszył się tam niesłabnącym powodzeniem. Dziś polecam go Wam. Składniki:  Biszkopt bananowy: - 4 paczki budyniu bananowego bez cukru - 1 szklanka cukru - 6 dużych jaj - 2 łyżki mąki pszennej - 1 łyżeczka proszku do pieczenia - 1 łyżka oleju - 4 łyżki wody zimnej Krem budyniowy kakaowy: - 750 ml mleka - 2 budynie śmietankowe bez cukru - aromat waniliowy - 350g masła - 2 łyżki cukru kryształu - 2/3 szklanki kakao - 1 tabliczka gorzkiej czekolady - 3 – 4 łyżki cukru pudru Dodatkowo: - 1 słoiczek dżemu Łowicz „Śniadania Świata Bananowo – mandarynkowego” (0,33) - 3 duże banany - kandyzowane banany - czekolada - sok z połowy cytryny  Sposób przygotowania:  1.Na biszkopt bananowy mieszamy ze sobą suche budynie, proszek do pieczenia i mąkę. Ubijamy białka ze szczyptą soli i zimna wodą, dodajemy cukier i ubijamy aż się rozpuści. Następnie mieszamy białka z żółtkami i olejem. Na koniec sypiemy partiami mąkę z budyniem i dokładnie mieszamy. Z ciasta pieczemy 30 minut 1 biszkopt na blaszce około 40/25 cm i przekrawamy poziomo na 2 placki.  Albo łatwiej będzie upiec na 2 takich samych blaszkach około 40/25 cm 2 takie same płaskie placki. Dżem podgrzewamy aż lekko rozrzednie.  2.Biszkopt jeśli przekrojony smarujemy od przekrojonej strony dżemem. A jeśli upiekliśmy 2 osobne placki to wierzchnia skórkę ścinamy nożem i smarujemy dżemem placki.  Zostawiamy do przestygnięcia dżemu i nawilgnięcia biszkoptów.  Gotujemy 500ml mleka z ½ szklanki kakao, gorzką czekoladą i cukrem kryształem.W reszcie mleka rozpuszczamy budynie i na kakaowym mleku gotujemy je na gęsto. Studzimy dokładnie.  Masło ucieramy na puszysto z cukrem pudrem i aromatem, dodajemy do łyżce budyń i ucieramy gesty krem. W połowie ucierania dodajemy resztę kakao i jeśli trzeba jeszcze cukru pudru. Banany kroimy na plastry i smarujemy sokiem z cytryny.  3.Placki biszkoptowe przekrawamy każdy na połowę na 2 długie pasy. W sumie mamy teraz 4 pasy równej szerokości, każdy o wymiarze 40/12,5.  Układamy pasy jeden za drugim tworząc długi 120cm pas. Smarujemy go kremem w takiej ilości, by zostawić część na pokrycie boków i wierzchu tortu. Do posmarowania pasów zużywamy około 2/3 – ¾ masy.  Na pasy z kremem kładziemy 2 rzędami wzdłuż plastry bananów i wciskamy je w krem ( szkoda, że zapomniałam zrobić zdjęcie )  Od jednej strony zaczynamy zwijać 1 pas w „ślimaka” bananami i kremem do środka, stawiamy go, tak aby ścianki biszkoptu były pionowo.  Następnie do końca pierwszego zwiniętego w ślimaka pasa dokładamy drugi i zwijamy, kolejno trzeci i zwijamy i czwarty. Wychodzi nam wysoki, zakręcony torcik.  4.Smarujemy go po wierzchu i na bokach reszta kremu i dekorujemy wg uznania bananami kandyzowanymi lub świeżymi, czekolada itp. Czekamy z konsumpcja do następnego dnia. Smacznego.    źródło - przepis Anginka udostępniony za zgodą autorki :)) 