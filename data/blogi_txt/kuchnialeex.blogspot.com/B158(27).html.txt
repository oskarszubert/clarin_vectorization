Styczeń żegnam nietypową potrawką z żołądków indyczych. Nie wszyscy lubią podroby. Ja też za nimi nie przepadam, ale żołądki lubię. Muszą być jednak odpowiednio przygotowane. Należy pamiętać, że trzeba je dość długo gotować, aby były absolutnie miękkie. No i doprawić chociaż odrobiną oregano. Spróbujcie.Składniki:• 1 kg żołądków indyczych• 2 marchewki• 1 pietruszka• kawałek selera• kawałek pora• sól• pieprz• oregano• skrobia ziemniaczanaSposób przygotowania:1. Żołądki opłukać, włożyć do garnka razem z warzywami i zalać zimną wodą. Gotować na małym ogniu do całkowitej miękkości. Doprawić.2. Żołądki wyjąć, pokroić na mniejsze kawałki. Znów włożyć do garnka. Warzywa również pokroić w większą kostkę. U mnie została tylko marchewka, nie lubię innych gotowanych warzyw, ale można ich użyć.3. Wywar przecedzić, zalać nim rozdrobnione żołądki i warzywa, zagotować.4. Potrawkę zagęścić skrobią rozmieszaną z niewielką ilością zimnej wody.Smacznego. 