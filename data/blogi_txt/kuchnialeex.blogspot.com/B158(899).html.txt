Piątkowe popołudnie ma w sobie coś niewiadomego. Pełno w nim oczekiwania. I jest ono różnorodne w zależności od wieku, w którym jesteśmy. Dla młodzieży to oczekiwanie dotyczy zabawy, wytchnienia po tygodniu nauki. Dla mnie to czas oderwania się od obowiązków zawodowych i oddanie się ulubionym zajęciom. Oczywiście, że spędzam je w kuchni. Kuchnia to serce domu, które bije głośno i wyraźnie. Kusi zapachami, barwami przypraw, szumem piekarnika, delikatną melodią odzwierciedlającą nastrój w tle. A dzisiaj moja kuchnia pachnie Italią. Z każdym wdechem wyraźniej czuć nagrzane słońcem pomidory, zioła i roztopiony ser. Dzisiaj serwuję pizzę. Może kawałek?  Składniki (na 2 średnie pizze):  • 5 dag świeżych drożdży • 3 szklanki mąki • 1 szklanka ciepłej wody • 3 łyżki oleju • 2 płaskie łyżeczki cukru • ½ łyżeczki soli • oregano, bazylia • żółty ser lub mozzarella  sos z tego przepisu nadzienie dowolne lub takie  Sposób przygotowania:  1. Mąkę przesiać do miski.   2. Dodać oregano i suszoną bazylię oraz sól.   3. Do miseczki wkruszyć drożdże, wlać wodę.   4. Dodać do miseczki cukier i oliwę.   5. Mieszać, aż drożdże się rozpuszczą.   6. Przygotowany rozczyn wlać do mąki.   7. Zagnieść ciasto. Gdyby było za luźne, podsypać mąką.    8. Ciasto przykryć ściereczką i odstawić do wyrośnięcia.    9. Na blaszce rozłożyć papier do pieczenia i lekko posmarować olejem. Ja zwilżam olejem papierowy ręcznik i nim przecieram papier. 10. Rozciągnąć palcami ciasto formując pizzę. Nie używać wałka, aby ciasto nie straciło puszystości.   11. Pizzę posmarować lekko olejem.   12. Na placek wyłożyć sos pomidorowy, rozsmarować.   13. Wyłożyć nadzienie.   14. Całość posypać startym serem.   15. Piec w piekarniku rozgrzanym do 220 stopni C (termoobieg i dolna grzałka) około 13 - 15 minut.   16. Po upieczeniu lekko przestudzić na kratce.   17. Kroić na porcje. 18. Podawać gorącą.   Smacznego. 