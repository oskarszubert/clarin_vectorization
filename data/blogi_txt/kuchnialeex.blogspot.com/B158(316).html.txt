Nie zapomnę tego ciasta nigdy! Na początku zaintrygowała mnie nazwa, więc postanowiłam je upiec, ale... coś mi się ubzdurało, że piecze się je jak orzechowca. Nie mam pojęcia, czym się zasugerowałam. Byłam  jednak o tym przekonana tak bardzo, że poszłam do sklepu i kupiłam inne składniki niż trzeba. Dopiero tuż przed rozpoczęciem pieczenia ciasta zorientowałam się, że te składniki są zupełnie niewłaściwe. Rozpoczęłam gorączkowe przeszukiwanie szafek i lodowki. Na szczęście znalazłam to, czego potrzebowałam i mogłam rozpocząć nową przygodę kulinarną. Dario kręcił z niezadowoleniem głową, kiedy zorientował się, że znów siedzę w kuchni. Wytłumaczyłam mu, że muszę odreagować stres po wczorajszej gali w szkole. Nic nie powiedział, ale za każdym razem, gdy coś mi spadało na podłogę (a spadało dość często – jakoś wyjątkowo), patrzył na mnie wymownie. Jego niezadowolenie skończyło się w momencie, kiedy postawiłam przed nim talerzyk z pysznym ciastem. Jest naprawdę zaskakujące, tak jak jego nazwa – intrygująco przyciągająca. Polecam.Składniki:Ciasto kruche na dwa placki:• 4,5 szklanki mąki• 25 dag margaryny• 4 łyżki gęstej śmietany • 6 żółtek• 1 cukier wanilinowy• 2 łyżeczki proszku do pieczeniaBeza:• 6 bialek• 1,5 łyżki mąki ziemniaczanej• 1 szklanka cukruDodatki:• kilka łyżek dżemu z owoców leśnych• garść orzechów włoskich • po 2-3 garście malin i jagód (mogą być mrożone)Masa:• 1 puszka gotowej masy krówkowej (ja zużyłam 3/4 puszki)• 1 kostka masłaSposób przygotowania:1. Z podanych składników zagnieść kruche ciasto.2. Podzielić je  na dwie części, aby powstały z niego dwa placki. 1/4 całości ciasta włożyć do zamrażalki, by potem zetrzeć na wierzch. 3. Z każdym blatem ciasta postępujemy tak samo ( bardzo podobnie jak z pleśniakiem).4. Pozostałą część ciasta podzielić na 2 części.5. Każdą częścią wylepić spód blachy wyłożonej papierem do pieczenia ( u mnie o wymiarach ok. 33x22).  6. Następnie posmarować cienko dżemem i posypać owocami świeżymi lub mrożonymi.7. Na warstwę dżemu i owoców pokruszyć w palcach trochę orzechów ( mają być grube kawałki). 8. Na to wyłożyć połowę porcji białek ubitych z cukrem i mąką ziemniaczaną.9. Na koniec zetrzeć połowę ciasta z zamrażalki . 10. Z drugim plackiem postąpić tak samo. 11. Oba placki piec w piekarniku w 200°C ok. 30 minut, oba placki na raz lub pojedynczo.12. Wykonanie masy: masło należy wyciągnąć wcześniej z lodówki, żeby zmiękło a następnie utrzeć je  dodając po łyżce masy  krówkowej.13. Przestudzone placki przełożyć masą, pamiętając, aby układać je bezą do góry.14. Ciasto smakuje najlepiej na następny dzień.Smacznego. 