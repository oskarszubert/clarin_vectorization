Nie wiem, jaka jest prawdziwa nazwa tej sałatki. I czy w ogóle jest. Nazwałam ją tak, ponieważ przepis przywiozłam z Krakowa, od mojej ciotki. Sałatkę polubiłam od razu, spodobał mi się jej wygląd, ta barwna mieszanina warzyw na talerzu. No i oczywiście smak. Sałatka naprawdę jest znakomita. Chrupiąca kukurydza, kulisty groszek doskonale czują się w towarzystwie jędrnego, soczystego ogórka, purpurowej papryki i słodko – ostrej cebulki. Całość doprawiona majonezem świetnie smakuje do zimnych przekąsek i dań z grilla. Ale nawet gdy zjadamy ją z kromką świeżego, domowego chleba jest po prostu przepysznie.Składniki:• 1 puszka groszku• 1 puszka kukurydzy• 2 świeże ogórki• 1 duża papryka• 1 średnia czerwona cebula • 5 jajek• 10 dag żółtego sera• szczypiorek• 1 pomidor• majonez• sól, pieprzSposób przygotowania:1. Groszek i kukurydzę odsączyć z zalewy.2. Pokroić w kostkę: obrane ogórki, oczyszczoną i umytą paprykę, cebulę, jajka ugotowane na twardo i dokładnie ostudzone. Posiekać szczypiorek.3. Ser zetrzeć na dużych oczkach tarki, przesiekać nożem, aby powstały drobne kawałeczki.4. Wszystkie składniki wymieszać w jednej misie. Doprawić solą i pieprzem do smaku. Dodać majonez. 5. Wierzch sałatki ozdobić pokrojonymi w kosteczkę i pozbawionymi pestek pomidorami.Smacznego.Przepis dodany do akcji: 