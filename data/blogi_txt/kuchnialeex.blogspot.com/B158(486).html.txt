Lubicie wielkanocne mazurki? Ja bardzo je lubię i piekę je każdego roku, mimo że są bardzo słodkie i nie można ich zjeść więcej niż kawałeczek. Nie wyobrażam sobie świąt bez ich charakterystycznego uroku, pięknego zapachu i bogatych dekoracji. Dziś polecam Wam przepyszny mazurek z tego przepisu. Jest wspaniały. Bardzo słodki, ale ma w sobie coś wyjątkowego, taki bogaty, orientalny smak. Bardzo gorąco Was namawiam do wypróbowania.  Składniki: Ciasto kruche: • 250 g (1 i 3/4 szkl) mąki • 125 g (3/4 szkl) cukru pudru• 30 g (1/3 szkl) kakao• szczypta soli • 175 g zimnego masłaPomada: • 740 g (450 ml) słodzonego mleka skondensowanego• 1 łyżeczka ekstraktu z wanilii• 200 g gorzkiej czekolady ( min. 70% zawartości kakao) Wierzch:• 300 g suszonej żurawiny• 60 g orzechów włoskich, połamanych na kawałki• 50 g migdałów pokrojonych w słupki• 1/2 szkl grubych wiórków kokosowych• 100 g chałwy, grubo pokruszonej Sposób przygotowania:1. Nagrzać piekarnik do 180ºC. Przesiać mąkę z kakao, cukrem pudrem i szczyptą soli. 2. Dodać zimne masło pokrojone w małą kostkę i szybko zagnieść kruche ciasto (będzie to bardziej kruszonka niż ciasto). 3. Kruszonką wylepić wyłożoną papierem do pieczenia blaszkę 35 cm x 23 i podpiec przez ok. 10 min. 4. Wyjąć spód, ale piekarnik pozostawić włączony.5. Do rondelka wrzucić składniki pomady: pokruszone 200 g czekolady, mleko skondensowane i ekstrakt waniliowy. 6. Na maleńkim ogniu podgrzać ciągle mieszając do całkowitego rozpuszczenia się czekolady.7. Masę wylać na upieczony spód (lekko przestudzony, ale nie musi być zimny). 8. Posypać wierzch pozostałymi składnikami (orzechami, migdałami, chałwą i kokosem). 9. Dopiec przez ok. 15-20 min w temperaturze 180ºC.10. Pokroić w kwadraty. Świetnie smakuje z kawą lub herbatą.Smacznego.Przepis dodaję do akcji  Wielkanocne smaki 