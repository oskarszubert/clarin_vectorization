Matury. W każdym roku przeżywam je na nowo razem z młodzieżą. W tym roku chyba jeszcze mocniej, ponieważ zdaje moja klasa, a ja występuję w zupełnie nowej roli. Wczoraj, po powrocie do domu, miałam czas i ochotę tylko na coś ciepłego. Zrobiłam sos musztardowy, do którego włożyłam pokrojoną w kostkę, ugotowaną wcześniej wołowinę. Mięso, w połączeniu z wyrazistym sosem, smakowało wspaniale. Polecam.  Składniki:  • wywar wołowo – warzywny • 1 słoiczek ostrej musztardy • 1 łyżka skrobi kukurydzianej  Sposób przygotowania:  1. Wywar zagotować.   2. Do gotującego się bulionu dodać musztardę. Energicznie mieszać trzepaczką. Mieszanina będzie przypominać zważoną masę, tak ma być.    3. Skrobię rozpuścić w wodzie. Dodać do bulionu z musztardą. Mieszać do zgęstnienia.    4. Do sosu dodać kawałki gotowanej wołowiny, która gotowała się w bulionie.   5. Podawać na gorąco. Ozdobić pietruszką.   Smacznego. 