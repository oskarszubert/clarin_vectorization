Wczoraj skończył się drugi etap wyborów Bloga Roku 2010. Nasz blog zajął 11 miejsce. Wprawdzie nie przeszedł do trzeciego etapu, ale był bardzo blisko (awansowało 10 blogów z każdej kategorii). Za wszystkie głosy oddane na tę stronę bardzo, bardzo serdecznie dziękuję. Za rok kolejna edycja :) A teraz… wracamy do mojej kuchni. W niej czas biegnie spokojnie, a klimat pozostaje niezmienny bez względu na wyniki konkursu. Przed nam wyjątkowe święta. Dzisiaj Dzień Babci a jutro Dzień Dziadka. Z tej okazji moje dzieci przygotowały dla swoich ukochanych babć i dziadków piękne zdjęcia w ślicznych ramkach. Ja upiekłam jeszcze ciasto, które na pewno uświetni tę wyjątkową uroczystość. Do słodkości i upominków dołączymy życzenia:Tak wiele mnie nauczyłaś,tak wiele uśmiechu mi dałaś,na spacery ze mną chodziłaś,kiedy byłam jeszcze mała.Do snu nuciłaś piosenki,byłaś zawsze blisko mniewięc podziękować Ci, Babciuza to wszystko chcę.Żyj długo w spokoju i uśmiechaj się,bo uśmiech jest najważniejszyi to , że kocham Cię. Gdy zabawka się zepsuje,tato mało czasu ma,dziadek sam ją zreperuje,naprawioną wnet mi da.I zabierze mnie na spacer,gdy jest ładny ciepły dzień.Za to wszystko, Drogi Dziadku,dziś Ci podziękować chcę.Składniki:Ciasto:• ½ kg mąki (3 szklanki)• 2-3 łyżki miodu• 1 szklanka cukru• 2 jajka• 1 łyżeczka proszku do pieczenia• ½ kostki margaryny Kasi• 2 łyżki śmietany (18%)Masa:• 6 łyżek kaszy manny• 1 litr mleka• 25 dag masła • 4 żółtka• ½ szklanki cukru (lub więcej, jeśli lubimy słodkie ciasta)• 2 łyżki wódki (opcjonalnie)• płatki migdałowe• polewa czekoladowaSposób przygotowania:1. Z podanych składników zagnieść ciasto. Podzielić na 3 części. Włożyć na 1 godzinę do lodówki. Każdą część rozwałkować. Upiec 3 oddzielne placki. 2. Mannę ugotować na mleku. Ostudzić. Masło utrzeć ze sparzonymi żółtkami i cukrem. Stopniowo dodawać zimną mannę.3. Upieczone placki przełożyć masą. Wierzch polać polewą i posypać płatkami migdałowymi. Najlepiej smakuje na drugi dzień, kiedy placki zmiękną. Smacznego. 