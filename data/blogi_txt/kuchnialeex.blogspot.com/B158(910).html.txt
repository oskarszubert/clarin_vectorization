Znalazłam przepis na pyszną szarlotkę. Owszem, piekłam już takie, które smakowały wspaniale. Ta jest niby zwyczajna, ale ma w sobie to coś, co sprawia, że ciasto nie tylko świetnie smakuje, ale mamy ochotę do niego wracać. Zastanawiałam się, co to jest takiego: kruchutkie ciasto, duszone jabłka z lekką cynamonową nutą, rewelacyjna polewa śmietanowa apetycznie zapieczona na wierzchu – nie wiem. Wiem jedno – efekt jest zaskakująco dobry. Polecam.Składniki: Ciasto:• 3 szklanki mąki (50 dag)• ½ szklanki cukru (12 dag)• 1 jajko• 1 cukier waniliowy (15 g)• 1 proszek do pieczenia (15 g)• 250 g masła lub margaryny• 6 łyżek mleka 3,2%• 3 łyżki olejuJabłka:• 2 kg kwaśnych jabłek (antonówka, szara reneta)• cukier• cynamon do smakuPolewa śmietankowa:• 2 jajka• 10 dag cukru w tym cukier waniliowy• 1/4 l kwaśnej śmietany 18%Sposób przygotowania:1. Jabłka umyć, obrać, pokroić na ćwiartki, wyciąć gniazda nasienne, pokroić w cienkie plasterki i dusić. 2. Do jabłek dodać cukier - ok. 200 g, ale to zależy od tego, jak kwaśne są jabłka i czy ktoś lubi słodką czy lekko kwaskową szarlotkę.3. Gdy się trochę podduszą i zaczną rozpadać, dodać cynamon do smaku.4. Z podanych składników zagnieść ciasto. Czasami trzeba dosypać troszkę więcej mąki (tym razem dodałam ok. 1/2 szklanki więcej niż w przepisie).5. Prostokątną średnią blaszkę wyłożyć papierem do pieczenia i wylepić lub rozwałkować ponad połowę ciasta. 6. Ciasto nakłuć widelcem i podpiec przez 15 minut w nagrzanym piekarniku.5. Na ciasto wyłożyć jabłka.6. Resztę ciasta rozwałkować na grubość ok. 0,5 cm i wycinać nożem paski też o szerokości ok. 0,5 cm. Z tych pasków ułożyć na cieście kratkę.7. Piec ciasto przez 30 minut w 180-190 stopniach.8. W tym czasie przygotować polewę: składniki polewy połączyć i dobrze wymieszać. 9. Po 30 minutach polać ciasto i piec kolejne 30-35 minut (zależnie od piekarnika - aż polewa się zapiecze, nie będzie rzadka).10. Podawać z lodami lub posypaną cukrem pudrem.Smacznego. 