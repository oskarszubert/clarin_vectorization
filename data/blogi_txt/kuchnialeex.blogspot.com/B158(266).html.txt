Dzisiaj kolejna propozycja na grilla. Tym razem przyrządzę pałeczki kurczaka. Moi chłopcy będą mieli co jeść. A ja? Siedzę w domu! Nie, tym razem nie pracuję, ale choruję. Mam anginę. Anginę w czerwcu! Wiem, że to nienormalne, ale widać ja nawet w tej kwestii jestem inna. Tak więc zamiast siedzieć na działce i korzystać z uroków lata, leżę w domu i leczę się paskudnymi antybiotykami. Za to moi chłopcy, jak co weekend, jadą na grilla. Upieką na ruszcie kurczaka, który na pewno zaspokoi ich apetyty. Polecam.Składniki:• dowolna ilość pałeczek z kurczaka• oliwa• przyprawy: do kurczaka Kotanyi, czerwona słodka papryka, czosnek granulowany• cebulaSposób przygotowania:1. Podudzia kurczaka (pałeczki) umyć, włożyć do miseczki, natrzeć oliwą.2. Mięso oprószyć przyprawami.3. Cebulę obrać, pokroić na talarki, powkładać je między pałeczki kurczaka.4. Tak przygotowane mięso przykryć szczelnie i wstawić do lodówki, na kilka godzin lub całą noc.5. Kawałki kurczaka kłaść na rozgrzanym ruszcie i piec na rumiano.Uwaga: jeśli zależy nam na szybkim przygotowaniu pałeczek na grillu, można włożyć je w domu do foliowego rękawa do pieczenia, wlać do środka pół szklanki wody i podpiec w gorącym piekarniku około 20 minut, a następnie dopiero kłaść na ruszt.Smacznego. 