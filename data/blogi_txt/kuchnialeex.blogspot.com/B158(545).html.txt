Zaczął się październik, a wraz z nim w lasach pojawiły się opieńki. Prawdziwy wysyp. Aż żal by było nie skorzystać z darów natury. Opieńka miodowa to gatunek grzyba jadalnego, który występuje na znacznym obszarze Europy i na terenie całej Polski w lasach, a niekiedy w ogrodach. Grzyby są bardzo urokliwe.Mają na początku niewielkie miodowożółte  kapelusze, najpierw półkuliste, wypukłe, później spłaszczone pokryte drobnymi czerwonobrązowymi, brązowymi lub czarniawymi łuseczkami, które są najciemniejsze i najgęstsze pośrodku. Surowe opieńki są w smaku początkowo łagodne, pozostawiają jednak cierpki posmak, zapach mają słaby, ale przyjemny (przypomina trochę ser Camembert). Warto docenić ich walory smakowe, bo są naprawdę pyszne. Świetnie nadają się do sosów i duszenia, ale rewelacyjnie smakują także opieńki marynowane. Są równie dobre jak marynowane podgrzybki. Polecam.Składniki:• opieńki• sólna zalewę (ok.5 słoiczków dżemowych):• 2,5 szklanki wody• 1 szklanka octu 10%• kilka ziaren ziela angielskiego (1-2 na słoik)• 3-4 listki laurowe (po jednym do słoiczka)Sposób przygotowania:1. Grzyby bardzo dokładnie oczyścić, szczególną uwagę zwracając na blaszki, umyć, zalać wodą i zagotować.2. Pogotować około 5 minut. Odcedzić, wlać nową wodę, posolić. Gotować godzinę, odcedzić.3. Składniki na zalewę zagotować.4. Opieńki przełożyć do słoiczków, zalać gorącą zalewą tak, aby w każdym słoiczku był listek laurowy i 1-2 ziarenka ziela. Zakręcić.5. Słoiczki odwrócić do góry dnem i pozostawić tak do ostygnięcia.Smacznego.Przepis dołączam do akcji:Grzybobranie 2010 