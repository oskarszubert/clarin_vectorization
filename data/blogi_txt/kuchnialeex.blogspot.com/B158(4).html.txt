Koreczki. Pyszne, drobne kąski nadziane na szpadki, które z łatwością mieszczą się w ustach. W sam raz na jeden kęs. Wytrawne, słodkie, pikantne – prawdziwy festiwal smaków. Nie ma na nie jednego, konkretnego przepisu. Nadziać na szpadki lub drewniane wykałaczki można dosłownie wszystko, zależy to wyłącznie od naszej fantazji i gustu. Świetnie sprawdzają się owoce, połączenia wędlin z kolorowymi warzywami lub piklami, a nawet cząsteczki łososia, którego smak podkreślają cieniutkie plasterki cytryny.Ważne, aby właściwie je zaprezentować gościom, wtedy na pewno wszystkich zachwycą. Znakomity pomysł przedstawiła Ave. Korzystam z niego od dawna, tylko używam innych składników. Efekt jest zniewalający. A może zaskoczycie koreczkami swoich bliskich?Składniki:• 2 kapusty białe: jedna większa, druga mniejsza• wykałaczki (sporo)• 3-4 patyczki do szaszłyków (do połączenia kapust)• folia aluminiowa• kawałek pora (biała część)Propozycja składników:• sery: żółty z papryką, żółty ze szczypiorkiem, pleśniowy (brie),• wędliny: kabanosy, salami, szynka, boczek• ryby: plastry wędzonego łososia,• suszone śliwki• połówki orzechów włoskich• winogrona zielone• oliwki zielone, czarne,• cytryna• rzodkiewki, pomidory koktajlowe, • ogórek świeży, ogórek kiszony• pikle: marynowane pieczarki, papryka konserwowa, szparagi marynowane, kolby kukurydzy• oraz inne, na które macie ochotęSposób przygotowania:1. Mniejszą główkę białej kapusty umocować na pomocą patyczków do szaszłyków na większej, aby powstała stabilna konstrukcja. Kapusty owinąć folią aluminiową. Kompozycja musi pewnie stać, aby to uzyskać, czasami trzeba lekko ściąć spód większej kapusty.2. Na szczycie kapusty umocować za pomocą wykałaczek kawałek pora. Naciąć go i porozchylać, aby powstał pióropusz.3. Wszystkie składniki, których chcemy użyć, naszykować i pokroić na mniejsze kawałki.4. Nadziewać na szpadki różne kompozycje. Szpadki (wykałaczki) wbijać dokoła zaczynając od góry. Mają powstać pasy takich samych smakowo koreczków. Staramy się, aby każda warstwa różniła się od przylegających składnikami.5. Postawić kompozycję z koreczków na tacy z liśćmi sałaty. Propozycje połączeń:chleb tostowy + winogron + cytryna + łosośser pleśniowy + salami + papryka konserwowa + oliwkaboczek + śliwka suszona nadziana orzechem włoskim rzodkiewka + szynka + cebulka konserwowa + kukurydzaser żółty + ogórek konserwowy + kabanospieczarka + ser żółty + wędlina + pomidori wiele, wiele innych…Smacznego. 