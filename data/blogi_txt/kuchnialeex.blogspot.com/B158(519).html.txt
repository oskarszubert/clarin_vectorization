Lubicie naleśniki? Pewnie tak, bo kto ich nie lubi. Jak podaje encyklopedia, nie wiadomo dokładnie, gdzie po raz pierwszy zaczęto przyrządzać naleśniki, prawdopodobnie miało to miejsce już w starożytności. Znają je i w Chinach, i w Europie. Włosi twierdzą, że wynaleziono je we Florencji, skąd w XVI wieku Katarzyna Medycejska zawiozła je do Francji, gdy wyszła za mąż za francuskiego króla. Pierwsze polskie naleśniki były kwaśne, robiono je z ciasta na bazie śmietany lub maślanki, a nie słodkiego mleka. Podając naleśniki można je posypać cukrem, cukrem pudrem lub polać sosem choć najczęściej podaje się je z nadzieniem, np. powidłami, pokrojonymi owocami, dżemem, twarogiem lub czasami z parówką i serem żółtym. Naleśniki można również podawać z farszem mięsnym, warzywnym lub grzybowym oraz z wieloma innymi dodatkami, wtedy jednak po zwinięciu i obsmażeniu nazywa się je krokietami. Ja przygotowuję różne wersje naleśników. Dziś proponuję Wam naleśniki z twarożkiem i sosem jagodowym. Są pyszne. Nasze ulubione. Jestem przekonana, że zachwycicie się nimi także Wy.  Składniki:  ciasto naleśnikowe: • 2 jajka • mąka • mleko • cukier waniliowy • 1 łyżka oliwy  ponadto: • kostka białego sera trzykrotnie mielonego • śmietana (lub jogurt naturalny) • cukier waniliowy • cukier   • jagody (świeże lub mrożone) • cukier waniliowy • cukier  Sposób przygotowania:  1. Z podanych składników zrobić ciasto naleśnikowe. Odstawić na pół godziny, aby odpoczęło. Smażyć cienkie naleśniki, układać jeden na drugim i przykryć, aby nie wystygły.    2. Z białego sera, cukru waniliowego, śmietany (jogurtu) i cukru zrobić twarożek. Ilość cukru – według uznania. 3. Jagody zmiksować z cukrem; jego ilość też według uznania. Jeśli wykorzystujemy mrożone owoce, trzeba je rozmrozić. 4. Naleśniki smarować twarożkiem, składać w chusteczkę lub zwijać w rulonik. Polać sosem jagodowym. Smacznego.  Przepis zgłoszony do akcji Olcik: 