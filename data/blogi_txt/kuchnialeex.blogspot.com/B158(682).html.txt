Remont trwa. Niedługo minie już 10 dni, które wstępnie przeznaczyłam na to przedsięwzięcie, a … końca nie widać. W domu kłęby kurzu, ciągle słyszę tylko dziwne hasła: cekol, gładź, płyty gipsowe, gress i mam dość. Zaciskam zęby za każdym razem, gdy widzę moją ukochaną kuchnię i powtarzam sobie, że z każdą chwilą coraz bliżej końca. Aby nie zwariować do reszty, czytam swój ulubiony tekst – Dezyderatę.Nie wiem, czy wiecie, że Dezyderata (ang. Desiderata) to poemat napisany przez Maksa Ehrmanna, zawierający wskazówki na temat dobrego życia. Tytuł pochodzi od łacińskiego desideratum, w liczbie mnogiej desiderata – to, co pożądane, upragnione, potrzebne. Utwór powstał w 1927 r. W 1933 r. autor złożył go w formie życzeń na Boże Narodzenie dla przyjaciół. W 1948 r. wdowa po Ehrmannie opublikowała go w tomiku The poems of Max Ehrmann, skąd dwa lata później, w 1950 r., trafił do cotygodniowej gazetki parafialnej, publikowanej przez pastora episkopalnego Starego Kościoła pod wezwaniem Św. Pawła w Baltimore (Old St. Paul Church). Dopiero tą drogą poemat Dezyderata dostał się do kultury masowej.Pogłoska na temat anonimowego autora i błędna data powstania utworu – 1692 – pochodzą stąd, że pierwsza strona owej gazetki, na której znajdował się tekst "dezyderaty", miała stopkę z informacją: "Stary kościół św. Pawła" i datą 1692 (w rzeczywistości to data powstania parafii i budowy pierwszego, już nieistniejącego kościoła). Wskutek częstego kopiowania jedynie tej strony, informacja zaczęła być błędnie odczytywana. Posłuchajcie...DEZYDERATAPrzechodź spokojnie przez hałas i pośpiech, i pamiętaj, jaki spokój można znaleźć w ciszy.O ile to możliwe, bez wyrzekania się siebie bądź na dobrej stopie ze wszystkimi.Wypowiadaj swoją prawdę jasno i spokojnie, wysłuchaj innych, nawet tępych i nieświadomych, oni też mają swoja opowieść.Unikaj głośnych i napastliwych - są udręką ducha.Porównując się z innymi możesz stać się próżny i zgorzkniały, bowiem zawsze znajdziesz lepszych i gorszych od siebie.Niech twoje osiągnięcia zarówno jak plany będą dla Ciebie źródłem radości.Wykonaj swą pracę z sercem - jakakolwiek byłaby skromna, ją jedynie posiadaszw zmiennych kolejach losu.Bądź ostrożny w interesach, na świecie bowiem pełno oszustwa.Niech Ci to jednak nie zasłoni prawdziwej cnoty; wielu ludzi dąży do wzniosłych ideałówi wszędzie życie pełne jest heroizmu.Bądź sobą, zwłaszcza nie udawaj uczucia.Ani też nie podchodź cynicznie do miłości, albowiem wobec oschłości i rozczarowań ona jest wieczna jak trawa.Przyjmij spokojnie co Ci lata doradzają z wdziękiem wyrzekając się spraw młodości.Rozwijaj siłę ducha, aby mogła cię osłonić w nagłym nieszczęściu.Lecz nie dręcz się tworami wyobraźni. Wiele obaw rodzi się ze znużenia i samotności.Obok zdrowej dyscypliny bądź dla siebie łagodny.Jesteś dzieckiem wszechświata nie mniej niż drzewa i gwiazdy, masz prawo być tutaj.I czy to jest dla ciebie jasne, czy nie - wszechświat bez wątpienia jest na dobrej drodze.Tak więc żyj w zgodzie z Bogiem, czymkolwiek On ci się wydaje,czymkolwiek się trudzisz i jakiekolwiek są twoje pragnienia, w zgiełkliwym pomieszaniu życia zachowaj spokój ze swą duszą.Przy całej swej złudności, znoju i rozwianych marzeniach jest to piękny świat.Bądź pogodny. Dąż do szczęścia.Mam nadzieję, że Wam też się podoba. Do kolejnego spotkania. Aleex. 