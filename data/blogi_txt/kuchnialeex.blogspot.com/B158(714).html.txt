Tę sałatkę przypomniałam sobie ostatnio. Nie robiłam jej i nie jadłam przez ostatnich kilkanaście lat. Po prostu jakoś nigdy o niej nie pamiętałam. Tym razem zrobiłam ją i wszystkim naprawdę smakowała. Jej smak przypomniał mi dawne majówki, bo moja mama zazwyczaj przygotowywała ją do dań, które zjadaliśmy w plenerze. Podałam ją z grillowanymi specjałami i wszyscy zgromadzeni przy ruszcie zgodnie stwierdzili, że do pieczonych dań pasuje doskonale. Stąd jej nazwa. A smak – spróbujcie, u mnie na pewno będzie powtórka.  Składniki:  • 4 pęczki szczypiorku • 4 pęczki rzodkiewki • 8 jajek • majonez (używam Kieleckiego) • sól, pieprz  Sposób przygotowania:  1. Szczypior opłukać pod bieżącą wodą, posiekać. 2. Rzodkiewki dokładnie umyć, pokroić w kostkę. 3. Jajka ugotować na twardo, pokroić w kostkę.   4. Składniki sałatki wymieszać.    5. Całość doprawić solą i pieprzem.   6. Dodać majonez, wymieszać. Przełożyć do salaterki. Schłodzić. Smacznego. 