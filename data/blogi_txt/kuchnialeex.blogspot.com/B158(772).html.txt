A dziś coś dla osób na diecie Dukana i dla wszystkich pozostałych. Tę przekąskę wymyśliłam pewnego dnia, gdy miałam straszną ochotę na coś śledziowego. Połączyłam kilka składników i okazało się, że smakuje na tyle dobrze, aby zaprezentować ją innym. Oczywiście pierwszym testerem w rodzinie jest Dario. Zawołałam z kuchni:- Chcesz czegoś spróbować?- Czego?Dario był raczej podejrzliwy.- Jak spróbujesz, to zobaczysz. Coś wymyśliłam - uspokoiłam go.Ponieważ nie usłyszałam protestów, weszłam do pokoju z talerzykiem.- Co to jest? – usłyszałam.- Spróbuj i nie marudź – powiedziałam i szybko podałam mu widelec z salsą śledziową.- Mmm, niezłe, co to jest?- To śledziowa salsa,z cebulką, koperkiem, smakuje Ci?- Super, w sam raz na święta.No to w sam raz na święta salsa znów pojawi się na naszym stole. A może i Wy jej spróbujecie?  Składniki:• 2 podwójne płaty śledziowe marynowane w zalewie octowej• 1 cebula• koperek • jogurt naturalny lub śmietana**Sposób przygotowania:1. Płaty śledziowe obrać ze skóry.2. Ryby pokroić w kostkę 1cm x1cm. Przełożyć do salaterki.3. Cebulę obrać. Pokroić w kostkę i przełożyć na sitko oparte na brzegu miseczki.4. Zagotować wrzątek. Cebulę przelać (sparzyć) wrzątkiem. Jeśli nie lubimy mocnej cebuli, można ją chwilkę potrzymać zanurzoną we wrzątku. Wyjąć, przelać zimną wodą, odsączyć. Przełożyć do śledzi. Wymieszać.5. Posiekać koperek. Dodać do składników w salaterce. Wymieszać*.6. Salsę śledziową wymieszać z jogurtem naturalnym lub ze śmietaną**.7. Wyłożyć na talerzyk. Podawać z pieczywem.Smacznego. *Wymieszaną, gotową salsę bez jogurtu można przechowywać w słoiczku w lodówce.** Jeśli ktoś z Was nie lubi połączenia ryb z jogurtem lub śmietaną, salsę można zalać tradycyjnie olejem.Przepis dodaję do akcji:  Wielkanocne smaki 