Czas na jesienną zupę. Już wczoraj ją anonsowałam, bo warta jest zapowiedzi. Jest niezwykle aromatyczna, wyjątkowo pyszna. Kusi odrobiną imbiru i gałki muszkatołowej, zachęca zapachem mięsa i warzyw. Dzisiaj na obiad jemy flaczki z kurczaka. Lubicie? Na pewno będą pyszne. Siadajcie do stołu, dopóki są gorące. Smacznego.  Składniki:  • 4 duże udka z kurczaka • 4 większe marchewki • 2 pietruszki • 1 spora cebula • 4 ząbki czosnku • biała część  pora  • kawałek selera • 2 łyżki masła • 2-3 łyżki mąki • bulionetka rosołowa drobiowa • 3 liście laurowe • kilka ziarenek ziela angielskiego • przyprawa do flaków • majeranek • sól, pieprz • szczypta mielonego imbiru  Sposób przygotowania: 1. W garnku zagotować wodę. Włożyć mięso, dodać por, cebulę, liście laurowe, ziele angielskie i bulionetkę. Gotować ½ godziny.    2. Marchewkę, pietruszkę i seler obrać, zetrzeć na dużych oczkach tarki. Dodać do wywaru z udkami. Gotować do czasu, aż warzywa będą miękkie.     3. Mięso wyjąć, czosnek rozgnieść na papkę, a cebulę i pora wyrzucić. Kurczaka pokroić wzdłuż włókien na cienkie paski razem ze skórką, tak aby wyglądem przypominały prawdziwe flaczki. Dodać do wywaru z warzywami.Doprawić przyprawą do flaków i pieprzem.     4. Z masła i mąki zrobić zasmażkę. Dodać wraz do zupy, ewentualnie przyprawić.    5. Gotować jeszcze kilka minut.    Smacznego. 