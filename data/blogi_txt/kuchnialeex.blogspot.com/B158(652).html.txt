Wtorek minął. Emocje opadły. Jestem spokojna jak nigdy. Właśnie pożegnałam swoich najbliższych, którzy przyszli, by razem ze mną świętować zwycięstwo. Bo zwyciężyłam. Odniosłam sukces w pełnym tego słowa znaczeniu. Cieszę się, bo miałam odwagę, by stanąć do konkursu z bardzo mocnym kontrkandydatem. Zmierzyłam się z nim i wygrałam. Teraz przede mną mnóstwo pracy, nowe wyzwania, nowe obowiązki, ale nie boję się tego. Zawsze lubiłam nowe zadania i nie boję się ciężkiej pracy. Największą radość sprawiły mi telefony od ludzi – moich koleżanek i kolegów, którzy wspierali mnie w ostatnich dniach i gorąco popierają nadal. Cieszę się, że mogę na nich liczyć. Dziś zwycięstwo smakuje cytrynowo. Zapraszam Was na pyszną, puszystą babkę z tego przepisu. Znikła tak szybko, że nie zdążyłam zrobić zdjęcia w przekroju. Smacznego.  Składniki:  • 4 duże jaja • 1 szklanka cukru • 1 szklanka mąki pszennej • 1/2 szklanki mąki ziemniaczanej • 20 dag stopionej margaryny • starta skórka z 1 cytryny • sok z 1/2 cytryny • 1 1/2 łyżeczki proszku do pieczenia • 1 cukier waniliowy  Sposób przygotowania:  1. Całe jaja ubić z 1 szklanką cukru na gęstą, puszystą masę.       2. Dodać mąki wymieszane z proszkiem do pieczenia.     3. Na końcu wlewać powoli letnią margarynę.     4. Dodać sok i skórkę z cytryny. Wymieszać delikatnie i wyłożyć ciasto do podłużnej foremki (keksówki). 5. Piec w nagrzanym piekarniku w temperaturze 180 – 190 stopni C ok. 45 minut.    Smacznego. 