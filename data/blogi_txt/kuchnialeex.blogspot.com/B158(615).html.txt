Pizzetki.  Hmm… Brzmi trochę dziwnie. Długo zastanawiałam się, czy ta nazwa jest poprawna. Ale skoro małe tarty to tareletki, to małe pizze  - pizzetki. Nazwa się przyjęła i funkcjonuje, więc chyba nie ma się co czepiać. Jednak dla mnie nadal brzmi dziwnie.Postanowiłam je zrobić, ponieważ każdy z domowników chciał swoją pizzę. Jasne! Gdybym upiekła 4 duże placki, to jedlibyśmy je przez tydzień. Dlatego w mojej kuchni zaserwowałam pizzetki. Są pyszne. Na puszystym, mięciutkim cieście, z doskonałym nadzieniem. Bardzo nam smakowały. Polecam.Składniki:Ciasto:• 3 szklanki mąki• ½ łyżeczki cukru• 5 dag drożdży• 3/4 szklanki wody pól na pół z mlekiem• 3 łyżki oleju• 1 łyżeczka soli• opcjonalnie zioła: oregano, bazylia lub inneNadzienie:• ½ kg pieczarek• 1 cebula• kilka plasterków wędliny (ja dodałam szynkę)• oliwa• wegeta, pieprzSos pomidorowy:• 1 puszka pomidorów bez skórki (całe lub w kawałkach)• 2 ząbki czosnku• bazylia• sól• ser żółtySposób przygotowania:1. Drożdże rozmieszać z cukrem i ciepłą mieszaniną wody z mlekiem, dodać  3-4 łyżki mąki, połączyć, aby rozczyn miał konsystencję  gęstej śmietany. Przykryć i odstawić na 15 minut aż wyrośnie.2. Do przesianej mąki z solą dodać wyrośnięty rozczyn drożdżowy , wymieszać i zagnieść luźne ciasto (jeśli będzie za twarde, dolać jeszcze trochę wody z mlekiem), dolać oliwę, wszystko razem ponownie wyrobić. Ciasto pozostawić do wyrośnięcia w ciepłym miejscu na ok. godzinę (może się zdarzyć, że będzie gotowe już po 40 minutach).3. W tym czasie przygotować nadzienie: pieczarki obrać, podzielić na kawałki i podsmażyć na odrobinie oliwy. Kiedy grzyby puszczą sok, dodać drobniutko posiekaną cebulkę i pokrojoną w kostkę wędlinę. Całość doprawić pieprzem i wegetą. Dusić do odparowania płynu.4. Pomidory zmiksować blenderem. Dodać przeciśnięty przez praskę czosnek i posiekaną bazylię.5.Wyrobione ciasto podzielić na cztery części. Każdą rozciągnąć palcami, tworząc cztery pizzetki o nieco podniesionym rancie (w rant ciasta można zawinąć paski żółtego sera. Podczas pieczenia ser się stopi, a brzeg pizzy będzie dzięki temu bardziej pulchny i oryginalny w smaku).6. Placki układać na blasze wyłożonej papierem do pieczenia i wysmarowanej oliwą. 7.Każdą pizzetkę posmarować sosem pomidorowym z ziołami, nałożyć nadzienie i przykryć plasterkami żółtego sera.8. Piec w 200 stopniach C ok. 15 -17 minut.Smacznego.Przepis dodany do akcji:Grzybobranie-2010 