Wczoraj moja koleżanka poprosiła mnie o przepis na ciasto dla swojego synka. Musiał w nim być biszkopt (ale jasny), masa (tylko nie kakaowa), no i obowiązkowo galaretka. Wyzwanie nie było trudne. Dopytałam tylko, czy masa ma być ze śmietaną, czy może młody mężczyzna woli inną. Okazało się, że preferuje budyniową. Po powrocie z pracy zabrałam się do pieczenia. Mam nadzieję, że młody Winicjusz (zwróciliście uwagę, jak oryginalnie i dostojnie brzmi jego imię???) będzie zadowolony. Ciasto spełnia wszystkie jego wymogi, no i wygląda bajkowo. Jest delikatne i mięciutkie. Po prostu rozpływa się w ustach. Nic tylko jeść. Zobaczymy, czy Winicjuszowi też będzie smakowało…Składniki:Biszkopt:• 4 jajka• ¾ szklanki cukru + cukier waniliowy• 4 łyżki mąki pszennej• 1 łyżka mąki ziemniaczanej• 1 łyżeczka proszku do pieczeniaMasa:• 2 szklanki mleka• 1 budyń waniliowy bez cukru• 1 cukier waniliowy• 200 g masła• ½ szklanki cukru • sok z cytryny do smakuWierzch:• 2 galaretki wiśniowe• 3 szklanki wody• ozdobySposób przygotowania:Biszkopt:1. Oddzielić białka od żółtek. Białka ubić z cukrem na sztywną pianę.2. Do ubitych białek dodać żółtka, wymieszać.3. Na masę jajeczną przesiać oba rodzaje mąki i proszek do pieczenia. Dokładnie wymieszać łyżką na jednolitą masę.4. Przełożyć do średniej blaszki lub tortownicy 24 cm i upiec (35 minut w 180 stopniach C). 5. Ostudzony biszkopt przeciąć na dwa blaty.Masa:1. Ugotować budyń: zagotować szklankę mleka, W drugiej rozmieszać proszek budyniowy z cukrem i cukrem waniliowym, wlać mieszaninę na wrzące mleko. Mieszać aż zgęstnieje. Ugotowany budyń ostudzić.2. Masło zmiksować na puch, dodawać po łyżce zimny budyń. Słodycz masy regulować, dodając sok z cytryny. Nie może być mdła.3. Masę wyłożyć na spód biszkoptu, przykryć drugim blatem.Wierzch:1. Galaretki rozpuścić w 3 szklankach wody. Oziębić. Trzeba wyczuć moment, kiedy galaretka zaczyna krzepnąć, ale jest jeszcze półpłynna. Wówczas wyłożyć ją na wierzch biszkoptu.2. Odstawić do stężenia. Udekorować według własnego pomysłu.Smacznego. 