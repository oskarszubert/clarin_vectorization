Od kilku dni czas pędzi jak oszalały. Jestem w ciągłym biegu i wciąż mam do załatwienia jeszcze mnóstwo spraw. Wczoraj próbowałam zapisać Gwiazdę do lekarza, ale nie było na to najmniejszych szans. Trudno. I tak pójdzie. Przyjeżdża z uczelni na jeden dzień, a tak koszmarnie kaszle, że nie da się z nią normalnie rozmawiać przez telefon. Martwi mnie u niej ten ciągły brak odporności. Wolałabym, aby przyjechała do domu na kilka dni. Wtedy porządnie bym się nią zajęła.Za to jak przyjedzie, przygotuję dla niej pyszne kluski ziemniaczane. Córcia je bardzo lubi, więc na pewno zje z apetytem. Oczywiście od razu przygotuję większą porcję, aby wystarczyło także dla chłopaków. Są pyszne: delikatne i mięciutkie. Doskonale pasują jako dodatek do sosów, gulaszu lub po prostu okraszone zrumienionym boczkiem z kawałkami cebulki. Spróbujcie.Składniki:• ziemniaki• 1 małe jajko• 1 pełna łyżka mąki pszennej• 1 pełna łyżka mąki ziemniaczanej• ½ - 1 szklanki mąki pszennej• sól, pieprzSposób przygotowania:1. Ziemniaki obrać, umyć i zetrzeć na drobniutkiej tarce lub zemleć w blenderze.2. Starte ziemniaki wyłożyć na sitko, dokładnie odsączyć (płyn zostawić).3. Do masy ziemniaczanej dodać po 1 łyżce obu rodzajów mąki i małe jajko. Płyn z ziemniaków odlać, zostawiając zgromadzoną na dnie naczynia skrobię (taką białą warstwę). Skrobię także przełożyć do ziemniaków. 4. Wymieszać na gęstą papkę, która ma mieć taką konsystencję:5. Zagotować w dużym garnku wodę z solą i odrobiną oliwy.6. 1 szklankę mąki wysypać na talerz. Łyżeczką nabierać porcje ciasta, obtaczać je w mące. W ten sposób uformować wszystkie kluseczki.7. Przesmażyć boczek z cebulką.8. Kluski wrzucać na wrzącą wodę, gotować ok. 8-10 minut. Odcedzić i podawać.Smacznego. 