Nie ma to jak talerz gorącej zupy w mroźny dzień. Dzisiaj zapraszam Was na pomidorową. Przygotowuję ją w nietypowy sposób. Staram się, aby zawsze smakowała tak jak latem. Wprawdzie na rynku nie ma teraz pachnących, nagrzanych słońcem pomidorów, ale na szczęście zrobiłam odpowiednie zapasy. Każdego roku pod koniec sezonu kupuję pomidory i w całości je zamrażam. Cała szuflada zamrażarki jest wypełniona twardymi jak kamień, czerwonymi kulami, w których skrywa się smak i aromat lata. Wystarczy potem włożyć go do garnka…  Składniki:  Na wywar: 2 marchewki 1 pietruszka z natką kawałek selera lub 2 liście selera 1 średnia cebula 1 mały por kostka rosołowa drobiowa korpus kurczaka wegeta woda  Pomidory: 2 kg pomidorów 1 łyżeczka masła 1/2 łyżeczki cukru 1/4 szklanki wody  Ponadto: 3 łyżki śmietany 18 % szczypta soli 2-3 łyżki mąki krupczatki  Sposób przygotowania:  1.Mięso opłukać, warzywa oczyścić, umyć. Produkty na wywar włożyć do garnka, zalać zimną wodą. Dodać kostkę rosołową, zagotować.  2.Po zagotowaniu zebrać szumowiny, doprawić wywar wegetą, gotować na małym ogniu ok. godziny.  3.W tym czasie umyć pomidory, pokroić na cząstki, włożyć do garnka, wlać wodę, doprowadzić do wrzenia. Wtedy dodać masło i cukier. Gotować ok. 40 minut.  4.Po tym czasie pomidory zmiksować, zostawić, aby przestygły.  5.Kiedy pomidory lekko przestygną, przetrzeć je przez gęste sito.  6.Przecier dodać do przecedzonego wywaru.  7.Następnie w miseczce rozmieszać śmietanę, dodać szczyptę soli i mąkę. Wlać 3-4 łyżki wywaru z pomidorami, aby zahartować śmietanę.  8.Do gorącego, ale nie wrzącego wywaru z przecierem pomidorowym wlać śmietanę z mąką, wymieszać, doprowadzić do wrzenia, wyłączyć.  9.Podawać zupę z makaronem lub ryżem. Jest pyszna. Wprawdzie szybciej można ją zrobić z gotowego przecieru lub koncentratu, ale w sezonie pomidorowym świetnie smakuje ze świeżymi owocami. Polecam. Smacznego. 