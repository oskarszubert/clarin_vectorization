Wprawdzie w tym roku nie pojechałam do moich ukochanych Międzyzdrojów, ale za to byliśmy u Gwiazdeczki w Lublinie i tam trochę naładowałam akumulatory oraz oderwałam się od remontu. To tylko parę dni, ale zawsze coś. Jutro mają mi zamontować do mebli brakujące drzwiczki oraz szybki. Mam nadzieję, że to wreszcie ostatecznie zakończy remont i będzie można zacząć „normalnie brudzić” – jak powiedział Dario. Jak tylko wszystko będzie dopięte na ostatni guzik, pokażę Wam moje królestwo w nowej odsłonie.Zanim zacznę gotować, piec i dusić w nowym otoczeniu, zapraszam Was na pyszny sos grzybowy zgodny z zasadami diety Dukana. Bardzo lubimy grzyby. Przygotowuję je w różnych wersjach: robię z nich tradycyjny sos, lepię pierogi, duszę, marynuję opieńki i podgrzybki, smażę w panierce, przyrządzam kotlety i wekuję na zimę. Pomyślałam, że skoro na diecie można jeść grzyby, to trzeba je wykorzystać. Zrobiłam z nich sos, ale zgodny z zasadami Dukana. Był pyszny. Polecam.Składniki:• ½ kg świeżych grzybów lub 1 słoik zawekowanych• 1 cebulka• sól, pieprz• natka pietruszki• 3-4 łyżki jogurtu naturalnego• 1 pełna łyżka skrobi ziemniaczanejSposób przygotowania:1. Świeże grzyby oczyścić, bardzo dokładnie wypłukać i pokroić na kawałki. Jeśli używamy grzybów wekowanych, wystarczy wyłożyć je na sitko i przepłukać zimną wodą.2. Grzyby włożyć do garnka, zalać wodą i zagotować. Doprawić do smaku.3. Cebulę pokroić w drobniutką kostkę, natkę posiekać. Rozdrobnione składniki dodać do gotujących się grzybów.4. Sos gotować ok. 1 godziny. Jeśli używamy grzybów wekowanych, wystarczy 40 minut.5. Skrobię rozpuścić w zimnej wodzie, zagęścić sos. 6. Jogurt przełożyć do miseczki, dodać nieco sosu, rozmieszać. Całość dodawać po łyżce do sosu, aby go zabielić.Smacznego. 