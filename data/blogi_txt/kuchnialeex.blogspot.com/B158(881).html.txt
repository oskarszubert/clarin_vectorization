Te serniczki mnie zaczarowały! Zobaczyłam je na  tym blogu i od razu wiedziałam, że muszę, po prostu muszę je zrobić. No i są. Z moimi małymi modyfikacjami, przepyszne, po prostu wspaniałe! Te malutkie porcyjki skryte w papilotkach nie tylko cudownie smakują, ale obłędnie pachną wanilią. Są rewelacyjne. Przysięgam.Składniki na 12 sztuk:Spód:• 75 g biszkoptów • 1 kopiata łyżka kakao• 30 g roztopionego masłaMasa:• 250 g białego sera (może być tłusty, półtłusty lub chudy)• 200 g serka homogenizowanego waniliowego• 6 łyżek cukru• 1 cukier wanilinowy• 1 jajko (białko i żółtko oddzielnie)• 1 kopiata łyżka budyniu waniliowego (proszku)Polewa:• 100 g czekolady gorzkiej• 5 łyżek mlekaSposób przygotowania:1. Piekarnik nagrzać do 175ºC. Biszkopty pokruszyć na piasek, dodać kakao, dolać rozpuszczone masło i dokładnie wymieszać. Masa ma mieć konsystencję mokrego piasku.2. Masę na spód wysypać do 12 papilotek i ugnieść dokładnie łyżeczką.3. Twarożek wymieszać z cukrem, cukrem wanilinowym, proszkiem budyniowym, żółtkiem i serkiem. Zmiksować końcówką blendera na gładką masę.4. Białko ubić na sztywną pianę ze szczyptą soli. Dodać do masy serkowej i delikatnie mieszając, połączyć.5. Napełnić papilotki pozostawiając nieco wolnego miejsca na polewę. 6. Wstawić do nagrzanego piekarnika i od razu zmniejszyć temperaturę do 120ºC. Piec 25 min. Ostudzić na kratce.7. Czekoladę z mlekiem roztopić w kąpieli wodnej i polać wystudzone serniczki.Smacznego.Przepis dodaję do akcji:  Wielkanocne smaki oraz   Waniliowy weekend III i Babki i babeczki 