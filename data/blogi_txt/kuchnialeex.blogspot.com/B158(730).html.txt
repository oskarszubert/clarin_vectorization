Nareszcie zbliża się wiosna! Nie ma jej jeszcze, ale na pewno nadchodzi. Po prostu czuć ją w powietrzu. Słońce grzeje coraz mocniej i jest naprawdę ciepło. Rano budzi mnie świergot ptaków, które obsiadają drzewo pod moim oknem. Przyroda nieśmiało ożywia się, aby wkrótce rozkwitnąć  z całej siły. Wiosną rozpoczyna się w mojej kuchni sezon na sałatki. Pojawiają się częściej na naszym stole i chętniej je jemy. A więc dzisiaj proponuję Wam jedną z wielu, które pojawią się wkrótce na blogu. Przyznaję, że ten przepis wymyśliłam z powodu… braku innych składników. Chciałam zrobić sałatkę na popołudnie. Zależało mi, żeby była inna od tych, które tradycyjnie serwowałam, ale nic nie przychodziło mi do głowy. Wreszcie zrobiłam przegląd lodówki. Jakoś nic mi nie pasowało. Wyjęłam na stół szczypiorek i rzodkiewkę. A potem dodałam moje ulubione salami. Smak tej sałatki zaskoczył mnie bardzo pozytywnie. Urzeka swoją prostotą i ciekawym połączeniem składników. Kiedy po raz pierwszy zrobiłam ją dla gości, wszyscy przyglądali się jej nieco nieufnie. Teraz jest bardzo często obecna na stole. Przyrządzam ją i w dni codzienne, i na duże uroczystości. Za każdym razem wszyscy chętnie ją zjadają. Jest po prostu pyszna. Spróbujcie.Składniki:• pęczek szczypiorku• kilka dużych rzodkiewek• kilka plasterków salami• majonez (ja używam Kieleckiego)• sól• pieprz(składniki widoczne na zdjęciu są na większą porcję)Sposób przygotowania:1. Rzodkiewkę, szczypiorek i salami pokroić w małe słupeczki. Włożyć do salaterki.2. Wymieszać, Dodać przyprawy do smaku (proszę uważać, salami bywa bardzo słone).3. Doprawić majonezem.Sałatka ma bardzo ciekawy oryginalny smak. Jeśli ktoś nie lubi salami, może je zastąpić inną wędliną: szynką lub chudą kiełbasąPolecam gorąco! 