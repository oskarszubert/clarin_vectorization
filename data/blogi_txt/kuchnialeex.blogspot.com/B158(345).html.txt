Lubicie kalafiory? My wprost za nimi przepadamy. Bardzo często dodaję je do zupy kalafiorowej lub jarzynowej, ale chętnie je zjadamy podane z wody, z bułką i masłem, choć ja wolę je bez tych dodatków, po prostu bez niczego. Kiedy trafiłam na ten przepis, od razu wiedziałam, że będzie nam odpowiadał. Nie zawiodłam się. Kalafior zapiekany z serem można serwować w dwóch odmianach: przypieczony, z chrupiącą skorupką lub z ciągnącym serem na wierzchu. My polubiliśmy obie wersje. Polecam.Składniki:• 1 duży kalafior • 3-4 łyżki tartej bułki• 50 g masła• 100 g tartego sera żółtego• sól, pieprz, słodka paprykaSposób przygotowania:1. Kalafiora podzielić na większe różyczki i ugotować w osolonej wodzie do miękkości. 2. Wyłożyć do naczynia żaroodpornego.3. Obsypać solą, pieprzem, tartą bułką i obłożyć wiórkami masła. 4. Posypać tartym serem i papryką.5. Zapiekać w 200 stopniach C przez ok 15 minut. Jeśli chcemy, by ser był ciągnący, stosujemy ogrzewanie góra – dół bez termoobiegu.  My woleliśmy zapieczoną, lekko chrupiącą skorupkę, więc zapiekłam kalafiora pod dużym grillem. 6. Podawać na ciepło lub zimno.Smacznego. 