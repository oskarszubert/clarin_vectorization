Znów w mojej kuchni pojawiły się opieńki. W tym roku w lasach jest ich prawdziwe zatrzęsienie. Moja spiżarnia jest już pełna różnych grzybowych smakołyków w słoikach, więc zima będzie pyszna. Pudełko z suszonymi prawdziwkami i podgrzybkami też jest wypełnione po brzegi. A dzisiaj znów opieńki wyglądają z kosza. Postanowiłam zrobić z nich pierogi. Takie najpyszniejsze, ze świeżymi grzybami. Zanim Dario wróci z pracy a Młody ze szkoły, obiad będzie gotowy…Składniki:Ciasto:• 1 jajko• 1 łyżka oliwy• mąka pszenna• ciepła wodaFarsz:• opieńki (lub inne grzyby) oczyszczone i pokrojone na kawałki• 1 cebula• 1 szklanka ryżu (lub porcja w woreczku)• oliwa• pieprz, sólSposób przygotowania:Farsz:1. Pokrojone grzyby bardzo dokładnie kilkakrotnie wypłukać pod bieżącą wodą. Włożyć do garnka, zalać wodą i zagotować. 2. Grzyby gotować 5 minut. Odcedzić.3. Na patelni rozgrzać oliwę. Włożyć na tłuszcz cebulkę pokrojoną w drobną kostkę. Zeszklić .4. Do cebuli włożyć obgotowane grzyby. Przyprawić solą i pieprzem. Dusić około 40 minut. Odstawić.5. Ugotować ryż, aby był kleisty. Gorący dodać do grzybów. Wymieszać farsz, ewentualnie doprawić do smaku. Ostudzić. Formowanie pierogów:1. Ciasto rozwałkowywać porcjami dość cienko. Wykrawać szklanką koła. Nakładać na krążki ciasta farsz, brzegi pierogów mocno sklejać.2. Gotować pierogi w dużej ilości osolonej wody. Wrzucać do wrzątku, przykryć pokrywką, gotować 5 minut od momentu zawrzenia.3. Podawać osączone, posypane skraweczkami. Świetne są również po odsmażeniu.Smacznego.Przepis dodany do akcji:Grzybobranie 2010 