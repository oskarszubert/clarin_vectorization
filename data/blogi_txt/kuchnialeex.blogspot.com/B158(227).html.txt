To danie odkryłam kilka lat temu. Pamiętam, jak przeglądałam przepisy w poszukiwaniu czegoś szybkiego i dobrego na obiad. Musiałam przygotować coś wcześniej i trzeba to było zrobić błyskawicznie. Odkryłam pomysł na drobiowe kotleciki. Są w nich kawałki piersi z kurczaka otoczone pysznym ciastem. Na początku przygotowywałam placuszki za pomocą tarki, tak było w oryginalnym przepisie Maleny  z WŻ. Później zmodyfikowałam sposób wykonywania kotlecików. Wszystkie składniki na ciasto miksuję z kubku blendera, a potem dodaję mięso pokrojone w kostkę. Robi się je dosłownie w 5 minut. Spróbujcie, smakują rewelacyjnie…Składniki:• 1 pierś z kurczaka• 3 łyżki maki• 3 łyżki majonezu• 3 jajka• 1 średnia cebula• 10 dag tartego sera żółtego• sol, pieprz• oliwa do smażeniaSposób przygotowania:1. Cebulę zmiksować w blenderze lub zetrzeć drobnych oczkach tarki. Dodać jajka, majonez, mąkę starty ser żółty sól i pieprz. Ponownie zmiksować na gładkie ciasto. Jeśli nie mamy blendera, możemy przygotować ciasto z pomocą tarki, masa nie musi być jednolita.2. Pierś pokroić w kostkę  ok. 1 cm. Włożyć do ciasta.3. Przygotowane składniki wymieszać. 4. Na patelni rozgrzać oliwę. Nakładać na patelnię placuszki. Gdy się przypieką z jednej strony, odwrócić  je, spłaszczyć i smażyć druga stronę.5. Podawać z ulubionymi dodatkami.Smacznego. 