Proponowany dzisiaj przeze mnie przepis jest znany większości z was. Klasyczny/jasny biszkopt to przecież podstawa wielu wypieków: tortów, rolad i ciast. Często jednak zdarza się, że ten prosty do zrobienia biszkopt nie wychodzi. Po wyjęciu z piekarnika nie widać puszystego ciasta, tylko zakalec, który „wyrósł” na 3 cm. A przecież przygotowania wielkiego, puchatego biszkoptu jest naprawdę łatwe. Nauczyłam Was, jak upiec biszkopt czekoladowy . Czas, abyście już nie mieli problemu z biszkoptem klasycznym. Wystarczy tylko zapamiętać kilka zasad, trzymać się przepisu, a sukces będzie w zasięgu ręki...Składniki:• 5 dużych jajek• 6 pełnych (czubatych) łyżek mąki pszennej (tyle łyżek mąki, ile jajek + 1 dodatkowo)• 1 pełna łyżka mąki ziemniaczanej• 1 szklanka cukru• 1,5 łyżeczki proszku do pieczenia• 1 cukier waniliowy• szczypta soliSposób przygotowania:1. Oddzielić białka od żółtek.2. Oba rodzaje mąki, proszek do pieczenia przesiać do miseczki przez sitko.3. Białka posolić. Ubić na sztywną pianę z dodatkiem cukru waniliowego i zwykłego. UWAGA !!! Białka z cukrem muszą być ubite IDEALNIE na sztywną masę!!!4. Do ubitych na sztywno białek dodać żółtka. Wymieszać mikserem.5. Na pianę z białek z żółtkami wsypać przesianą mąkę z dodatkiem proszku do pieczenia. Dokładnie, ale delikatnie  wymieszać łyżką.6. Ciasto przełożyć do tortownicy o średnicy 24 cm, której dno wyłożone jest papierem do pieczenia, a boki wysmarowane masłem.7. Wstawić do nagrzanego do 170 stopni C piekarnika (grzałka dolna + termoobieg).8. Piec w temperaturze 170 stopni C przez 35 – 40 minut do tzw. suchego patyczka.9. Ostudzić na kratce.Smacznego. 