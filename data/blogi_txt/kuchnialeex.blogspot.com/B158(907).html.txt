Nareszcie niedziela. Wolna niedziela! Nikt, kto nie pracował w weekendy, nie doceni, jak jest to ważne, by niedzielę spędzać z bliskimi w domu. Na szczęście w tym tygodniu mam okazję być w domu, spokojnie ugotować obiad, upiec dla moich ukochanych Skarbów coś pysznego. Dziś wybór padł na wykwintne muffiny z jabłkami. Przepis wyszukałam w nowej książce „Muffiny. Małe, ale za to przepyszne”, którą ostatnio kupiłam. Jest w niej mnóstwo ciekawych propozycji na małe smakołyki. Można znaleźć też praktyczne rady dotyczące pieczenia ciast oraz przepisy na muffiny z owocami, nadziewane, z alkoholem, odpowiednie na przyjęcia i wytrawne. Dziś proponuję pierwszy z wielu rarytasów. Polecam.Składniki (na 14 sztuk):• 2 duże jabłka• 2 łyżki soku z cytryny• 1,5 szkl mąki pszennej• 2 łyżeczki proszku do pieczenia• ½ łyżeczki sody oczyszczonej• 1 jajko• ½ szkl cukru• 1 cukier waniliowy• 1/3 szkl oliwy• 250 ml jogurtu naturalnegoSposób przygotowania:1. Piekarnik rozgrzać do temperatury 180 stopni C (z termoobiegiem do 160 stopni C). W foremkach umieścić papilotki.2. Jabłka umyć, obrać, pokroić w drobną kostkę. Skropić sokiem z cytryny, aby nie ściemniały.3. Mąkę wymieszać z proszkiem do pieczenia i sodą oczyszczoną.4. Jajko, cukier, cukier waniliowy, jogurt  i oliwę dokładnie rozmieszać i połączyć z pokrojonymi jabłkami. 5. Do masy dodać mąkę, dokładnie wymieszać łyżką.6. Foremki napełnić ciastem, wygładzić z wierzchu. 7. Piec muffiny 30 minut na środkowym poziomie piekarnika. Po upieczeniu pozostawić jeszcze przez 5 minut, następnie ostrożnie wyjąć i ostudzić. (Uwaga: dość trudno się je wyjmuje z papilotek, najlepiej poczekać, aż zupełnie wystygną).Smacznego. Przepis dodany do akcji:Sezon na jabłka 