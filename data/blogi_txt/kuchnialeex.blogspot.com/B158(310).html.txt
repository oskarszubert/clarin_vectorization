Postanowiłam powalczyć trochę o szczuplejszą sylwetkę. Dokoła mnóstwo ślicznie wyglądających kobiet w różnym wieku, które zgubiły kilogramy z dietą Dukana. Słyszałam o niej już dużo wcześniej, znam plusy i minusy, wiem, jak ją stosować, by była bezpieczna. Chciałam na tę dietę namówić także mojego męża, ale popatrzył tylko znacząco i stwierdził, że musiałabym przestać gotować i piec, a to niemożliwe. Chyba że zamurowałby drzwi do kuchni. Ponieważ taka opcja jest nie do zaakceptowania, na dietę przeszłam tylko ja. A więc moi drodzy od dzisiaj na blogu pojawia się nowa kategoria - dukan. Proponowane przepisy są pyszne dla wszystkich, zachęcam do wypróbowania.Składniki:• 50 dag piersi z indyka pokrojonej w kostkę• 1 mała cebulka• 1 łyżka skrobi kukurydzianej• przyprawy: pieprz, sos sojowy, sólSposób przygotowania:1. Kawałki mięsa opłukać pod bieżącą wodą. 2. Patelnię teflonową do smażenia bez tłuszczu mocno rozgrzać. Kawałki mięsa obsmażyć na rumiano bez tłuszczu. Przełożyć do garnka.3. Cebulkę drobniutko posiekać, zeszklić na patelni z dodatkiem odrobiny wody. Przełożyć do garnka. 4. Mięso i cebulkę zalać wodą. Dodać przyprawy. Zagotować. Gotować na wolnym ogniu około 30 minut. 5. 1 łyżkę skrobi rozpuścić w niewielkiej ilości zimnej wody. Dodać do mięsa, zagotować.6. Zjadać jako samodzielne danie. Pyszny jest także z pieczywem dukanowskim ( na zdjęciu z kajzerką).Smacznego.Faza IIPrzepis dodany do akcji:Dukan cd 