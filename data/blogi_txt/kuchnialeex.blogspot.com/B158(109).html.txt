Znów wokół mnie wir zdarzeń. W pracy mnóstwo obowiązków, w domu na szczęście spokój, chociaż nadal jeszcze odczuwam skutki przeziębienia. No cóż, powinnam wyciągnąć wnioski z wiosennej choroby, która trwała przez całe lato, bo na początku ją zbagatelizowałam. Dziś już wiem, że nie mogę brać udziału w żadnych imprezach na wolnym powietrzu, szczególnie wtedy, gdy pada i jest zimno. A ponieważ podczas trwającej pory roku łatwo o przemarznięcie, szczególnie przy tak koszmarnym mrozie, zapraszam do mojej kuchni na znakomity bigos. Nazwałam go bogatym bigosem myśliwskim, bo dużo w nim mięsa i grzybów, ma też oryginalny „myśliwski” aromat dzięki dodanej wędlinie. Jest dość drogi, nie ukrywam, ale to danie, które od czasu do czasu (nawet raz na rok) warto zrobić, by delektować się jego niesamowitym smakiem. Zostawiam Was z przepisem i znów wracam do książki.Składniki:• 2 kg kiszonej kapusty* (ja użyłam kapusty w puszce z Lidla, kiszonej w winie)• 3 kiełbaski jałowcowe (ok. 20 dag)• 1 kg łopatki• 1 kg żeberek wieprzowych• 50 dag boczku surowego, wędzonego• 60 dag pieczarek• 2 duże cebule• 2 garście suszonych grzybów• ½ kostki smalcu (można zastąpić olejem)• sól,• pieprz,• smak z pieczonego mięsa (można zastąpić kostkami mięsnymi)• przyprawa do bigosu• 3 listki laurowe• 5 ziaren ziela angielskiego• jałowiec (opcjonalnie, ja nie dodawałam)Sposób przygotowania:1. Mięso, boczek i kiełbasę pokroić w kostkę. Z żeberek odrzucić chrząstki i kostki. Podsmażyć na silnym ogniu na rumiano. Przełożyć do miski.2. Cebule pokroić w kostkę, lekko zezłocić na tym samym tłuszczu co mięso. Przełożyć do miski.3. Pieczarki obrać, pokroić w większe kawałki, lekko zrumienić na tłuszczu po cebuli. Odłożyć.4. Grzyby suszone wypłukać pod bieżącą zimną wodą. Włożyć do salaterki i zalać 3 szklankami wrzątku. Zostawić na 1 godzinę. Po tym czasie grzyby pokroić na spore kawałki, ale wywar zostawić.5. Śliwki suszone pokroić w kostkę. 6. Kapustę pokroić. Jeśli jest bardzo kwaśna, wypłukać i włożyć do garnka. Zalać zimną wodą. Zagotować. Odcedzić, ale kwas zostawić, może być potrzebny.7. Ponownie zalać kapustę wodą ze smakiem mięsnym*. Zagotować. Gotować na małym ogniu ok. 0,5 godziny. Spróbować. Gdyby kapusta była mało kwaśna, można dolać trochę kwasu z pierwszego gotowania. 8. Po tym czasie dodać: usmażone mięso, zezłoconą cebulę, zrumienione pieczarki, pokrojone grzyby suszone, śliwki, listki laurowe, ziela, przyprawy (ostrożnie z solą), wywar z grzybów. Wszystko bardzo dokładnie wymieszać.9. Bigos gotować około 2 godzin. Wyłączyć. Po tym czasie jest już prawie dobry.10. Następnego dnia dolać ok. szklanki bulionu i znów gotować ok. 2 godzin.11. Trzeciego dnia czynności powtórzyć. Wyłączyć. Bigos jest gotowy do jedzenia.12. Smakuje doskonale. Polecam.*smak mięsny – to wywar, który powstaje podczas pieczenia mięsa, które jest podlane wodą. To taka mieszanina smaku mięsa i przypraw. Wlewam ją do woreczka, a potem zamrażam i wykorzystuję do sosu, bigosu, itp.*wykorzystałam kapustę kiszoną w winie, którą kupiłam w Lidlu, jest dostępna w puszkach: 