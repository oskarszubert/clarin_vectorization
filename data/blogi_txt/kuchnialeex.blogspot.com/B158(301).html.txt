Ostatni weekend wakacji przed nami. Warto spędzić go na świeżym powietrzu, jeśli pogoda dopisze. Sobota ma być ładna, więc może wybierzecie się na grilla? Jeśli tak zaplanujecie swój wypoczynek, skorzystajcie z mojej propozycji. Polecam Wam grillowane warzywa ze znakomitą przyprawą, którą właśnie odkryłam. Ponieważ  nie miałam czasu na grillowanie, przygotowałam je w domu na patelni grillowej. Były pyszne, ale jeśli zostaną wzbogacone „dymną nutą”, nic im nie dorówna. Polecam.  Składniki:  • młoda cukinia (lub inne warzywa: papryka, podgotowane ziemniaki, kalafior) • przyprawa Grill do warzyw Kotanyi • oliwa lub olej  Sposób przygotowania:  1. Cukinię (bez obierania) umyć, osuszyć, pokroić na grubsze plastry. Z każdej strony posmarować olejem lub oliwą (może być smakowa).    2. Warzywa oprószyć z obu stron przyprawą.   3. Rozgrzać patelnię (rozpalić grill) posmarowaną cieniutką warstwą oliwy. Kłaść plastry warzyw. Mogą się smażyć razem z kiełbaskami.   4. Piec plastry warzyw na rumiano z obu stron. Podawać z ulubionymi dodatkami.    Smacznego. 