Dziś Wielki Piątek, drugi dzień Triduum Paschalnego, upamiętniający śmierć Chrystusa na krzyżu. Dla katolików jest dniem najgłębszej żałoby; dniem skupienia i powagi.Tego dnia obowiązuje ścisły post. My także pościmy, dlatego dzisiaj proponuję Wam danie, które możecie przyrządzić w swoich domach. Spaghetti to długie nitki makaronu otulone gęstym sosem. Spaghetti jest specyficznie włoską potrawą i jednocześnie nazwą szczególnego rodzaju makaronu, który stanowi jej podstawę. Legenda głosi, że spaghetti zostało wynalezione w Chinach, skąd Marco Polo przywiózł je do Wenecji. Stamtąd rozprzestrzeniło się na całe Włochy. Inni twierdzą, że spaghetti jadano we Włoszech już w czasach Etrusków. Typowe danie spaghetti składa się z porcji świeżo ugotowanego makaronu wymieszanego z odpowiednim sosem i posypanego serem (we Włoszech najczęściej parmezanem lub pecorino). Spaghetti składa się z długich (do ok. 80 cm), prostych i dość grubych nitek. Makaron ten "wkręca się" bez łamania do dużej ilości osolonej wody (1 litr wody na 100 g makaronu). Następnie gotuje przez 8-12 minut (zależnie od rodzaju), po czym szybko odcedza wodę, miesza z sosem i podaje mocno parujące na stół. Makaronu tego nie należy zalewać zimną wodą. Dobrze ugotowane spaghetti powinno być al dente (wł. na ząb), tzn. lekko twarde, ale nie surowe. W regionie Neapolu spaghetti je się łyżką i widelcem, w pozostałych regionach Włoch używa się noża i widelca. Do spaghetti sporządzane są różne sosy. Najpopularniejsze z nich to carbonara i bolognese.Dzisiaj proponuję Wam odmianę spaghetti, którą często przygotowuję. Moje dzieci bardzo je lubią. Nic dziwnego, bo jest pyszne. Znakomicie łączy różne smaki, które świetnie się uzupełniają. Kiedy pierwszy raz poczęstowałam nim gości, moja koleżanka stwierdziła, że smakuje lepiej niż oryginalne danie, które jadła we Włoszech. A więc polecam je Wam. To odrobina włoskiej kuchni w naszych domach. W sam raz na dzisiejszy post…Składniki:• 2 opakowania fix Knorr’a do spaghetti Napoli• 2 puszki filetów rybnych w oleju• papryka słodka w proszku• koncentrat pomidorowy do smaku (ok. 1-2 łyżeczek)• maggi• vegeta• mąka krupczatka• ser żółty• makaronSposób przygotowania:1. Sosy Knorr’a wsypać do 5 szklanek zimnej wody. Dodać  łyżkę papryki w proszku, wegetę do smaku, troszkę maggi. 2. Puszki z rybami otworzyć, filety rozdrobnić widelcem i dodać do sosu. Wlać też 3 łyżki oleju - może być czysty z butelki lub spod ryb. 3. Garnek z sosem wstawić na gaz, od czasu do czasu mieszać, kiedy zrobi się gorący, troszkę gęstnieje. 4. Gdy sos zacznie się gotować, dodać do smaku koncentrat pomidorowy i zagęścić sos mąką. Można oprószyć nią sos od razu w garnku lub rozrobić z zimną wodą - mieszaninę wlać do sosu. Kiedy sos uzyska odpowiednią konsystencję, wyłączyć gaz.5. Ugotować dowolny makaron wg przepisu na opakowaniu. 6. Makaron polać sosem i posypać startym żółtym serem. Jest to sycące danie i smakuje wyśmienicie. W sam raz na post w Wielki Piątek.Polecam. 