Moi Drodzy.  Czwarty wspólnie spędzony rok już prawie za nami. Mam nadzieję, że dzięki wizytom w mojej kuchni był smaczny :) Prezentowałam Wam przepisy, które były dla mnie inspiracją. Niektóre wymagały sporego zaangażowania i były wyzwaniem, inne były łatwe i nieabsorbujące. Zawsze starałam się, aby gotowane potrawy odpowiadały mi smakowo. Byłam przekonana, że wówczas Wam również będą smakować. Zgodnie z tradycją bloga, aby uczcić wspólnie spędzony czas, zapraszam Was do wzięcia udziału w konkursie. A oto szczegóły:  03 stycznia 2014 roku, mój blog będzie świętował czwarte urodziny. Z tej okazji, podobnie jak w minionych latach, ogłaszam URODZINOWY  KONKURS  BLOGA. Aby wygrać jedną z trzech nagród- niespodzianek wystarczy:  1. Polubić moją stronę na facebooku i zostać obserwatorem mojego bloga. 2. Przygotować potrawę według swojego ulubionego, własnego przepisu (przystawka, danie główne, zupa, deser, słodki wypiek - wybór należy do Was). Napisać, dlaczego ta potrawa jest wyjątkowa. 3. Zrobić zdjęcie potrawy. 4. Wysłać zdjęcie, przepis i uzasadnienie na mój adres mailowy (dostępny w profilu), wyrażając zgodę na publikację. 5.  W tytule maila wpisać - IV konkurs urodzinowy bloga.  Na Wasze maile czekam do 02. stycznia 2014 r. do północy. W dniu urodzin bloga – 03. stycznia 2014 r. ogłoszę zwycięzców.  Uwaga: paczki z nagrodami wysyłam tylko na terenie Polski. Powodzenia !!!  Aleex. 