Nadal pozostajemy w kuchni włoskiej. Oprócz makaronów, oliwy i serów bardzo popularne są w niej także świeże warzywa. A z tych najlepiej przygotować sałatki. Ponieważ u nas wiosna tuż, tuż, mam nadzieję, że przepis przyda się Wam na co dzień. Tym bardziej, że sałatka jest naprawdę pyszna. Koniecznie spróbujcie.  I nie zapominajcie o konkursie! Czas nadsyłania przepisów mija dziś o północy.  Składniki:  • 1 główka sałaty lodowej • 1 czerwona papryka • 1 opakowanie pomidorków koktajlowych • 1 spora czerwona cebula • 5 czarnych oliwek • ½ opakowania sera feta  Sos: • 5 łyżek oliwy bazyliowej • 1 łyżka oliwy z pepperoni (nie więcej, jest pikantna) • 2 łyżki zwykłej oliwy • 2 ząbki czosnku • sól morska lub himalajska • pieprz świeżo mielony • 5 łyżek wody  Sposób przygotowania:  1. Przygotować dużą misę. Sałatę opłukać, porwać na kawałki i ułożyć w misie. Wyrównać. 2. Pomidorki koktajlowe pokroić na ćwiartki, ułożyć na środku sałaty. 3. Paprykę pokroić w słupki, ułożyć dokoła pomidorków.   4. Cebulę pokroić w talarki, krążki ułożyć na papryce.   5. Ser feta pokroić w kosteczkę, rozsypać na pomidorkach.   6. Oliwki pokroić w plasterki, rozłożyć na serze. 7. Przygotować sos: płynne składniki zmieszać razem, dodać sól i pieprz oraz czosnek przeciśnięty przez praskę. Przelać do słoiczka i mocno rozmieszać.      8. Sosem polać sałatę.   9. Przystroić bazylią.    Smacznego. 