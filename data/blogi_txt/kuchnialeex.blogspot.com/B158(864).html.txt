Świątecznie zaczynamy nowy miesiąc. Wprawdzie długi majowy weekend wypadł w tym roku niezbyt fortunnie, ale perspektywa trzech wolnych dni rysuje się pięknie. Tak naprawdę dla mnie to cztery dni wolne, bo przecież od wtorku - matury. Młodzież zaczyna od języka polskiego, a wówczas poloniści nie mogą się pojawiać w pobliżu, a tym bardziej przebywać w sali podczas egzaminu, więc zostaję w domu. Jak miło. Na wolne dni przygotowałam wyśmienity tort, który moi bliscy uwielbiają. Delikatny, mięciutki biszkopt, lekko nasączony alkoholowym ponczem, idealnie pasuje do kokosowego kremu. Smak kokosu podkreśla ciasto z dodatkiem wiórków i pyszne, czekoladowe ozdoby. Zobaczcie, jakie są piękne. Można zrobić je samodzielnie w domu. Polecam.Składniki:Ciasto kruche:• 1 szklanka mąki• 1 żółtko• ¼ kostki masła• 2 łyżki śmietany kwaśnej• 1 cukier waniliowy• 2 łyżki cukru pudru• 1 łyżeczka proszku do pieczenia• ½ szklanki wiórków kokosowychPlacek kokosowy:• 2 białka• ½ paczuszki budyniu kokosowego• ½ łyżeczki proszku do pieczenia• 1 szklanka wiórków kokosowych• 1 paczuszka cukru waniliowego• 3 łyżeczki cukruBiszkopt:• biszkopt biały do przekrojenia na dwa blaty – ja robiłam z 3 jajKrem budyniowy kokosowy:• 650 ml mleka• 2 opakowania budyniu waniliowego bez cukru • 1 cukier waniliowy• 200g masła• 5 łyżek cukru• 3 łyżki cukru pudru• 150 – 200g wiórków kokosowychKrem śmietanowy migdałowy:• 500 ml śmietanki kremowej• 2 śmietan – fixy• 6 łyżek cukru pudru• ¼ paczuszki cukru migdałowego (Delecta)• 50 - 100g wiórków kokosowychDekoracja:• wiórki kokosowe• płatki migdałowe• ozdoby czekoladoweSposób przygotowania:1. Na początku pieczemy biszkopt na tortownicy 20cm i odkładamy go do ostygnięcia. Gdy wystygnie, przekrawamy na 2 placki i obkrawamy z rumianej skórki. Można nasączyć je likierem amaretto lub kokosowym, ostatecznie wódką.2. Siekamy margarynę z mąką, proszkiem i cukrem. Dodajemy cukier, żółtko, śmietankę i wiórki. Szybko zagniatamy ciasto kruche. Formujemy z niego kulę i wkładamy do lodówki. 3. Następnie w tej samej tortownicy pieczemy ciasto kokosowe. Ubijamy na sztywno białka z cukrem. Przesiewamy do piany budyń z proszkiem do pieczenia i mieszamy. Na koniec stopniowo wsypujemy wiórki ostrożnie mieszając, by piana nie opadła. Wylewamy ciasto do tortownicy, wyrównujemy i pieczemy 15 – 20 minut aż się zrumieni. 4. Gdy ciasto się piecze gotujemy budyń kokosowy. Do mleka wsypujemy 5 łyżek zwykłego cukru. 5. Wyjmujemy placek kokosowy z formy i odkładamy, by wystygł. 6. Wyjmujemy ciasto kruche z lodówki i wygniatamy nim spód tortownicy. Pieczemy około 20 minut. Studzimy ciasto. 7. Gdy spód stygnie z masła, 3 łyżek cukru i cukru waniliowego ucieramy puszysty krem. Do kremu po 1 łyżce wcieramy zimny budyń kokosowy. Na koniec mieszamy z wiórkami w ilości wg upodobania – od 150 do 200g. Wkładamy gotowy krem do lodówki.8. Teraz na krem migdałowy ubijamy śmietankę na sztywno – 250 ml z cukrem pudrem (2 łyżki), śmietan- fixem oraz cukrem migdałowym. Drugie 250ml z 4 łyżeczkami cukru pudru i drugim śmietan - fixem. Sztywną śmietankę migdałową mieszamy z płatkami migdałowymi (też w ilości wg upodobań – dla mnie 50g wystarczy, ale można dać więcej). 9. Zabieramy się za przekładanie placków. Na paterze kładziemy spód kruchy. Smarujemy go ½ kremu kokosowego. Następnie nakładamy całą śmietankę migdałową i przykrywamy drugim plackiem biszkoptowym. Wykładamy druga połowę kremu kokosowego i przykrywamy plackiem kokosowym.Wierzch i boki torciku smarujemy druga połową śmietanki. Boki i wierzch obsypujemy wiórkami kokosowymi i lekko je wklepujemy w krem. Ozdabiamy torcik płatkami migdałowymi i ozdobami czekoladowymi lub kulkami rafaello. Można zrobić kulki i ozdoby samemu lub kupić gotowe.10. Wkładamy torcik na noc do lodówki szczelnie przykryty. przepis Anginka opublikowany za zgodą autorki 