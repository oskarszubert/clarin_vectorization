Zaczyna się pierwszy w pełni letni miesiąc! Natura łaskawie pozwala nam korzystać ze swojej obfitości. Warzyw – młodych i dorodnych – jest w bród. Owoce zachęcają do zakupu i zachwycają różnorodnością. Latem, kiedy wszystko smakuje wspaniale i doskonale wygląda, czasami trudno się zdecydować, na co mamy ochotę. Bo mamy ochotę na absolutnie wszystko: brzoskwinie z aksamitnym meszkiem, łukowate banany, purpurowe śliwki, kuleczki winogrona, pierwsze, nieśmiało zarumienione jabłka. Wystarczy pięknie je ułożyć w misie z arbuza, a goście lub domownicy znajdą w tym letnim rogu obfitości to, co lubią najbardziej.Składniki:• połówka dużego arbuza• dowolne owoce sezonowe, np.: jabłka, nektarynki, śliwki, morele, banany, winogrona, itp.Sposób przygotowania:1. Z połówki arbuza wydrążyć miąższ, skorupkę oczyścić z resztek miąższu ostrą łyżeczką.2. Powstałą w ten sposób misę umyć, osuszyć i odstawić.3. Ulubione owoce umyć.4. Osuszone owoce układać w arbuzowej misie, tworząc barwną kompozycję.5. Przygotowaną misę wstawić do lodówki, schłodzić.6. Podawać w upalne letnie dni.Smacznego. 