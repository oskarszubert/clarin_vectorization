Odwiedziła mnie siostra. Nareszcie znalazłyśmy chwilkę czasu, by usiąść, pogadać i wypić razem kawę. Rozmawiałyśmy o ostatnich wydarzeniach, wiele się przecież dzieje w naszym życiu, no i, oczywiście, o kulinariach. Wtedy dowiedziałam się, że moja siostra ma przepis na pyszną sałatkę. Od razu się ze mną nim podzieliła. Jakiś czas zabierałam się do jej zrobienia, aż wreszcie nadszedł ten moment. W niedzielny poranek przygotowałam składniki i wkrótce na stole pojawiła się sałatka. Kiedy jej spróbowałam, wiedziałam, że zrobię ją jeszcze nie raz. Była świetna!!! Dario przyszedł do kuchni, też spróbował i zjadł sałatkę do końca. Naprawdę warto ją przygotować. Polecam.Składniki:• 4 duże, dojrzałe pomidory• 4 jajka ugotowane na twardo• 1 ząbek czosnku• 5 dag żółtego sera• garść ziaren prażonego słonecznika• po jednej łyżce: majonezu, śmietany i jogurtu naturalnego• sól• pieprz świeżo mielonySposób przygotowania:1. Pomidory umyć, pokroić w plastry jednakowej grubości. Ułożyć na talerzu.2. Jajka obrać, pokroić w ósemki. Ułożyć je na pomidorach.3. Czosnek drobniutko posiekać.4. W miseczce połączyć śmietanę, majonez i jogurt. Dodać sól i posiekany czosnek. Wymieszać.5. Pomidory i jajka polać sosem. Oprószyć świeżo zmielonym pieprzem.6. Na sos zetrzeć żółty ser na dużych oczkach tarki.7. Posypać całość prażonym słonecznikiem.8. Podawać od razu po przyrządzeniu.Smacznego. 