Lato nieuchronnie zbliża się do końca. Zimne, mgliste poranki, chłodne popołudnia i chwilowe przebłyski słońca zapowiadają nadchodzącą jesień. Nie ma się co łudzić. Ciepło już nie będzie. A w mojej kuchni dzisiaj, jakby na przekór pogodzie, szarlotka na zimno z kremem gruszkowym. Zapraszam…Składniki:Biszkopt:• 4 jaja• ¾ szklanki mąki• ½ szklanki cukru• 1 łyżeczka proszku do pieczenia• kilka kropli aromatu pomarańczowego• 4 łyżki zimnej wodyMasa jabłkowa:• 1 kg jabłek• ok. 30 dag gruszek ( 1 duża lub 2 małe)• 1 i ½ szklanki wody• 1 galaretka cytrynowa• sok z połowy cytryny• 1 łyżeczka cynamonu lub 1 opakowanie cukru cynamonowego ( Gellwe )• 1 łyżeczka żelatynyMasa gruszkowa:• 1 duża lub 2 małe gruszki z kompotu• 300 ml kompotu z gruszek (gęstego i słodkiego, prawie syropu)• 200 ml mleka• 1 i 2/3 opakowania budyniu toffi• 2 łyżeczki cukru• 2 goździkiSposób przygotowania:Ciasto robiłam w tortownicy 20 cm. 1. Na biszkopt ubiłam białka z woda i dodałam cukier. Ubijałam aż się rozpuścił. Następnie rozbełtałam żółtka i wlałam do piany z białek, ubiłam jeszcze chwilę do połączenia. 2. Następnie przesiałam mąkę z proszkiem i wymieszałam dokładnie. Na koniec dodałam aromat – około 6 kropli. Biszkopt piekłam 20 minut, wystudziłam i przekroiłam na 3 placki.3. W czasie gdy biszkopt się piecze, obieramy i ścieramy jabłka i gruszki na tarce o grubych oczkach. Prażymy owoce w rondlu 5 – 10 minut na sucho i zalewamy wodą. Gotujemy około 15 minut, a na końcu sypiemy cynamon, galaretkę i żelatynę na sucho. Podgrzewamy jeszcze chwile, aż się rozpuszczą. Masę z owoców chłodzimy. 4. Gdy masa z owoców jest już zimna i zaczyna gęstnieć, gotujemy budyń gruszkowy. Kroimy gruszki w małą kostkę i wrzucamy do kompotu. Kompot z gruszek z owocami, cukier, goździki i połowę mleka zagotowujemy. Wyjmujemy goździki. W reszcie mleka rozpuszczamy proszek budyniowy. Wlewamy go na gotujący kompot i mieszamy, aż budyń zgęstnieje. Lekko go studzimy.5. W czasie, gdy budyń stygnie, na spodni blat biszkoptu wykładamy ½ masy z jabłek i przykrywamy to środkowym plackiem. Na to wylewamy ciepły budyń i kładziemy ostatni placek.6. Na wierzchu rozkładamy resztę masy jabłkowej. Schładzamy przez noc w lodówce.Ja robię budyń z kompotu własnej roboty ze słoika. Można tez ugotować kompot z 2 goździkami z 2 dorodnych gruszek i ½ litra wody oraz ½ szklanki cukru. Ważne, by był esencjonalny i zachował smak gruszek po wymieszaniu z mlekiem.Smacznego!źródło - przepis Anginka opublikowany za zgodą autorkiPrzepis dodaję do akcji:Sezon na jabłka 2010. 