W sobotnie południe zapraszam na sałatkę. Nam bardzo smakuje, choć wygląda... mało interesująco. Kiedy miałam okazję spróbować jej po raz pierwszy, trochę wahałam się, zanim nałożyłam porcję na talerzyk. A później... później poprosiłam o przepis. Sałatka jest naprawdę smaczna. Ma oryginalny smak i trochę kiepski kolor. Ale nie zrażajcie się jej wyglądem! Jest naprawdę warta tego, aby ją przygotować. Polecam.  Składniki:  • podwójna pierś z kurczaka • 5 jajek na twardo • puszka czerwonej fasoli • ziarna słonecznika • 1 czerwona cebula  • natka pietruszki (świeża lub suszona) • majonez • zioła (ja dodałam bazylię) • przyprawy • olej do smażenia  Sposób przygotowania:  1. Pierś kurczaka pokroić w kostkę.   2. Mięso przyprawić przyprawą do kurczaka, odstawić na 30 minut do lodówki.   3. Kurczaka usmażyć na złoty kolor na odrobinie oleju.    4. Na suchej patelni podprażyć ziarna słonecznika.    5. Cebulę pokroić w drobną kosteczkę. Przełożyć do salaterki razem ze słonecznikiem.   6. Fasolę wypłukać, odsączyć i dodać do składników.   7. Jajka pokroić w kosteczkę. Dodać do salaterki.   8. Do miseczki dodać natkę pietruszki, włożyć majonez, dosypać zioła i wymieszać, robiąc sos majonezowo – ziołowy.   9. Składniki wymieszać, połączyć z sosem majonezowym, doprawić pieprzem i przełożyć do salaterek.   Smacznego. 