Dziś w mojej kuchni znów króluje pstrąg. Ostatnio przyrządzałam go w migdałach i tak zasmakował chłopakom, że chcą, by ryba ponownie pojawiła się na naszym stole. Ponieważ udało mi się kupić dorodne pstrągi, podam je na obiad moim dwóm głodomorom. Tym razem przygotuję je nieco inaczej. Nie trzeba przecież stosować wymyślnych dodatków, aby ryba smakowała. Stawiam na prostą klasykę. Odrobina przypraw, nieco masła i soku z cytryny, obłoczek mąki – to wszystko. A efekt jest naprawdę znakomity. Polecam.Składniki:• sprawione pstrągi• masło• cytryna• mąka pszenna• przyprawa do ryb• sól, pieprz• oliwaSposób przygotowania:1. Ryby dokładnie myć pod bieżącą wodą. Osuszyć.2. Oprószyć pstrągi przyprawą do ryb, solą i pieprzem. Wstawić do lodówki na godzinę.3. Ryby skropić sokiem z cytryny. Można też nieco masła utrzeć z otartą skórką cytryny.4. Do środka tuszki włożyć kawałki masła – zwykłego, jeśli skrapiamy rybę sokiem lub cytrynowego, z dodatkiem skórki.5.  Każdego pstrąga obtoczyć w mące. 6. Kłaść na rozgrzany tłuszcz. Smażyć z obu stron na rumiano (wystarczy ok. 5 minut z każdej strony).7. Podawać od razu po przyrządzeniu.Smacznego. 