Dopadła mnie straszliwa ochota na bigos. Nie jest to łatwe z powodu diety. Ale od czego jest wyobraźnia? Postarałam się i oto jest – znakomity dukanowski bigos . Dobrze, że zrobiłam go wczoraj. Dzisiaj od rana mam zwariowany dzień. Najpierw musiałam iść na dwie godziny do szkoły, potem pracowałam w jury Konkursu Poezji Patriotycznej. Po powrocie do domu byłam tak zmęczona, że na nic nie miałam już siły. Na szczęście pyszny bigos wystarczyło tylko odgrzać. Polecam.Składniki:• 0,6 kg kapusty kiszonej• 40 dag pręgi wołowej• 20 dag kiełbasy drobiowej z indyka• 1 duża cebula• 5 sporych suszonych grzybów • wegeta• 1-2 ziela angielskie • listek laurowy• pieprz• sólSposób przygotowania:1. Kapustę posiekać, wypłukać, zagotować i odcedzić, ale kwasu nie wylewać, tylko zostawić w jakimś naczyniu - może być potrzebny.2. Tak przygotowaną kapustę włożyć do dużego garnka, w którym będzie gotował się bigos, podlać wodą i wstawić na gaz.4. Grzyby suszone namoczyć.5. Mięso opłukać, pokroić w kawałki i lekko zrumienić bez tłuszczu. Podobnie postąpić z kiełbasą. Pod koniec smażenia mięsa dodać cebulę pokrojoną w kostkę, również podsmażyć podlewając wodą.6. Całość mięsa z cebulą (można je przygotować wcześniej, nie musi być gorące) dodajemy do kapusty. Doprawiamy wegetą, solą, pieprzem, dodajemy suszone grzyby (wcześniej namoczone i dobrze wypłukane), listek i ziele. 7. Całość wymieszać i gotować. Gdyby po godzinie gotowania okazało się za mało kwaśne, można dodać trochę kwasu, który został nam z pierwszego gotowania kapusty. Całość musi się gotować około 3 godzin - do zupełnej miękkości wszystkich składników.Smacznego.Faza II 