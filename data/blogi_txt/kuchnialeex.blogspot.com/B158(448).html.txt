Wczoraj wróciłam do domu kilka godzin później niż zazwyczaj. Przyniosłam do sprawdzenia matury próbne i testy czytania ze zrozumieniem. Chwilkę odpoczęłam i znów wzięłam się za pracę, tym razem w domu. Skończyłam późnym wieczorem i naprawdę byłam zmęczona.Dziś przede mną kolejny pracowity dzień. Najpierw szkoła, potem korepetycje, po południu mam aerobik. No i muszę znaleźć czas na klasówki. A poza tym przecież chłopcy muszą coś jeść. Jakoś na razie daję sobie radę, ale zbliżające się miesiące będą bardzo intensywne. W takim okresie bardzo cenię sobie króciutkie, ulotne chwile, kiedy siadamy razem z Dariem, czasami z lampką wiśniówki i po prostu jesteśmy razem. Zamiast wiśniówki dobrze smakuje także likierek kawowo – miodowy, który znalazłam wśród receptur Anginka. Polecam.Składniki (na około 700 ml):• 1/2 litra wódki dobrego gatunku• około 1/2 szklanki ziaren kawy• 3 łyżki miodu• 2/3 szklanki mocnego naparu z kawy mielonej (3 czubate łyżeczki)Sposób przygotowania:1. Do dużego, najlepiej litrowego słoika sypiemy ziarna kawy. Zalewamy ziarna wódką.2. Z trzech łyżeczek kawy i wody zaparzamy mocny napar. Odcedzamy dokładnie fusy.3. Do jeszcze ciepłego naparu wlewamy miód i mieszamy do rozpuszczenia. Następnie lekko przestudzony napar z miodem wlewamy do słoika z ziarnami i wódką i zakręcamy.4. Całość odstawiamy w ciemne miejsce na około 3 tygodnie. Staramy się nie zapominać, żeby chociaż raz dziennie potrząsać słojem.5. Po 3 tygodniach przelewamy alkohol przez bardzo gęstą gazę lub najlepiej filtr do zaparzania kawy w ekspresie. Otrzymujemy likier gotowy do picia.6. Można go podawać "na czysto" lub w słabszej wersji doprawiony mlekiem. Zależnie od gustu możemy użyć mleka zwykłego bądź skondensowanego. Ja polecam wymieszać likier ze zwykłym mlekiem w proporcji 2/3 likieru i 1/3 mleka.7. Likierku używam go często do nasączania ciast- doskonale się nadaje.Smacznego.źródło - przepis Anginka opublikowany za jej zgodą 