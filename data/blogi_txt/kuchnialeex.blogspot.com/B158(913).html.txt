Wczoraj zadzwoniła moja córcia. Zapowiedziała, że będzie za tydzień w domu. Już się cieszę na jej przyjazd. Bardzo lubię mieć swoich bliskich obok siebie. Obiecałam jej, że przygotuję specjalnie dla niej karpia, takiego jak w Wigilię robi dziadek. Córcia nie przepada za rybami. Wyjątek stanowi właśnie karp, przygotowywany według przepisu mojego taty.  Ponieważ uwielbiamy tę rybę, na wigilijną kolację tata przygotowuje ogromne jej ilości. Zostaje jeszcze na pierwszy i drugi dzień świąt, i nigdy nie brakuje chętnych, aby zjeść pięknie przyrumienione kawałki. Polecam Wam ten przepis. Może w tym roku wykorzystacie go w swoich domach?Składniki:• sprawiony karp• cebula• przyprawa do ryb• papryka słodka w proszku• sól• mąka• oliwa do smażeniaSposób przygotowania:1. Sprawionego karpia opłukać pod bieżącą wodą i pokroić na dzwonka.2. Cebulę pokroić w drobną kosteczkę.3. Dzwonka ryby, posolić.4. Posolone kawałki karpia natrzeć przyprawą do ryb i słodką papryką w proszku.5. Tak przygotowane dzwonka ułożyć w naczyniu, posypać cebulką i szczelnie przykryć.6. Rybę odstawić w chłodne miejsce na około 8 godzin.7. Po upływie tego czasu strząsnąć cebulę z ryby.8. Rozgrzać oliwę na patelni.9. Dzwonka karpia obtaczać w mące i smażyć na złoty kolor.10. Tak przygotowany karp jest wyśmienity, ma oryginalny smak i pięknie pachnie.Smacznego!W ten sposób można przygotować także każdą inną rybę. 