Dzisiaj proponuję Wam naprawdę smaczny gulasz. Nie miałam na niego przepisu, nie zastanawiałam się, jak go zrobię. Po prostu zaczęłam gotować. A składniki? Kiedy już je połączyłam, szybko zapisałam, aby nic mi nie umknęło. Bo efekt końcowy okazał się naprawdę bardzo smaczny. Spróbujcie. Jest doskonały na listopadowy, zimny i wietrzny dzień.Składniki:• 1 kg mięsa wieprzowego na gulasz• 1 papryka• 1 puszka kukurydzy• ½ słoiczka koncentratu pomidorowego• 1 bulionetka drobiowa Knorr’a• 1 kostka do mięs z papryką• 2 duże ząbki czosnku• oliwa• papryka słodka• szczypta chili• szczypta bazylii• szczypta oregano • wegeta• pieprz• 1 liść laurowy• 2 ziela angielskie• mąka ziemniaczanaSposób przygotowania:1. Na patelni rozgrzać oliwę. Włożyć mięso pokrojone w kostkę i mocno zrumienić. 2. Mięso przełożyć do garnka. Na patelnię (po smażeniu mięsa i odlaniu tłuszczu) wlać wodę, zagotować ją tak, by rozpuściły się w niej pozostałości po smażeniu ze ścianek patelni. Wodę dolać do mięsa.3. Uzupełnić ilość wody w garnku, dodać koncentrat, przeciśnięte przez praskę ząbki czosnku, paprykę, zioła, wegetę i pieprz. Wrzucić listek i ziela angielskie. Przykryć. Gotować 1,5 godziny.4. Po tym czasie dodać pokrojoną w kostkę świeżą paprykę. Po 10 minutach dodać odcedzoną z zalewy kukurydzę. 5. 2 łyżki mąki ziemniaczanej rozmieszać w niewielkiej ilości zimnej wody. Do gotującego się gulaszu dodać mąkę. Powinno jej być tyle, abyśmy osiągnęli taką gęstość gulaszu, jaką lubimy. Zagotować i wyłączyć.6. Podawać z ziemniakami, plackami ziemniaczanymi lub świeżym pieczywem. Smacznego.Przepis dodany do akcji:Smaczne obiady 