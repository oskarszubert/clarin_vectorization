A dzisiaj zapraszam kolejną rosyjską potrawę. Dzisiaj robimy zupę. A więc czas na soliankę. Solianka   (ros. солянка) – tradycyjne danie kuchni rosyjskiej i ukraińskiej, gęsta zupa, ugotowana na mięsnym, rybnym bądź grzybowym rosole z dodatkiem aromatycznych przypraw ziołowych. Łączy w sobie cechy szczi i zupy ogórkowej. Solankę uważano za potrawę chłopską. Początkowo solankę przyrządzano na wywarze rybnym bez dodatków. Z biegiem czasu zaczęto dodawać do niego różne składniki, w wyniku czego smak zupy wyostrzał się. Aromat dania wzmacniano także dzięki dodaniu do wywaru kwasu chlebowego, wody po kiszeniu, kiszone ogórki, a także cytrynę, oliwki lub kapary Współcześnie w zależności od wywaru wyróżnia się solankę mięsną, rybną lub grzybową. Niezależnie od wersji zupa powinna mieć słono-kwaśny smak, uzyskiwany dzięki dodatkom. Koniecznie dodaje się także śmietanę i dużo przypraw, zwłaszcza pieprzu, pietruszki i kopru, zazwyczaj też kapustę. Główny składnik zupy powinien być złożony z kilku odmian, a więc w solance mięsnej stosuje się kilka gatunków mięs (obsmażonych, gotowanych, wędzonych) i wędlin (przeważnie parówki) oraz słoninę. W solance rybnej stosuje się jednocześnie gotowaną, soloną i wędzoną rybę, najchętniej z ryb jesiotrowych. Podobnie grzybowa solanka winna być sporządzona z kilku rodzajów grzybów w różnym stanie (kiszonych, suszonych, marynowanych). Podobną wersję przygotowywała Magda Gesler, ja jednak zrezygnowałam z kilku składników, bo nie pasują mi one pod żadnym względem. Solianka wyszła pyszna! Polecam. Składniki:  • 30 dag wołowiny • 30 dag wieprzowej łopatki • 5 dag kiełbasy • 15 dag wędzonego chudego boczku • 5 dag salami • 2 marchewki • 2 spore cebule • 4 ząbki czosnki • 1 pietruszka • pół selera • średni por (zielona część) • 2 łyżki masła • 4 kiszone ogórki • ½ - 1 szklanka zalewy z ogórków kiszonych • mały koncentrat pomidorowy  • po kilka oliwek czarnych, zielonych  • 2 kulki ziela angielskiego • 2 liście laurowe • pieprz i sól • koperek • ½ czerwonej papryki (opcjonalnie) • kapary (opcjonalnie) • cytryna (opcjonalnie) • gęsta śmietana 18% - kilka łyżek do przybrania  Sposób przygotowania:  1. Mięsa włożyć do 2,5 l wody, dodać marchew, pietruszkę, por, seler, jedną cebulę  oraz liście laurowe i ziele angielski.     2. Gotować około 3 godzin tak, by odchodziło od kości.    3. Po upływie podanego czasu odcedzić.      4. Mięso oddzielić od kości i pokroić w paski. Wrzucić do wywaru i ustawić na minimalnym ogniu.     5. Pokrojoną w drobniutką cebulę podsmażyć z czosnkiem przeciśniętym przez praskę na maśle.     6. Dodać koncentrat i przesmażyć. Dolać do wywaru z mięsem.      7. Podsmażyć kiełbasę i wędzonkę na patelni. Przełożyć do zupy. 8. Ogórki zetrzeć na grubej tarce. Podsmażyć na patelni, na której smażyła się kiełbasa. Odparować wodę. Dodać do zupy. 9. Następnie dolać zalewę z ogórków kiszonych, można dodać oliwki, kapary oraz paprykę pokrojoną w kostkę. Kwaśność można także spotęgować plasterkiem cytryny.   10. Dodać pieprz sól do smaku. Solianka musi być kwaśna i słona zarazem. Taki smak można uzyskać dolewając więcej lub mniej zalewy z ogórków.    11. Soliankę podawać z kleksem śmietany, posypaną koperkiem. Świetnie smakuje z chlebem.    Smacznego. 