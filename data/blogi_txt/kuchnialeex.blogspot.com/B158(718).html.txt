Zapraszam na pyszną sałatkę. Jest znakomita, naprawdę! Przepis dostałam od mamy uczennicy z mojej klasy, pani Bożenki (dziękuję). Smakuje świetnie, można ją jeść na zimno, jak sałatkę właśnie, lub jako zapiekankę, ale wtedy bez majonezu. Koniecznie spróbujcie. Ja zostawiam Was z przepisem, a sama zaczynam pakowanie. Ruszamy na wycieczkę!   Składniki:  • 1 opakowanie makaronu kolorowego typu świderki • 50 dag boczku wędzonego • 1 duża cebula • ½ główki czosnku • pęczek szczypiorku • 1 puszka kukurydzy • 2 łyżki majonezu • pieprz, sól • olej  Sposób przygotowania:  1.  Makaron ugotować w osolonej wodzie wg przepisu na opakowaniu, przełożyć do miski. 2. Cebulę pokroić w kostkę i podsmażyć na małej ilości oleju. 3. Boczek pokroić w kostkę, dodać do cebuli, zrumienić.Pod koniec smażenia boczku dodać na patelnię czosnek przeciśnięty przez praskę.    5. Boczek z cebulką i czosnkiem odsączyć z tłuszczy, przełożyć do miseczki i wystudzić.    6. Szczypiorek posiekać.    7. W dużej misie wymieszać składniki: makaron, boczek, szczypiorek, kukurydzę. Doprawić solą i pieprzem.    8. Do sałatki dodać majonez. Powinno go być tylko tyle, aby „skleić”składniki sałatki.    9. Podawać z ulubionymi dodatkami. Smacznego. 