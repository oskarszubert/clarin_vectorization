Zaczął się Nowy Rok 2010. To dobry czas, aby stawić czoła nowym wyzwaniom. Jednym z nich jest dla mnie pisanie bloga. Postanowiłam zaprosić Was do siebie, do mojej kuchni. Pragnę zabrać Was w magiczny świat przysmaków: pysznych dań, kuszących woni i wyśmienitych słodkości. Mam nadzieję, że nie będziecie się nudzić. Chcę, żeby nasza kulinarna wyprawa była inspiracją i świetną przygodą. A więc zaczynamy....  Na początek przyjmijcie ode mnie noworoczne życzenia:  Życzę Wam, aby ten rok był jednym z najlepszych. Żeby było ciepło, nie zimno... Żeby ktoś nie zgasił światła... Żeby dotknąć niedotkniętych chwil... Żeby widzieć przeszłość i przyszłość... I żeby droga do celu była zawsze prosta i dobrze oświetlona...  Szczęśliwego, stojącego już na progu, Nowego Roku. 