To wariacja na temat klasycznego włoskiego deseru o nazwie zabaglione, który pochodzi z Wenecji. Przyrządza się go z żółtek jaj, cukru, słodkiego likieru (np. wina Marsala), często z dodatkiem serka mascarpone, który można zastąpić bitą śmietaną. W pierwotnej wersji deseru oryginalnie dodawano do niego miód zamiast cukru i wino cypryjskie. Dziś istnieje wiele wersji zabajone. Moja jest mniej tradycyjna, ale także pyszna. Polecam.Składniki:• 4 żółtka• 1/4 szkl. cukru• mały cukier wanilinowy• 1/2 szkl piwa lub białego wina• odrobina kakaoSposób przygotowania:1. Żółtka z cukrem ubić na parze mikserem. Masa będzie puszysta i gorąca (nie ma więc obawy, że wykorzystujemy surowe żółtka).2. W oddzielnym garnku podgrzać wino lub piwo.3. Do ubitych żółtek dolewać powoli alkohol i ubijać dotąd, aż powstanie gęsty, gorący krem.4. Ostrożnie wlewać deser do pucharków. Po wierzchu posypać kakao.Smacznego.Uwagi:Deser przygotowuje się bardzo szybko, a więc jest idealny, gdy mamy ochotę na coś słodkiego.Należy go zjeść od razu po przygotowaniu.Jest dość słodki, stąd kakao, które nieco przełamuje dominującą słodycz.Wersja z białym winem jest bardziej wykwintna.Przepis jest inspirowany recepturą zamieszczoną w "Twoim Stylu". 