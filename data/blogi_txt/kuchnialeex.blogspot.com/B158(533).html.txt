Pamiętacie pyszną drożdżówkę nocną? Bardzo Wam smakowała. Nam też. A teraz znalazłam świetny przepis na bułeczki*, które nazwałam nocnymi, bo sposób ich przygotowania przypomina wspomnianą drożdżówkę. Wystarczy wieczorem zrobić ciasto drożdżowe, uformować bułeczki i zostawić je do wyrośnięcia...w lodówce. A rano smarujemy je rozkłóconym jajkiem, posypujemy sezamem, makiem lub słonecznikiem i wstawiamy je po prostu do piekarnika. Wystarczy kilkanaście minut, by pięknie się zarumieniły. A po krótkim przestudzeniu ich na kratce, możemy obłożyć je ulubionymi dodatkami i zjeść. Pyszne!!!Składniki(na 12 bułeczek):• 25 g masła• 250 ml mleka• 25 g świeżych drożdży• 1 płaska łyżeczka soli• 1 jajko• 500 g mąki • 1 płaska łyżeczka cukrudodatkowo:• 1 jajko• sezam, mak, słonecznik - do posypania Sposób przygotowania:1. Wieczorem przygotować ciasto: Masło rozpuścić i przestudzić. 2. Do miski przesiać mąkę, wymieszać z solą.3. Zrobić wgłębienie, wkruszyć drożdże. Zasypać cukrem i zalać częścią mleka (najlepiej lekko podgrzanego - ma być letnie, nie gorące!). Odstawić na 15 minut, żeby drożdże ruszyły.4. Do mąki z drożdżami dodać resztę mleka, rozpuszczone masło i jajko, wyrobić gładkie ciasto (najwygodniej - za pomocą miksera z hakami do ciasta drożdżowego). 5. Uformować 12 bułeczek (ja zrobiłam 13 nieco mniejszych).6. Na blaszce wyłożonej papierem do pieczenia ułożyć bułeczki i schować na noc do lodówki na dolną półkę.7. Rano bułki posmarować roztrzepanym jajkiem i posypać sezamem (lub makiem, słonecznikiem, siemieniem).8. Piec w 250 st. C. 10 minut.Smacznego.Źródło: http://dzismamochotena.blox.pl/2011/05/Buleczki-ktore-rosna- kiedy-Ty-spisz.html 