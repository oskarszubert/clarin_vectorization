Kupiłam truskawki! Najprawdziwsze, dojrzałe i soczyste od pocałunków słońca! Dawno już się z nimi pożegnałam w myślach i sądziłam, że ich smak poczuję dopiero za rok. A tu taka niespodzianka. Zobaczyłam wśród straganów staruszeńkę, która miała do sprzedania koszyczek truskawek. Mówiła, że to już ostatnie z jej przydomowego ogródka. Kupiłam bez wahania. Oczywiście większość zjedliśmy, a resztę wykorzystałam do wypróbowania przepisu Komarki, który już wcześniej wpadł mi w oko. Polecam, także z innymi owocami.Składniki:cytuję za Komarką• opakowanie ciasta francuskiego,• garść truskawek• kilka kostek białej czekolady• 1 łyżeczka mąki ziemniaczanej• cukier puderSposób przygotowania:1. Owoce umyć i oczyścić z szypułek. Truskawki podzielić na ćwiartki, wymieszać z łyżeczką mąki ziemniaczanej.2. Ciasto francuskie podzielić na prostokąty jednakowej wielkości. Na jednej połowie każdego prostokąta ułożyć łyżkę owoców i kostkę białej czekolady. Przykryć drugą połową, dokładnie sklejając krawędzie (najlepiej robić to widelcem).3. Poduszeczki posmarować roztrzepanym jajkiem.4. Ciastka ułożyć na blasze wyłożonej pergaminem i piec w rozgrzanym do 200 stopni C piekarniku około 20 minut (aż poduszeczki ładnie się zarumienią).5. Ostudzone ciastka posypać cukrem pudrem.Smacznego. 