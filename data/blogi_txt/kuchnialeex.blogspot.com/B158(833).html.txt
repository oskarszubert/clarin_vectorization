Zapraszam was na ciasto, które robiłam dokładnie 9 minut. Najdłużej zeszło mi ze studzeniem składników. W pewnej chwili zaniepokoiłam się, bo zapomniałam włączyć piekarnik. Bałam się, że nie zdążę  go odpowiednio rozgrzać i będę musiała czekać z gotowym ciastem. Piekłam już błyskawiczne babki i ciasta z owocami, ale to też przyrządza się niezwykle szybko. Aż trudno uwierzyć, że wystarczy chwila, aby przygotować tak smaczny wypiek. Zresztą przekonajcie się sami. Warto!  Składniki: Ciasto • ½  kostki margaryny  • 3 łyżki mleka skondensowanego niesłodzonego • 3/4 szklanki cukru • 3 jajka • 1 łyżeczka proszku do pieczenia • 1 i 1/3 szklanki mąki pszennej Dodatkowo: • śliwki na wierzch (mogą być też inne owoce)  Sposób przygotowania:   1. Margarynę mleko i cukier włożyć do rondelka. 2. Składniki zagotować i zestawić z ognia.   3. Rondelek wstawić do zlewu z zimną wodą. Ostudzić.    4. Gdy masa stygnie oddzielić żółtka od białek. Białka ubić na sztywną pianę.   5. Dodać żółtka do chłodnej masy.   6. Wsypać  mąkę wymieszaną z proszkiem do pieczenia. Połączyć.    7. Do ciasta dodać pianę ubitą przed chwilą. Delikatnie wymieszać.    8. Ciasto wlać do keksówki (8cmx30cm) wyłożonej papierem do pieczenia. Na wierzchu ułożyć owoce.   9.  Piec w temperaturze 180 stopni przez 40 – 45 minut.    10. Ostudzić na kratce.Po upieczeniu posypać cukrem pudrem.    Smacznego. 