Jutro będziemy szykować się do 01. listopada, ale przed nami jeszcze jedno święto, na które szczególnie czekają dzieci. Halloween! Jak podaje źródło (http://pl.wikipedia.org/wiki/Halloween) halloween to zwyczaj związany z maskaradą i odnoszący się do święta zmarłych, obchodzony w wielu krajach nocą 31 października, czyli przed dniem Wszystkich Świętych. Odniesienia do Halloween są często widoczne w kulturze popularnej, głównie amerykańskiej.Halloween najhuczniej jest obchodzony w Stanach Zjednoczonych, Kanadzie, Irlandii i Wielkiej Brytanii. Mimo że dzień nie jest świętem urzędowym, cieszy się po święcie Bożego Narodzenia największą popularnością. Święto Halloween w Polsce pojawiło się w latach 90.Halloween wywodzi się z celtyckiego obrządku Samhain. Ponad 2 tys. lat temu w ten dzień żegnano lato, witano zimę oraz obchodzono święto zmarłych. Celtowie wierzyli, iż w dzień Samhain zacierała się granica między zaświatami a światem ludzi żyjących, zaś duchom, zarówno złym jak i dobrym, łatwiej było się przedostać do świata żywych. Duchy przodków czczono i zapraszano do domów, złe duchy zaś odstraszano. Sądzi się, iż właśnie z potrzeby odstraszania złych duchów wywodzi się zwyczaj przebierania się w ów dzień w dziwaczne stroje i zakładania masek. Ważnym elementem obchodów Samhain było również palenie ognisk.Irlandzcy imigranci sprowadzili tradycję do Ameryki Północnej w XIX wieku.W drugiej połowie XX wieku święto trafiło do zachodniej Europy. Nazwa Halloween jest najprawdopodobniej skróconym All Hallows' Eve – wigilia Wszystkich Świętych.Do zabaw w Halloween zalicza się także zabawa cukierek albo psikus (ang. trick or treat). Dzieci chodzą z pojemnikami na cukierki po okolicy i odwiedzają mieszkańców. Gdy ktoś nie chce dać cukierka otrzymuje od dzieci w zamian psikusa.Na ten dzień, a właściwie wieczór i noc, warto przygotować odpowiednie smakołyki dla dzieci. Mój Młody wkroczył już wprawdzie w wiek nastoletni, ale paluchy wiedźmy, które znalazłam tutaj (http://mojewypieki.blox.pl/2008/10/Paluszki-Wiedzmy.html), bardzo mu się spodobały. Są tak przerażające, że aż piękne. A na dodatek bardzo smaczne. Polecam.cytuję za Dorotus:Składniki:• 225 g miękkiego masła • 3/4 szklanki cukru pudru• 1 jajko• 1 łyżeczka ekstraktu z wanilii• 1 łyżeczka ekstraktu z migdałów• 2 i 2/3 szklanki mąki• 1 łyżeczka proszku do pieczenia• 1 łyżeczka soli• 3/4 szklanki obranych migdałówSposób przygotowania:1. Wszystkie składniki (oprócz migdałów) zmiksować i zagnieść. 2. Ciasto owinąć w folię i włożyć do lodówki na 30 minut. 3. Migdały zalać wrzątkiem. Zostawić na kilka minut i obrać ze skórek.4. Wyjąć ciasto, formować palce (powinny być trochę cieńsze od ludzkich palców - w piekarniku urosną).5. W każdy palec wcisnąć migdał (może być przecięty na pół, by paznokcie były cieńsze) w miejsce paznokcia.6. Piec około 10 minut w temperaturze 200ºC. 7. Studzić na kratce.Smacznego. 