Zapraszam Was do nowej przygody kulinarnej. Przygotowanie prawdziwego staropolskiego piernika na święta Bożego Narodzenia czas zacząć! Tak, tak, nic mi się nie pomyliło. Prawdziwy piernik musi dojrzewać przynajmniej 4 - 5 tygodni. A potem musi jeszcze leżakować, też przynajmniej 2 tygodnie, aby stać się prawdziwą gwiazdą na bożonarodzeniowym stole.Pamiętam swoje obawy i wątpliwości, kiedy pierwszy raz kilka lat temu przygotowywałam ciasto na podstawie tej receptury. Teraz wszystko jest dla mnie jasne, ale nie zapomniałam o niepewności, jaka mi wówczas towarzyszyła. Jeśli chcecie, dołączcie do wspólnego „piernikowania”. Jest jeszcze kilka dni, by przygotować ciasto na wyśmienity, prawdziwy piernik. Pomogę Wam. Przez kolejne etapy będziemy przechodzić razem. Nie bójcie się, to jest naprawdę łatwe. A efekt zaskoczy nawet największych smakoszy i tradycjonalistów. A więc zaczynamy...Składniki (porcja na 4 keksówki):• 0,5 l miodu• 2 niepełne szklanki cukru• 1 kostka margaryny (250g)• 1 kg + 1 szklanka mąki tortowej• 3 jajka• 3 łyżeczki sody• 1/2 szklanki mleka• szczypta soli• 2 lub 3 opakowania przypraw do piernika• bakalie (opcjonalnie)Sposób przygotowania:1. Miód, cukier i margarynę ogrzewać w garnku do rozpuszczenia. Nie gotować.2. Zostawić masę do ostudzenia. Uwaga! Jest bardzo gorąca.3. Następnie dodać mąkę wymieszaną z przyprawami, szczyptę soli, jajka i sodę rozmieszaną w mleku. 4. Wyrobić ciasto mikserem. Na końcu dodać bakalie (opcjonalnie). Ja ich nie dodaję, wolę samo ciasto piernikowe.5. Takie ciasto powinno stać 4 - 5 tygodni w chłodnym miejscu - w piwnicy, komórce itp. w szklanym, emaliowanym, lub kamionkowym naczyniu, przykryte folią i ściereczką. Ja, z braku poniższych pomieszczeń, wstawiam je na sam dół lodówki.Powyższe zdjęcie nie jest reklamą firmy sklepu z ubraniami, ale pokazuje, jak zapakować piernik. Najpierw przykrywamy go ściereczką, a potem wkładamy go do reklamówki. Musi być dość mocna. Wkładamy ciasto piernikowe na 4 - 5 tygodni do lodówki i na razie zapominamy o nim.Uwaga! Uwaga! Uwaga! Nadszedł czas na pieczenie piernika staropolskiego. Mimo nawału obowiązków, musiałam znaleźć chwilę, by aromatyczne ciasto piernikowe wreszcie trafiło do pieca. Po kilku tygodniach wyjęłam je z lodówki. Ostrożnie rozwinęłam je z folii. Odkryłam ściereczkę. Okazało się, że ciasto wygląda wspaniale. Ponieważ było jeszcze zimne, nie było czuć zapachu. Surowe dojrzewające ciasto ma konsystencję plasteliny. Jest gęste i przybiera ciemny kolor. Aromat zaczyna się roznosić, gdy ciasto nieco się ogrzeje. Pozostaje nam przystąpić do drugiego etapu – pieczenia pierników.Etap II:1. Wyjąć ciasto z lodówki.2. Podzielić je na 4 części.3. Przygotować blaszki. Ja użyłam 4 keksówek, ale mogą być też foremki o innych wymiarach. Blaszki wyłożyć papierem do pieczenia.4. Surowym ciastem wylepić foremki. Ciasta będzie niewiele, ale w piekarniku sporo urośnie. Można zostawić trochę ciasta i upiec z niego pierniczki.5. Pierniki piec w piekarniku nagrzanym do 170 stopni C (grzałka dolna + termoobieg) przez 45 – 60 minut. Sprawdzić patyczkiem, czy są upieczone.6. Ciasta wyłożyć na kratkę do pieczenia, aby wystygły.7. Ostudzone pierniki owinąć w ściereczki. Położyć w chłodnym miejscu na kilka dni.Po tym czasie wrócimy do nich raz jeszcze.No to wracamy!!! ETAP IIIZnów wracamy do pierników, które leżakują sobie spokojnie owinięte w ściereczkę gdzieś w spiżarni. Pora zająć się nimi, by wspaniale prezentowały się na świątecznym stole. Przed nami etap III ich przygotowywania.1. Odwijamy pierniki. Mogą być bardzo miękkie (bo dojrzały), trochę twarde, ale miejscami miękkie (są w trakcie dojrzewania, wystarczy je przełożyć i poczekać) lub twarde jak kamień (trzeba będzie im pomóc w dojrzewaniu). Moje w tym roku zrobiły się twarde jak sucharki. Ale to nic :)2. Każdy piernik przekroić na dwa blaty. Z miękkimi pójdzie łatwo. Ja swoje kroiłam (a raczej robił to Dario) nożem z piłką.3. Przygotować masę do przełożenia ciast. Ja użyłam czekoladowo – śliwkowej oraz orzechowej (przepis jutro). 4. Na każdy blat ciasta wyłożyć gorącą masę. 5. Połączyć oba blaty. Jeśli użyjemy dwóch rodzajów mas, będą się one stykać.6. Przygotować folię aluminiową. Ponieważ nasze pierniki powinniśmy posmarować cieniutką warstwą masy czekoladowo-śliwkowej, najłatwiej będzie to zrobić w taki sposób: na środku rozsmarować cienką warstwę masy, ułożyć na niej piernik,Potem rozsmarować cieniutką warstwę czekolady z powidłami na wierzchu piernika i po bokach. 7. Zawinąć każdy piernik w folię aluminiową i włożyć do foliowej torby. Odłożyć aż do 23 grudnia, ale zaglądać do naszych ciast. Jeśli będą każdego dnia coraz bardziej miękkie, dajemy im spokojnie dojrzewać, a dzień przed Wigilią oblewamy polewą czekoladową.Jeśli po dwóch dniach okaże się, że pierniki nadal są twarde, nie chcą mięknąć same, musimy im pomóc. Wówczas trzeba rozwinąć folię aluminiową, obok piernika położyć kromki świeżego chleba i kawałki jabłka (trzeba je zmieniać codziennie!!!). Pierniki na pewno zmiękną. Chleb i jabłka będą oddawać wilgoć ciastu, które zacznie dojrzewać. I jeszcze jedno - masa na pewno się nie zepsuje. Aby temu zapobiec, dodawaliśmy do masy alkohol.Dzień przed Wigilią oblewamy polewą czekoladową.Smacznego.Masa orzechowa: http://kuchniaaleex.blogspot.com/2011/12/masa-orzechowa-wg- aleex.htmlMasa śliwkowo-czekoladowa: http://kuchniaaleex.blogspot.com/2011/12/masa-sliwkowo- czekoladowa-wg-aleex.htmlBłyszcząca polewa: http://kuchniaaleex.blogspot.com/2011/12/byszczaca-polewa-wg- aleex.html 