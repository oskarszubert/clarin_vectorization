Ten niezwykle ciekawy i smaczny przepis dostałam od zaprzyjaźnionej pani. Kiedyś rozmawiałyśmy o przetworach, wymieniałyśmy się sposobami ich przyrządzania. Nagle usłyszałam pytanie:- A zna pani paprykę z pieczarkami?Hmm… Przyznaję, że paprykę to znam marynowaną, którą zresztą bardzo lubię, ale z pieczarkami – nie. Wtedy znajoma przyniosła mi słoiczek tego „wynalazku”, do którego dołączyła przepis. Spróbowaliśmy i przepis poszedł w świat. Wypróbowała go mama i siostra, obie orzekły, że jest pyszny. Wszystkie trzy wracamy do niego co roku. Spróbujcie, może zasmakuje i Wam.Składniki:• 1,5 kg pieczarek• 1,5 kg papryki• 1,5 kg cebuli• 2 łyżki soliZalewa:• 1 szkl octu• 1 szkl oliwy• 1 szkl cukru• 1 łyżka soliSposób przygotowania:1. Pieczarki obrać, pokroić w paski.2. Zagotować w garnku wodę. Kiedy zacznie wrzeć, wyłączyć gaz. Do wrzątku wrzucić pieczarki, przykryć i zostawić na 15 minut. Po tym czasie pieczarki odcedzić i przestudzić.3. Paprykę oczyścić, pokroić w paski.4. Cebulę obrać, pokroić w półtalarki.5. Paprykę, cebulę i ostudzone pieczarki włożyć do miski, posypać 2 łyżkami soli i odstawić na godzinę.6. Po godzinie wszystkie warzywa z sokiem włożyć do garnka, dodać składniki zalewy. Wymieszać. Doprowadzić do wrzenia. Gotować 5 minut.7. Warzywa wkładać do wyparzonych gorących słoików. Zakręcać. Odstawić do góry nogami do ostygnięcia. Nie trzeba pasteryzować. Smacznego.Przepis zgłoszony do akcji Grzybobranie 2010:akcji Paprykujemyi akcji AKCJA-PRZETWORY 