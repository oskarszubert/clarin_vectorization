Ledwo zdążyłam przyjść z pracy, a już od progu Młody oznajmił, że razem ze swoim kolegą posprzątali mieszkanie i chcą jakąś nagrodę. - No tak, a obiad? – zapytałam.Okazało się, że obiad zjedzą chętnie, ale oprócz tego chcą coś dobrego.- To znaczy coś słodkiego? – upewniłam się.- Oczywiście, że coś słodkiego – przytaknęli chłopcy.- A co nam zrobisz?- dopytywał Młody.Byłam zmęczona, nie miałam na nic ochoty, ale jak mus to mus. Poczłapałam do lodówki. Zrobiłam przegląd zawartości. Niewiele tam było, bo zakupy dopiero zrobię. Wyjęłam ciasto francuskie i biały ser, a pomysł przyszedł mi do głowy błyskawicznie. Po 30 minutach na stole stały przepyszne francuskie trójkąty z serem. Wyśmienite.Składniki:• 1 opakowanie ciasta francuskiego• 1 kostka białego sera trzykrotnie mielonego• 2 łyżki cukru• 1 cukier waniliowy• jajko (do posmarowania)Sposób przygotowania:1. Ser rozetrzeć w miseczce z cukrem i cukrem waniliowym na gładką masę.2. Ciasto francuskie rozwinąć. Jeśli trzeba rozwałkować na prostokąt. Moje miało już taki kształt. Pokroić na kwadraty.3. Na środku każdego kwadratu położyć porcję masy serowej. Składać na trójkąty lub  kwadraty. Dokładnie skleić brzegi. 4. Ciastka posmarować rozkłóconym jajkiem, posypać białym cukrem i ułożyć na blasze wyłożonej papierem do pieczenia.5. Ciastka piec 20-25 minut na złoty kolor w piekarniku rozgrzanym do 200 stopni C.Smacznego. 