Za oknem pogoda typowo jesienna, ale co mi tam. Mam wolny piątek! Nie muszę iść do pracy i na nowo wysłuchiwać kłótni, krytyki wszystkiego i wszystkich i braku konkretów. Ponieważ Dario też zostaje dzisiaj w domu, przygotowałam dla niego i dla Młodego przepyszny deser. To taki oryginalny sorbet z odrobiną alkoholu (oczywiście dla Młodego wersja bezalkoholowa), który smakuje świetnie. A jak cudownie poprawia humor i przypomina lato. Spróbujcie.  Składniki:  • mrożone truskawki • cukier waniliowy (duży) • cukier biały do smaku • odrobina alkoholu (może być białe wino, rum, koniak, wódka) • bita śmietana Sposób przygotowania:  1. Truskawki w połowie rozmrozić.  Część owoców powinna być lekko twarda. 2. Dodać cukier waniliowy, cukier biały i zmiksować całość blenderem. Powinna powstać gęsta, zimna masa.     3. Dolać alkohol, dokładnie wymieszać i wstawić do lodówki. Jeśli masa byłaby za bardzo wodnista, wstawić do zamrażarki. 4. Przygotować pucharki.  5. Masę ponownie zmiksować, rozłożyć do pucharków i ozdobić kleksem bitej śmietany. 6. Podawać od razu. Deser musi być schłodzony. Smacznego. 