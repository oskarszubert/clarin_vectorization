Sałatka, którą dzisiaj proponuję, nie jest typowo letnia. Można ją jeść przez cały rok, jednak latem smakuje najlepiej. Pewnie ze względu na świeżość i wyjątkowy smak warzyw. Ja często przygotowuję ją na grilla, dlatego kojarzy mi się z latem i wakacjami, ale czasami serwuję ją także w zimowe dni. Sałatka jest prościutka i dlatego pyszna. Robi się ją niezwykle łatwo, a efekt przechodzi najśmielsze oczekiwania.  Wraz z nią na stole znów pojawia się lato. Składniki:• 1 duża różyczka brokułu• 2-3 pomidory• 2-3 jajka• 1 średnia cebula• sól, pieprz, wegeta,• majonez• odrobina cukruilość składników można dowolnie zwiększaćSposób przygotowania:1. Brokuły oczyścić, umyć, podzielić na małe różyczki i włożyć do dużego garnka. Gotować w lekko osolonej wodzie (zamiast soli można użyć wegetę) z odrobiną cukru przez 5-7 minut. Warzywa nie mogą być rozgotowane. Odcedzić, ostudzić.2. Jajka ugotować na twardo, ostudzić i obrać. Każde jajko pokroić na ćwiartki, te zaś jeszcze na połówki. Odłożyć.3. Pomidory sparzyć wrzątkiem, obrać ze skóry i pokroić jak jajka na większe kawałki. Odłożyć.4. Cebulkę posiekać w drobniutką kostkę.5. Sałatkę układać warstwowo:- w szklanej misie ułożyć na dnie brokuły,- posypać je równomiernie kawałkami jajek,- na jajkach rozłożyć kawałki pomidorów,- posypać je drobniutko posiekaną cebulką,- całość oprószyć solą i pieprzem do smaku,- na wierzch rozłożyć kleksy majonezu.Smacznego.Przepis dołączam do akcji: 