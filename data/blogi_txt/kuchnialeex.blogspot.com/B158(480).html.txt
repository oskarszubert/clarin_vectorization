Ponieważ moja kuchnia po remoncie w domu powoli wraca do normy i więcej czasu zajmuje mi doprowadzanie kolejnych pomieszczeń do ostatecznego stanu niż gotowanie, dziś kolejny przepis na przetwory. Sezon grzybowy jest już w pełni, więc proponuję Wam, aby część dorodnych podgrzybków zamarynować. Grzybki w occie od zawsze przygotowywał mój tata. Smakowały mi, ale… chyba mam trochę inny smak. Ja wolę ostrzejsze, wyrazistsze w smaku. I taki przepis znalazłam u mojej przyjaciółki Anes. Dzielę się z Wami tą recepturą, ponieważ marynowane podgrzybki z tego przepisu są po prostu doskonałe: jędrne, o dokładnie wyważonych proporcjach. Zresztą sprawdźcie sami.Składniki:• podgrzybki• sólna zalewę (ok.5 słoiczków dżemowych):• 2 szklanki wody• 1 szklanka octu 10%• kilka ziaren ziela angielskiego (1-2 na słoik)• 3-4 listki laurowe (po jednym do słoiczka)Sposób przygotowania:1. Grzyby oczyścić, umyć, podzielić na mniejsze kawałki, zalać wodą i zagotować.2. Odcedzić, wlać nową wodę, posolić. Gotować godzinę, odcedzić.3. Składniki na zalewę zagotować.4. Grzyby przełożyć do słoiczków, zalać gorącą zalewą tak, aby w każdym słoiczku był listek laurowy i 1-2 ziarenka ziela. Zakręcić.5. Słoiczki odwrócić do góry dnem i pozostawić tak do ostygnięcia.Smacznego.Przepis dołączam do akcji Grzybobranie-2010I akcji AKCJA-PRZETWORY 