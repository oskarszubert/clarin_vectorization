Ostatnio trafiam na różne oryginalne przepisy. Ten znalazłam  u mati2. Od razu mi się spodobał. No i okazał się prawdziwym strzałem w dziesiątkę! To prawdziwy rarytas dla wszystkich zapracowanych kobiet, które nie mają zbyt dużo czasu po powrocie do domu, ale chciałyby mieć pyszne zapasy w spiżarni. Moje powidła już są schowane w słoiczkach i czekają na zimowe mrozy. Podrasowałam je lekko odrobiną amaretto, które doskonale komponuje się ze śliwkami. Polecam.  Składniki:  • 3 kg dojrzałych śliwek węgierek • ½ kg cukru • 3 łyżki octu • ¼ szklanki amaretto  Sposób przygotowania:  1. Owoce wydrylować i włożyć do garnka. 2. Śliwki zasypać cukrem.   3. Wlać do owoców 3 łyżki octu i dokładnie wymieszać. Przykryć i zostawić na 24 godziny.     4. Następnego dnia garnek z owocami, które będą leżały w sporej ilości soku, postawić na palniku. Smażyć powidła przez 3 godziny w odkrytym garnku na średnik ogniu. W tym czasie NIE WOLNO MIESZAĆ!Można tylko zebrać i wyrzucić pianę.    5. Słoiki wyparzyć w piekarniku nagrzanym do 100 stopni C przez kilkanaście minut.   6. Po upływie 3 godzin zacząć mieszać powidła do uzyskania przez nie odpowiedniej konsystencji. U mnie trwało to ½ godziny.    7. Na koniec do powideł dodać amaretto. Wymieszać.   8. Gorące powidła przełożyć do słoików. Mocno zakręcić. Odstawić do ostygnięcia.    Z podanej porcji otrzymałam 6 słoiczków powideł (takich, jak na zdjęciach) Smacznego.  A jutro wracamy do malinówki :))) 