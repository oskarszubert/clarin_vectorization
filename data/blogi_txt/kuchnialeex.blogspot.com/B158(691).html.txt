W moim domu tradycyjnym niedzielnym daniem jest rosół. Wczoraj, oczywiście, także go gotowałam. Często jednak zastanawiałam się, co zrobić z mięsem pozostałym po przyrządzaniu rosołu? Znalazłam świetny sposób, jak je wykorzystać. Inspiracją był dla mnie ten przepis. Oczywiście wprowadziłam do oryginału własne pomysły. Spróbujcie, otrzymacie pyszną, dietetyczną wędlinkę, którą chętnie zjecie w ciągu najbliższych dni. Polecam.Składniki:• mięso z rosołu ugotowane do absolutnej miękkości• przyprawy: czosnek granulowany, do pieczonego kurczaka lub gyros• ugotowana marchewka z rosołu• cieniutka folia spożywczaSposób przygotowania:1. Mięso wyjąć z rosołu, odstawić, aby lekko przestygło. 2. Jeszcze gorące obrać z kości i podzielić na mniejsze kawałki (nie musi to być regularna kostka).3. Marchewkę drobniutko posiekać, dodać do mięsa.4. Wszystkie składniki przyprawić do smaku i wymieszać. 5. Rozwinąć folię spożywczą, położyć na niej przyprawione mięso i zrolować (trzeba rolować ściśle, wpychając do powstającej rolady mięso, które będzie wypadało bokami).6. Po kilkukrotnym owinięciu mięsa folią, jej boki podwinąć pod spód. Powstałą roladę włożyć do lodówki, zostawić do całkowitego stężenia. Następnie kroić w plastry, usunąć folię i zjadać.Smacznego. 