Niedawno koleżanka poczęstowała mnie pysznym ciastem makowym. Gdy zapytałam o przepis, zażartowała, że to nie dla mnie, bo ja piekę zazwyczaj bardziej skomplikowane ciasta. Jednak ostatecznie podzieliła się ze mną recepturą. Od razu postanowiłam zrobić to ciasto w domu. I była to świetna decyzja, bo ciasto smakuje wyśmienicie. Spróbujcie...Składniki:• 1 puszka gotowej masy makowej• 6 jajek• 4 łyżki kaszy manny• 1 łyżeczka proszku do pieczenia• 1 kostka masła• czekolada deserowa• 4 łyżki mleka• 1 łyżka spirytusu• 5 dag orzechów laskowych (użyłam mielonych migdałów)Sposób przygotowania:1. Mak przełożyć do miski.2. Żółtka oddzielić od białek.3. Kaszę wymieszać z proszkiem do pieczenia.4. Białka ubić na sztywną pianę z dodatkiem szczypty soli.5. Mak wymieszać (mikserem na niskich obrotach) z kaszą, żółtkami i proszkiem.6. Masę makową delikatnie połączyć z pianą z białek.7. Ciasto przełożyć do formy o wymiarach 22x22 wyłożonej papierem do pieczenia.8. Piec w temperaturze 170 – 180 stopni C około 35 minut, do chwili, gdy wierzch ciasta lekko się zarumieni. Sprawdzić patyczkiem, czy jest upieczone.9. Ciasto ostudzić na kratce, a później przeciąć na 2 blaty.UWAGA! Jest bardzo delikatne.10. Masło zmiksować na puszystą masę.11. Czekoladę rozpuścić z dodatkiem mleka na malutkim ogniu.12. Dodać do masła rozpuszczoną czekoladę.13. Do masy dolać spirytus. Zmiksować.14. ¾ masy wyłożyć na blat ciasta makowego, przykryć drugim blatem.15. Wierzch ciasta posmarować cieniuteńką warstwą masy (1/4) i posypać posiekanymi orzechami laskowymi bez skórki (lub, jak ja, migdałami).Smacznego. 