A dzisiaj proponuję Wam przepis, który pozwoli wykorzystać gotowane mięso z rosołu. Wystarczy tylko je zmielić, połączyć z kilkoma składnikami i uzyskamy świetny farsz, którym można nadziewać ziemniaczane ciasto, typowe na kluski śląskie. Kiedy pierwszy raz zrobiłam te kluski, wszyscy patrzyli nieco podejrzliwie na swoje talerze, na których parowały duże kule okraszone rumianymi skwarkami. Po pierwszym kęsie okazało się, że kryją one w sobie mięsne nadzienie. Szybko zniknęły z talerzy i stały się ulubionymi kluchami moich domowników. Wprawdzie każdy z nich zjada je z czymś innym: córka i mąż ze skwarkami, syn z sosem, ale wszyscy je bardzo lubimy. Polecam.Składniki:• ugotowane ziemniaki• mąka ziemniaczana• żółtko – opcjonalnie• mięso gotowane • cebula• przyprawy: sól, pieprz• 1 szklanka bulionu (może być z kostki)• oliwaSposób przygotowania:1. Ugotowane ziemniaki przecisnąć przez praskę. Zostawić do ostygnięcia.2. Cebulę pokroić w drobną kostkę. Mięso ugotowane do miękkości zmielić.3. Na patelni rozgrzać odrobinę oliwy, podsmażyć cebulkę, aż się zeszkli.4. Dodać do cebuli zmielone mięso, chwilę podsmażyć, przyprawić do smaku. Jeśli mięso będzie zbyt suche, dodać bulion (ja musiałam dolać ¾ szklanki, ale może być mniej).5. Farsz odstawić do ostygnięcia.6. Ciasto przygotowujemy tak, jak na kluski śląskie. Ostudzone ziemniaki uklepać w misce, podzielić nożem na 4 równe części. Jedną ćwiartkę ziemniaków wyjąć, a miejsce po niej wypełnić mąką ziemniaczaną. Następnie włożyć wyjętą wcześniej ćwiartkę do jednej miski i wszystko wyrobić na jednolitą masę.Uwaga: gdyby ciasto ziemniaczane byłoby suche, można do masy dodać żółtko, ale nie jest to konieczne.7. Z ciasta formować placuszki, nakładać farsz, dokładnie zlepiać formując zgrabne kule.8. Zagotować wodę z solą i odrobiną oliwy. Do wrzątku włożyć kluski, delikatnie zamieszać. 9. Gotować od wypłynięcia 2 minuty. Wykładać na talerze, polać stopionymi skwarkami lub sosem.Smacznego. 