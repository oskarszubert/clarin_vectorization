Inspiracją do zrobienia takiego kurczaka był oczywiście program „Kuchenne rewolucje” i propozycja Magdy Gessler. Zastosowałam swoje ulubione przyprawy, pokombinowałam i oto jest – kurczak Generał jak malowany. Bardzo nam smakowało tak przyrządzone mięso. Było mięciutkie i soczyste z chrupiącą skórką i takim ciekawym posmakiem dodatków. Tylko musiałam je piec nieco dłużej niż tradycyjnie. Polecam.Składniki:• 1 duży kurczak• oliwa• przyprawy: do pieczonego kurczaka Kotanyi, słodka papryka, czosnek granulowany• ziemniaki (dowolna ilość)• jabłko• 5 ząbków czosnku• przyprawa do ziemniaków• 1 mała butelka jasnego piwa• sólSposób przygotowania:1. Kurczaka umyć. Natrzeć go z zewnątrz i wewnątrz mieszaniną przypraw i oliwy. Odstawić do lodówki na kilka godzin lub na całą noc.2. Na blaszce ułożyć obrane, pokrojone w ćwiartki ziemniaki, przekrojone na pół ząbki czosnku, ćwiartki jabłka ze skórką. Skropić je oliwą, przyprawą do ziemniaków.3. Na środku blachy postawić otworzoną małą butelkę z piwem. Płynu powinno być 2/3 objętości. Na butelkę nadziać kurczaka, aby na niej „siedział”. Ważne, by w skórze szyjki zrobić nacięcie, żeby wylot butelki nie była zasłonięty.4. Tak przygotowany drób wstawić do piekarnika. Piec w 180-190 stopni C około 2 godzin.5. Po upieczeniu ostrożnie zdjąć kurczaka z butelki i podzielić na porcje. Uwaga!!! Mięso i butelka są gorące!!!Smacznego. Przepis dodany do akcji:Kurczak na 1000 sposobów, Pomysły na smaczne obiady 