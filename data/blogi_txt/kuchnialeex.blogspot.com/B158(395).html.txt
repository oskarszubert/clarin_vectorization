Dziś na deser dla moich łasuchów przygotowałam coś prościutkiego – korzenne ślimaczki inspirowane przepisem z „Kuchni” (nr 3-2012). Przygotowuje się je dosłownie chwilkę i o to mi chodziło. Pięknie pachną, świetnie smakują i błyskawicznie znikają. Naprawdę je polecam, ale od razu proponuję przygotować podwójną ilość. Przyda się. Ja wracam do kuchni i gotuję, mając jednocześnie nadzieję, że piękna pogoda potrwa do samego wieczora i uda mi się pójść z Dariem na krótki (albo dłuższy) spacer.  Składniki:  • 1 opakowanie ciasta francuskiego • 1 żółtko • 1,5 łyżki cukru pudru • 1 łyżeczka cynamonu  Sposób przygotowania:  1. Żółtko i cukier utrzeć na jednolitą masę w miseczce.    2. Ciasto rozwinąć, pociąć na cienkie paski o szerokości 3cm.   3. Posmarować je mieszaniną jajka i cukru. 4. Posypać cynamonem.    5. Zwinąć każdy pasek, tworząc ślimaczka.   6. Zawijaski ułożyć na blasze wyłożonej papierem do pieczenia.   7. Wstawić do piekarnika nagrzanego do 200 stopni C. Piec ok. 15 -20 minut.   8. Po upieczeniu wyłożyć na talerz i posypać cukrem pudrem.    Smacznego. 