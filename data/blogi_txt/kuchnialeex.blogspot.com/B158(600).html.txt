Tak naprawdę miałam zrobić na obiad coś zupełnie innego. Kilka dni temu znalazłam fajny przepis i zdecydowałam, że go wypróbuję. Ale oczywiście musiałam dodać coś od siebie. Tego „coś” było tyle, że na obiad zaserwowałam nowe danie, zupełnie inne od planowanego pierwowzoru. Za to jakie pyszne! Moi chłopcy od razu stwierdzili, że chcą je jeść znowu, więc dzisiaj będzie powtórka. To jedno z tych dań, które robią się same, a my możemy spokojnie odpocząć lub po prostu zająć się czymś innym. A dziś, kiedy większość z nas ogląda transmisję mszy beatyfikacyjnej Jana Pawła II z Watykanu to naprawdę przydatne. Polecam.Składniki:• 2 podwójne piersi kurczaka• 2 zupy cebulowe Knorr’a (w torebce)• 200 – 250 ml słodkiej śmietanki 30%• 50 dag pieczarek• sól, pieprz, przyprawa do kurczakaSposób przygotowania:1. Piersi kurczaka umyć i podzielić na części: każdą podwójną pierś przekroić na pół. Każdą połówkę przeciąć wzdłuż na pół. W sumie mamy otrzymać 4 kotlety. 2. Kawałki piersi ułożyć w naczyniu żaroodpornym.3. Śmietankę przelać do miseczki, dodać 2 zupy cebulowe, dokładnie rozmieszać.4. Pieczarki obrać, pokroić na plasterki, można je podsmażyć na łyżce oleju, ale ja tego nie robiłam.5. Piersi kurczaka zalać śmietanką z zupą cebulową. Lekko rozprowadzić widelcem, podważając kotlety tak, by śmietanka dotarła do wszystkich warstw.6. Wierzch potrawy posypać pieczarkami. Oprószyć grzyby solą (ostrożnie, bo zupa jest dość słona!) i pieprzem.7. Naczynie przykryć. Zapiekać w piekarniku nagrzanym do 180 stopni C przez 45 minut.8. Podawać z ulubionymi dodatkami.Smacznego. 