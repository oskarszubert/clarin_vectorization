Dzisiaj zapraszam Was na orzeszki. To pyszne ciasteczka z nadzieniem, pieczone w specjalnych foremkach i sklejane, aby wyglądem przypominały prawdziwe orzechy. Trochę trzeba się pobawić przy ich pieczeniu, ale praca idzie naprawdę szybko. Zresztą zaproście do pomocy dzieci – na pewno chętnie będą wyklejały foremki ciastem i wyciągały już upieczone i ostudzone „skorupki”. A samo nadziewanie to zaledwie kilkanaście minut. Za to efekt końcowy prezentuje się świetnie. Jestem przekonana, że będzie Wam smakowało.Składniki:porcja na ok 70 orzeszków:• 1 kostka masła• 1 szklanka cukru pudru• 2 - 2,5 szklanki mąki• 1 jajkomasa do nadziewania orzeszków:• 3/4 kostki masła• 20 dag orzechów włoskich• 3/4 szklanki cukru pudru• 1 pełna łyżeczka kawy rozpuszczalnej• 1/2 szklanki mleka• spirytusSposób przygotowania:Ciasto:1. Mąkę przesiać, dodać cukier puder  i masło oraz jajko. Składniki posiekać i wyrobić miękkie ciasto. Wylepiać nim foremki orzeszków.2. Wypełnione foremki układać na blasze. Piec ok 15 minut w temp. 190 stopni C aż orzeszki zrumienią się. Upieczone "skorupki" orzeszków wyjąć z foremek.Masa:3. Orzechy zmielić. Zagotować mleko. Zmielone orzechy zalać wrzącym mlekiem. Trzeba wlać go tyle, aby powstała "papka" z orzechów. W misce utrzeć masło z cukrem, dodać kawę rozpuszczoną w odrobinie wody, orzechy z mlekiem. Całość zmiksować, dodać do smaku spirytus. Masą napełniać połówki orzeszków, części sklejać razem.4. Można je posypać cukrem pudrem. Smakują świetnie!!!Polecam. 