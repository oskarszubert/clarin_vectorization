A oto przepis na pyszną masę orzechową, który znalazłam tutaj. Ta masa doskonale pasuje do przełożenia pierników, ale także świetnie nadaje się do innych ciast. Nie jest pracochłonna, a dodatek alkoholu sprawia, że nie zepsuje się. W porównaniu do oryginału nie użyłam żółtka. Jakoś obawiałam się, że podczas leżakowania piernika z tą masą, surowe żółtko może się zrobić niezdrowe. Wolałam nie ryzykować, ale zdecydujcie sami. Polecam. Składniki:  • 1 szklanka cukru pudru • 8-10 łyżek mleka (zależy jaką konsystencję masy chcemy uzyskać) • 25 dag orzechów włoskich i migdałów • 1 łyżka masła • trochę spirytusu  Sposób przygotowania:  1. Orzechy i migdały obrać, zemleć.      2. Cukier,mleko i orzechy zagotować.        3. Do ciepłej masy dodać masło i na końcu spirytus.         4. Piernik przekroić. 5. Każdy placek posmarować ciepłą masę orzechową lub orzechową i czekoladowo-śliwkową. Złączyć połówki.        6. Piernik tak przełożony powinien leżakować kilka dni,owinięty folią aluminiową.    Smacznego. 