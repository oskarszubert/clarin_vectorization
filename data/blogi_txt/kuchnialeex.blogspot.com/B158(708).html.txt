Każdy z nas przygotowuje sałatę na wiele sposobów. Ja także. Jadamy ją z ziołowymi dippami, a nawet z sosem majonezowym. Jednak od czasu do czasu w mojej kuchni wracam do tradycyjnej wersji sałaty ze śmietaną. To jeden ze smaków dzieciństwa. Moja mama i babcia przygotowywały sałatę tylko tak. Przez długi czas myślałam, że nie ma innej alternatywy. Dopiero gdy sama zaczęłam przygodę z gotowaniem, odkryłam wiele możliwości dla zwykłej sałaty. Dziś już wiem, jak można ją podawać, ale  czasami sięgam po dawną recepturę. Sałata przyrządzona w ten sposób smakuje naprawdę pysznie. Polecam…Składniki:• główka sałaty masłowej• 1 spory ogórek• 1 pęczek szczypiorku• śmietana 18%• 0,5 – 1 łyżeczka cukru do smaku• sólSposób przygotowania:1. Liście sałaty oddzielić. Każdy dokładnie umyć pod bieżącą wodą. Osączyć.2. Sałatę porwać na małe kawałki. Nie ciąć jej nożem! Wystarczy zrobić to rękami, ponieważ wówczas zachowamy wiele witamin.3. Ogórka obrać i pokroić w plasterki. Szczypiorek drobno posiekać. Dodać wszystko do sałaty. Wymieszać.4. Śmietanę przelać do kubeczka. Jeśli jest bardzo gęsta, dodać nieco przegotowanej wody. Do śmietany dosypać cukier i sól do smaku. Dokładnie wymieszać.5. Przygotowanym sosem śmietanowym polać sałatę. Podawać do obiadu.Smacznego. 