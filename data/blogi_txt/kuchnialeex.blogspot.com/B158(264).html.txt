Znów w moim domu pojawiły się kosze grzybów. Tym razem są to opieńki. Już przygotowałam je w marynacie, część znalazło się w słoikach, a dzisiaj po prostu zrobiłam duszone grzyby. Kiedy chłopcy wrócą do domu, zdecydują, jak mają ochotę je zjeść. Bardzo lubię ten przepis, ponieważ daje ogromne pole do manewrowania w kuchni. Dario najczęściej zjada duszone grzyby jako samodzielne danie, a Młody woli zapiekanki. Czasami grzyby w tej postaci wykorzystuję do pizzy lub makaronu. Zawsze są przepyszne. Polecam.Składniki:dowolna ilość świeżych grzybów (podgrzybki, gąski, opieńki)2 cebuleoliwasólpierz,wegetaSposób przygotowania:1. Grzyby oczyścić, pokroić na kawałki, dokładnie wypłukać (ja płuczę je 2-3 razy). Czyste przełożyć do garnka, zalać wodą i zagotować. Od momentu, gdy woda zacznie wrzeć, gotować 3 minuty, odcedzić.2. W tym czasie pokroić cebulę w kostkę, podsmażyć na niewielkiej ilości oliwy.3. Dodać osączone grzyby, doprawić i dusić na wolnym ogniu około 20 - 30 minut.4. Tak przygotowane grzyby znakomicie smakują same z pieczywem, a także jako dodatek do różnych potraw. Można też potraktować je jako bazę do pizzy lub zapiekanek:Polecam i życzę smacznego!Przepis dodaję do akcji:Grzybobranie 2010 r. 