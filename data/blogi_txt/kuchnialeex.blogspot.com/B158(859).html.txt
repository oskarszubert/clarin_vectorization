A dzisiaj proponuję coś pysznego. Ten tort wymyśliłam rok temu na naszą rocznicę ślubu, potem wracałam do niego jeszcze kilka razy. Moim bliskim bardzo smakował. Zachwycali się nim także inni, którzy mieli okazję go spróbować. I nie dziwię się – delikatny biszkopt, lekka beza z kokosami i kawowo – ajerkoniakowi masa – to świetne połączenie. Może i Wam będzie smakować? Polecam.Składniki:BISZKOPT:• 26 dag mąki• 26 dag cukru (6 dkg zostawić do piany)• 5 jajek• 6 łyżek wody• 2 łyżeczki proszku do pieczeniaCIASTO KOKOSOWE:• 5 białek• szklanka cukru• cukier wanilinowy• 20 dag wiórek kokosowych• 2 łyżeczki proszku do pieczeniaMASA KAWOWA:• 5 żółtek• cukier wanilinowy• 2 czubate łyżki mąki pszennej• 1 budyń waniliowy• 2 szklanki mleka• 1 szklanka cukru• 2 kostki masła• duże opakowanie kawy cappuccino o smaku waniliowymMASA AJERKONIAKOWA:• 1/2 l śmietanki 30%• 2 opakowania śmietan-fixu lub śnieżki• 1/2 szklanki ajerkoniaku• 2 wafle princessa lub grzesiek w białej czekoladzie• 1 biała czekolada• 1/2 opakowania podłużnych biszkoptów• 3 łyżki wiórków kokosowychDODATKOWO:• wiórki kokosowe• płatki migdałowe• dowolne ozdoby• napar z kawySposób przygotowania:BISZKOPTTortownica o średnicy 26 cm. Najlepiej upiec go dzień wcześniej. 1. Żółtka utrzeć z cukrem. Pod koniec ucierania dodać po łyżce wody. 2. Pianę ubić na sztywno z dodatkiem 6 dag cukru. 3. Na utarte żółtka wyłożyć ubitą pianę, na pianę wyłożyć przesianą mąkę wymieszaną z proszkiem do pieczenia. Wszystko dokładnie wymieszać. 4. Włożyć do tortownicy wysmarowanej masłem i wysypanej tartą bułką. 5. Piec ok. 40 - 45 minut w średnio nagrzanym piekarniku. Po ostudzeniu biszkopt przekroić na dwa krążki.CIASTO  KOKOSOWE1. Białka ubić z cukrem na sztywną pianę. 2. Dodać wiórki kokosowe i proszek do pieczenia. Wymieszać. 3. Ciasto przełożyć do tortownicy wysmarowanej masłem i wysypanej tartą bułką. 4. Piec ok. 30 - 35 minut w średnio nagrzanym piekarniku ( 170 - 180 stopni C). Ostudzić.MASA  KAWOWA1. Mleko, cukier, żółtka, mąkę i budyń rozmieszać w szklance mleka. Drugą część mleka zagotować. 2. Do wrzącego mleka wlać rozmieszane składniki i ugotować budyń. Ostudzić. 3. Masło utrzeć do białości. Dodać do niego zimny budyń i całe opakowanie kawy. 4. Zostawić masę w chłodnym miejscu.MASA  AJERKONIAKOWA1. Ubić schłodzoną śmietankę ze śmietan-fixami lub śnieżkami. 2. Dodać alkohol, wiórki kokosowe, pokruszone biszkopty i wafelki, rozpuszczoną oraz ostudzoną białą czekoladę. 3. Aby utrwalić masę, można do niej dodać żelatynę rozpuszczoną w odrobinie wody - ale trzeba to robić bardzo ostrożnie, ponieważ masa może się zważyć.PRZEŁOŻENIE  TORTU1. Blat biszkoptu nasączyć naparem z kawy. Posmarować połową masy kawowej.2. Na to położyć ostudzony placek kokosowy. Posmarować go drugą połową masy kawowej.3. Następnie położyć drugi blat biszkoptu. Nasączyć go naparem z kawy i obłożyć całość (górę i boki tortu) masą ajerkoniakową. 4. Posypać obficie wiórkami kokosowymi. 5. Na wierzchu ułożyć ozdoby. Paterę posypać płatkami migdałowymi.Tort schłodzić przed podaniem.Smacznego. 