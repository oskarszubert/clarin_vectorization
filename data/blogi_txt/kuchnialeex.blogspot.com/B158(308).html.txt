Coraz więcej osób przekonuje się do francuskiej diety Dukana. W książkach tego lekarza jej zasady są dokładnie opisane. Znajdziecie je również tutaj, na moim blogu. Lubię tę dietę, naprawdę przynosi efekty. Aby stosować ją bezpiecznie, należy dobrze poznać jej zasady. Ostatnio trafiłam na kolejną książkę dotyczącą tej diety. Zawiera ona informacje i przepisy dostosowane do polskich realiów i produktów. Z niej dowiedziałam się na przykład, że nawet w I fazie możemy jeść jako dodatek ogórki kiszone. Dukan o nich nie pisze, ponieważ we Francji nie są one znane. Dotarło do mnie także, że koperek i szczypiorek są traktowane jak zioła, więc spokojnie możemy je stosować także od samego początku diety. Dlatego dziś polecam Wam pyszne danie zrobione na bazie tego sosu koperkowego. Gulasz jest mojego pomysłu, ale smakuje świetnie. Nawet Dario, który spróbował, powiedział, abym częściej je robiła, bo on też chwilami może być na diecie.Składniki:• gotowana wołowina• gotowane kawałki indyka lub kurczaka• 2 szklanki bulionu• 1 łyżka skrobi kukurydzianej• 2 łyżki siekanego koperku• 2 łyżki jogurtu naturalnego• pieprzSposób przygotowania:1. Gotowane mięso oddzielić od kości, pozbawić skóry i pokroić na małe kawałki. Przełożyć do garnka.2. Kawałki mięsa zalać bulionem (może być z kostki).3. Kiedy się zagotuje, dodać koperek. Doprawić pieprzem.4. Skrobię rozpuścić w 2-3 łyżkach zimnej wody. Dodać do gotującego się gulaszu.5. Kiedy potrawa zgęstnieje, wyłączyć gaz.6. Jogurt przełożyć do miseczki, dodać 2 łyżki gorącego sosu, energicznie rozmieszać, a następnie powoli dodać do gulaszu. Nie gotować.Smacznego.Gulasz świetnie smakuje z dukanowskim pieczywem lub bez dodatków. Polecam.Faza I i II 