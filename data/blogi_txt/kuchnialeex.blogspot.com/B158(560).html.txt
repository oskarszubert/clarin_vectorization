Ten serniczek wymyśliłam naprędce. Miałam jeszcze jagody i trochę malin, więc postanowiłam połączyć smaki tych owoców w jednym cieście. W ten sposób powstała letnia improwizacja, ale za to jaka smakowita. Przepis jest uniwersalny, bo możemy stosować takie owoce, jakie akurat mamy pod ręką. Chwila w lodówce, a potem talerzyk pełen owocowej letniej rozkoszy. Pycha.Składniki:• 3 serki homogenizowane po 50 dag każdy• żelatyna – ilość na 2 litry wody (użyć ¾ opakowania)• sok z cytryny• cukier puder do smaku• galaretka malinowa• galaretka wiśniowa• maliny (lub truskawki, ale wtedy zamiast galaretki malinowej użyć truskawkowej)• jagodySposób przygotowania:1. Maliny umyć, osączyć i zmiksować. Można przetrzeć je przez sito, jeśli przeszkadzają nam pestki. Galaretkę malinową rozpuścić w małej ilości wody (ok. ¾ szklanki), dodać do malin. Zostawić do momentu, aż zacznie krzepnąć.2.Żelatynę rozpuścić w ½ szklanki gorącej wody, lekko przestudzić.3. Serki przełożyć do miski, dodać sok z cytryny i cukier do smaku. Ostrożnie połączyć z ostudzoną żelatyną.4. Ser przełożyć do tortownicy (26 cm średnicy), wyrównać. Ponakładać na masę serową porcję tężejącej masy malinowej w taki sposób, aby kleksy malin zanurzyły się w masie serowej. Wstawić całość do lodówki. 5. Rozpuścić galaretkę wiśniową, ostudzić , dodać do niej jagody. Kiedy zacznie tężeć, wyłożyć na wierzch łaciatego sernika. Ponownie wstawić do lodówki.Jak zastygnie, można jeść. Polecam.Przepis zgłoszony do akcji Olcik:I akcji: Na zdrowie! Maliny! 