Myślałam, że chociaż przedświąteczny tydzień będzie spokojny, ale gdzież tam! Pełno mam bieganiny i zamieszania. Wczoraj byłam na spotkaniu wigilijnym w szkole, w której zaczynałam pracę jako młody nauczyciel. Było bardzo miło. A dziś uczestniczyłam w Wigilii miejskiej, na placu w centrum naszego miasta. Młodzież śpiewała kolędy, występowały też dziewczyny z  mojej szkoły. Dzięki przygotowaniu przez panią Anię, wypadły bardzo dobrze. Po koncercie kolęd wysłuchaliśmy słów kapłana, życzeń burmistrza, a potem dzieliliśmy się opłatkiem. Nigdy wcześniej nie brałam udziału w takiej uroczystości, ale naprawdę było nastrojowo.Po powrocie do domu zaserwowałam nam przepyszny deser – delicję owocową. To świetne połączenie owoców, galaretki i  smakowitej polewy jest wyborne. W sam raz na świąteczny stół. Polecam.Składniki:• 1 puszka brzoskwiń• 0, 6 kg winogron• 4 kiwi• 2 banany• 2 jabłka• 1 gruszka• 6 mandarynek• sok z 1 pomarańczy• 3 łyżki koniaku• ajerkoniak• galaretka wiśniowa• galaretka agrestowa• galaretka cytrynowaSposób przygotowania:1. Rozpuścić galaretki, każdą osobno, w 1,5 szklanki wody, w głębokim talerzu. Zostawić do zastygnięcia.2. Obrać mandarynki bardzo dokładnie, usuwając wszystkie błonki. Podzielić każdą cząstkę na trzy części.3. Banany przekroić na 4 części, pokroić w plasterki. Obtoczyć je w soku z pomarańczy, aby nie zmieniły koloru.4. Tak samo pokroić obrane jabłka i gruszkę. Kawałki też obtoczyć w soku z pomarańczy.5. Każde winogrono przekroić na ćwiartki, usunąć pestki.6. Kiwi obrać. Pokroić na ćwiartki i plasterki. Dodać do sałatki.7. Galaretki pokroić w kostkę. Dodać do reszty składników. Wymieszać.8. Do reszty soku z pomarańczy dolać 2-3 łyżki koniaku.  Polać owoce i odstawić w chłodne miejsce na 2-3 godziny.9. Galaretki z owocami przełożyć do szklanej misy.10. Ajerkoniak przelać do sosjerki lub dzbanuszka.11. Owocową delicję serwować w szklanej miseczce. Każdą porcję polać ajerkoniakiem.Smacznego. 