Dziś chcę Wam przypomnieć pewną znaną historię. Posłuchajcie… Wtedy pojawił się lis.  - Dzień dobry - powiedział lis.  - Dzień dobry - odpowiedział grzecznie Mały Książę (…)  - Jestem tutaj - posłyszał głos - pod jabłonią!  - Ktoś ty? - spytał Mały Książę. - Jesteś bardzo ładny...  - Jestem lisem - odpowiedział lis.  - Chodź pobawić się ze mną - zaproponował Mały Książę. - Jestem taki smutny...  - Nie mogę bawić się z tobą - odparł lis. - Nie jestem oswojony.  - Ach, przepraszam - powiedział Mały Książę. Lecz po namyśle dorzucił: Co znaczy "oswoić"?  - Jest to pojęcie zupełnie zapomniane - powiedział lis. - "Oswoić" znaczy "stworzyć więzy". (…) Teraz jesteś dla mnie tylko małym chłopcem, podobnym do stu tysięcy małych chłopców. Nie potrzebuję ciebie. I ty mnie nie potrzebujesz. Jestem dla ciebie tylko lisem, podobnym do stu tysięcy innych lisów. Lecz jeżeli mnie oswoisz, będziemy się nawzajem potrzebować. Będziesz dla mnie jedyny na świecie. I ja będę dla ciebie jedyny na świecie (…) jeślibyś mnie oswoił, moje życie nabrałoby blasku. Z daleka będę rozpoznawał twoje kroki - tak różne od innych. (…) Spójrz! Widzisz tam łany zboża? (…) ty masz złociste włosy. Jeśli mnie oswoisz, to będzie cudownie. Zboże, które jest złociste, będzie mi przypominało ciebie. I będę kochać szum wiatru w zbożu...  - Poznaje się tylko to, co się oswoi - powiedział lis (…) W ten sposób Mały Książę oswoił lisa. A gdy godzina rozstania była bliska: - Żegnaj - powiedział.  - Żegnaj - odpowiedział lis. - A oto mój sekret. Jest bardzo prosty: dobrze widzi się tylko sercem. Najważniejsze jest niewidoczne dla oczu.  - Najważniejsze jest niewidoczne dla oczu - powtórzył Mały Książę, aby zapamiętać (…) - Ludzie zapomnieli o tej prawdzie - rzekł lis. - Lecz tobie nie wolno zapomnieć. Stajesz się odpowiedzialny na zawsze za to, co oswoiłeś…1  Historia przyjaźni Małego Księcia i lisa jest niezwykle mądra. Wielokrotnie wracałam do tej przepięknej książki, którą napisał Antoine de Saint – Exupery i za każdym razem na nowo odkrywałam jej piękno. Dziś przytoczyłam Wam fragment tej opowieści dotyczący przyjaźni i odpowiedzialności, ponieważ chcę Wam kogoś przedstawić. Poznajcie Hugo:    Od dziś jest razem z nami na dobre i na złe, choć na jego przybycie szykowaliśmy się już prawie dwa miesiące. Oswajamy go, bo staliśmy się za niego odpowiedzialni.  Aleex.  1. Antoine de Saint – Exupery „Mały Książę” 