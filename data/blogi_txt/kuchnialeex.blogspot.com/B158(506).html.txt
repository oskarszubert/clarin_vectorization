Znalazłam chwilkę, taką małą, maluteńką, aby na moment wskoczyć do kuchni i upiec coś błyskawicznego, ale za to przepysznego dla mojej Gwiazdeczki. Wybór padł na babeczki z jagodami z tego przepisu. Nie zawiodłam się. Są doskonałe: puszyste, wilgotne, mocno owocowe. Znakomite do imieninowej kawy. Z najlepszymi życzeniami dla każdej Anny. Zapraszam.Składniki:na 12 muffinek• 2 szklanki mąki• 1,5 łyżeczki proszku• 2/3 szklanki cukru• 1 cukier waniliowy• 2 jajka• 180 ml śmietany 18%• 180 ml jogurtu naturalnego• 3 łyżki oleju słonecznikowego• 250 g jagód (świeżych lub mrożonych)Sposób przygotowania:1. W miseczce połączyć jajka, olej, jogurt i śmietanę.2. W drugiej miseczce wymieszać mąkę, cukier, cukier waniliowy i proszek do pieczenia.3. Do składników suchych dodać mokre. Połączyć do uzyskania jednolitej masy.4. Do ciasta dodać jagody. Delikatnie wymieszać.5. Formy do muffinek wyłożyć papilotkami i wypełnić ciastem.6. Wstawić do nagrzanego piekarnika. 7. Piec ok. 25 minut w temperaturze 200 stopni C. Sprawdzić patyczkiem.8. Muffiny ostudzić na kratce.Smacznego. 