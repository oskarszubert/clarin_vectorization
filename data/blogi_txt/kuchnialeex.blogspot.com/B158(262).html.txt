Na pewno zauważyliście, że od pewnego czasu na bocznym pasku strony znajduje się link do blogu mojej przyjaciółki. Bardzo dawno nie miałyśmy ze sobą kontaktu. Tak naprawdę oddalił nas czas i odległość. Chodziłyśmy razem do podstawówki, bawiłyśmy się na jednej ulicy. Potem ona została w naszym liceum, a ja wyjechałam do pobliskiego miasta. Po kilku latach los znów złączył nas na dłużej, by ponownie rozdzielić na studiach. Mimo że obydwie kończyłyśmy polonistykę, rozjechałyśmy się po kraju. Teraz, dzięki konkursowi na Blog Roku 2010, amriczek odnalazła mnie. Bardzo się ucieszyłam z tego wirtualnego spotkania. Znów odkryłyśmy dawną bliskość. Moja przyjaciółka potrzebuje mnie. Jest chora. Zmaga się z ciężką chorobą, ale pokona ją. Jestem tego pewna. Amriczek zawsze była silna. Ma dla kogo żyć, wspomagają ją najbliżsi i przyjaciele. I ja. Codziennie. W każdej chwili jestem z nią myślami. Wczoraj napisałam dla niej wiersz:Przez palce przesypujesz trociny świataW głowie świecą barwne slajdy z przeszłościSwoje plany odkładasz na półkęNiech śpią pod warstwą kurzuAż na nowo powołasz je do życiaTwoje ciało bosko doskonałeObróciło się przeciw tobiePodstępny wróg zaatakowałI sieje śmiertelne spustoszenieStrach paraliżuje twą wolęKtóra kurczowo trzyma się życiaPatrzysz na kartkę z wyrokiemPrzez łzy widzisz,żeTo wezwanie do walki…Dobrze się go czyta słuchając jednej z moich ulubionych piosenek:Ponieważ ostatnio nie mam zbyt dużej ochoty na jedzenie, dziś przygotowałam sobie do kawy pyszne dietetyczne śniadanie. Zrobiłam słodki twarożek, który doskonale smakuje z dukanowskim pieczywem. Polecam.Składniki:• 20 dag chudego białego sera• 2-3 łyżki jogurtu naturalnego• 6 tabletek słodziku (lub innej substancji słodzącej)• odrobina aromatu waniliowego• kilka kropli soku z cytrynySposób przygotowania:1. Zagotować wodę. W odrobinie wrzątku rozpuścić słodzik.2. Dodać ser, jogurt, aromat i sok z cytryny. Dokładnie zmiksować na gładką masę.3. Twarożek położyć na pieczywie dukanowskim lub zjadać sam.Smacznego.Faza I i IIA jutro zapraszam Was na rewelacyjne ciasto, doskonałe na weekend :) 