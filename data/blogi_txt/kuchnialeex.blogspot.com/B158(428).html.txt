Jestem pewna, że ta sałatka zachwyci Was tak jak mnie. Kiedy znalazłam przepis dawno, dawno temu, postanowiłam ją przygotować ze względu na jej prostotę. Smak okazał się znakomity i dlatego na stałe sałatka ta gości w moim menu. Ta sałatka to prawdziwa rewelacja. Jak się nazywa, tak smakuje. Wspaniała latem i zimą. Teraz wygląda pięknie, bo jest już świeżutka, zielona kapusta pekińska. Gdy przygotowuję ją zimą, pekińska jest bladozielona, wówczas dodaję do niej szczypiorek, dla pięknego wyglądu. Spróbujcie.Składniki:• 1 duża pierś kurczaka• 1 duża kapusta pekińska• 1 czerwona papryka• czosnek granulowany• 1-2 ząbki czosnku (zależy od tego, jak bardzo go lubimy)• 1 puszka kukurydzy• przyprawa do kurczaka• majonez (ja używam Kieleckiego)Sposób przygotowania:1. Piersi pokroić w kostkę i posypać przyprawą do kurczaka i granulowanym czosnkiem.2. Następnie kostki piersi w przyprawach usmażyć na patelni na niewielkiej ilości oleju.3. W tym czasie poszatkować kapustę pekińską. 4. Dodać do niej wyciśnięty czosnek, pokrojoną w kostkę paprykę i kukurydzę. 5. Do tego wszystkiego dodajemy ostudzonego kurczaka.6. Na samym końcu dodajemy majonez. Wszystko dokładnie wymieszać i podawać!Smacznego. 