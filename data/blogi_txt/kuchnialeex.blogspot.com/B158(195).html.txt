I znów weekend, nareszcie. Jak dobrze mieć chwilę oddechu od pracy i obowiązków. Można poświęcić czas temu, co się naprawdę lubi. A więc przenoszę się do kuchni, aby wyczarować dla moich bliskich coś słodkiego. Upiekę im Dalmatyńczyka – pyszne ciasto na biszkoptowym spodzie z budyniową masą. Swoją nazwę ten smakowity wypiek zawdzięcza dwóm rodzajom biszkoptu: białemu i tradycyjnemu, które są przełożone żółciutką masą. Wierzch ciasta można polać polewą, ja wylałam ją w fantazyjne esy – floresy. Ciasto przygotowuje się szybko – na szczęście, ponieważ rodzina namawia mnie na wyprawę na lodowisko. O matko i córko! Nie miałam łyżew na nogach kilkanaście lat. Mam nadzieję, że się nie połamię. Już sobie wyobrażam, jaki będą mieć ubaw, kiedy zacznę siedzeniem polerować lodowisko. No cóż, raz kozie śmierć!Ale za to po powrocie z łyżew czeka nas prawdziwa przyjemność. Aromatyczna kawa z ekspresu i porcja pysznego ciasta, a wszystko w cieplutkim domu. Dalmatyńczyk świetnie sprawdzi się w roli doskonałego deseru na zwieńczenie miłego dnia. Spróbujcie.Składniki:Biały biszkopt: 4 białka 1/2 szklanki mąki pszennej 1/2 łyżki mąki ziemniaczanej 1 łyżeczka proszku do pieczenia 1/2 szklanki cukru 1 cukier waniliowyBiszkopt żółty 2 jajka  1/3 szklanki mąki pszennej 1/2 łyżki mąki ziemniaczanej 1 łyżeczka proszku do pieczenia 1/2 szklanki cukru 1 cukier waniliowyMasa:1 litr mleka3 budynie waniliowe bez cukru3 galaretki cytrynowe25 dag masłaDodatkowo:polewa czekoladowa1 puszka ananasówstarta czekolada ew. kakaoSposób przygotowania:Biały biszkopt:Białka ubić na sztywną pianę, dodać cukier, cukier waniliowy. Wsypać przesianą mąkę z proszkiem do pieczenia. Masę przełożyć na blaszkę lub tortownicę (26 cm) wyłożoną papierem do pieczenia. Upiec biały biszkopt w temp. 180 stopni C ok 20 minut.Biszkopt żółty:Białka ubić na sztywną pianę, dodać cukier, cukier waniliowy, żółtka. Ostrożnie wymieszać. Wsypać przesianą mąkę z proszkiem do pieczenia. Masę przełożyć na blaszkę lub tortownicę (26 cm) wyłożoną papierem do pieczenia. Upiec żółty biszkopt w temp. 180 stopni C ok 20 minut.Masa:Zagotować 3/4 litra mleka. W zostawionej 1 szklance mleka rozmieszać budynie. Wlać je do gotującego się mleka i energicznie mieszając ugotować gęsty budyń. Odstawić go z ognia. Do gorącego budyniu wsypać 3 galaretki cytrynowe (w proszku, prosto z opakowania) i energicznie mieszając, rozpuścić je w masie. Zostawić całość do ostygnięcia.Masło utrzeć mikserem na pulchną masę, dodawać po łyżce budyniu z galaretką. Na koniec dodać pokrojone w małe kosteczki i osączone z syropu ananasy.Całość:Biały biszkopt posypać czekoladąWyłożyć masęMasę posypać czekoladąPrzykryć żółtym biszkoptemUdekorować polewą.Smacznego. 