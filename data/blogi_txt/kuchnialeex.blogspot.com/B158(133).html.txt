Nawet nie wiecie, jakim wyzwaniem kulinarnym jest przygotowanie imprezy bez… kuchni. Doświadczyłam tego wczoraj i naprawdę nieźle musiałam się nagłowić, co przygotować, aby było smacznie i bez pieczenia oraz bez gotowania. Przyznaję, wspomogła mnie mama, która usmażyła u siebie pieczarki i przyniosła mi je do dalszej obróbki. Całą resztę przygotowałam już sama. Na stole postawiłam talerz z pięknie wyglądającą Caprese.Caprese to rodzaj sałatki pochodzącej z regionu Kampania w południowych Włoszech. Przyrządza ją się z pokrojonych w plastry pomidorów oraz mozzarelli przełożonych na przemian, polanych sosem z oliwy z oliwek posypanych grubo zmielonym pieprzem i udekorowanych liśćmi bazylii. Ma ona odzwierciedlać włoską flagę. Sałatka jest pyszna, doskonała na lato. Polecam.Składniki:• 4 duże dojrzałe pomidory• 1 opakowanie pomidorków koktajlowych• 1 opakowanie sera mozzarella• 1 opakowanie mozzarella mini• bazylia• oliwa z oliwek• pieprz świeżo mielonySposób przygotowania:1. Pomidory i pomidorki koktajlowe umyć, duże pokroić na grubsze plastry jednakowej grubości, małe odłożyć.2. Mozzarellę wyjąć z zalewy, pokroić w plastry takiej samej grubości jak pomidory.3. Mini mozzarellę odsączyć i odłożyć.4. Na środku białego talerza układać na przemian plastry pomidorów i mozzarelli. Dokoła obłożyć pomidorkami koktajlowymi i mini mozzarellą. 5. Oprószyć grubo zmielonym świeżym pieprzem. Skropić oliwą z oliwek.6. Ozdobić listkami świeżutkiej bazylii.Smacznego. 