Niech się już skończy ten listopad! Na nic nie mam czasu. Wszystko robię w biegu. Pracuję, sprawdzam, piszę, pytam, tworzę nowelizacje dokumentów i …. ciągle mam jakieś tyły. Może gdyby doba trwała 48 godzin, to wyrobiłabym się ze wszystkim, choć i tego nie jestem do końca pewna. Czasami sobie myślę, że się starzeję. Nie mam już tyle siły, jak dawniej, dokucza mi skleroza. Czyżby demencja starcza czy cóś? Chociaż przed czterdziestką, to trochę za wcześnie. Ale kto wie?  Nawet na moją ukochaną kuchnię mam mało czasu. Wpadam tam tylko na chwilę, aby przygotować coś banalnego. Oby do weekendu! Wtedy nareszcie poszaleję :) A dzisiaj dla osłody zrobiłam sobie dukanowskie ciasteczka z tego przepisu. Smaczne….  Składniki:  • 10 łyżek otrąb owsianych • 2 płaskie łyżki jogurtu • jedno jajko • 2 łyżki kakao • łyżeczka proszku do pieczenia • słodzik • 2 łyżki mąki kukurydzianej  Sposób przygotowania:  1. 4 łyżki otrąb zmielić na puch, zalać jogurtem i odstawić do lodówki na 10 minut, żeby nasiąkły.     2. Zmieszać nasiąknięte otręby z resztą składników. Dodać tyle słodziku rozpuszczonego w odrobinie wrzątku, żeby było odpowiednio słodkie - ja dodałam 10 tabletek i dla mnie były za mało słodkie.     3. Wszystkie składniki dokładnie wymieszać. Powinna powstać zbita, ciastowata masa. Jeśli będzie rzadsza, ciasteczka wyjdą płaskie, jeśli gęsta – będą kulki jak na zdjęciu.    4. Na wyłożoną papierem do pieczenia blachę ułożyć uformowane wcześniej placuszki i piec w piekarniku nagrzanym do 180 stopni przez około 20 minut. Smacznego. Faza I i II  Przepis dodany do akcji: Dukan cd. 