Obiecałam Wam przepis na kolejne ciasto, które piekłam w sobotę. Lubicie serniki? Ja je uwielbiam pod każdą postacią. Chociaż przyznaję, najbardziej smakują mi te tradycyjne pieczone i przygotowywane na zimno. Ciasto, które dzisiaj proponuję, jest niezwykłe. W pełni zasługuje na swoją nazwę. Delikatne, niesamowicie puszyste i lekkie. Uwagę zwraca jego kolor – nieskazitelnie biały na złocistym kruchym spodzie. Kiedy piekłam je pierwszy raz, korzystałam z tego przepisu. Zdziwiła mnie wówczas ilość białek dodawanych do sera. Niepotrzebnie. Dzięki nim otrzymujemy wspaniały sernik o niepowtarzalnym smaku. Ten przepis wykorzystuję zawsze, gdy, np. po smażeniu pączków lub faworków, pozostaną mi niepotrzebne białka. To znak dla moich bliskich, że wkrótce na stole pojawi się ten wyjątkowy smakołyk. Spróbujcie. Zobaczycie, że stanie się on także Waszym ulubionym sernikiem.Składniki:Ciasto :40 dkg mąki15 dkg cukru pudru1 kostka margaryny Kasi5 żółtek1 cukier waniliowy1 czubata łyżeczka proszku do pieczeniaSer :1,20 kg białego mielonego sera15 białek1,5 szklanki cukru w tym duży cukier waniliowy (połowa cukru do sera, druga połowa do piany) - cukru można dać więcej, jeśli ktoś lubi20 dkg masła (1 kostka)6 łyżek kwaśnej śmietany1  łyżka mąki ziemniaczanej1 opakowanie sernixapół łyżeczki proszku do pieczenia skórka z 1-2 cytryn (opcjonalnie - jeśli ktoś lubi)Sposób przygotowania:1. Podane składniki posiekać nożem, szybko zagnieść ciasto i podzielić je na 2 części .Jedną część ciasta rozwałkować na spodzie blaszki wyłożonej papierem do pieczenia. Drugą włożyć do lodówki.2. Spód z ciasta włożyć do piekarnika rozgrzanego do 190 stopni C i podpiec około 15 minut.3. Ser utrzeć mikserem z masłem i połową cukru. Dodać śmietanę z proszkiem do pieczenia, mąkę ziemniaczaną, sernix i dalej ucierać.4. W dużym garnku ubić pianę z dobrze schłodzonych białek, dodać do niej drugą połowę cukru. Piana ma być sztywna i gęsta.5. Pianę połączyć z utartym serem, delikatnie wymieszać (jeśli zdecydowaliśmy się na skórkę z cytryny, ją również trzeba  dodać  do masy).6. Masę serową wyłożyć na podpieczony spód. Na ser zetrzeć na dużych oczkach tarki drugą połowę ciasta.7. Przygotowany sernik wstawić do nagrzanego piekarnika (180 – 200 stopni C, zależy od piekarnika). Piec 1 godzinę i 15 minut. Piekarnik wyłączyć, uchylić drzwiczki, sernik zostawić w piekarniku do ostygnięcia. Sernik jak to sernik może troszkę opaść, ale naprawdę nie ma to żadnego wpływu na jego smak. 8. Ostudzony sernik udekorować polewą lub lukrem.Smacznego. 