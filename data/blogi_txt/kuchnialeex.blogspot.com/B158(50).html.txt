Źródło zdjęcia: internet.   Sylwester. Wyjątkowy dzień, który, jak Wigilia, „liczy się od zmroku”. Na ulicach tłumy spieszących się ludzi. Ostatnie zakupy, pośpiech, fryzjer, kosmetyczka, może jakieś drobiazgi… Każdy chce przygotować się jak najlepiej do tej jedynej w roku nocy. Zazwyczaj też, bardziej lub mniej intensywnie, uczestniczyłam w tym galopie. W tym roku wybraliśmy nietypową „domówkę”, bo wyłącznie w swoim towarzystwie. Będzie sporo czasu na rozmowę, kolację przy świecach, taniec i plany na przyszłość. Będzie okazja, by podsumować to, co za nami i zastanowić się nad tym, co nadejdzie. Będzie chwila, by pomilczeć i w ciszy docenić to, co mamy, co dał nam los i na co sami sobie zapracowaliśmy. Mijający rok nie był zły. Czasami bywało trudno, ale większość spraw zakończyło się pomyślnie. Pojawiały się nowe wyzwania, którym umieliśmy sprostać. Umocniliśmy się jako rodzina, jeszcze bardziej doceniamy siebie i obecność naszych bliskich. Coraz częściej potrafimy cieszyć się z bycia razem, z drobiazgów, które wypełniają naszą codzienność. Za to wszystko i za pomyślność w Nowym Roku warto wznieść toast. Wiecie już nie przepadam za alkoholem. Mocnego nie piję wcale, czasami sięgnę po kieliszek białego wina, domowej nalewki lub łagodnego koktajlu. Dlatego dziś proponuję coś delikatnego - drink sylwestrowy, znany pod dwiema nazwami – Mimosa lub Buck’s Fizz. Bo przecież sylwestrowa noc jest wyjątkowa. Wraz z przepisem na pysznego drinka składam Wam ciekawe życzenia:   Z ostatnią kartką kalendarza zerwij wszystkie złe nastroje,zapomnij o wszystkich nieudanych dniach,przekreśl niewarte pamięci chwilei wejdź w Nowy Rok, jak w nowej sukniwchodzi się na najwspanialszy bal świata. Składniki:  • 60 ml schłodzonego soku pomarańczowego • schłodzony szampan • plasterki pomarańczy do ozdoby • kostki lodu (opcjonalnie)  Sposób przygotowania:  1. Do kieliszka wlać sok pomarańczowy. 2. Dopełnić mocno schłodzonym szampanem. 3. Brzeg kieliszka ozdobić plasterkami pomarańczy. 4. Dodać, jeśli mamy ochotę, kostki lodu. 5. Podawać od razu po przygotowaniu. Szampańskiej zabawy Wam życzę, Aleex.  Przypominam o trwającym urodzinowym konkursie. 