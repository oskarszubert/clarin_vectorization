Grudzień to czas pierników. Nie wyobrażam sobie świąt bez tego ciasta. Zazwyczaj co roku przygotowuję piernik dojrzewający. Już w listopadzie robię ciasto, które później leżakuje na dnie lodówki otulone w ściereczkę przez trzy – cztery tygodnie. Na początku grudnia piekę pierniki, a potem one spokojnie sobie miękną przełożone masą, by na święta rozpływać się w ustach. W tym roku, przyznaję,  jakoś się zagapiłam i nie zrobiłam piernika staropolskiego. Ale poprawię się, obiecuję, już w przyszłym roku.Zamiast niego upiekłam inny z tego przepisu. Udał się naprawdę wspaniale. Był mięciutki, puszysty i z każdym dniem coraz lepszy. Spróbujcie.Przypominam o urodzinowym konkursie.Składniki:• 1/2 kg miodu• 1 szklanka cukru• 1/2 kostki masła• 2 łyżki  kakao• 3 jajka• 1/2 kg mąki• 1 szklanka śmietany (330g- duże opakowanie)• 1 i 1/2 łyżeczki sody• bakalie (opcjonalnie) • przyprawa do piernika (u mnie Dr Oetkera)Sposób przygotowania:1. Miód, 1 szklankę cukru,1/2 kostki masła i kakao rozpuścić, a potem ucierać aż do wystudzenia (trwa to ok. 15 minut).2. Do wystudzonej masy dodać kolejno 3 całe jajka, 1/2 kg mąki, 1 szklankę śmietany, sodę i mieszankę przypraw.3. Na końcu dodać posiekane bakalie z przewagą suszonych śliwek (jeśli lubimy i chcemy ich użyć). Przełożyć do dwóch keksówek wyłożonych papierem do pieczenia.4. Piec ok. 1 1/2 godziny w temperaturze 140 - 150 stopni Celsjusza (porcja na 2 większe keksówki ). Po upieczeniu i wystudzeniu można polać polewą czekoladową.Smacznego. 