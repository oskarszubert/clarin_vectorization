Tydzień prawie minął. Dwa tygodnie temu w swojej szkole miałam święto patrona, dziś byłam na podobnej uroczystości w drugiej szkole w mojej miejscowości. Obserwowałam młodzież, nauczycieli, moją koleżankę - panią dyrektor i zastanawiałam się. Dwie podobne szkoły, dwie różne uroczystości, obie udane. My przygotowaliśmy przegląd dokonań szkoły na żywo, oni przygotowali niezwykle klimatyczny montaż słowno - muzyczny. Fajnie, że umiemy się pięknie różnić.A domu czekał na mnie Młody. Po drugim dniu próbnych egzaminów gimnazjalnych był niezadowolony. O ile wczoraj polski i historia nie były dla niego trudne, o tyle dzisiejszy egzamin okazał się dużym wyzwaniem. Z matmą jakoś sobie poradził, ale przyroda (fizyka, chemia, geografia, biologia) była ciężka. Jutro jeszcze angielski na poziomie podstawowym i rozszerzonym. Jego rozczarowanie nie miało jednak wpływu na apetyt. Zrobiłam mu pizzę z pysznym sosem,który zawsze przygotowuję do pizzy i do zapiekanek. Polecam.Składniki:• 1 puszka pomidorów w kawałkach bez skórki• 2 ząbki czosnku• pół kosteczki przyprawowej z bazylii (lub świeże zioła, jeśli mamy)• szczypta soli• szczypta oregano• szczypta cukruSposób przygotowania:1. Pomidory przełożyć z puszki do miseczki.2. Obrany czosnek przecisnąć przez praskę, dodać do pomidorów.3. Skruszyć do pomidorów kostkę przyprawową (lub dodać posiekane zioła).4. Dodać przyprawy.5. Wszystkie składniki zmiksować blenderem na jednolitą masę.6. Wykorzystywać jako podkład pod nadzienie do pizzy, calzone oraz zapiekanek. Świetnie smakuje też położony na wierzchu.7. Sos można przechowywać w lodówce 2 dni.Smacznego. 