Na długi weekend proponuję Wam przepyszne ciasto z  przepisu Dorotus. Jakiś czas czekało sobie grzecznie w kolejce do wypróbowania, aż wreszcie nadszedł jego czas. I dobrze, bo smakowało wspaniale. Dużym zaskoczeniem w tym wypieku jest budyniowa, ale niezwyklle delikatna pianka. Smakuje i wygląda jak serniczek, jej słodycz doskonale balansują kwaskowe maliny, które obłędnie pachną podczas pieczenia. Ciasto, do którego na pewno jeszcze wrócę. Świetnie prezentuje się na stole i jest naprawdę rewelacyjne.Składniki:Kruche ciasto:• 2,5 szklanki mąki pszennej • 250 g zimnego masła • 2 łyżeczki proszku do pieczenia• 3 łyżki cukru pudru• 5 żółtekDelikatna budyniowa pianka:• 5 białek• 1 szklanka drobnego cukru do wypieków• 1 opakowanie cukru wanilinowego (16 g)• 2 opakowania budyniu waniliowego bez cukru (2 x 40 g)• 1/2 szklanki oleju słonecznikowegoDodatkowo:• 500 g malin (ja użyłam mrożonych, nie rozmrażałam ich wcześniej)• cukier puder do oprószeniaSposób przygotowania:1. Masło pokroić w kostkę, szybko zagnieść z pozostałymi składnikami ciasta. Jeśli ciasto będzie zbyt sypkie, dodać 1 - 2 łyżki wody. 2. Podzielić na 2 części - około 60% i 40%, każdą zawinąć w folię spożywczą, zamrozić. Tą czynność wykonałam dzień wcześniej.3. Blachę o wymiarach 33 x 20 cm wysmarować masłem, wyłożyć papierem do pieczenia. 4. Na spód zetrzeć na tarce większą część ciasta (60%), lekko przyklepać dłonią i wyrównać. 5. Podpiec na złoty kolor w temperaturze 190ºC przez około 20 minut. Odstawić do całkowitego wystudzenia. 6. Kiedy podpieczony spód jest wystudzony, zacząć ubijać białka. 7. Po ubiciu na sztywno, powoli, łyżka po łyżce wsypywać drobny cukier i cukier wanilinowy, cały czas ubijając na najwyższych obrotach. 8. Następnie powoli wsypywać proszek budyniowy, cały czas miksując, by dobrze się rozpuścił. 9. Strużką wlewać olej, miksując do połączenia składników.10. Na podpieczony, zimny spód ciasta wyłożyć ubitą pianę. 11. Wyrównać i układać gęsto maliny (otworkami do góry). Maliny łopatką lekko wepchnąć w pianę. 12. Na wierzch zetrzeć resztę zamrożonego ciasta (40%).13. Piec w temperaturze 190ºC przez około 30 - 40 minut. 14. Wyjąć, przestudzić, oprószyć cukrem pudrem.Smacznego.Polecam do poczytania WYWIAD 