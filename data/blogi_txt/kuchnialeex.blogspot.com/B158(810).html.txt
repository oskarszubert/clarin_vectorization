Moi Drodzy  Proszę Was o wsparcie dla wspaniałej młodej kobiety. Ma na imię Magda, choć niektórzy spośród Was mogą ją znać jako Ksenę lub Wojowniczą. Ma dopiero 30 lat, całe życie jeszcze przed nią i chce je przeżyć najpiękniej razem z mężem i córeczką, która jest jeszcze za mała, aby puścić jej rękę. Magda ma marzenia, wspaniałe plany na przyszłość. Pragnie przede wszystkim wychować swoje dziecko i cieszyć się każdą chwilą ofiarowaną jej przez los. Magda to moja bratnia dusza. Odkąd się poznałyśmy, stale jestem przy niej myślami. Teraz możemy jej pomóc. Wszystko opisane jest TUTAJ.  Kto może, kupuje bilet i idzie na koncert, kto chce – kupuje bilet – cegiełkę i informuje organizatorów, że nie przyjdzie. W ten sposób zwolni się miejsce.  Możecie także wspomóc Madzię drobną kwotą, przeznaczoną na jej leczenie. Szczegóły znajdziecie na stronie opiekującej się nią fundacji.   Święta to czas wyjątkowej szlachetności. Magda potrzebuje jej od nas wszystkich. Dziękuję Wam za każdy drobny gest.   Aleex. 