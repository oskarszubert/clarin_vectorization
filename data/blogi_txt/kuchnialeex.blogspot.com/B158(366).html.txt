Wczorajszy dzień był naprawdę udany. Chłopakom bardzo smakował obiad, po południu odwiedziła mnie koleżanka, a później miałam sporo czasu dla siebie. Zakopałam się pod ciepłym kocem z filiżanką kawy i książką. Sięgnęłam znów po mojego ukochanego Kinga. Tym razem zaczęłam czytać powieść „Ręka mistrza”. Myślałam, że to kolejna, dobra pozycja, ale okazało się inaczej. To rewelacyjne dzieło. Napiszę Wam o nim już za kilka dni, bo muszę dokończyć tę książkę. Muszę. Zostało mi już niewiele, bo nie mogłam się od niej oderwać. Położyłam się dopiero nad ranem i to dlatego, że sobotę spędzam w pracy. Ponieważ rano byłam po prostu nieprzytomna, na śniadanie przygotowałam sobie błyskawiczny twarożek wg zasad diety Dukana. Uwielbiam jego aksamitny, kawowo – waniliowy smak. Jest doskonały na początek dnia.Składniki:• 200 g serka homogenizowanego naturalnego (3%)• 1 – 1,5 łyżeczki kawy rozpuszczalnej• 5 tabletek słodziku• 1-2 kropli esencji waniliowej lub cytryny• odrobina wrzątkuSposób przygotowania:1. Słodzik rozpuścić w 2 łyżeczkach wrzątku.2. Wsypać kawę i rozpuścić ją.3. Dodać serek homogenizowany i esencję waniliową (lub sok z cytryny). Wymieszać.Smacznego.Faza I i II 