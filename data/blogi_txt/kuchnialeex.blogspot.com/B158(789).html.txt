Dzisiaj proponuję Wam pyszne danie. Przepis na nie znalazłam na tej niemieckiej stronie i od razu wiedziałam, że powinno dobrze smakować. Recepturę skopiowałam, przetłumaczyłam i… zostawiłam. Jakoś były inne, które szybciej chciałam wypróbować. Teraz, po kilku miesiącach, nadeszła jego kolej. Mogę powiedzieć tylko tyle…. żałuję, że tak długo czekałam. Danie jest przepyszne! Na pewno będę często do niego wracać. Gorąco polecam. Składniki:• 20 dag szynki• 1 duża cebula• 2 większe ząbki czosnku• 4 duże pieczarki• 150 g masła• ½ litra bulionu • 200 ml śmietany 30%• 4 łyżki mąki• pieprz• wegeta (opcjonalnie)• 400 g makaron penneSposób przygotowania:1. Obrać cebulę i czosnek, pokroić cebulę w kosteczkę, czosnek przecisnąć przez praskę. Pieczarki oczyścić, pokroić na cieniutkie plasterki, szynkę pokroić w kostkę.2. 50 g masła roztopić na patelni i podsmażyć w nim cebulę z czosnkiem.3. Dodać pieczarki, chwilę smażyć, aż zmienią kolor i przestaną być surowe. Doprawić pieprzem.4. Na patelnię, do cebulki z czosnkiem i z pieczarkami, dodać szynkę. Podsmażyć.5. Ugotować makaron zgodnie z przepisem na opakowaniu.6. W miseczce naszykować ½ l bulionu. Jeśli go nie mamy, możemy w ½ l wrzątku rozpuścić płaską łyżkę wegety.7. W garnuszku rozpuścić resztę masła, dodać mąkę, mieszać trzepaczką kuchenną (!).8. Wolno wmieszać w tę zasmażkę bulion, energicznie mieszać, aby nie porobiły się grudki.9. Następnie dolać śmietanę oraz przesmażoną cebulkę, pieczarki i szynkę.10. Gotować aż zgęstnieje. Jeśli konsystencja byłaby zbyt gęsta, dolać trochę bulionu.11. Gorący makaron włożyć do sosu. Podawać od razu. Smacznego.Danie jest bardzo sycące i naprawdę pyszne. Należy uważać z ilością soli, wędlina jest dość słona, więc łatwo przesadzić. 