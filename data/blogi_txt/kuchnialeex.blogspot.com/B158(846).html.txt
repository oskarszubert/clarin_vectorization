Tatar to szybka i naprawdę oryginalna przystawka o wyrafinowanym smaku. Można go robić zarówno z wołowiny, jak i z koniny, a ostatnio stały się modne nawet tatary z ryb. Nie każdy toleruje smak surowego mięsa. Zresztą nawet ci, którzy je lubią, jedzą je z dodatkiem żółtka, cebuli i korniszona. Bo spożywanie surowego mięsa bez przypraw kojarzy się nam z czymś dzikim i nieludzkim. Taki element barbarzyństwa stanowi jednak niezapomniane kulinarne przeżycie. W dawnych czasach oryginalnego tatara przyrządzano z polędwicy końskiej lub wołowej. Wieść głosi, że jeźdźcy wkładali kawał surowego mięsa pod siodło i tak długo je tam trzymali podczas jazdy, aż powstała z niego miazga. Z niej właśnie sporządzano tatara. Przystawki przygotowanej ze szlachetnych części mięsa nie przyprawiamy obficie. Kiedy jednak robimy to danie z innych rodzajów wołowego mięsa, warto zadbać o przyprawy i dodatki. Są różne sposoby podawania tatara. Klasyczny polega na zrobieniu wgłębienia w kulce mięsa, w którym umieszcza się żółtko, a wokół kładzie się dodatki. Drugi sposób polega na zmieszaniu cebulki, korniszonów, żółtka wraz z mięsem i podania gotowego tatara na liściu sałaty, jedynie z pieczywem. Dodawanie do tatara różnych warzyw powoduje zróżnicowanie konsystencji dania – zdecydowanie lepiej smakuje ono, kiedy przegryzając miękkie, surowe mięso natrafiamy na kawałki cebuli, posiekanego pora lub korniszona. Należy pamiętać, że im drobniej będą posiekane warzywa, tym bardziej smakować nam będzie tatar. Natomiast żółtko, nieodzowny składnik tego przysmaku, związuje mięso z dodatkami i zdecydowanie poprawia jego smak. Warto do tej przystawki dodać również oliwę. Polecam. Składniki:• 0,5 kg polędwicy wołowej• 2 żółtka• 3 ogórki kiszone• 1 większa cebula• sól, pieprz• oliwa• maggiSposób przygotowania:1. Polędwicę z pewnego źródła zemleć lub drobniuteńko posiekać. 2. Jajka sparzyć : włożyć do miseczki, zalać wrzątkiem, po 10 sekundach wyjąć, oddzielić żółtka od białek. Żółtka odłożyć na talerzyk.3. Ogórki obrać ze skórki, posiekać w drobniutką kosteczkę.4. Cebulę obrać i pokroić w drobniutką kosteczkę.5. Zmielone lub posiekane mięso doprawić solą, maggi i pieprzem, dodać oliwę.6. Z mięsa uformować kulki, zrobić w nich zagłębienie, a w nim ostrożnie umieścić sparzone żółtko. Obłożyć ogórkami i cebulką. Podawać.7. Przed spożyciem wszystkie składniki dokładnie wymieszana jednolitą masę.Smacznego. 