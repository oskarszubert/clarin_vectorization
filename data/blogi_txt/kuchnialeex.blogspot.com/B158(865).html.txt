Ten tort to prawdziwy rarytas. Znany jest na całym świecie i wspaniale nadaje się na wyjątkowe okazje. Początkowo podobno funkcjonował jako deser, później zaczęto go podawać w formie tortu. I dobrze, bo prezentuje się naprawdę świetnie. Postanowiłam przygotować go z niemieckiego przepisu, by być jak najbliżej oryginału. Jest  doskonały, aby uczcić nim zakończenie remontu. Smakował naprawdę rewelacyjnie w znajomym, odnowionym wnętrzu, wśród ciszy i delikatnego powiewu nowości. Polecam.Składniki:• biszkopt czekoladowy z tego przepisu• 800 g mrożonych wiśni bez pestek (lub ze słoika)• 250 ml wiśniowego soku (200 + 50 ml)• 15 łyżek cherry brandy (użyłam własnej nalewki wiśniowej)• 2 łyżka cukru • 2 łyżki skrobi ziemniaczanej• 800 ml śmietany kremówki (36%)• 2 cukry waniliowe• 5 łyżeczek żelatyny • 100 g startej czekolady deserowej do dekoracjiSposób przygotowania:1. Upiec biszkopt czekoladowy z tego przepisu. Po wystudzeniu przekroić na trzy krążki.2. Połączyć 5 łyżek wiśniówki z 50 ml soku wiśniowego, aby otrzymać poncz do nasączenia.3. W garnuszku połączyć resztę soku (200 ml), cukier, 1 cukier waniliowy, skrobię ziemniaczaną i 10 łyżek wiśniówki. Zagotować cały czas mieszając. Do gorącego kisielu włożyć wiśnie (dodałam tylko lekko rozmrożone, ponieważ dzięki temu kisiel błyskawicznie ostygnie, a wiśnie się rozmrożą). Zostawić do ostygnięcia.4. Żelatynę rozpuścić w niewielkiej ilości gorącej wody. Przestudzić.5. Kremową śmietanę ubić na sztywno z 1 cukrem waniliowym. Dodać przestudzoną żelatynę. Dokładnie wymieszać.6. Krążek biszkoptowy nasączyć sokiem z wiśniówką. Rozłożyć połowę wiśni. Na nie wyłożyć warstwę ubitej śmietany. Przykryć drugim krążkiem. Powtórzyć czynność: nasączyć ponczem, wyłożyć resztę wiśni i porcję śmietany. Przykryć trzecim blatem i nasączyć ponczem.7. Wierzch i boki tortu obłożyć resztą śmietany. Ozdobić wierzch wiśniami i kawałeczkami czekolady. Boki obsypać startą czekoladą.8. Tort schłodzić w lodówce. Podawać z filiżanką kawy.Smacznego. 