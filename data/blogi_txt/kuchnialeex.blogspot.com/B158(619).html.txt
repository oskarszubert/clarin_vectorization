A dziś wieczorem, jeszcze trochę w klimacie Tłustego Czwartku, proponuję na ciepłą kolację pyszne placuszki z gruszek. Przepis pochodzi z programu telewizyjnego i na tyle mnie zaciekawił, że wypróbowałam go. I dobrze zrobiłam, bo placki okazały się znakomite. A więc polecam, naprawdę gorąco.  Składniki:  Placki: • 2 gruszki • 1 łyżka soku z cytryny • 3 łyżki mąki pszennej • szczypta cynamonu • 1 jajko • szczypta soli • olej rzepakowy Sos: • serek homogenizowany  waniliowy  Sposób przygotowania: 1. Gruszki zetrzeć na dużych oczkach tarki. Skropić sokiem z cytryny.    2. Dodać mąkę, wymieszać.    3. Dodać cynamon, wymieszać.   4. Dodać jajko. Wymieszać i dodać szczyptę soli. 5. Rozgrzać olej i smażyć placki. Odsączyć na ręczniku papierowym.    6. Polać placki serkiem i owocami. U mnie bez owoców, ale za to posypane odrobiną czekolady.    Smacznego. 