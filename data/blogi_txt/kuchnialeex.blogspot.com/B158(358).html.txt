Mam pewną specyficzną cechę charakteru. Niekiedy bywa tak, że nie mogę się przekonać do jakiegoś dania i choćby je wszyscy zachwalali, to ja zachowuję dystans: nie gotuję tego ani nie jem. Tak było również przez długi czas z pewną pyszną sałatką. Przepis na Kartoffelnsalat przywiozłam 2 lata temu od znajomej niemieckiej rodziny z Hamburga. Smak sałatki zaskoczył mnie pozytywnie, do tej pory myślałam, że to raczej mdła potrawa. Pamiętam, że nie docierały do mnie zapewnienia Tiny i Toma (naszych znajomych z Hamburga), którzy zachwalali sałatkę. Po degustacji całkowicie zmieniłam zdanie - sałatka jest pyszna. Na północy Niemiec podaje się Kartoffelnsalat z majonezem, zaś na południu obowiązkowym dodatkiem do niej jest oliwa. Składniki także są różnorodne. Może to być roszponka, podsmażony i wystudzony bekon czy zrumieniona cebulka. Są różne sposoby jej serwowania, ja proponuję poniższy. Zawsze przygotowuję tę sałatkę z dużej ilości składników. Porcja wydaje się naprawdę wielka, ale sałatka świetnie smakuje także drugiego i trzeciego dnia, więc nic się nie zmarnuje. Będziecie zaskoczeni jej pysznym smakiem, pozytywnymi ocenami gości i błyskawicznym tempem, w jakim zniknie ona z Waszych stołów.Składniki:(na dużą porcję)2 kg ziemniaków2 średnie świeże ogórki1 słoik (3/4 litra) korniszonów1 pęczek szczypiorku z cebulką20 dag szynkimajonezvegetapieprzSposób przygotowania:1. Ziemniaki ugotować w mundurkach, odcedzić, zostawić do ostygnięcia.2. Następnie obrać je ze skórki, pokroić z kostkę.3. Pokroić w kostkę ogórki (świeże i konserwowe) i szczypiorek z cebulką, wymieszać. Odlać do szklanki zalewę z korniszonów i odstawić - będzie potrzebna.4. Pokroić w słupki szynkę, wymieszać składniki z pokrojonymi ziemniakami.5. Przygotować sos: majonez połączyć z pieprzem i vegetą - do smaku. Do majonezu dolać ok. 1/2 szklanki zalewy z korniszonów, wymieszać sos ( w tym są także kawałeczki szynki, ponieważ dodałam do niego ostatnią porcję sałatki niemieckiej, widocznej na zdjęciu – do kupienia w sklepach Lidl).6. Wymieszać składniki sałatki z sosem, odstawić w chłodne miejsce.7. Podawać z dowolnymi ulubionymi dodatkami. Ja serwowałam z kiełbaskami wiedeńskimi oraz musztardą.Smacznego. 