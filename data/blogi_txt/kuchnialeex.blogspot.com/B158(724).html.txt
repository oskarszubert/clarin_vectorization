A luty zaczynamy pyszną sałatką z grzankami. Jest naprawdę wyśmienita. Świeże soczyste warzywa w połączeniu z majonezowym sosem i chrupiącymi grzankami smakują znakomicie. Ja, z miseczką wypełnioną sałatką, wracam do lektury, która mnie pochłonęła. Wkrótce o niej napiszę. A sałatkę zróbcie koniecznie.Składniki:• 1 główka sałaty lodowej• 1 długi ogórek• 3 pomidory• 1 czerwona cebula• 2 papryki• 4 łyżki majonezu (ja używam Kieleckiego)• 1 mały jogurt naturalny• 1 duży ząbek czosnku• sól, pieprz, • 2 szczypty natki pietruszki• sok z cytryny do smaku• 5 kromeczek bagietki• masło• mieszanka ziół: oregano, czosnek lub zioła prowansalskieSposób przygotowania:1. Miękkie masło wymieszać z ziołami. Posmarować cienką warstwą kromki z obu stron. Pokroić na malutkie kwadraciki. Zezłocić na suchej patelni. Wystudzić i zostawić.2. Majonez i jogurt wymieszać. Dodać przeciśnięty przez praskę czosnek, a potem sól, pieprz, natkę pietruszki (ja dodałam suszoną) i nieco soku z cytryny do smaku. Dokładnie połączyć składniki. Wstawić do lodówki.3. Sałatę porwać palcami na małe kawałeczki.4. Paprykę i ogórka pokroić w słupki.5. W ten sam sposób pokroić miąższ pomidora (wyrzucając pestki).6. Cebulę pokroić w piórka, ale nieco krótsze niż typowe.7. Wszystkie składniki wymieszać.8. 15 minut przed podaniem dokładnie wymieszać sałatę z sosem. 9. Wierzch posypać grzankami.Smacznego. 