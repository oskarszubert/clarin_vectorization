Dzisiejszy pogrzeb pary prezydenckiej w Krakowie budzi wiele kontrowersji. Nie podobają mi się te spory. Skoro takie miejsce zostało wybrane, powinniśmy to uszanować. Wawel jest wyjątkowy, ale to nieprawda, że spoczywają tam wyłącznie królowie. W podziemiach tego wspaniałego zamku są także ciała innych – wybitnych ludzi polityki czy literatury. Ludzi, którzy mieli wielkie idee. Prezydent jako głowa państwa, który zginął, pełniąc swe obowiązki, zasłużył na miejsce wśród nich. Widziałam relacje, podczas których pokazywano przygotowywaną kryptę. Uwagę przykuwa jej ascetyczny charakter. Surowe ściany, prosty grobowiec z miodowego onyksu z delikatnym napisem i krzyżem na sklepieniu. Skromnie. Obok na ścianie ma znaleźć się tablica z nazwiskami wszystkich poległych w sobotniej katastrofie lotniczej. Będzie to wyjątkowe miejsce. Patrząc na nie, uświadomiłam sobie jedno: para prezydencka zawsze była razem: za życia, w chwili śmierci i po niej, do końca.Te smutne chwile chociaż trochę osłodzę sobie i swojej rodzinie pysznym ciastem. Wymyśliłam je od początku do końca sama. Smakuje wspaniale. Czekoladowy biszkopt doskonale łączy się z waniliową masą i wiśniami. A polewa stanowi idealne zwieńczenie tego przysmaku. Polecam.Składniki:Na tortownicę o średnicy 26 cmCiasto:• 4 jajka• 1 szkl cukru• 1 cukier wanilinowy• 1 szkl mąki pszennej• 1 łyżka mąki ziemniaczanej• 2 łyżki kakao• 1,5 łyżeczki proszku do pieczeniaMasa:• 2 budynie waniliowe• 5 łyżek cukru• 1 cukier wanilinowy• 2,5 szkl mleka• kostka masła• 2-3 łyżki nalewki wiśniowej (wiśniówki)Polewa:• 1 tabliczka mlecznej czekolady• 1 tabliczka gorzkiej czekolady• 1/2 kostki masła• 1/2 szkl wiśniówki• wiśnie nasączone w alkoholu - ja wykorzystałam wiśnie, które pozostały po zrobieniu nalewki wiśniowej, ale mogą to być świeże owoce namoczone w alkoholu lub mrożone - poza sezonem.Dodatkowo:• masło do wysmarowania tortownicy• 1/2 słoiczka dżemu z wiśni lub czarnej porzeczki• nalewka wiśniowa (wiśniówka)- do nasączenia i masySposób przygotowania:Ciasto:1. Białka oddzielić od żółtek. 2. Do miseczki wsypać oba rodzaje mąki, kakao i proszek do pieczenia.3. Ubić pianę z białek z dodatkiem cukru i cukru wanilinowego.4. Do ubitej piany z cukrem dodać żółtka, wymieszać.5. Następnie na ubitą pianę z żółtkami przesiać mieszaninę mąki i proszku do pieczenia.6. Ciasto delikatnie, ale dokładnie wymieszać.7. Przełożyć do tortownicy wysmarowanej masłem.8. Wstawić do nagrzanego piekarnika.9. Piec 30-35 minut w temp. 180 stopni C.10. Zostawić do ostygnięcia.Masa:1. Zagotować 2 szkl mleka.2. W pozostałej ilości mleka (1/2 szkl) wymieszać budynie i cukier oraz cukier wanilinowy.3. Ugotować budyń i ostudzić go.4. Utrzeć masło do białości.5. Do masła dodawać po łyżce zimny budyń.6. Na końcu wlać 2-3 łyżki nalewki wiśniowej (wiśniówki).Złożenie ciasta:1. Ostudzony biszkopt przekroić na pół. Krążki nasączyć wiśniówką.2. Pierwszy krążek biszkoptu zapiąć w tortownicy.3. Posmarować dżemem z wiśni.4. Na warstwę dżemu wyłożyć 3/4 masy.5. Przykryć ją drugim krążkiem biszkoptu. Na wierzch wyłożyć pozostałą część masy.  Polewa:1. W rondelku rozpuścić obie czekolady i 1/2 kostki masła.2. Dodać wiśnie nasączone alkoholem. Wlać nalewkę wiśniową.3. Ostudzić.4. Na wierzch ciasta wyłożyć polewę. Wstawić do lodówki, aby masa zastygła. Smacznego. 