Przyroda dała nam odetchnąć od upałów. Wprawdzie u mnie nie spadła nawet kropla deszczu, ale niebo zasnute jest chmurami. No i temperatura jest o 10 stopni niższa niż w ostatnich dniach. Wracam więc do kuchni i znów ośmielam się włączyć piekarnik. Muszę przygotować nieco prowiantu dla córki. Oprócz mięsa i sosów upiekę także jej ulubione babeczki z jagodami. Na szczęście sezon jagodowy jeszcze trwa. Babeczki robi się błyskawicznie. Wystarczy zgromadzić produkty, a potem w ciągu 5 minut zmiksować je i przełożyć do foremek. Najlepsze są świeże jagody, ale kiedy tych nie ma, można wykorzystać mrożone. W żadnym razie nie ma to wpływu na smak. Moje dzieci wcinają babeczki, gdy lekko przestygną po wyjęciu z piekarnika. I nie dziwię się im, bo są naprawdę wyjątkowo pyszne…Składniki:• 15 dag czarnych jagód• 1,5 szkl mąki• 1 łyżeczka proszku do pieczenia• 1/4 łyżeczki sody oczyszczonej• 5 dag płatków migdałowych• 2 jajka• 15 dag cukru pudru (3/4 szkl)• cukier waniliowy• 15 dag (3/4 kostki) masła• 10 łyżek (1/3 szkl) mlekaSposób przygotowania:1. Włożyć do jednej miski wszystkie składniki oprócz jagód. Zmiksować.2. Na końcu dodać jagody i delikatnie wymieszać z ciastem.3. Włożyć masę do foremek wysmarowanych masłem.4. Piec ok 30 minut w średnio nagrzanym piekarniku.Z podanej porcji otrzymamy 12 babeczek.Smacznego.Przepis zgłoszony do akcji Olcik: 