Dzisiaj remont zakończył się definitywnie. Rano dokręcono ostatnie brakujące drzwiczki i wstawiono szybki. Nareszcie będę mogła zacząć działać. Już się cieszę i planuję, co będę robiła w najbliższym czasie. A dzisiaj, zgodnie z obietnicą,  pokazuję Wam moją kuchnię w nowiutkiej odsłonie.Zanim kuchnia nabrała właściwego wyglądu, Dario wyrównał ściany i położył na nich gładź. Potem wymyśliliśmy kącik jadalny. Spodobały nam się kamienne płytki, ale koniecznie trzeba było je rozjaśnić, dlatego na nich umocowaliśmy dwa obrazy, a nad nimi listwy LED- owe.Wybraliśmy białe blaty (biały kamień) i taki sam dekor na ściany. To świetne rozwiązanie zamiast płytek. Daje ładny efekt optyczny i praktyczny – bardzo łatwo utrzymać go w czystości. Tę jasność połączyliśmy z ciemnymi frontami.Wszystkie widoczne sprzęty: piekarnik, zlew, okap są ciemne, nawiązują kolorystycznie do kamiennych płytek.W szafkach zamontowane zostały systemy zawiasów firmy Blum, które pozwalają na otwieranie szafek do góry. Mają one dożywotnią gwarancję producenta i naprawdę świetnie działają. Z kolei na dole mamy ogromne, pojemne szuflady i jedną szfkę kargo.Aby elementy tej układanki do siebie pasowały i tworzyły spójną całość, potrzebny był fachowiec. Mamy szczęście mieć takiego znajomego, którego firma jest już znana w dużej części kraju. Daniel robi świetne meble, jest dokładny i solidny. Owszem, czasami coś przesuwało się w czasie, ale wynikało to raczej z opóźnionej produkcji i opieszałości firmy kurierskiej. Nasz znajomy świetnie się spisał. Bardzo podobało mi się to, że już na etapie projektowania mogliśmy liczyć na jego rady, wynikające z doświadczenia. Poza tym pomogły nam zdjęcia różnych kuchni dostępne na jego stronie internetowej: www.danielmeble.com.pl Każdy, kto planuje remont kuchni lub zmianę mebli znajdzie tam coś dla siebie. I jeszcze jedno. Jeśli planujecie remont i robicie jego kosztorys, do kwoty, którą otrzymaliście z wyliczeń, od razu należy dodać 50%. Wtedy szacunek kosztów remontu będzie realny.Pozdrawiam, Aleex. 