W sklepach i na straganach coraz więcej wiosennych warzyw i owoców. Część z nich pochodzi, oczywiście, z importu, ale czasami pokusa przeważa nad zdrowym rozsądkiem i kupuję je. Wiem, że sporo w nich chemii, a smakiem nijak nie dorównują tym nagrzanym słońcem. Ale za to jak pięknie wyglądają. Wczoraj zobaczyłam w sklepie truskawki. Widziałam je już wcześniej, ale jakoś mnie nie kusiły. Tym razem najpierw przeszłam obok nich, ale zaraz wróciłam. Cały pojemnik wylądował w moim koszyku. Postanowiłam wykorzystać je do obiadu. Bardzo lubimy naleśniki z twarożkiem i owocami. Często je robię także zimą i  wówczas wykorzystuję mrożonki. Dzisiaj przygotuję owocowy sos do naleśników z mrożonych owoców, ale dodam do środka także świeże truskawki. Będzie pysznie…Składniki:ciasto naleśnikowe:• 2 jajka• mąka• mleko• cukier waniliowy• 1 łyżka oliwyponadto:• kostka białego sera trzykrotnie mielonego• śmietana (lub jogurt naturalny)• cukier waniliowy• cukier zamiast tych składników można użyć twarożku waniliowego np.: Campina• truskawki• cukier waniliowy• cukierSposób przygotowania:1. Z podanych składników zrobić ciasto naleśnikowe. Smażyć cienkie naleśniki, układać jeden na drugim i przykryć, aby nie wystygły.2. Z białego sera, cukru waniliowego, śmietany (jogurtu) i cukru zrobić twarożek. Ilość cukru - według uznania.3. Truskawki zmiksować z cukrem; jego ilość też według uznania.4. Naleśniki smarować twarożkiem, składać w chusteczkę lub zwijać w rulonik. Polać sosem truskawkowym.Smacznego. 