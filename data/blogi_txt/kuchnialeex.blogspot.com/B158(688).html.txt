Dzisiaj proponuję Wam pyszną roladę z ciasta francuskiego. Wypełniłam ją farszem mięsno – pieczarkowym, ale tak naprawdę nadzienie możecie zrobić takie, jakie przyjdzie Wam do głowy. Rolada wspaniale smakuje na ciepło, ale Dario podjadał ją także po wystudzeniu, na zimno. Polecam.Składniki:• 1 płat ciasta francuskiego• 1 cebula• ½ kg pieczarek• ½ kg mielonego mięsa (ja użyłam drobiowego)• 2 jajka• 3-4 łyżki tartej bułki• oliwa• sól, pieprzSposób przygotowania:1. Przygotować składniki farszu: pieczarki obrać i umyć, mięso wyłożyć na talerzyk, cebulę pokroić w kostkę.2. Na patelni rozgrzać troszkę oliwy, podsmażyć cebulkę pokrojoną w kostkę.3. Do cebuli włożyć pokrojone w kostkę pieczarki, doprawić solą i pieprzem, smażyć do odparowania płynu.4. Do grzybów z cebulą dodać mielone mięso. Rozdrobnić je i podsmażyć.5. Farsz przełożyć do miseczki i ostudzić.6. Dodać do farszu 1 jajko i bułkę tartą, wyrobić. Masa nie będzie jednolita. Doprawić.7. Ciasto francuskie rozwinąć. Wyłożyć na nie farsz.8. Ciasto  z farszem zwinąć w roladę.9. Roladę posmarować rozkłóconym jajkiem, zrobić kilka malutkich nacięć na wierzchu, by para miała ujście i wstawić do nagrzanego piekarnika.10. Piec około 40 minut w 200 stopniach C (grzałka dolna + termoobieg).11. Ostrożnie przełożyć roladę na deskę, kroić ostrym nożem na porcje.12. Podawać z ulubionymi dodatkami.Smacznego. 