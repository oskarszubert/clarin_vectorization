Nareszcie zrobiło się cieplej, tak prawdziwie wiosennie. Kiedy wracałam z pracy, nie mogłam się napatrzeć na żółciutkie krzewy forsycji, obsypane drobniutkimi kwiatuszkami i rozłożyste kobierce przebiśniegów w lesie. Pięknie! Na dodatek ten tydzień jest jakiś spokojniejszy. Nadal mam mnóstwo pracy, ale już powoli widać mi czubek głowy znad sterty papierów. A więc wszystko zmierza ku dobremu, jak na razie. A żeby ten dobry nastrój i wiosenny klimat podtrzymać, proponuję Wam wiosenną sałatkę z makrelą. Przepis wymyśliłam, kiedy chciałam do czegoś wykorzystać szczypiorek. Najpierw postanowiłam po prostu ugotować jajka. Ale po bliższym zapoznaniu się z zawartością mojej lodówki, doszłam do wniosku, że siedzi w niej okazała makrela, która aż się prosi, by ją skonsumować. No to do szczypiorku dorzuciłam rybkę. A później jeszcze kilka składników i majonez. Sałatkę odstawiłam, bo miałam kilka pilnych spraw do zamknięcia. Kiedy później weszłam do kuchni, żeby ją w spokoju zjeść, zobaczyłam… pustą salaterkę. Dario wtrąbił wszystko i z niewinnym uśmiechem stwierdził, że sałatka była pyszna i mogę częściej taką robić. Chyba nie będę miała innego wyjścia, bo spróbowałam zaledwie odrobinę, a i ta smakowała pysznie. Polecam.Składniki:• 1 średnia makrela wędzona• 4 ogórki kiszone• 5 jajek na twardo• 1 pęczek szczypiorku z dymką• sól, pieprz• majonezSposób przygotowania:1. Mięso wędzonej makreli oddzielić od ości, rozdrobnić i włożyć do miseczki.2. Szczypiorek pokroić razem z dymką.3. Ogórki pokroić w kosteczkę. Dodać do reszty składników.4. Jajka obrać, pokroić w kostkę.5. Składniki sałatki wymieszać, doprawić solą i pieprzem do smaku. Dodać majonez.Smacznego. 