Dziś zapraszam na bułeczki śniadaniowe z tego przepisu. Są naprawdę znakomite i warto je zrobić. Nie ma nic pyszniejszego niż cieplutkie bułeczki  z odrobiną domowej konfitury i aromatyczną kawą. No chyba, że ktoś woli je zjeść z plastrem soczystej wędliny. Polecam.Składniki na około 14 bułek:• 1 i 1/4 szklanki letniego mleka• 7 g suchych drożdży lub 15 g świeżych • 1-2 łyżki (w zależności od tego, jak słodkie mają być bułeczki) • 1 jajko• 2 łyżki roztopionego masła• 3/4 łyżeczki soli• 3 i 3/4 - 4 szklanki mąki pszennej chlebowejDodatkowo:• 1 roztopiona łyżka masła do posmarowania Sposób przygotowania:1. Mleko lekko podgrzać, jajko roztrzepać, drożdże suche wymieszać z mąką (ze świeżymi zrobić rozczyn), masło roztopić. 2. Do naczynia wlać mleko, dodać cukier i drożdże oraz odrobinę mąki. Wymieszać i zostawić na kilkanaście minut.3. Wszystkie pozostałe składniki połączyć razem w naczyniu i wyrabiać około 5 minut. Ciasto będzie bardzo klejące, ale starać się nie podsypywać zbyt dużo mąką, by nie było zbyt twarde. 4. Przykryć ściereczką i pozostawić w cieple do podwojenia objętości.5. Po tym czasie ciasto jeszcze raz krótko wyrobić, formować bułeczki, układać na wyłozonej papierem do pieczenia blaszce. 6. Przykryć ściereczką i odstawić do napuszenia na 30 minut. Przed pieczeniem posmarować roztopionym masłem.7. Piec w temperaturze 190ºC przez około 15 - 20 minut. Studzić na kratce.Smacznego. 