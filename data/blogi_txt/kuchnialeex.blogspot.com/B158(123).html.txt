Ferie mijają bardzo szybko. Tak to już jest, że chwile, których nie lubimy, ciągną się niemiłosiernie wolno, a te, które są miłe, błyskawicznie stają się przeszłością. Drugi tydzień ferii poświęciłam na pracę: sprawdzanie, szkolne prace, uzupełnianie dokumentacji, itp. Oczywiście z przyjemnością  spędzam także czas w kuchni. Tym razem przygotowałam sałatkę z kuskusem i kolorowymi dodatkami. Już od pewnego czasu „chodził” za mną kuskus. Rzadko go wykorzystuję, ale jest naprawdę smaczny. Według encyklopedii kuskus (arab. kaskasa – tłuc, rozbijać) to tradycyjny produkt spożywczy łączący cechy makaronu i kaszy, a także nazwa przyrządzanej z niego potrawy. Wywodzi się z krajów Maghrebu (północno-zachodnia Afryka) i ma postać okrągłych ziaren o średnicy rzędu 1 mm otrzymywanych z pszenicy twardej. Tradycyjnie był materiałem odpadowym przy mieleniu pszenicy w prymitywnych, kamiennych żarnach. Gruba pozostałość z mielenia pszenicy była odsiewana z mąki, namaczana w wodzie, oprószana właściwą mąką i sprzedawana jako kuskus. Współcześnie kuskus częściej produkuje się z mąki pszennej, wody i dodatków. Otrzymany granulat jest przesiewany przez sita o odpowiedniej średnicy. Jednak w handlu wciąż można spotkać kuskus produkowany z rozdrobnionych ziaren pszenicy, choć najczęściej przy udziale nowoczesnych technologii.Kuskus gotuje się na parze, ponad gotującym się mięsem i warzywami, lub zalewa wrzątkiem i odstawia na kilka minut, aby nasiąknął wodą. Dobrze przygotowany kuskus powinien być sypki. Podaje się go z różnymi dodatkami, przede wszystkim z baraniną. Do kuskusu można podać także drób oraz rybę lub przesmażyć razem z warzywami, np. z dynią, bądź zalać przyprawionym bulionem. A ja przygotowałam go z dodatkiem warzyw – kolorowych i chrupiących. Po połączeniu składników powstała sałatka, której smak bardzo pozytywnie mnie zaskoczył. Nie dodawałam do niej majonezu ani oliwy, ale, jeśli wolicie, możecie to zrobić. Polecam.Składniki:• 1 szklanka suchego kuskusu• 1 mała cebulka• 1 średnia papryka• 10 dag szynki lub polędwicy• 1 puszka mieszanki meksykańskiej• 1 ½ szklanki bulionu• sól, pieprzSposób przygotowania:1. Kuskus wsypać do miseczki, zalać bulionem, aby płyn przykrywał 0,5 cm warstwą ziarna. Zostawić na 5 minut, aby kuskus wchłonął płyn.2. Ziarenka oddzielić widelcem i odstawić do ostygnięcia.3. Mieszankę meksykańską opukać pod bieżącą wodą i odsączyć na sicie.4. Paprykę, cebulkę i wędlinę pokroić w drobną kostkę. 5. W misce wyłożyć składniki: kuskus, warzywa, wędlinę i mieszankę meksykańską. Doprawić do smaku solą i pieprzem.6. Świetnie smakuje z dodatkiem majonezu lub bez niego (ja wolę tę wersję mniej kaloryczną).Smacznego. 