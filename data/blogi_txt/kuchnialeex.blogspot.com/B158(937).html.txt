Zapraszam na sałatkę. Naprawdę pyszną sałatkę z oryginalnymi składnikami. Robi się ją dosłownie chwilkę, a efekt smakuje bardzo dobrze. Poczęstujcie się, a ja zaczynam się pakować na dwudniowy wyjazd do Sandomierza.Składniki:• 1 puszka kukurydzy• 1 puszka ananasa• 1 słoiczek marynowanej cebulki• 5 jajek• 5 dag żółtego sera• sól, pieprz, majonezSposób przygotowania:1. Cebulkę odsączyć z zalewy, każdą przekroić na połówkę, włożyć do salaterki.2. Kukurydzę odsączyć, przełożyć do salaterki.3. Krążki ananasa pokroić w kostkę, dodać do pozostałych składników.4. Ser zetrzeć na dużych oczkach tarki i przesiekać. Dodać do sałatki.5. Jajka ugotować na twardo, ostudzić, pokroić w kostkę i połączyć z resztą składników.6. Sałatkę wymieszać, oprószyć solą i świeżo mielonym pieprzem, dodać majonez.7. Podawać po 1-2 godzinach, kiedy składniki się „przegryzą”.Smacznego. 