Na dzisiejsze popołudnie przygotowałam babkę piaskową z jagodami. Już od jakiegoś czasu miałam ochotę na to ciasto, ale zastanawiałam się, jakie owoce do niego dodać. Wybór padł na jagody. Wprawdzie świeżych już nie ma i musiałam użyć mrożonych, ale jakoś najbardziej mi pasowały. A może po prostu na jagody mieliśmy największą ochotę?Ciasto jest pyszne. Ma typową dla wypieków piaskowych – lekko sypką – konsystencję, dzięki dodatkowi mąki ziemniaczanej. Ale nie jest zapychające dzięki warstwie jagód. Te zaś sprawiają, że typowa babka piaskowa bardzo zyskuje na smaku. Polecam.Składniki:Ciasto:• 4 jajka• 1 kostka masła• 1 szklanka cukru (w tym 1 cukier waniliowy) • 1 szklanka mąki ziemniaczanej• 1 szklanka mąki• 1,5 łyżeczki proszku do pieczenia• 1 łyżka kakao Owoce:• ½ kg jagód (użyłam mrożonych)• cukier do smaku• kisiel o smaku owoców leśnychcukier puder - do posypaniaSposób przygotowania:1. Owoce lekko rozmrozić, włożyć do garnka i wlać 1 szkl wody. Zagotować.2. Kisiel rozmieszać w ½ szkl wody. Rozrobiony proszek wlać do gotujących się jagód. Dodać cukier. Mieszać cały czas aż do zgęstnienia masy. Ostudzić.3. Cukier i jajka dobrze rozmieszać, dodać obie mąki i proszek. Wlać roztopione i trochę ostudzone masło. 4. Ciasto podzielić na dwie części. Do jednej dodać kakao. Dokładnie wymieszać.5. Do wysmarowanej masłem i wysypanej tartą bułką foremki wlać ciemne ciasto. Na nie rozłożyć przestudzony, gęsty kisiel jagodowy. Na owoce wyłożyć jasne ciasto. Piec 40 minut w temp. 190-200 stopni.6. Podawać posypane cukrem pudrem.Smacznego. 