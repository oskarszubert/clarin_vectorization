Ten przepis mam już od dłuższego czasu, ostatnio ponownie do niego wróciłam i postanowiłam się z Wami nim podzielić. Wyobraźcie sobie sytuację: mąż wraca do domu dumny z połowu ryb, żona zagląda do wiaderka (koszyka czy siatki) a tam......... drobnica. "Okazy" mają po kilka lub kilkanaście centymetrów! I co z tym zrobić? Jeśli często zadajecie sobie takie pytanie, odpowiedzią na nie jest właśnie poniższy przepis.Składniki:• malutkie rybki - wypatroszone, oczyszczone - dowolna ilość• mąka• sól• oliwaZalewa:• 4 szkl wody• 1 szkl octu• 2 płaskie łyżki cukru• listek laurowy• ziele angielskie• gorczyca• sól do smaku• opcjonalnie: 1-2 łyżki koncentratu pomidorowegoDodatkowo na słoik:• szczypta pieprzu,• 1/2 cebuli,• 1 ząbek czosnku,• odrobina wegetySposób przygotowania:1. Rybki oczyścić, wypatroszyć, pozbawić łebków, umyć.2. Małe, sprawione tuszki posolić i obtoczyć w mące.3. Obsmażyć rybki na oliwie na złoty kolor, gorące włożyć do słoików.4. Do każdego słoika z rybkami dodać pieprz, cebulę, ząbek czosnku i wegetę.5. Zalać rybki gorącą zalewą, mocno zakręcić, odwrócić słoiki do góry dnem. Nie pasteryzować. Pozostawić odwrócone do wystudzenia.Uwagi:1. Na zdjęciach są pokazane rybki w dwóch wersjach: w mniejszym słoiku - zalewa z pomidorami, w większym - bez pomidorów. Moim zdaniem zalewa z dodatkiem koncentratu jest nieco wyrazistsza, ale moi domownicy lubią obie wersje.2. Oczywiście wg tego przepisu można także przyrządzać większe sztuki, ale trzeba je podzielić na dzwonka.3. Ocet z zalewy powoduje, że ości rybek stają się kruchutkie i są niewyczuwalne podczas jedzenia. Rybki to doskonała przekąska. Jemy je w całości! Polecam.Przepis dodany do akcji:Przetwory 2010 