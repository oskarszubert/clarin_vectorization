Kiedy zobaczyłam  ten  przepis, od razu wiedziałam, że muszę upiec takie ciasto. Podobały mi się składniki, sposób ich połączenia, a także wygląd ciasta po upieczeniu. Nie było rady. Uparłam się i już. No i upiekłam. Zapytacie – jakie wrażenia? A no różne. Ciasto jest dość ciężkie, ale naprawdę smaczne. Mnie kojarzy się ze świętami Bożego Narodzenia, bo to czas, w którym królują orzechy, ser, mak i czekolada. Świetnie wygląda, bo pasy tworzą ciekawą szachownicę. Gościom bardzo odpowiadało, a mnie... no cóż... zdecydowanie wolałabym jeść je z filiżanką aromatycznej kawy przy blasku świątecznych świec. Ale polecam do wypróbowania.Składniki:Ciasto: • 25 dag mąki• 15 dag margaryny• 10 dag cukru• 2 żółtka• 3-4 łyżki kwaśnej śmietany• 1 łyżeczka proszku do pieczeniaMasa makowa:  puszka gotowej masy makowej lub: • 25 dag maku• 1/2 szklanki cukru• 2 jajka• odrobina aromatu migdałowego• 1 łyżka masła• 1 łyżka mioduMasa orzechowa: • 35 dag orzechów włoskich• 3/4 szklanki cukru• 1 łyżka masła• 1/2 szklanki mleka• 2 białkaMasa serowa: • ½ kg białego sera• 20 dag masła• 6 jajek• 4 dag cukru pudru• 10 dag rodzynków• 1 cukier waniliowy• 1 budyń śmietankowy• 1 łyżka mąki pszennej• polewa czekoladowa według  tego  przepisuSposób przygotowania:1. Przygotować ciasto:  wszystkie składniki na ciasto połączyć ze sobą i dokładnie wyrobić.  Wyłożyć na blaszkę (24 x 40 cm) wyłożoną papierem do pieczenia. Nakłuć widelcem. Podpiec w 180 stopniach C przez 15 minut.2. Teraz czas na przygotowanie masy makowej: mak sparzyć i zemleć. Dodać resztę składników. Utrzeć. Z białek ubić pianę, dodać do maku na końcu i delikatnie wymieszać. Jeżeli używamy gotowej masy makowej nic już nie dodajemy, masę wykładamy bezpośrednio ma ciasto. Ja użyłam gotowej masy makowej. 3. Masa orzechowa: Orzechy zemleć, zalać wrzącym mlekiem połączonym uprzednio z cukrem i masłem. Wymieszać. Przestudzić. Ubić pianę z białek, dodać do orzechów i delikatnie wymieszać.4. Masa serowa: ser zemleć dwukrotnie, jeśli używamy sera z wiadereczka, nie mielimy go już. Masło rozpuścić i ostudzić. Białka oddzielić od żółtek i ubić na sztywno. Dodać do sera resztę składników. Wymieszać. Ubitą pianę dodać na końcu i wymieszać.5. Na spód wyłożyć pasek masy makowej, następnie pasek masy orzechowej . Czynność powtórzyć tak, by zakończyć paskiem masy orzechowej.6. Paski mas orzechowej i makowej przykryć warstwą masy serowej.7. Ciasto piec 70-80 minut w 170 st. C.8. Ostudzić. Można ozdobić polewą z tego  przepisu.Smacznego 