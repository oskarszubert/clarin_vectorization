Zaczynam wracać do formy. Dzisiejszej nocy było już lepiej. Nawet udało mi się przespać kilka godzin. To chyba perspektywa wolnych dwóch dni postawiła mnie na nogi. Idę do pracy dopiero w niedzielę, więc oddech naprawdę mi się przyda. Kiedy człowiek jest wyspany, inaczej patrzy na świat. A ten wygląda coraz bardziej wiosennie.Mam dzisiaj czas, więc zrobię dla mojej rodziny coś pysznego. Będzie to torcik o wyjątkowym smaku. Przepis dostałam kilka lat temu od znajomej. Na początku wydawał mi się bardzo skomplikowany, jednak szybko okazało się, że to mylne wrażenie. To opis jest po prostu długi i dokładny. Fakt, przy torciku trzeba trochę popracować, w końcu nie robi się go co tydzień. Ja wykorzystuję tę propozycję na wyjątkowe okazje lub… na specjalne życzenie moich Skarbów, które marudzą, że już dawno nie było nic dobrego (czytaj: słodkiego). Jeśli zechcecie go zrobić u siebie, Wasz wysiłek zostanie wynagrodzony wspaniałym efektem końcowym – rewelacyjnym smakiem i zachwytem degustujących. A więc biorę się do pracy. Możecie mi towarzyszyć.Składniki:Spód:- 1 szklanka mąki- 80g masła- 1 łyżka śmietany kwaśnej- 1 cukier waniliowy-  2 łyżki miodu- 1 łyżeczka proszku do pieczeniaBiszkopt (tortownicę 20 cm):- 3 jajka- 3 pełne łyżki cukru- 3 łyżki mąki pszennej- 1 łyżka mąki ziemniaczanej- 1 łyżeczka proszku do pieczenia- likier kokosowy ( ja używam ”Malibu” mojego przepisu) lub wódkaKrem budyniowy kakaowy:- 300 ml mleka- 1 budyń czekoladowy- 1 cukier waniliowy- 100g Kasi- 2 łyżki cukru- 1/3 szklanki kakaoKrem śmietanowy kokosowy:- 250 ml śmietanki kremowej- 1 śmietanfix- 2 – 3 łyżki cukru pudru- kilka kropli aromatu śmietankowego - 80g wiórków kokosowych- 50 ml likieru kokosowego ( ja używam ”Malibu” mojego przepisu) lub wódkiKrem śmietanowy cappuccino:- 250 ml śmietanki kremowej- 1 śmietanfix- 2 łyżki cukru pudru- 2 saszetki cappuccino orzechowego lub kawy 3w1 Nescafe Strong OrzechowejDekoracja:-  20g wiórków kokosowych-  2 garści drobno posiekanych orzechów ziemnych-  kilka orzeszków ziemnych całych- 5 łyżek kremu kakaowegoSposób przygotowania:1. Przygotowujemy ciasto biszkoptowe. Białka oddzielamy od żółtek. Ubijamy je, dodając cukier, na sztywną pianę. Do piany dodajemy żółtka, mieszamy. Przesiewamy na masę mąkę z proszkiem do pieczenia i dokładnie mieszamy łyżką. Przekładamy do tortownicy wysmarowanej masłem. Pieczemy biszkopt w 170 – 180 stopniach C przez 30 minut i odkładamy go do ostygnięcia. Gdy wystygnie, przekrawamy na 2 placki i nasączamy je szczodrze likierem kokosowym. 2. Następnie siekamy margarynę z mąką, proszkiem i cukrem. Dodajemy miód i śmietankę. Szybko zagniatamy kruche ciasto. Formujemy z niego kulę i wkładamy na ½ godziny do lodówki.3. W tym czasie gotujemy budyń czekoladowy i studzimy go. Tę samą blaszkę, w której piekliśmy biszkopt, wygniatamy ciastem kruchym, nakłuwamy je widelcem i pieczemy 30 minut w piekarniku, w temperaturze 200 stopni na złoty kolor. Studzimy ciasto.4. Gdy spód stygnie, z masła, 2 łyżek cukru i cukru waniliowego ucieramy puszysty krem. Do kremu po 1 łyżce wcieramy zimny budyń na zmianę z kakao. Wkładamy gotowy krem do lodówki.5. Teraz na krem kokosowy ubijamy 250 ml śmietanki na sztywno z cukrem pudrem i śmietan - fixem oraz aromatem śmietankowym. Wiórki zalewamy likierem i odstawiamy aż cały wchłoną. Sztywną śmietankę mieszamy z wiórkami kokosowymi.6. Na krem cappuccino ubijamy na sztywno pozostałą śmietankę z resztą składników.7. Na paterze kładziemy spód kruchy. Smarujemy go kremem kakaowym. Pozostawiamy do dekoracji 5 łyżek kremu. Przykrywamy krem pierwszym plackiem biszkoptowym.8. Następnie nakładamy cały krem kokosowy i przykrywamy drugim plackiem biszkoptowym.9. Wierzch i boki torciku smarujemy kremem cappuccino. Boki obsypujemy wiórkami kokosowymi i lekko je wklepujemy w krem. Na wierzch sypiemy posiekane orzeszki i również je wklepujemy w krem.10. Do strzykawki lub rękawa cukierniczego wkładamy krem kakaowy i wyciskamy kleksy na wierzch torciku. Dekorujemy ostatecznie orzeszkami ziemnymi. Wkładamy torcik na noc do lodówki szczelnie przykryty.11. Torcik nie jest bardzo słodki, więc jeśli ktoś lubi mocno słodkie kremy powinien dodać do nich po 1 łyżce cukru więcej. źródło - przepis AnginkaSmacznego. 