Przepis na to ciasto, a w zasadzie na ten tort znalazłam tutaj: http://www.wielkiezarcie.com/recipe37874.html. W formie okazałego tortu upiekła go autorka, ja jednak wykorzystałam tę recepturę, by przygotować ciasto. I dobrze zrobiłam, bo kokosowa warstwa jest, moim zdaniem, mało stabilna i nie zastosowałabym jej do tortu. Ale tak naprawdę to rzecz gustu. Samo ciasto jest bardzo smaczne i choć wygląda na pracochłonne, robi się je naprawdę szybko. Warto włożyć w nie nieco wysiłku, by zachwycić gości jego wyglądem i smakiem. W sam raz na długi weekend. Polecam. Składniki:• ciemny biszkopt z 8 jaj z tego przepisu: http://kuchniaaleex.blogspot.com/2010/08/biszkopt-kakaowy- czekoladowy.html  (8 jaj + 8 łyżek mąki, reszta składników bez zmian)Masa kokosowa:• 0,5 l mleka• 0,5 szklanki cukru• 1 kostka masła• 30 dag wiórków kokosowych• duży cukier waniliowyMasa śmietanowa:• 0,5 l śmietany 36%• 400 g serka waniliowego homogenizowanego• 3 łyżeczki żelatyny• 0,5 szklanki cukru pudruDodatkowo:• puszka ananasów• gorzka czekolada• 50 ml alkoholu (najlepiej białego rumu)• owoce do dekoracji ciastaSposób przygotowania:1. Biszkopt przekroić na 3 blaty.2. Mleko zagotować z cukrem i cukrem waniliowym. 3. Wsypać kokos i gotować do zgęstnienia masy. 4. Do gorącej masy dodać masło i dokładnie wymieszać. Przestudzić.5. Dolny blat biszkoptu ułożyć na dnie blaszki. 6. Na biszkopt wyłożyć letnią masę kokosową, przykryć drugim krążkiem biszkopta. 7. Odstawić aż masa kokosowa całkowicie wystygnie.8. Alkohol i część soku z ananasów rozmieszać na poncz.9. 0,5 l śmietany ubić na sztywno, wmiksować 450 g serka waniliowego i 1/3 szklanki cukru pudru. 10. 3 łyżeczki żelatyny rozmieszać z odrobina gorącej wody i wymieszać z masą śmietanową.11. Biszkopt nasączyć ponczem, wyłożyć 2/3 przygotowanej masy śmietanowej, ananasy i posiekaną czekoladę. 12. Przykryć ostatnim krążkiem biszkopta, nasączyć go ponczem i rozsmarować na nim równo resztę masy śmietanowej. Odstawić do ściągnięcia się masy.13. Schłodzić całość, przed podaniem ozdobić dowolnie owocami.Smacznego.Jest jeszcze czas na przygotowanie piernika staropolskiego: http://kuchniaaleex.blogspot.com/2011/11/dojrzewajacy-piernik- staropolski-wg.html 