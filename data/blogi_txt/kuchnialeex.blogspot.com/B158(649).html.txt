Jakoś dopadło mnie wiosenne przesilenie. Hmmm…. Niby wiosna za oknem w rozkwicie, listki się zielenią, kwiaty upiększają soczyste kobierce trawy, a ja nie mam siły. Mobilizuję się do pracy, przede mną bardzo intensywny tydzień, więc muszę dać radę. I dam. Człowiek nie jest taki, żeby sobie nie poradził. Dzisiaj mam mało czasu. Najpierw praca, potem zakupy, szybki obiad i popołudniowe szkolenie. Oby było ciekawe.Ponieważ  muszę się dobrze zorganizować, zrobię na obiad pulpeciki. Wystarczy mi naprawdę kilkanaście minut i chłopcy będą mieli pyszne danie. Mielone mięso drobiowe ugotowane w aromatycznym rosole smakuje świetnie. Polecam…Składniki:• 50 dag mięsa mielonego z indyka• 1 jajko• 1 średnia cebula• 2 łyżki otrębów pszennych (lub tartej bułki)• 1 łyżeczka wegety• przyprawa do kurczaka• pieprz• papryka słodka• maggi• 1 l rosołu lub 1 kostka bulionu z indyka z warzywami• skrobia kukurydziana (lub inna)Sposób przygotowania:1. Mielone mięso z indyka wymieszać z jajkiem, otrębami (można je zastąpić tartą bułką) i drobniutko posiekaną cebulą. Dodać przyprawy: wegetę, pieprz, przyprawę do kurczaka, paprykę, odrobinę maggi. Wyrobić mięso na jednolitą masę.2. Za pomocą dwóch łyżeczek zamoczonych w zimnej wodzie formować małe pulpety - wielkości dużego orzecha włoskiego.3. Obtaczać pulpety w mące. Jeśli się użyje mąki kukurydzianej, będzie to danie zgodne z wymogami diety protal.4. Obtoczone w mące pulpety odłożyć na deseczkę. W garnku zagotować rosół. Jeśli go nie ma, zagotować  wodę (około 1 l). Rozpuścić w niej kostkę bulionu z indyka i 1/2 łyżki wegety. Kiedy zacznie wrzeć, wkładać pulpety.5. Gotować na małym ogniu ok. 7 minut.6. Podawać po ugotowaniu z dowolnymi dodatkami.Smacznego. 