Czasami bywa tak, że na nic nie mam czasu. Pracy nie ubywa, mimo trwających wakacji. O urlopie mogę tylko pomarzyć.  Obrazy z wakacji obejrzę, ale najpewniej  w albumie. Wpadam do domu popołudniami i nie mam siły. A dziś przede mną jeszcze służbowe spotkanie, które pewnie potrwa kilka ładnych godzin. Po południu wraca Dario. Wstałam więc rano i upiekłam mu błyskawiczne babeczki z jagodami. Wprawdzie muffinki z jagodami, prezentowałam Wam już wcześniej, ale żeby je upiec, trzeba mieć w domu jagody, migdały, śmietanę i jogurt. Ja nie miałam. Sięgnęłam więc po gotowy produkt Gellwe – Babeczki z jagodami. Wypróbowałam go i mogę Wam z pełną odpowiedzialnością polecić. Wiem, wiem, słyszę te pełne oburzenia głosy ortodoksyjnych kucharzy, którzy zarzekają się, że oni nigdy w życiu…. Absolutnie…. Jak można…. A ja twierdzę, że od czasu do czasu można. Gotowe produkty są dziś naprawdę dobrej jakości i szczególnie przydadzą się tym, którzy nie mają talentu do pieczenia lub tym, którzy po prostu nie mają czasu. A babeczki pachną i smakują wspaniale.  Składniki:  • 100 ml ciepłej wody • 2 łyżeczki domowego cukru waniliowego,  • 2 jajka • 100 ml oleju • 75 ml mleka 3,2% • gotowa mieszanka do wypieków Babeczki z jagodami Gellwe  Sposób przygotowania:  1. W opakowaniu znajdują się: 1 paczka z mieszanką do wypieku, 1 paczka z suszonymi jagodami, 12 papilotek.    2. Do miseczki wlać ciepłą wodę i dodać 2 łyżeczki cukru.  Zamieszać, do rozpuszczenia się cukru. 3. Wsypać do wody jagody. Zamieszać, zostawić na 2 minuty.    4. Odcedzić na sitku, owoce przelać zimną wodą, wyłożyć na papierowy ręcznik i osuszyć. Jagód nie ma zbyt wiele, ale w sezonie możemy dorzucić garść świeżych - jeśli mamy.    5. Przygotować formę na muffiny, rozłożyć do wgłębień papilotki. 6. Mieszankę do wypieku przesypać do misy. Dodać jajka, mleko i olej. Miksować na najwyższych obrotach przez około 2 minuty. 7. Do ciasta wsypać jagody, delikatnie przemieszać widelcem. Ciasto rozłożyć do foremek.     8. Wstawić do piekarnika nagrzanego do 175 stopni C (dół + termoobieg, środkowy poziom) na 18-20 minut.   9. Wystudzić na kratce.    Smacznego.    Wpis zawiera lokowanie produktu. 