Dzisiaj przygotowałam na obiad coś nietypowego. Te knedle uwielbiają moi chłopcy i dla nich je przede wszystkim robię. Mnie, mówię szczerze, nie powalają na kolana. Są smaczne, ale knedle kojarzą mi się z owocami i takie lubię najbardziej. Jednak mężczyźni mają inne smaki i wolą „konkrety”. A to danie rzeczywiście jest konkretne – syte i aromatyczne. Świetnie smakuje także jako dodatek do gulaszu.Polecam.Składniki:• 2 szklanki ziemniaków ugotowanych i przeciśniętych przez praskę• 1 duże jajko• 1,5 szklanki mąki• odrobina soli• 30 dag pieczarek• 1 cebula• kawałek boczku• oliwa• przyprawy: wegeta, pieprz, czosnek lub inne ulubioneSposób przygotowania:1. Ziemniaki ugotować, przecisnąć przez praskę. Powinno ich być tyle, by zmieściły się w dwóch szklankach. Zostawić do ostudzenia.2. Pieczarki obrać, opłukać, pokroić na drobne kawałki.3. Cebulę obrać, posiekać drobno, podsmażyć na rozgrzanej oliwie, lekko oprószając wegetą.4. Dodać do cebuli pieczarki, podsmażyć, doprawić, aby farsz był wyrazisty w smaku.5. Do ziemniaków dodać jajko, mąkę i sól. Wyrobić ciasto.6. Z ciasta formować placuszki, nadziewać je farszem grzybowym, dokładnie sklejać. Z podanej porcji otrzymamy 10 średnich knedli.7. Zagotować wrzątek z solą i odrobiną oliwy. Na wrzątek wkładać knedle. Po wypłynięciu gotować je 5 minut na małym ogniu.8. Podawać polane zrumienionym boczkiem. Świetnie smakują także odsmażone na rumiano kolejnego dnia.Smacznego.Przepis dodany do akcji:Wasze pomysły na smaczne obiady.Pomysł na danie zaczerpnięty z książki "Kluski i kluseczki" 