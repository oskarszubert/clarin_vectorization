Nowy tydzień zaczynam od ciasta. Powstało ono na bazie babki błyskawicznej, która cieszy się wśród Was wielką popularnością. Tym razem proponuję ją w wersji waniliowej. Ciasto przygotowuje się naprawdę chwilę. Ja wykorzystałam swój mikser z obrotową misą, przy którym ograniczam się do włożenia poszczególnych składników do pojemnika. Mikser sam ubił jajka z cukrem i wanilią, idealnie połączył tę masę z mąką oraz roztarł z nią roztopione masło. Na końcu do waniliowego ciasta wsypałam czekoladowe kropelki, które pięknie się zapiekają nawet w wysokich temperaturach. Po 30. minutach z piekarnika wyjęłam puszystą, nakrapianą czekoladą babkę z chrupiącą, maślaną skórką. Wystarczyło ją oprószyć chmurką cukru waniliowego. Polecam.Składniki:• 5 jajek• 1 kostka masła• 1 szklanka cukru (w tym 1 duży cukier waniliowy) • 0,5 szklanki mąki ziemniaczanej• 1,5 szklanki mąki• 1,5 łyżeczki proszku do pieczenia• czekoladowe kropelki• masło• bułka tartaSposób przygotowania:1. Cukier i jajka dobrze rozmieszać, dodać obie mąki i proszek. Wlać roztopione i trochę ostudzone masło. 2. Do surowego ciasta waniliowego wsypać czekoladowe kropelki. Delikatnie wymieszać.3. Tak przygotowane ciasto włożyć do wysmarowanej masłem i wysypanej tartą bułką foremki. Piec 35 minut w temp. 190-200 stopni. 4. Po upieczeniu posypać cukrem pudrem.Smacznego. 