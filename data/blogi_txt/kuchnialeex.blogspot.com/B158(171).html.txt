A dzisiaj, w niedzielę, czas na pyszne ciasto. Ponieważ ja jestem znów w pracy (czasami mam wrażenie, że pracuję na okrągło), moi chłopcy zostali sami w domu. Oczywiście, po wczorajszej wyprawie na grilla, wrócili do domu objedzeni jak bąki i dlatego stwierdzili, że dziś robią sobie post. Już to widzę! Oni i post! Po prostu nie chce im się nic gotować. Ale obiad już im naszykowałam, a na deser dostaną pyszne ciasto. Upiekłam je, wykorzystując sezonowe owoce. Nawet nie spodziewałam się, że będzie tak dobrze smakowało. Wykorzystałam ten przepis mojej przyjaciółki, ale zamiast jabłek (choć szarlotka Anes jest przepyszna) przełożyłam warstwy ciasta mieszaniną rabarbaru i truskawek. Efekt jest naprawdę świetny, ale musicie ocenić to sami. Składniki:• 3 szkl. mąki• 1/3 szkl. cukru• 250 g masła• cukier waniliowy • mały proszek do pieczenia • 5 żółtek• 80 dag rabarbaru• 30 dag truskawek• 1 łyżka żelatyny• 1 cukier waniliowy• ¾ szklanki cukruSposób przygotowania:1. Rabarbar umyć, obrać, pokroić na małe kawałki. Zasypać cukrem i cukrem waniliowym, pozostawić na 15 minut, aż puści sok. Wstawić garnek na gaz i dusić ok. 30 minut. 5 minut przed końcem dodać umyte truskawki. Wsypać żelatynę i mieszać, aż się rozpuści. Odstawić, aby owoce lekko przestygły.2.Piekarnik nagrzać do temperatury 180 stopni.3.Wszystkie składniki wrzucić do miski i ścisnąć kilka razy. Nie mieszać dokładnie. Ciasto konsystencją ma przypominać kruszonkę.4.Tortownicę lub średnią blachę wysmarować margaryną lub masłem, można też wyłożyć papierem do pieczenia.5.Wysypać połowę ciasta. Wyłożyć owoce (mogą być jeszcze ciepłe).6.Na owoce wysypać resztę ciasta.7.Wstawić do piekarnika nagrzanego do 180 stopni. Piec 1 godzinę.8.Wyjąć,pozostawić do ostudzenia. Podawać posypane cukrem pudrem lub ze świeżymi owocami.UWAGA: ciasto kroimy ostrym nożem!Smacznego.Przepis zgłoszony do akcji Olgi: 