Dzisiaj proponuję Wam kolejny przepis na pyszne ciasto wg receptury Anginka. Jest naprawdę wyjątkowe. Jego wyśmienity smak będzie odpowiadał nie tylko miłośnikom kawy, ale także innym. Robi się je szybko, a efekt – rewelacyjny, szczególnie z małą czarną….Składniki:Ciasto kruche:• 3 szklanki mąki • 2 szklanki cukru pudru• 5 żółtek• kostka 250 g masła• 3 łyżeczki proszku do pieczenia• 2 łyżki kawy rozpuszczalnej• 1 łyżka kakao• 1 łyżeczka śmietany• aromat waniliowyNadzienie:• paczka okrągłych biszkoptów• 2 łyżki kakao• 20 g wiórków kokosowych• 1 paczuszka kawy 3 w 1(porcja na 1 kubek)Beza kokosowa:• 5 białek• 1 paczka budyniu waniliowego• 1 szklanka cukru• 80 g wiórków kokosowych• 1 łyżka mąki• 1 łyżeczka proszku do pieczenia• 1 łyżka oliwyPonadto:• 1 szklanka kawy z 3 łyżeczekSposób przygotowania:1. Zaparz mocną kawę z 1 szklanki wrzątku i 3 łyżeczek kawy. Ostudź. 2. Mąkę przesianą i wymieszaną z proszkiem do pieczenia dokładnie posiekaj z masłem. 3. Dodaj żółtka, śmietanę, aromat i cukier puder, zagnieć ciasto. Jeżeli jest za suche dodaj odrobinkę śmietany, a jeżeli się klei dosyp trochę mąki. (konsystencja ciasta zależy od wielkości jajek, rodzaju masła czy śmietany). 4. Teraz z powstałego ciasta oderwij około 1/5 i włóż do zamrażalnika. Pozostałe ciasto podziel na 2 połowy.5. Pierwszą od razu rozwałkuj na okrągły, niezbyt gruby placek, zawiń w ściereczkę i włóż do zamrażalnika. Drugą połowę ciasta zagnieć z kakao i kawą przetartą przez sitko. Rozwałkuj jak białe. 6. Włóż zawinięte w ściereczkę do zamrażalnika. Przygotuj tortownicę o średnicy około 25 cm i wysmaruj ją tłuszczem, obsyp tartą bułką.7. Po około ½ godziny z zamrażalnika wyjmij dużą białą część ciasta i jeszcze raz przewałkuj na okrąg o około 27 cm średnicy. Placek ten włóż do tortownicy, lekko go przygnieć. Z nadmiaru ciasta podnieś brzegi. Następnie wyłóż biszkopty maczane całe w kawie brzuszkami do góry, a na nie rozłóż nadzienie. 8. Wykonasz je mieszając wiórki z kawą suchą i kakao oraz 3 łyżkami naparu z kawy w szklance. Rozprowadź nadzienie na biszkoptach kładąc więcej w szpary między biszkoptami. Na to połóż placek z ciemnego ciasta. Powinien być okrągły i równo przylegać do brzegów tortownicy. Połóż na nim pozostałe biszkopty maczane w kawie. 9. Z białek ubij pianę, wsyp cukier, jeszcze raz ubij. Do sztywnej piany wsyp budyń, mąkę, proszek do pieczenia i wiórki kokosowe, wlej oliwę, delikatnie wymieszaj. Tą masą posmaruj drugą warstwę ciasta i przykryj kratką z pasków białej 1/5 ciasta. 10. Ciasto wstaw do gorącego piekarnika i piecz około 45 minut. Smacznego.źródło - przepis Anginka opublikowany za jej zgodą :)) 