Oczekiwania na meble ciąg dalszy. Już niedługo - powtarzam sobie każdego dnia. Przyznaję, odliczam godziny do chwili, kiedy zobaczę swoją kuchnię w nowej odsłonie. Będę mogła wreszcie wypróbować wszystkie sprzęty i nowe pomysły.Tymczasem proponuję Wam coś na grilla. Są to pyszne faszerowane bułeczki. Podczas ich przygotowywania inspirowałam się tym przepisem.  Gdy zobaczyłam je pierwszy raz, doszłam do wniosku, że to świetny pomysł na przyjęcie przy grillu. Każdy z was zapewne przeżył taką sytuację, gdy płomień pod rusztem rozpala się wolno, a zaproszeni goście zaczynają się niecierpliwić, bo są głodni. W takiej sytuacji doskonałym rozwiązaniem są te bułeczki. Robimy je w domu, a w ogrodzie zapiekamy kilka minut. Z powodzeniem możemy wykorzystać do tego rozpalający się grill. Spróbujcie. U mnie zrobiły furorę. Polecam.Składniki:• 10 małych bułeczek• 1 kg pieczarek• 1 duża cebula• 20 dag sera żółtego• ½ papryki czerwonej• 1 podwójna pierś z kurczaka• odrobina masła• przyprawy: słodka papryka, przyprawa Kotanyi do pieczonego kurczaka, czosnek granulowany, pieprz świeżo zmielony, maggi• oliwa• folia aluminiowaSposób przygotowania:1. Pierś kurczaka pokroić drobną kostkę. Przełożyć do miseczki i przyprawić, podlać oliwą i  odstawić do lodówki.2. Pieczarki obrać, umyć  i pokroić na małe kawałki.3. Cebulę pokroić kostkę.4. Na patelni rozgrzać trochę oliwy, włożyć kurczaka i podsmażyć przez kilka minut.5. Dodać cebulę, podsmażyć.6. Na patelnię do mięsa i cebuli włożyć pieczarki, doprawić odrobiną maggi.7. Smażyć do całkowitego odparowania płynu. Zestawić z ognia.8. Paprykę pokroić drobną kostkę.9. Ser zetrzeć na dużych oczkach tarki.10. Paprykę i połowę sera dodać do pieczarek i mięsa.11. Z każdej bułeczki odciąć wierzchołek.12. Z bułeczek wyjąć miąższ.13. Środek każdej bułeczki wysmarować masłem.14. Bułeczki wypełnić farszem. Na wierzch każdej nałożyć odrobinę startego sera.15. Naszykować kwadratowe kawałki folii. Każdy posmarować oliwą (ja robiłam to ręcznikiem papierowym, aby warstwa była cieniutka). Na środku położyć bułeczkę, zawinąć dokładnie.16. Kłaść każdą bułeczkę na ruszt grilla. Piec ok. 15 minut. Podawać gorące.Smacznego. 