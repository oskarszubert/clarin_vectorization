Wróciłam do kuchni. Dziś wymyśliłam dukanowską potrawkę, na którą Was zapraszam. Bardzo fajnie smakuje połączenie mięsa drobiowego, czosnku, cebulki i pieczarek. Danie jest syte i całkowicie zgodne z zasadami diety. Polecam.  Składniki:  • 50 dag mielonego mięsa drobiowego • 50 dag pieczarek • 1 cebula • 2 ząbki czosnku • skrobia kukurydziana • sól, pieprz • natka pietruszki  Sposób przygotowania:  1. Na suchej patelni zeszklić z odrobiną wody pokrojone na kawałki pieczarki i cebulę pokrojoną w kostkę.    2. Doprawić solą i pieprzem.   3. Odparować płyn. Podsmażyć, delikatnie rumieniąc. Do składników na patelni wycisnąć czosnek.   4. Do pieczarek z cebulą włożyć mielone mięso. Dokładnie wymieszać.   5. Potrawę przełożyć do garnka. Zalać wodą i gotować ok. 15 minut.   6. 1 łyżkę skrobi rozmieszać z zimną wodą. Zagęścić potrawkę. Zagotować.   7. Do potrawki dodać natkę pietruszki. Danie podawać gorące. Smacznego. 