Wczoraj były Pauliny urodziny. Musiałam być dla niej miła i nie denerwować jej. Mała oczywiście wykorzystała okazję i wyciągnęła mnie na podwórko. Kiedy już się ubierałyśmy ktoś zapukał do drzwi. Zdążyłam włożyć tylko jendnego buta (dodam, że lewego) a zamiast jednego dzieciaka do zabawiania miałam dwoje. Przyszła Daria. Ale co robić- poszłam. Na początku było nijak. Tradycyjne rzucanie się śnieżkami, robienie orzełko-aniołków i lepienie minibałwanka. Później wpadły na pomysł żeby iść na podobno super ślizgawkę. Niechętnie, ale poszłam. W końcu jubilatce się nie odmawia. Daria wyciągnęła sanki :) I się zaczęło! Na widok sanek stałam się znowu dzieckiem. Niechęć zupełnie gdzieś przepadła, a ja z pełnym uśmiechem buszowałam na sankach! Ale była zabawa. Choć starałam się powstrzymywać od zjeżdżania to i tak nic z tego nie wyszło. Po pierwszym razie, był drugi, trzeci i kolejne! Nic już mnie nie hamowało, nawet stojący wkoło dorośli. A co tam. Znowu poczułam się dzieckiem i chyba też tak wyglądałam. :P Z trudem ciągnęłam je dwie po chodniku, ale z wielką frajdą sama siedziałm na sankach! :) To był naprawdę udany dzień. :D Wyszalałam się za wszystkie czasy. Mój "kompleks braku sanek" został na jakiś czas zaspokojony. I bardzo się z tego cieszę :DA spodnie już wyschły :P 