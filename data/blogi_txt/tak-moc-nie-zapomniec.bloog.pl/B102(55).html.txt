Taka piosenka Natalii Oreiro chodzi mi po głowie "Me muero de amor". Być może dlatego, że pewna stacja wznowiła emisję Zbuntowanego Anioła i czasem zdarza mi się obejrzeć taki czy owaki odcinek :)   A w związku z tym nuceniem.... aj tak chciałabym znać hiszpański... na liście pt. "Chciałabym..." znajduje się wiele pozycji, wiele rzeczy, które chciałabym umieć zrobić, móc dokonać. Znajdziesz tam i grę na gitarze, wspomniany już hiszpański czy nawet język miłości - włoski, zdrowe oczy- bez okularów, wielką wyprawę- taką po krańce świata, by móc zwiedzić nie siedem a siedemdziesiąt siedem cudów świata. Spotkać tam możesz mnie jako odkrycie - powieściopisarkę roku, tańczącą z wilkami i pięknego łabędzia. Wiele rzeczy, wiele myśli, chęci tli się w mojej głowie, a tymczasem.....   ... a tymczasem potrafię tylko marzyć. 