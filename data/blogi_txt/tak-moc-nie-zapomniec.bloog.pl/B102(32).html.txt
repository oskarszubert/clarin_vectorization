Jest już listopad, mamy za sobą doroczne święta (dla niektórych czas zadumy, dla innych poprostu wolne). Ja mam także za sobą próbną maturę z matematyki (ale tego wolałabym nie komentować :P). Coraz szybciej i nieubłagalniej zbliżam się do maja 2010. Ale nie to jest moim głównym problemem w tej chwili, nie to. Sprawą nr 1 jest w tej chwili Kacper: otóż 1 listopada, w godzinach wieczornych usłyszałam pytanie: " Czy chcesz być moją dziewczyną?" .... i tu się zaczynają schody. Czy ja chcę? czy wogóle wiem czego teraz chcę? No nie wiem.Chciałam się rozdwoić to mam te swoje rozdwojenie, kurde no! Mam wrażenie, że jedna półkula mózgowa mówi mi "całuj go!", a druga "odsuń się!". Pogubiłam się. Nawet drzewko decyzyjne Agi mi nie pomogło. Bo z jednej strony:- lubię jego sposób bycia (z drobnymi wyjątkami)- uwielbiam jego niepohamowany entuzjazm (on ciągle znajduje powód do śmiechu, co więcej potrafi mnie rozbawić)- super mi się z nim rozmawia (nawet jeśli to on mówi więcej niż ja)Ale z drugiej strony: - on i ja to dwa inne światy, różnimy się totalnie (środowisko, zainteresowania, charaktery)- mam maturę (muszę skupić się na książkach, a nie na chłopcu)- nie mam w zwyczaju stania na klatce czy łażenia na piwo (a to byłby pierwszy powód do kłótni)I co z tym fantem dalej zrobić? Tak naprawdę to się boję "mieć chłopaka". Potrzebuję bliskości, kogoś bliskiego. Ale też mam wrażenie, że to ogranicza moją wolność. Czuję jakąś pętlę, która zaciska się wokół mnie. Tym wszystkim postawił mnie pod ścianą. Dlaczego muszę wybierać?! CZuję, że to jest tak: albo będę jego dziewczyną, albo koniec znajomości, nawet koleżeństwa. Nie chcę wybierać pod taką presją, bo mogę wybrać źle. Wpakuję się w coś z czego nie będę umiała się wydostać albo skażę się na kolejną pustkę. Gadam głupoty i robię głupoty...idę do biedronki.. o przepraszam do centrum handlowego :D idę. 