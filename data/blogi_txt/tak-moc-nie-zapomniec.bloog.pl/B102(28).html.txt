Rozpoczęły się wakacje. Dla mnie zaczęły się one z zerowym stanem konta, a nawet z debetem -1284 złotych polskich. Tyle właśnie kasy muszę wytrzasnąć. Skąd? Nie mam pojęcia, chyba poprostu pójdę i wykopię z ogródka. Plan dobry... tyle, że ja nie mam ogródka :/Ostatnio śnią mi się różne dziwne rzeczy, bardzo dziwne. Zaczęło się od kostiumów z epoki, autokaru pełnego wrzeszczących ludzi i nauczycielki chemii goniącej mnie z klapkiem w ręku (...) Potem przyszedł czas na morderstwo 104-letniej Choińskiej pozorowane na samobójstwo z rozdartą suknią ślubną i wysokimi schodami w tle na ulicy Cmentarnej, w tzw. bloku cukrowniczym (...) Skąd tam pani Ch.? Nie mnie to wiedzieć. Później, co najdziwniejsze, był on. Pojawiający się z nikąd, ratujący przed sforą wilko-psów, machający łopatą w pocie czoła podczas wyrównywania  drogi do domu. Razem brnęlismy w śniegu bez śniegu. W miejscu znanym, a jednocześnie nierozpoznanym, wśród tysiąca niebieskich łopat. Matematyk. (...) I minionej nocy: okupacja- jedyne wyraźne słowo w tym śnie. Małe budki, pot i ten żar płonącego ciała. Próbowałam je gasić, gasić tego płonącego kogoś. Nie widziałm niestety twarzy. I nagle koniec. Horczaki, a tam dziadek Edward podający mi coś zielonego w talerzu.. "To pomoże ci.."-tyle pamiętam. Urywa się (...)Sny czasami wloką się w nieskonczoność, czasem trwają zbyt krótko. Ten ostatni mógłby jeszcze trwać... 