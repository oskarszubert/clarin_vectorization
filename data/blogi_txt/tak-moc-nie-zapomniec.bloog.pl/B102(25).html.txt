Ostatni miesiąc- miesiąc bardzo dziwny, pędzący, pogmatwany. Było minęło. Uporałam sie z problemami szkolnymi, komunią siostry, a w końcu z apatią, która dopadła mnie tak nagle. No i co najważniejsze wróciłam do pisania! Co mnie skłoniło? Niewiarygodne, ale właśnie szkoła. Od kilku lat owa instytucja napawa mnie wstrętem i psuje nawet najlepszy mój dzień. Jednak dziś było zupełnie inaczej, a przynajmniej skończyło się ciekawą sytuacją. Po prostu filmowy happy end! Nauczyciele zatrzasnęli się w pokoju- ich azyl stał się więzieniem. Całą przerwę i 20 minut lekcji przesiedzieli uwięzieni, bite pół godziny, zanim dzielny pan Janek uwolnił ich z potrzasku. A komu zawdzięczam ten incydent? Oczywiście rezolutnej pani profesor M. I jak tu jej nie kochać?!  Humor poprawiony, uśmiech powrócił i ja też wróciłam do życia!19. zaczynam kurs na prawo jazdy. Mam nadzieję, że ulice Podlasia to wytrzymają :) 