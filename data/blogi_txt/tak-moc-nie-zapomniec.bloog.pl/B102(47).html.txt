Miesiąc nieobecności mogę usprawiedliwić tym, że przy tak wielkich upałach nawet mnie nie chce się pisać. Siedzenie przed monitorem już mnie nudzi. Nie mam nic do robienia ani w świecie rzeczywistym ani tu w wirtualnym. Nie ma też niczego do opisywania. Każdy kolejny dzień jest bardzo podobny do poprzedniego; więc co tu opisywać? Może od października zacznie się coś dziać. Choć wtedy wątpię czy znajdę chwilkę na zalogowanie się i nową notkę. Zobaczymy,  czy zawalą mnie nauką czy dadzą labę taką jak z opowiadań Beaty. Trochę już mi tęskno do ludzi, do nowych miejsc. Ale co zrobić?  jeszcze jeden miesiąc najdłuższych wakacji życia muszę ścierpieć. Notki powstają, ale nie tu. Częściej zaglądam do tamtego zeszytu. Łatwiej wziąść długopis w rękę niż czekać na logowanie.... Łatwiej i bez widzów. 