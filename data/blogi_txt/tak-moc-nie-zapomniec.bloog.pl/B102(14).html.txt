Kolejny tydzień za mną, a raczej za nami, bo to nie tylko ja zmagam się z szarą rzeczywistością szkolną. JAk narazie jest dobrze. Chwile stresu i nerwówki przetykam sobie tętniącymi śmiechem przekomarzaniami z Agą. Oj jak ja lubię ją denerwować, ona mnie chyba też :P TAk sobie myślę, że fajnie jest mieć obok siebie kogoś kto wyciągnie cię z najgłębszego dołka, kto śmieje się razem z tobą, ale i potrafi też wspólnie pomilczeć. (jaka głębia filozofii no nie?)"..W sercu mym niepewność trwa.." Sercem garnę się, ale rozumem odrzucam myśl o Piotrku. Nie mogę zrobić świństwa Beacie, po rozmowie z nią wiem, że nie jest on jej obojętny. NIe mogę więc go poznać. Gdybym to zrobiła nie potrafiłabym powstrzymać słów, zachowania wskazującego jednoznacznie na moje zadurzenie. Nie potrafiłabym wtedy chłodno stać obok niego, rozmawiać. Dlatego zostało mi tylko jedno wyjście: zapomnieć! Będzie to trudne, bo jak dotychczas zawsze tkwił mi w pamięci. Już od roku zaprzątam sobie nim głowę i nie mogę się uwolnić. Dopóki nie wymażę go z mojej głowy, nie nadejdzie żaden inny czas, żadnym innym się nie zainteresuje. Biegać nie idę, czeka mnie za to spotkanie z "Mistrzem i Małgorzatą". Interesujące? .. WCALE NIE! 