Kolejny dzień. To jeden z cyklu nudne godziny. Siedzę w domu i czas spędzam na nicnierobieniu. Zaczyna powoli mnie to wkurzać. Może w końcu coś zrobię z tym wolnym czasem. Może, bo znając siebie samą, u mnie nic pewnego. Od pomysłu do realizacji długa droga. Dziś przekonałam się o tym aż za dobrze. Znalazłam stary sarafan w kolorze zgaszonego bordo. Chciałam go skrócić, przerobić na moje wymiary, doczepić parę kwiatków itp. Ale to nie takie proste jak mi się zdawało. Bez profesjonalnej maszyny dużo nie zdziałałam, a sarafan wylądował w koszu na śmieci. Marzenia o szyciu własnych ubrań narazie odkładam na wyższą półkę. Co nie znaczy, że kiedyś nie najdzie mnie ochota, aby  do nich powrócić. Dziękuję Bogu, że ochronił mnie wczoraj. Dziś to ja sama zawaliłam sprawę. Zawiodłam na całej linii. Boję sie, tak po ludzku się boję. Nie wiem jak mam siebie uratować... nie wiem. Rutyna dnia przygasza mnie jeszcze bardziej. 