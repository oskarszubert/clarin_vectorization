Wiara, że ludzie są dobrzy, nie czyni ich takimi. Kiedyś wierzyłam. Wierzyłam po pierwszym, po drugim, nawet po trzecim i czwartym rozczarowaniu... dziś już nie wierzę, nie ufam. Owszem są ludzie, którym mogę powierzyć własną duszę, moje całe życie, ludzie stojący przy mnie bez względu na wszystko. Któż to taki? Moja rodzina: mama, tata, siostry; oni są przy mnie. Nie stoją gdzieś obok, ale są tuż tuż. I za to im dziękuję! :*Lecz są też pozostali. Kategoria ludzi obcych mi zarówno fizycznie jak i duchowo. Często byłam wystawiana, porzucana, wykorzystywana i odpychana. Bolało za każdym razem, tak bardzo, że zaczęłam stawiać mur. Oddzieliłam siebie od tych, którzy wyrządzali mi krzywdę, może nie fizyczną, ale psychiczną. Czy ja nie chciałam mieć mnóstwa koleżanek? Czy w przedszkolu nie chciałam bawić się wspólnymi lalkami? Chciałam! Chciałam tego bardzo! Ale wtedy nikt nie przyjął mnie do swojego grona. Teraz ja nie chcę tam wejść! Poradzę sobie sama! Bez tych wszelkich niby koleżanek!Zawiodłam się i to nie raz. Ślad pozostał, dlatego proszę nie rań mnie więcej.... 