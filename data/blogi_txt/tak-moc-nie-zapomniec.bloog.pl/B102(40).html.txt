Ta data zawsze oznaczała białą goroączkę w mojej rodzinie. Tak, imieniny mamy. W tym roku wypadły w sobotę, a więc goście zjadą jutro, czyli w niedzielę. Dziś tymczasem wielkie pieczenie, smażenie, gotowanie,  no i oczywista wielkie sprzątanie! Jak się odnalazłam w tym rozgardiaszu? Nie ciekawie. Harowałam cały dzień i ani jednego "dziękuję" nie usłyszałam. Na dodatek musiałam znosić jakieś fochy Pauliny. Naśladując Dodę, powiem: Masakra!Jestem wykończona. Ale mimo to dokończyłam lekturę pierwszej od długiego czasu książki nie narzuconej mi , a wybranej przeze mnie. Nie twierdzę, że był to dobry wybór. Poprostu podeszłam do półki, wyciągnęłam rękę i wyjęłam pierwszą zieloną okładkę. Pomyślałam wtedy: "Zielony? Kolor nadziei. Może będzie dobra". No i była całkiem całkiem. Nic wybitnego, a już na pewno nie bestseller, ale zrobiła swoje. Odprężyła mnie, wyzbyła ze mnie cały stres maturalny. Za to należy się co najmniej Pulitzer, a co! Historia kariery i odkrywania samej siebie pewnej koloryzatorki z NY jest banalna. Ma oczywiście szczęśliwe zakończenie, ale to nic. 