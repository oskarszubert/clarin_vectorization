Nigdy, przenigdy nie lekceważ przeciwnika! Choćby nie wiem jak bardzo wydawałby się błahy i niepozorny, choćby na co dzień wydawał się miły i przystępny - nigdy go nie lekceważ! Albowiem w onym dniu wyzwania stawi się przed Tobą wraz ze swoim prawdziwym ja. Ujawni swe niecne zamiary i podłoży świnię w najmniej spodziewanym wymiarze okrucieństwa. Za chwilę mam kolejne zaliczenie.... i wbrew powyższemu zamiast choć przeczytać prezentacje wysłane przez pułkownika, ja piszę notkę. Aj, a ponoć "po szkodzie" człowiek mądrzeje. Niestety niby przez całe życie uczysz się na błędach, a i tak umierasz durniem! Jestem kompletnym przykładem" durniowato-gamoniowatej" postawy małego człowieczka. Małego w swej przeciętności, małego w swej walce z przeciwnościami.   Idę piętro wyżej dokończyć dzieła lekceważenia. Nie życzcie mi powodzenia, bo i tak nie skorzystam z daru Waszego. 