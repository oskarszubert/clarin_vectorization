31 stycznia 2008r. koniec pierwszego miesiąca nowego roku, koniec pierwszego rozdziału nowego życia. Jaki bilans? Sama nie wiem. Na pewno nie będzie on dodatni. O wiele więcej było porażek niż sukcesów. Ale wciąż mam nadzieję na lepsze jutro.Napisałam kolejny wiersz (a raczej wierszyk). Tym razem jest bardziej optymistyczny niż pozostałe. Już nie o mnie tylko tak ogólnie o wszystkim. Chyba przestałam skupiać się  tylko na tym co złe wokół mnie i co złe we mnie. Dostrzegłam jakby światełko w ciemnym tunelu. I jest mi z tym całkiem dobrze, nadzwyczaj dobrze :)Chodzi mi po głowie też kolejny list. Do przyjaciela. Jednak nie bedę mogła go wysłać :( jeszcze nie znam adresu. Obym poznała go jak najszybciej, bo potrzebuję kogoś kto zrozumie, przytuli, rozśmieszy... Tak bardzo tego potrzebuję, że czasami wyobrażam sobie jaki jest, czym się interesuje.... mój własny, prywatny przyjaciel. (...) 