I tak to okazuje się, że bez jajka można upiec bardzo smaczny, puszysty, łatwy i dośc szybki placuszek. Mało jest takich przepisów a i uważam, że są niezwykle cenne gdy mamy ochotę na ciacho a w lodówce ani jednego jaja. Ciasto to jest przeznaczone dla alergików i weganów ja jednak nie należę do żadnych z tych grup dlatego przekształciłam je pod siebie. W nawiasach moje zmiany. Także w pierwotnej wersji z malinami u mnie z powodu braku bez. Nie jest to duże ciacho ale spokojnie zaspokoi naszą zachciankę. Polecam !!! Przepis Pinkcake z bloga Trochę inna cukiernia.    Składniki :   1,5 szklanki mąki 2 łyżki kakao 3/4 szklanki brązowego cukru nierafinowanego szczypta soli morskiej 3/4 łyżeczki sody 1/2 szklanki oleju 1 łyżeczka octu balsamicznego 1 łyżka ekstraktu waniliowego 1 szklanka mleka roślinnego, koziego ( u mnie krowie ) ponad to : garśc malin ( mogą byc mrożone, ja pominęłam )  Wszystkie składniki suche : mąka, kakao ( przesiałam ), cukier, sól, sodę, mieszamy razem. W drugiej misce łączymy mokre składniki: olej, ocet, ekstrakt, mleko. Następnie zawartości obydwu misek łączymy razem i mieszamy za pomocą łyżki, łopatki tylko do połączenia składników - tak jak na muffinki. Jeśli używacie malin to teraz dodajemy połowę. Mieszamy.  Ciasto przelewamy do tortownicy o średnicy ok 18 cm ( u mnie 17 cm ) wcześniej wyłożyłam ją papierem do pieczenia. Z wierzchu posypujemy resztą malin. Pieczemy w 175°C przez ok 30 minut do tzw. suchego patyczka ( u mnie ciasto piekło się ok 10-15 minut dłużej ). Jeśli patyczek po wyjęciu będzie suchy od razu ciasto wyjmujemy z piekarnika, nie trzymamy go tam dłużej. Smacznego :) ﻿ 