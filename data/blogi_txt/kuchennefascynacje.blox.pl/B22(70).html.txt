Szybka w przygotowaniu, pożywna, smaczna. Przepis Donny Hay. Składniki : ( na dwie spore porcje lub 3 umiarkowane )  1 łyżka oliwy 2 ząbki czosnku pocięte na plasterki ( ja posiekałam w drobną kostkę ) 1 posiekana cebula 1 kiełbaska chorizo ( w przepisie nie ma wagi ja dałam 96 g i to w zupełności wystarczy ) 200 g ryżu 500 ml bulionu z kurczaka ( dodałam warzywny ) 1 puszka ( 400 g ) pomidorów ( jeśli są w całości pociąć na mniejsze kawałki ) 1/2 szklanki świeżych listków kolendry ( ja dodałam zamrożonej ale to nie to. Jeśli nie macie świeżej nie dodawajcie w ogóle ) 100 g fety  Oliwę rozgrzewamy na dużym ogniu w rondlu lub szerokiej, głębokiej patelni. Chorizo tniemy w talarki. Do garnka wkładamy cebulę, czosnek i chorizo. Podsmażamy 4-5 minut aż całość się zezłoci. Następnie dodajemy ryż, bulion i pomidory. Mieszamy. Zmniejszamy ogień i pozostawiamy na 15 minut aż ryż całkowicie wchłonie bulion i będzie al`dente. Mieszając od czasu do czasu, żeby nie przywarło do dna. Zdjąć z ognia. Podawać z listkami kolendry i pokruszoną fetą. Smacznego :) ﻿﻿ 