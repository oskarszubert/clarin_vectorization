Ciekawe wykorzystanie resztek przejedzonego ciasta lub zakalca. Na ten pomysł natknęłam się w blogu Pyszne jedzonko . Ja zrobiłam je zupełnie inaczej jednak warto zajrzeć tam jeśli chcemy zrobiść zapewne nieco szybciej. Ja postanowiłam trochę urozmaicić moje bajaderki i dorzuciłam parę smakołyków, które bardzo lubię.    Składniki :   Resztki ciasta ( bez masy ), może być zakalec ( u mnie 6 muffinek, które pozostawione nie przykryte wyschły na wierzchu) mleko kokosowe śmietana kremówka wiórki kokosowe  kakao  Ciasto pokruszyć na małe kawałki, nasączyć je mlekiem kokosowym i śmietanką ( moje były z wierzchu twarde więc dałam 1/3 puszki mleka kokosowego ( z 400ml ) i około 50 ml śmietanki ). Dokładnie mieszamy, dodajemy wiórki kokosowe ( ja dałam 10 łyżeczek ale dodajemy tyle aby ciasto mogło łatwo się formować w kulki ). Jeśli konsystencja ciasta jest za miękka do formowania wkładamy ją do lodówki na jakieś 30 minut lub godzinkę ( w zależności po jakim czasie da się swobodnie kształtować ). Kiedy już ciasto będzie dobre, wyjmujemy i  formujemy kulki. Obtaczamy w wiórkach, kakao lub w czym nam się zamarzy ;) Smacznego :) 