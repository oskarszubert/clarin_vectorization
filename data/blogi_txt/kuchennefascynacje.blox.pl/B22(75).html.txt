Drugi chutney jaki zrobiłam to chutney przepisu Nigelli. Oczywiście ma się przegryzać 2 miesiące ale nie moglam się powstrzymać żeby nie umoczyć palucha i spróbować. Mimo, że użyłam słodkich jabłek jest bardzo pyszny. Nigella pisze, że suszona żurawina jest tu dodana głównie jako kolorowy dodatek, nie wpływa na konsystencję dlatego dałam tylko połowę :) Przepis Nigella Lawson " Nigella Świątecznie ".  Składniki : ( na ok. 1 L )  750 g kwaskowatych winnych jabłek ( dałam słodkich i też wyszedł znakomity ) 250 g suszonej żurawiny ( użyłam 150 g ) 1 cebula ( dałam średnią ) 350 ml octu jabłkowego 200 g drobnego cukru 1 łyżeczka mielonego imbiru 1 łyżeczka mielonej kurkumy ( pominęłam ) 1 łyżeczka mielonego kminu 1 łyżeczka mielonej kolendry 1 łyżeczka soli  Jabłka obieramy, wykrawamy gniazda nasienne, drobno siekamy. Tak samo postępujemy z cebulą ( obieramy, drobno siekamy ;) ). Wszystkie składniki wyżej wymienione wkładamy do rondla, mieszamy. Zagotowujemy. Gdy zacznie wrzeć zmniejszamy ogień i gotujemy jak pisze Nigella w mierę intensywnie bez przykrycia przez 45 minut. Pamiętając o mieszaniu od czasu do czasu. Owoce zmiękną a chutney zgęstnieje. Gotowy sos przekładamy do wysterylizowanych, ciepłych słoików. Szczelnie zamykamy. Ja dodatkowo pasteryzowałam 15 minut. Przechowujemy w chłodnym, ciemnym miejscu. Najlepiej zeby się przegryzał 2 miesiace. Im starszy tym lepszy. Smacznego :) ﻿ ﻿ 