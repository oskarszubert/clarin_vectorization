Generalnie nie przepadam za makaronem w  sałatkach ale ta jest inna. Spróbowałam ją jakiś czas temu u naszych znajomych i zawładnęła moim podniebieniem. Nie mogłam się nią najeść. Całą swoja magię zawdzięcza zawartości kopru. Nieskomplikowana, szybka, składająca sie z niewielu produktów. Polecam :) Składniki : ( podaję na dość sporą michę, spokojnie można zrobić z połowy składników )  500 g drobnego makaronu ( mogą być rurki, świderki, muszelki ) duży pęczek kopru pół ogórka wężowego około 15 - 20 dag wędliny z kurczaka sól, pieprz  Makaron gotujemy al`dente. Ogórka obieramy, kroimy w dość drobną kostkę ale znowu też bez przesady. Wędlinę również kroimy w kostkę. Można ją wcześniej pociąć na plasterki, w paski a potem w średnią kostkę. Koper siekamy. Gdy makaron się ugotuje, lekko ostygnie łączymy ze sobą wszystkie składniki. Doprawiamy solą i pieprzem. Pamiętajcie im więcej kopru tym lepiej :) Smacznego :) ﻿ 