Dziś bardzo zdrowa, warzywna propozycja kotletów. Były już kalafiorowo-brokułowe to teraz czas na kalafiorowe z płatkami owsianymi. I mimo, że użyłam zamiast otrąb mielone płatki owsiane jako panierki i trochę było czuć smak płatka to i tak były bardzo, bardzo smaczne. Polecam :) Przepis autorski z bloga Zjedz Mnie.    Składniki :   1 spory kalafior 2 marchewki 1/2 świeżej zielonej papryki ( nie miałam więc pominęłam ) 2 ząbki czosnku sól ziołowa ( użyłam zwykłej ) biały pieprz 1/2 szklanki płatków owsianych 2 jaja otręby do obtoczenia ( użyłam mielonych płatków owsianych ale jak macie otręby to je użyjcie ) olej Marchew i kalafiora gotujemy na parze. Odstawiamy do ostygnięcia. Kolejno zimne warzywa, czosnek, paprykę siekamy bardzo drobno. Dokładamy jaja, płatki owsiane, doprawiamy, wyrabiamy jak mięso mielone. Z masy formujemy kotlety, obtaczamy w otrębach i smażymy na oleju z obu stron na złoty kolor. Smacznego :) 