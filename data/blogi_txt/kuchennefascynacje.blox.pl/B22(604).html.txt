Odbyło się czyszczenie lodówki i powstało bardzo smaczne danie. Spagetti z całą plejadą warzyw. Oczywiście jak większość makaronów robi się ekspresowo. Polecam :)    Składniki : ( dla 2-3 osób )  200g makaronu spagetti 1 mała cukinia garść kaparów 8 suszonych pomidorów spora garść szpinaku 200-300 g pieczarek 1/2 łyżki oregano sól, pieprz olej z suszonych pomidorów lub oliwa  Makaron gotujemy al`dente. Cukinię kroimy na cienkie paseczki, podsmażamy na niewielkim ogniu aż zmięknie. Pieczarki obieramy, kroimy w talarki dorzucamy do cukini. Smażymy około 5 - 7 minut. Kapary odsączamy z zalewy tak samo pomidory. Pomidory kroimy w kostkę. Gdy pieczarki będą juz podsmażone dodajemy kapary i pomidory. Chwilę podsmażamy. Dokładamy szpinak. Pozostawiamy na gazie 1-2 minutki. Doprawiamy solą, pieprzem , dodajemy oregano.  Na patelnię do warzyw nakładamy makaron, mieszamy. Ewentualnie doprawiamy. Jeśli makaron jest zbyt suchy polewamy oliwą.  Smacznego :) 