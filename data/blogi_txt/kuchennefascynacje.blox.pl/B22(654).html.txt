Kilka razy natknęłam się na komentarze na temat tych udek. Jednym smakowało inni byli zawiedzeni gdyż nie były odpowiednio doprawione. Wypróbowałam osobiście . Przepis jest świetny. Może mała słoność kurczaka wynikała z podanej ilosci udek na marynatę. Ja użyłam 2 ćwiartek czyli można przyjąć 4 udka. Kurczak wyszedł wyśmienity, kruchy, soczysty, idealnie doprawiony. Przepis Nigella Ekspresowo    Składniki :   12 udek kurczaka ( proponuję mniejszą ilość kurczak będzie smaczniejszy ) 2 szklanki maślanki 1/4 szklanki + 2 łyżki oleju 2 ząbki czosnku, obrane i zmiażdżone 1 łyżka pieprzu 1 i 1/2 łyżeczki soli 1 łyżeczka mielonego kminu ( nie dałam nie miałam, zastąpiłam ziołami prowansalskimi ) 1 łyżka syropu klonowego ( dała golden syroup, można dodać miód )  Wszystkie składniki marynaty mieszamy. Wkładamy do niej kurczaka. Odstawiamy najlepiej na noc do lodówki ( minimum na 30 min. ). Kurczaka wyjmujemy z marynaty, przekładamy do formy, polewamy pozostałymi 2 łyżkami oleju. Pieczemy 30 min. w temp 220°C. Jeśli planujemy zrobić je na obiad, najlepiej przygotować dzień wcześniej aby poleżał odpowiednio długo i przeszedł marynatą. Smacznego :) Przepis bierze udział : Ekspresowo w kuchni 