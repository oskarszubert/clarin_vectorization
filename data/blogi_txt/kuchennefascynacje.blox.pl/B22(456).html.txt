Słoiki, które można zrobić o każdej porze roku. Pieczarki świetnie nadają się na zakąskę lub zagryzkę. Jak pisze kuchareczka58 smakiem przypominają trochę rybę  w zalewie a na pewno ma taki wygląd. Ja do tego przepisu wybrałam małe pieczarki ale polecam nieco większe i w większe słoiki zaprawić bo samo smażenie zajmuje trochę czasu. Dla szybszegowykonania polecam smażyć we frytkownicy. :)      Składniki :   3 kg pieczarek 5-6 jaj 3 łyżki śmietany olej bułka tarta bibuła do odsączenia  Skład zalewy :   2 L wody 1 szklanka oleju 3/4 szklanki octu 4-6 łyżek cukru 2 łyżki soli 1 łyżka vegety 4-6 dużych cebul mały słoiczek koncentratu pomidorowego ziele angielskie, liść laurowy  Jajka roztrzepać ze śmietaną. Pieczarki zanurzać w jajkach, obtaczać w bułce tartej i smażyć na głębokim oleju. Odkłądać na bibułę żeby odsączyły się z nadmiaru oleju po czym wkładać do uprzednio wyparzonych słoików wraz z zielem angielskim i liśćmi laurowymi. Cebulę pokroić w talarki, włożyć do garnka z pozostałymi skłądnikami zalewy i zagotować. Przestudzoną zalewą zalać pieczarki w słoikach, zamknąć i pasteryzować 10 minut. Smacznego :) 