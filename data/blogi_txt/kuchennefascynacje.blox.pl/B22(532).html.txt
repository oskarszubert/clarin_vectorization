Szybkie, proste, smaczne, sycące - to tak w skrócie :) Nam bardzo zasmakowało :) Przepis z TEJ strony.    Składniki : ( na 2 porcje )  6 filetów anchovy odsączonych z oliwy ale oliwę zachować  1 mała czerwona cebula 2 ząbki czosnku obrane i zgniecione 140 g ryżu na risotto 700 ml gorącego bulionu z kurczaka lub wywaru z warzyw ( ja  zużyłam 400 ml ) puszka ( 400 g ) pomidorów ( użyłam pomidorów z sokiem dlatego zużyłam tylko 400 ml bulionu ) 100 g świeżych okruchów z białego chleba parmezan   Cebulę tniemy w kostkę, anchovy na mniejsze kawałki ( w przepisie nie ma żeby je pociąć ale ja zawsze kroje je na mniejsze kawałki ). Olej z połowy puszki w której znajdowały się anchovy rozgrzewamy w rondlu  ( moje były w wodzie osolonej wiec użyłam oliwy w której były suszone pomidory ale może być też zwykła ). Wrzucamy cebulę i rybki na patelnię, podsmażamy 5 minut aż cebula zmięknie. Dodajemy czosnek i podsmażamy jeszcze 1 minutę. Dokładamy ryż, smażymy cały czas mieszając około 2 minut aż zrobi się szklisty, przeźroczysty. Partiami dodajemy połowę bulionu. Każdą porcję dodajemy dopiero kiedy ryż wchłonie poprzednią. Po zaabsorbowaniu przez ryż połowy bulionu ( 350 ml ) dodajemy pomidory. Mieszamy a następnie dodajemy kolejne porcje bulionu. Jak pisałam wcześniej ja zużyłam go tylko 400 ml. Należy kontrolować ryż, powinien być lekko twardy ale nie surowy.  Kiedy ryż będzie już gotowy, zdjąć z ognia, przykryć pokrywką i odstawić na 5 minut. Na patelni rozgrzewamy pozostały olej po anchovy. Wrzucamy okruchy chleba i podsmażamy na złoty kolor.  Risotto serwujemy z posypanym po wierzchu okruchami chleba i parmezanem. Smacznego :) ﻿ 