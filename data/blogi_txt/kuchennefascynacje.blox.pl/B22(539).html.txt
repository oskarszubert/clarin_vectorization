Ciekawa marynata, która nadaje rybie niezwykłej kruchości po upieczeniu i delikatny pikantny smak ale też bez przesady. Przepis lekko zmodyfikowałam pod siebie a pochodzi z książki S.Faller, M.Cremer " Sosy. 100 najlepszych przepisów ". Składniki na marynatę :  Na ok 700 g filetów. U mnie 450 g białej ryby.  2 świeże liście laurowe ( u mnie suszone ) 4 małe suszone strąki chilli ( u mnie 1 średnia ) 1 ząbek czosnku ( dałam dość spory ) sól morska pieprz sok z 2 limonek ( u mnie z jednej )  Liście laurowe kroimy w cienkie paski ( ja swoje pokruszyłam ). Strąki chilli ucieramy w moździerzu lub kruszymy w rękach. Czosnek drobno siekamy. Wszystko razem łączymy wraz z sokiem z limonki. Doprawiamy solą i pieprzem. Filety dobrze pokrywamy marynatą i odstawiamy do lodówki na 1-2 godziny. Autorka proponuje ugotować rybę na parze lub udusić. Ja zrobiłam inaczej. Po zamarynowaniu odsączyłam rybę z marynaty i dodatków. Doprawiłam pieprzem, vegetą i kurkumą. Zanurzamy w rozmąconym i przyprawionym jajku i obtoczyłam w bułce tartej. Smażyłam na dobrze rozgrzanym oleju z obu stron na zołty kolor. Smacznego :) 