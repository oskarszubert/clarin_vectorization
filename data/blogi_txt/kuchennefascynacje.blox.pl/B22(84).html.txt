Placek, który robi się ekspresowo. Nie rośnie zbyt wysokie i mimo, że na wierzchu zrobiła się delikatna cukrowa skorupka to nie było zakalca co u mnie w przypadku biszkoptów się zdarza. Ciacho było przepyszne. Nic takiego ot co zwykły biszkopt z jabłkami a ile pochwał zebrałam. Mój N. cały czas się dopytywał co to za placek, co tam dodałam :) Przepis od przemiłej Szczecinianki Lutki40, która prowadzi bloga Tysiące pasji i uspokojeń.    Składniki :   4 jabłka 4 jaja 3/4 szklanki cukru szklanka mąki cukier waniliowy ( 16 g ) 1 łyżeczka proszku do pieczenia  Jabłka obieramy i kroimy w plasterki. Jaja wraz z cukrami ucieramy na puszystą masę. Mąkę łączymy z proszkiem. Następnie partiami dodajemy do masy jajecznej cały czas ucierając.  Ciasto przelewamy do formy o wymiarach 24x28 cm. Wcześniej wysmarowanej masłem i posypanej bułką tartą. Na wierzchu układamy jabłka zanurzając je do połowy w cieście. Pieczemy w temp. 180°C przez 30 minut. Smacznego :) 