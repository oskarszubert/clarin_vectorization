Wysłać męża do sklepu po kolendrę to przyniesie miętę. Ale dobrze się złożyło, bo od dawna chciałam zrobić ten cukier tylko nie mogłam znaleźć mięty.  Cukier Podpatrzony u Jamiego Olivera z jego 30 minut. Nie wiem jakie proporcje stosował ale zrobiłam tak jak cukier różany. Aromatyczny, miętowy. Intensywność koloru jak i zapachu zależy od gatunku mięty jaki użyjemy. Świetny do herbaty ale ja jeszcze wykorzystam go do wypieków.     Składniki :  garść mięty szklanka cukru  Mięte płukamy pod wodą, osuszamy. Ucieramy w moździeżu lub za pomocą blendera na prawie pastę. Cukier umieszczamy w pojemniku, dokładamy rozdrobnioną mięte i całość dobrze mieszamy drewnianą łyżką, rozcierając. Mieszamy aż nabierze koloru. Cukier zabarwiony przesypujemy na blachę, tacę, przykrywamy ściereczką i suszymy. Gdy będzie już dobrze suchy przesypujemy do słoiczków. ﻿ Smacznego :) ﻿ 