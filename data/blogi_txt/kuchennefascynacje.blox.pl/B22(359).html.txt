Wspaniałe, tak nie boję się użyć tego słowa są wspaniałe. Cudownie maślane z dużymi kawałkami czekolady. Uzależniają.....Przepis Anny Olson z programu " Sugar " Składniki :   1 szklanka masła o temperaturze pokojowej 1/2 szklanki + 2 łyżki cukru pudru 1/4 szklanki mąki kukurydzianej lub ryżowej 1i 1/2 szklanki mąki uniwersalnej 1/2 łyżeczki soli 1 łyżeczka ekstraktu waniliowego ( użyłam migdałowego ) czekolada pocięta na kawałki ( można pominąć )  Cukier puder przesiewamy. W osobnej misce przesiać również obie mąki i sól. Masło ucieramy mikserem aż zrobi się jasne i puszyste. Dodajemy cukier puder nie przestając miksować. Wsypujemy mąki,dodajemy ekstrakt. Miksujemy aż składniki się połączą a ciasto będzie jednolite i gładkie. Blachę wykładamy papierem do pieczenia. Na blachę wykładamy ciasto łyżką, łyżeczką lub miarką a najprościej i ja tak robiłam formujemy kulki ręcznie trochę większe jak orzech włoski, kładziemy na blachę i lekko je spłaszczamy. Pozostawiamy dość spore odstępy ( około 4 cm), bo ciasteczka urosną i powiększą się znacznie. W każde ciacho wciskamy delikatnie kilka kawałków czekolady jeśli wybieramy opcję z czekoladą. Pieczemy w temp. 175°C przez 18-20 minut aż lekko zbrązowieją od dołu. Smacznego :) 