Fajna propozycja na odmienionego nieco kurczaka. Mięso jest kruche ale zarazem soczyste a to dzięki marynacie, która w większosci składa się z sosu Worcestershire. Jeden składnik musiałam zastąpić a jeden wyeliminować gdyż nie posiadałam go w domu ale mimo to kurczak i tak był bardzo dobry. Dla mnie bardzo dobry dla mojego Ukochanego wyśmienity. Po tym obiedzie dostałam dużo komplementów. Ale cała zasługa należy się bogini gotowania Nigelli. Przepis z najnowszej ksiażki " Kuchnia. Przepisy z serca domu". Przepisy w tej ksiażce są absolutnie fantastyczne. Składniki : ( robiłam z połowy porcji, na 2 ćwiartki kurczaka ) 80 ml sosu Worcestershire 4 łyżki ketchupu 2 łyżeczki angielskiej musztardy w proszku lub odrobina do smaku ( dałam zwykłą musztardę ) 1 łyżeczka zmielonego imbiru 1 łyżka dżemu morelowego ( nie miałm, nie dałam ) 1 cebula, obrana i drobno posiekana 8 pałek kurczaka ( użyłam ćwiartek ) 1 łyżka oliwy czosnkowej  Sos Worcestershire mieszamy z ketchupem, imbirem, dżemem, musztardą, cebulą. Do marynaty wkładamy kurczaka tak aby pokryła go w całości. Kurczaka możemy zanurzyć w marynacie chwilę przed przygotowaniem lub pozostawić w niej na całą noc w lodówce ( ja tak zrobiłam ). W tym czasie naczynie żaroodporne lub blaszkę smarujemy oliwą czosnkową. Układamy kurczaka, zalewamy marynatą i wstawiamy do piekarnika nagrzanego do 200°C na 45 minut do godziny. Podczas pieczeia polewamy mięso raz lub dwa, pamiętając o tym, że im głębsze naczynie, tym dłużej kurczak będzie się przyrumieniał i dopiekał.  Smacznego :) 