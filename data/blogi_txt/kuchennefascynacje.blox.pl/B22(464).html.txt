Coraz rzadziej kupujemy gotową wędlinę na kanapki. Wolę zakupić kawał mięcha i zapiec w piekarniku. Doprawiam sobie czym mi się żywnie podoba. Mój schab był już wcześniej w sklepowej marynacie, w którą wchodziły takie przyprawy jak : kolendra, czosnek, pietruszka, pieprz, kmin, cebula i ziele angielskie. W zasadzie nie lubię kupować już gotowych przyprawionych kawałków mięsa ale nie było nic innego. W domu odsączyłam mięso z zaprawy i dodatkowo przypraiłam je według przepisu Ewy Wachowicz. Pieczeń wyszła bardzo smaczna, krucha, odpowiednio słona, z wierzchu przypieczona, w środku upieczona idealnie. Ewa uświadomiła mnie o czasie pieczenia mięsa o którym wcześniej nie miałam pojęcia. A mianowicie, że czas dostosowuje się do wagi pieczeni. Ja zawsze robiłam to na oko. Ale nie ma co, mięso pieczone w ten sposób jest o niebo lepsze. Nie kupujmy gotowych wędlin na Święta, zróbmy ją sami ja za starych dobrych czasów ;) Składniki :  schab 1 łyżka soli 1 łyżka pieprzu garść majeranku pół szklanki wody łyżka oliwy  Podane wyżej suche składniki : pieprz, sól, majeranek podgrzewamy na patelni. Nacieramy mięso, odstawiamy do lodówki najlepiej na całą noc. Po tym czase na patelni rozgrzewamy łyżkę oliwy i obsmażamy schab ze wszyskich stron. Mięso przekładamy do naczynia żaroodpornego. Na patelnię wlewamy 1/2 szklanki wody, wymywamy smak i zalewamy nim mięso. Naczynie przykrywamy. Pieczemy w temp. 180°C. Czas w zależności od wagi mięsa np. 1,5 kg mięsa pieczemy 1,5 godziny. Dodatkowo po wyłączeniu piekarnika zostawiam pieczeń w nim na jakieś 2 godz. dopóki piekarnik sam nie ostygnie, żeby dodatkowo doszło. Ale oczywiście nieobowiązkowo. Po tym czasie pieczeń powinna być idealna. Smacznego :) Przepis bierze udział w akcji : Wielkanocne smaki ﻿﻿﻿ 