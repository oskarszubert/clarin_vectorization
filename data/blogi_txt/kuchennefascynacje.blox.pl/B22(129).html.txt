Moje pierwsze czekoladki. Przyznam się, że trochę pozazdrościłam Wam waszych i postanowiłam spróbować swoich sił i wyprodukować ;) Ku mojemu zaskoczeniu wcale nie są trudne do wykonania, zajmują trochę czasu ale naprawdę warto :) Warto też wspomnieć o nadzieniu bo jest niebiańskie. Idealnie dobrane składniki i to co lubię - nuta pomarańcza. Pycha !!!! :D Czekoladki pojechały jako prezenty jadalne :) Przepis znaleziony u Kaczuchy  :) na blogu Słodkie rozmyślania.      Składniki :  ok 300 g gorzkiej czekolady ( dałam mleczną, część zrobiłam też z białej czekolady )  Czekoladę rozpuszczamy nad kąpielą wodną lub w mikrofali. Można rozpuścićc ałą na raz lub partiami. Pędzelniem nanosimy warstwę czekolady na każdą silikonową foremkę. Wkładamy do lodówki. Po zastygnieciu proces ten powtarzamy jeszcze parę razy aż powstanie mocna ścianka czekoladki. Nadzienie :  150 ml kremówki 150 g mlecznej czekolady skórka otarta z 2 cytryn ( dałam skórkę z pomarańcza i limonki ) sok z 1 pomarańcza  Wyżej wymienione składniki umieszczamy w misce. Miskę stawiamy nad kąpielą wodną, od czasu do czasu mieszamy i czekamy aż czekolada się rozpuści a skałdniki ładnie się połączą. Nadzienie odstawiamy, kiedy sie ochłodzi wkładamy do lodówki i zchładzamy. Wyciągamy foremki z zastygniętą podstawą do czekoladek. Napełniamy nadzieniem. Na chwilę wkładamy do lodówki. W tym czasie rozpuszczamy resztę czekolady. Nakładamy ostatnią "zamykającą" warstwę czekolady. Tak aby ładnie pokryła całą górę. Znowu wkładamy do lodówki. Najlepiej, żeby leżało sobie całą noc. Dobrze schłodzone wyciagamy delikatnie z foremek. Najlepiej wyjmować je mając na ręce rękawiczkę lub jak ja woreczek aby ślady palców nie odciskały się na czekoladkach. * Moja uwaga : Jeśli wyjmiecie z foremki i odpadnie kawałek ścianki nie panikujcie. Wstawcie do lodówki. Nad kąpielą wodną rozpuscie odrobinę wcześniej użytej czekolady i za pomocą pędzelka uzupełnijcie ten brak w foremce. Następnie włóżcie z powrotem czekoladkę, docśnijcie delikatnie i zchłodzcie z powrotem w lodówce :) Smacznego :)  ﻿ 