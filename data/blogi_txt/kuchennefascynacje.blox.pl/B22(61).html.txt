Nie jest to jakiś obłędny przepis ale kotlety wyszły smaczne. Na pewno docenią je osoby, które nie mogą jeść smażonego. O dziwo papryki idzie dość sporo ale nie jest jakoś specjalnie wyczuwalna. Przepis z książki Wendy Hobson " 1000 klasycznych potraw.Kuchnia Chińska ".    Składniki :   2 ząbki czosnku 1/2 łyżeczki soli 450 g mielonej wieprzowiny 1 cebula 1 czerwona papryka 1 zielona papryka 2 plastry korzenia imbiru ( około 13 g ) 1 łyżeczka curry w proszku 1 łyżeczka papryki w proszku 1 jajko 3 łyżki mąki kukurydzianej 50 g krótko ziarnistego ryżu świeżo mielony pieprz 4 łyżki posiekanego szczypiorku   Czosnek i imbir ścieramy na tarce. Cebulę, papryki i szczypiorek drobno siekamy. Wszystkie składniki mieszamy razem, chwilę wyrabiamy jak na zwykłe mielone. Formujemy małe pulpety. Gotujemy na parze 20 minut aż będą miękkie w środku. ( wcześniej najlepiej uparować mały kawałek i sprawdzić czy mięso jest dobrze doprawione, jeśli nie doprawiamy dodatkowo solą i pieprzem ) Ja zrobiłam duże kotlety, za to dłużej je gotowałam na parze. Smacznego :) 