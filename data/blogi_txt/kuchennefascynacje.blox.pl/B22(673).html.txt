Postanowiłam koniec z koncentratem pomidorowym przy robieniu pomidorowej, odkąd spróbowałam tej ze świeżych pomidorów. Najeść się nie mogłam, dobrze, ze spory gar nagotowałam bo jadłam ją i jadłam i mogłabym tak na okrągło. Tego nie da się opisać to trzeba wypróbować. Gorąco polecam :) Przepis Nigella Lawson " Kuchnia. Przepisy z serca domu "    Składniki :  6 dużych dojrzałych pomidorów ok. 575 g 3 łyżki oliwy 2 ząbki czosnku  1 duża cebula 1,5 litra zimnej wody ( dałam domowy bulion ) 1 łyżeczka soli morskiej w płatkach lun 1/2 łyżeczki zwykłej soli pieprz 2 łyżeczki miałkiego cukru 150 g makaronu kwaśna śmietana do podania lub natka pietruszki według uznania Pomidory zalewamy wrzatkiem i odstawiamy. W tym czasie rozgrzewamy oliwę w rondlu i obsmażamy obrany czosnek do złotego koloru. Cebulę obieramy, kroimy w drobną kostkę. Zezłocony czosnek usówamy z rondla. Na oliwę wrzucamy cebulę, podsmażamy. Cebula nam się podsmaża a my odcedzamy pomidory, chwilę czekamy aż ostygną i obieramy ze skórki. Kroimy w byle jaką kostkę ( Nigella wydrążyła gniazda nasienne ja dałam wszystko ). Dorzucamy do rondla na jakieś 5 minut aż cebula zmięknie. Po tym czasie zalewamy wszystko wodą i doprowadzamy do wrzenia. Dodajemy sól, odrobinę pieprzu i cukier. Mieszamy. Przykrywamy garnek gotujemy około 10-15 minut ( Nigella podaje 20 minut ale u mnie po tym czasie pomidory już fajnie zmiękły ). Po tym czasie dosypujemy makaron i jeszcze chwilę gotujemy aż makaron zmięknie. Odstawiamy na 10 minut przed podaniem ( makaron wtedy dochodzi i fajnie nasiąka zupą ). Podajemy z kleksem śmietany lub posypaną natką pietruszki. Smacznego :) Przepis bierze udział w akcji : Ekspresowo w kuchni oraz Przedwiośnie i jaka zupa ? 