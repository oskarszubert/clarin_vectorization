Znane każdemu a na pewno większości z Was. Dla mnie to też smaki dzieciństwa. Wafle zawsze pojawiały się na każdego rodzaju przyjęciach. Szybkie, łatwe do zrobienia i każdy chętnie po nie sięga. Świetna alternatywa na Wielkanoc kiedy jesteśmy zabiegani i nie mamy czasu na pieczenie. Gorąco polecam. Przepis na masę z bloga Domowe wypieki.    Składniki :   opakowanie wafli 250 g margaryny 2 kopiate łyżki kakao 100 g cukru 8 łyżek wody 6 łyżek mleka w proszku ( nie granulowanego a jeśli macie tylko takie rozetrzyjcie go na pył w moździerzu )  Margarynę, wodę, kakao, cukier umieszczamy w rondlu, stawiamy na gaz, zagotowujemy pamiętając o mieszaniu aby składniki dobrze się rozpuściły i połączyły. Odstawiamy do stygnięcia. Do chłodnej masy dodajemy porcjami mleko w proszku przy czym intensywnie mieszamy trzepaczką żeby nie powstały grudki.  Tak gotową masą smarujemy jeden wafel, na niego nakładamy kolejny. I tak do wyczerpania masy. Następnie wkładamy do lodówki, obciążamy wafle jakimś ciężkim przedmiotem o podobnej powierzchni, żeby wafle dobrze się skleiły i zmiękły. Pozostawiamy najlepiej na noc. Smacznego :)                                        ﻿ 