Sezon grilowy w pełni więc przy okazji można sobie podszykować składniki na obiad na drugi dzień. Potem tylko szybki montaż i gotowe. Oczywiście można je upiec w piekarniku ale po co utrudniać sobie życie. Ważne w tym przepisie jest żeby użyć ostreg sera lub ser wymieszać z pikantnymi przyprawami i koniecznie na końcu dodać boczek. Te dwa składniki tak naprawdę dodają idealnego smaku ziemniakom. Przepis Nigella Lawson " Nigella Świątecznie ".     Składniki :  10 dużych ziemniaków 225 g ostrego cheddara lub czerwonego sera Leicester ( dałam zwykły żółty )* 1/2 łyżeczi soli 250 ml kwaśnej śmietany 4 dymki 1 łyżka sosu worcestershire sporo świeżo zmielonego czarnego pieprzu 10 plastrów bekonu lub cienko pokrojony boczek Ziemniaki delikatnie nakłuwamy i pieczemy w piekarniku nagrzanym do 200°C przez około godzinę do 1,5 aż skórka będzie chrupka. Ja aż tyle trudu sobie nie zadałam dwa dni wcześniej uparowałam je podczas robienia grilla. Zawinęłam każdego z osobna ziemniaka w folię aluminiową i położylam na kratce wewnątrz grila pod którą i na był węgiel drzewny, ziemniaki leżały po bokach tak żeby się nie spaliły. Kiedy ziemniaki przestygną przekrawamy je na pół razem ze skórką i wydtrażamy miąższ. Należy to robić delikatnie żeby "miseczki" ze skórki się nie ropadły. Miąższ wkładamy do miski razem z 200 g sera i śmietaną. Dymki drobno siekamy dodajemy wraz z sosem worcestershire do miski, doprawiamy przyprawami i mieszamy dokładnie aby wszystko dobrze się połączyło. Tak powstały farsz nakładamy z powrotem do "miseczek ziemniaczanych". Układamy na blasze, najlepiej żeby ściśle przylegały do siebie. Posypujemy z wierzchu pozostałym serem. Każdą "łódeczkę" przykrywamy folią aluminową. Pieczemy w temp. 200°C przez 20-30 minuty. Boczek smażymy na chrupko, kruszymy ( jeśli używamy bekonu ). Po wyjęciu ziemniaków z piekarnika posypujemy z wierzchu bekonem. * Jeśli tak jak ja używacie zwykłego sera żółtego zmieszajcie go z niedużą iloscią chilii lub pieprzu cayenne. * Ziemniaki można upiec wcześniej i przechowywać w lodówce ale nie więcej jak dwa dni. Smacznego :) 