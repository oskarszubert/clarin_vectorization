Porzeczki u mnie zatrzęsienie jak w zeszłym roku. Możecie spodziewać się w najbliższym czasie przepisów z czerwoną porzeczką. Na pierwszy rzut ciacho jogurtowe. Szybkie, proste niczym robienie muffin, nie wymaga użycia miksera. Wilgotne, puszyste z lekką nutą kwaskowatości porzeczki, którą można przełamać posypując wierzch cukrem pudrem. Przepis z bloga Pasje Beti.      Składniki :  2,5 szklanki mąki ( użyłam tortowej,przesiałam ) 1 szklanka cukru 3 płaskie łyżeczki proszku do pieczenia 1/2 szklanki oleju 2 małe jogurty naturalne każdy po 180 g ( użyłam bułgarskiego ) 3 jaja 2 łyżki esencji waniliowej 250 g czerwonej porzeczki  Suche składniki mieszamy razem : mąkę, cukier, proszek. Mokre mieszamy w osobnej misce : jaja,olej,jogurty, esencję. Mokre składniki przelewamy do suchych. Mieszamy za pomocą szpatułki lub łyżki tylko do połączenia składników. W cieście mogą pozostać grudki. Formę wykładamy papierem do pieczenia. Ja użyłam formy 21,5x 21,5 cm,nie wiem dokładnie jakiej wielkości użyła Beti bo nie uzyskałam jeszcze odpowiedzi ale domyślam się po zdjęciu,że wymiarami była zbliżona 25x35cm. Ciasto przekładamy do formy,na wierzchu układamy owoce. Pieczemy w temp. 170°C. Ja piekłam 50 minut w temp. 170°C po czym zwiększyłam do 190°C ( bo w środku był jeszcze surowy ) i piekłam kolejne 10 minut do tzw.suchego patyczka. Beti w swojej formie piekła 30 minut. Po ostygnięciu warto posypać cukrem pudrem, żeby przełamać kwaskowatość porzeczki. Smacznego :) ﻿ 