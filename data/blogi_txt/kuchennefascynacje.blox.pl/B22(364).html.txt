Miały być kuleczki ale masa wyszła za rzadka, niepotrzebnie dodałam 2 jajko a nie chciałam już dosypywać mąki dlatego są medaliony. W taki sposób ulepione nie rozpadały się. Medaliony robi się podobnie jak kopytka tylko nie gotujemy we wrzątku a smażymy na patelni. Jeśli znudziły Wam się pospolite ziemniaki wypróbujcie bo są naprawdę bardzo dobre﻿. Gorąco polecam. Przepis z bloga Pyszne jedzonko.    Składniki :   1 kg ziemniaków 2 jaja 2 łyżki mąki ziemniaczanej 1 szklanka mąki pszennej sól,pieprz bułka tarta olej do smażenia  Ziemniaki gotujemy. Najlepiej jeszcze ciepłe przeciskamy przez praskę, odstawiamy do ostygnięcia. Gdy masa będzie chłodna dodajemy mąki, sól, pieprz i po jednym jajku. Jeśli masa będzie zwarta dodajemy jeszcze jedno jajko, jak już dość plastyczna nie dodajemy drugiego. Formujemy kulki lub medaliony, obtaczamy w bułce tartej i smażymy na oleju na złoty kolor z obu stron. Smacznego :) 