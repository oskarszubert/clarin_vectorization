Nie ma nic lepszego na jesienny deser. Dla wielu z Was to smaki dzieciństwa dla mnie wyśmienity, aromatyczny, sycący deser. Przepis Ewy Wachowicz z programu '' Ewa gotuje ". Zmieniłam go tylko tyle, że jabłka starłam na grubych oczkach a nie w plasterki i wymieszałam je z ryżem natomiast Pani Ewa układała warstowo- wartwa ryżu-wartwa jabłek ale ta metodami nie podchodzi, nie ma tego smaku co po wymieszaniu.     Składniki : 1 łyżka masła 2 szklanki ryżu 4 szklanki wody 1,5 kg kwaśnych jabłek ( dałam słodkie - i takie też polecam ryż wcale nie był za słodki ) łyżeczka cynamonu 2 łyżki cukru 2 jaja sól do smaku 1 szklanka śmietany kremówki 30%  W garnku rozpuszczamy masło. Wsypujemy ryż, chwilę podsmażamy aż zrobi się szklisty, solimy do smaku, zalewamy wodą. Gotujemy 15-20 minut aż wchłonie całą wodę. Nie trzeba się martwić jeśli będzie lekko twardawy dojdzie w piekarniku. Jabłka ścieramy na tarce o grubych oczkach. Dodajemy cynamon, cukier, mieszamy. Jaja roztrzepujemy widelcem dodajemy do ugotowanego ryżu, dobrze mieszamy. Następnie ryż mieszamy z jabłkami. Całość przekładamy do głębokiego naczynia żaroodpornego, zalewamy śmietanką na wierzchu układamy kilka wiórków masła ( 1-2 łyżki ) pieczemy 45 minut w temp. 180°C. Smacznego :) 