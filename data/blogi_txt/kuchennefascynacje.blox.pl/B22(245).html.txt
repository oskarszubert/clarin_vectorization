Bardzo dobre ciacho do popołudniowej kawki czy herbatki. Nie za suche, nie za mokre w sam raz. Dopełnienia dodaje lukier z sokiem z klementynek ( ale równie dobrze możecie zastąpić go sokiem z cytryny lub pomarańczy), dlatego nie rezygnujcie z niego. Przepis z Tego bloga.    Składniki : ( do odmierzania będzie nam służył kubeczek po jogurcie )  1 kubeczek jogurtu naturalnego ( użyłam gęstego jogurtu tureckiego i kubeczek o pojemności 125 g ) 3 jaja 3 kubeczki mąki samo rosnącej ( do mąki pszennej dodałam 2 i 1/2 płaskiej łyżeczki proszku do pieczenia.Korzystałam z Tego przepisu na Self-rising flour ) ( przesiałam ) 2 miarki cukru 1 miarka oleju ( u mnie rzepakowy ) Na lukier : ( ja robiłam na wyczucie )  100 g cukru pudru sok z 1 klementynki  Ponad to :  orzechy włoskie   W misce łączymy cukier, jaja i jogurt. Miksujemy do momentu aż całość będzie kremowa i gładka. Następnie cały czas miksując dodajemy naprzemiennie mąkę i olej. Mieszamy aż całość składniki dobrze się połączą a masa będzie gładka.  Ciasto przelewamy do keksówki o wymiarach około 11x26 cm wyłożonej papierem do pieczenia lub wysmarowanej masłem i posypanej mąką. Pieczemy w temp. 180°C przez około 1 godzinę, do tzw. suchego patyczka. ( w przepisie jest podane,żeby piec 30 minut ale to stanowczo za mało, po tym czasie ciasto było jeszcze lejące w środku ). Składniki na lukier mieszamy aż dobrze się połączą . Gęstość lukru dostosowujemy do własnego gustu dolewając stopniowo sok do cukru. Mieszamy aż będzie gładki. Polewamy wierzch lekko ostygniętego ciasta. Posypujemy posiekanymi orzechami. Smacznego :) ﻿﻿ 