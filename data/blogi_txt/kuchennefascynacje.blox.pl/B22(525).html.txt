Pierwszy raz robiłam tartę taką prawdziwą ze spodem i wiecie co nic prostszego. Nie trzeba bać się ciasta. Ta tarta jest absolutnie do polecenia, bardzo smaczna na pełnoziarnistym spodzie i z pysznym prostym nadzieniem do, którego produkty można znaleźć w niemalże każdej lodówce. Przepis z bloga Feed me better.     Składniki na spód :  150 g mąki pszennej pełnoziarnistej 100 g mąki pszennej zwykłej 1 jajo 120 g masła 2 łyżki wody 2/3 łyżeczki cukru 1 płaska łyżeczka soli  Mąki przesiewamy, dodajemy cukier , sól, mieszamy. Wbijamy jajko, dodajemy masło pocięte na kawałki i wodę. Zagniatamy aż składniki dobrze się połączą a ciasto będzie jednolite ale żeby nie trwało to zbyt długo. Owijamy folią spożywczą i wkładamy do lodówki na godzinę. Nadzienie :  2 jajka 1/3 szklanki mleka 2 łyżki startego parmezanu 4 łyżki kwaśnej śmietany 12% ( zapomniałam kupić, dałam gęsty jogurt turecki - świetnie tu pasuje) 2 duże cebule 300 g chudego boczku - u mnie dodatkowo słony świeżo mielony pieprz  Cebulę siekamy w piórka, boczek w paski lub niedużą kostkę. Na patelni podsmażamy boczek i kiedy zacznie wytapiać sie z niego tłuszcz dorzucamy cebulę. Podsmażamy aż cebula zmięknie i ładnie się zeszkli. Odstawiamy do ostygnięcia. W tym czasie spód tortownicy lub formy do tarty o średnicy ok 25 cm wylepiamy ciastem. Nakłuwamy je w kilkunastu miejscach widelcem, nakładamy papier do pieczenia i obciążamy cały spód suchym grochem lub fasolą. Pieczemy w temp.180°C przez 10 minut. W misce mieszamy jaja ze śmietaną, mlekiem i parmezanem. Solimy, pieprzymy.  Na podpieczony spód wykładamy boczek z cebulą. Zalewamy całość mieszaniną jajek i śmietany. Pieczemy dalej w 180°C przez 30 minut aż ładnie się zrumieni. Smacznego :) 