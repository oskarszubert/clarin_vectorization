Uwielbiam gołąbki ale przy robieniu ich jest trochę zachodu słońca a poza tym nie mam takiego dużego garnka żeby je odpowiednio dusić. Dlatego często robię tę wersję by zaspokoić swoje gołąbkowe zachcianki. Smacznie i szybko :)    Składniki : ( dla 3 osób )    pół główki kapusty 2 torebki ryżu około 150 g mięsa mielonego pół kostki margaryny około 35 g koncentratu pomidorowego ( połowa małej puszeczki ) 2 łyżki oleju sól, pieprz  Ryż wkładamy do garnka, zalewamy wodą i gotujemy do miękkości, ważne żeby się nie rozgotował. Kapustę szatkujemy nożem, wielkość kawałków nie ma tu znaczenia, kto jak lubi. Margarynę rozpuszczamy w garnku, wrzucamy kapustę i smażymy ją na złoty kolor ( trzeba pamiętać o częstym mieszaniu żeby się nie przypaliła ). Osobno w rondelku lub na patelni podsmażamy mięso mielone na oleju. Gotowe mięso dokładamy do kapusty. Kiedy kapusta ładnie się usmaży zestawiamy ją z palnika, dokładamy ryż, przecier, staranie mieszamy aby wszystko ładnie się połączyło.Doprawiamy solą i pieprzem do smaku. Oczywiście przyprawy jak i sam koncentrat dodajemy w takiej ilości w jakiej nam odpowiada, pamiętając aby najpierw dołożyć koncentrat a dopiero potem przyprawiać solą, pieprzem gdyż sam koncentrat nadaje pikanterii potrawie. Prawda, ze szybkie :) Smacznego :) 