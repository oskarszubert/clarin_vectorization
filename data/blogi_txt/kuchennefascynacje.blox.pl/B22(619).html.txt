Jeśli jeszcze nie wiecie jaki podarek jadalny zrobić a macie mało czasu to proponuję ten likier. Wyborny, kremowy, piernikowy, szybki w przygotowaniu. Nie jest ostry w smaku ale ja swój zrobiłam pół na pół z wódką. Bardzo przyjemnie się go sączy, idealny na święta. Przepis z bloga Domowe Wypieki. Składniki :   250 ml brązowego rumu ( dałam 125 ml rumu i 125 ml wódki ) 2 łyżki ( 80 g ) nutelli lub innego kremu czekoladowo- orzechowego 500 ml płynnej śmietany kremówki 30-36% 3 płaskie łyżeczki przyprawy do piernika 100 g cukru pudru  W mice umieszczamy nutellę. Następnie cały czas mieszając trzepaczką wlewamy rum a jeśli robicie tak jak ja pół na pół z wódką to w drugiej kolejności wlewamy wódkę cały czas mieszając aby nutella rozpuściła się w alkoholu. Nie przerywając mieszania wlewamy stopniowo śmietanę a na koniec dodajemy przyprawę do piernika i cukier puder. Mieszamy aż całość dobrze się połączy. Jeśli jest potrzeba likier przecedzić przez gazę ale ja wstawiłam do lodóki, większość przyprawy osiadło na dno, zlewając do butelki uważałam, żeby przyprawa się nie zmieszała z likierem.  Likier najlepiej schłodzić przez 12 godzin w lodówce przed pierwszym spożyciem , wtedy fajnie się przegryzie i zgęstnieje. Przechowujemy również w lodówce. Przed użyciem wstrząsnąć butelką. Smacznego :)  ﻿﻿﻿ 