Pyszne i proste w przygotowaniu chociaż trochę czasu trzeba mu poświęcić ale naprawdę warto. Duże kawałki owoców posypane czekoladową kruszonką. Na dużą blachę więc jeśli spodziewacie się gości to spokojnie każdy będzie mógł capnąć więcej niż jeden kawałek :) Przepis z bloga Domowe-wypieki.pl     Składniki : 300 g miękkiego masła lub margaryny  350 g mąki pszennej 200 g cukru 2 łyżeczki cukru waniliowego 300 g masy marcepanowej ( dałam 250 g) 6 jajek 75 g mąki ziemniaczanej 3 łyżeczki proszku do pieczenia szczypta soli około 2 kg jabłek ( ilość zależy od wielkości jabłek i blachy ) trochę soku z cytryny  Składniki na kruszonkę :  80 g gorzkiej czekolady ( użyłam mlecznej ) 200 g masła lub margaryny 225 g mąki pszennej 2 łyżeczki kakao 150 g cukru 2 łyżeczki cukru waniliowego szczypta soli 100 g płatków owsianych  Najpierw przygotowujemy kruszonkę. Połamaną na kawałki czekoladę rozpuszczamy w kąpieli wodnej razem z masłem. Resztę składników kruszonki : mąkę, kakao, sól, cukry i płatki mieszamy razem. Wlewamy roztopioną czekoladę z masłem. Zagniatamy kruszonkę, odstawiamy. Następnie obieramy jabłka, kroimy na pół, wykrawamy gniazda nasienne i każą połówkę nacinamy w plasterki prawie do samego końca. W między czasie skrapiamy sokiem z cytryny,żeby nie sczerniały. Odstawiamy. Marcepan ścieramy na tarce o grubych oczkach. Obie mąki łączymy razem wraz z proszkiem do pieczenia. Do osobnej miski wkładamy masło, marcepan, cukier,cukier waniliowy, szczyptę soli. Ucieramy na najwyższych obrotach mikserem aż powstanie kremowa masa. Cały czas mieszając dodajemy po jednym jajku. Zmniejszamy obroty i partiami dodajemy wymieszane mąki. Mieszamy tylko do połączenia składników. Blachę z wyposażenia piekarnika ( czarna ) o wymiarach 42x30 lub większą smarujemy masłem i posypujemy mąką. Wylewamy ciasto. Na cieście układamy ciasno połówki jabłek, jeden obok drugiego wypukłą stroną do góry. Wierzch posypujemy kruszonką.  Pieczemy w 175°C przez 40 minut ( ja przetrzymałam 10 minut dłużej ). Ciasto sprawdzamy patyczkiem czy nie jest mokre zwłaszcza pod jabłkami ( patyczek i tak będzie mokry od jabłek ale chodzi o to, żeby nie był oblepiony surowym ciastem ). Smacznego :) 