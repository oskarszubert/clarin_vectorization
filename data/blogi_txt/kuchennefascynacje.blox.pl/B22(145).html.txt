Kiedyś przy zaprawianiu cebulki zostało mi dość sporo zalewy. A, że miałam dużo czosnku, szybko go obrałam, władowałam do słoika i zalałam zalewą. To był strzał w 10 bo czosnek wyszedł bardzo pyszny. W tym roku pokusiłam się o dodanie do części słoiczków papryczki chilli. Jeszcze nie znam efektu ale czy będą pikantne czy nie na pewno bedą bardzo smaczne :)    Składniki na zalewę : ( zalewa taka sama jak w przypadku papryki czy cebulek, zawsze czosnek zaprawiam przy okazji gdy robię tamte )  1,5 litra wody 1,5 szklanki octu 10 łyżek cukru 2 łyżki soli  Wszystkie składniki zagotowujemy. Odstawiamy aby zalewa przestygła. Ponad to :   czosnek liść laurowy ziele angielskie gorczyca  Do wcześniej wyparzonych słoików wkładamy gorczycę, liście laurowe, ziele. Czosnek obieramy, ściśle układamy w słoikach, zalewamy zalewą. Szczelnie zakręcamy. Pasteryzujemy 10 minut. Smacznego :) ﻿ 