Przepis jest dla mnie idealny. Prosty, szybki ( nie licząc czasu gotowania ryżu ), i smakuje lepiej niż prawdziwy paprykarz. Od dziś jem tylko ten. Gorąco polecam :) Przepis z bloga Pyszne jedzonko.    Składniki : ( wychodzi dość sporo, spokojnie można zrobić z połowy składników )  1 dość spora wędzona makrela ( ja dałam rybkę wedzoną z puszki ) 100 g ryżu długoziarnistego 1 cebula 100-200 g koncentratu pomidorowego ( dałam 140 g myślę, że to wystarczająco ) słodka papryka w proszku chilli sól, pieprz 3-4 łyżki oliwy szczypta cukru  Makrelę dokładnie obieramy z ości. Ryż gotujemy, studzimy. Na patelni rozgrzewamy oliwę. Cebulę kroimy w drobną kostkę, posmażamy na złoty kolor. Posypujemy sczyptą cukru, dokładamy koncentrat, mieszamy, zdejmujemy z ognia. Ryż z makrelą mieszamy, dokładamy cebulę z koncentratem. Mieszamy, doprawiamy paprykami, solą i pieprzem. Dodajemy 2-3 łyżki oliwy ( ja pominęłam ), dobrze mieszamy. Paprykarz można przechowywać do 2 tygodni w słoikach w lodówce ale trzeba na wierzch wlać odrobinę oliwy. Smacznego :) ﻿ 