Uwielbiam babki i zdecydowanie za rzadko je robię. Babeczka bardzo smaczna. Dwukolorowa, z dość wyraźną nutą pomarańczy, oblana czekoladą , co dopełnia całości. Przepis z bloga Raspberries and cream﻿.     Składniki :  80 g czekolady deserowej 1 łyżka mleka 1/2 łyżeczki ekstraktu z wanilii ( u mnie pomarańczowy ) 165 g masła o temp. pokojowej 165 g drobnego cukru 3 jaja 175 g mąki samorosnącej ( lub zwykła ze szczyptą soli i 1 łyżeczką proszku do pieczenia ) 1 łyżeczka proszku do pieczenia skórka starta z 1 pomarańczy 1 łyżka soku z pomarańczy Polewa :  115 g czekolady deserowej 80 g masła 1 łyżka soku z pomarańczy  W kąpieli wodnej rozpuszczamy czekoladę, mleko i ekstrakt. Odstawiamy do lekkiego ostygnięcia. Moja czekolada po stopieniu i lekkim ostudzeniu nie była płynna, jednak łatwo dała się połączyć z ciastem. Mąkę z proszkiem przesiewamy.  Do miski wkładamy jaja, masło,cukier i mąkę z proszkiem. Miksujemy około 2 minut. Ciasto dzielimy na pół, przekładamy do dwóch różnych misek. Do jednej masy dodajemy skórkę z pomarańczy i sok. Mieszamy do połączenia. Do drugiej dokładamy czekoladę, miksujemy aż całość ładnie się połączy a ciasto będzie gładkie i jednolite. Formę na babkę o pojemności 1,2 L ( u mnie szeroka, niska dlatego babka niska wyszła. Możecie użyć dowolnej ) smarujemy masłem i wysypujemy mąką nawet jeśli używacie formy silikonowej. Ja takiej użyłam nie natłuściłam i ciasto trochę przywarło. Ciasto nakładamy do formy naprzemiennie tj. kleks ciemnej masy i kleks jasnej. Na końcu można przemieszać masy patyczkiem lub widelcem lub pozostawić tak. Ja nie mieszałam. Równamy wierzch. Pieczemy w 180°C przez 45 minut. Wszystkie składniki na polewę umieszczamy w misce. Rozpuszczamy nad kąpielą wodną. Polewamy ostygniętą babkę. Smacznego :) 