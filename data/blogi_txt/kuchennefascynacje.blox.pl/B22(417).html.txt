Jeśli nie lubicie ciast gdzie wylewają się tony słodkiego kremu to ta napoleonka jest jak najbardziej dla Was. Krem idealnie zrównoważony, nie za słodki. Szybki i łatwy w przygotowaniu. Nie byłabym sobą jakbym podczas przygotowań czegoś nie nabroiła i tak zamiast słonych krakersów kupiłam zbożowe. No nic trzeba było je wykorzystać i tak spodnią warstwę posypałam lekko solą a z wierzchu sporo cukrem pudrem. Pewnie łapiecie się za głowy z myślą o my gosh co ona zrobiła ale smakowała naprawdę pysznie. Fajnie równoważyły się smaki ale góry już nie odważyłam się posypać żeby sól mi nie wsiąkła w masę :) Przepis z bloga Kucharenka :) A miałam okazję przygotować to ciacho na spotkanie " Stowarzyszenia przyjaźni polsko-fińskiej " coś w rodzaju integracji. Napoleonka spotkała się z wielkim uznaniem :) Składniki :   5 szklanek mleka 1 budyń waniliowy w proszku 4 żółtka 3/4 szklanki cukru 1 szklanka mąki pszennej słone krakersy 250 g margaryny  W blaszce o wymiarach 25x30 cm układamy warstwę krakersów. 4 szklanki mleka, cukier i masło umieszczamy w rondlu i doprowadzamy do wrzenia. Żółtka, budyń, mąkę i pozostałą szklankę mleka dobrze mieszamy aby nie było grudek. Wlewamy tą mieszaninę do gotującego się mleka i cały czas energicznie mieszamy aż masa zgęstnieje. Ma mieć konsystencję budyniu. Gotowy krem wylewamy na krakersy, równamy. Na wierzchu układamy warstwę krakersów solą do dołu. Wstawiamy do lodówki na 6 godzin a najlepiej na całą noc. Posypujemy cukrem pudrem. Smacznego :) Friends from finland if you have problems with recipe, please send me message on my mail kuchennefascynacje@o2.pl  Hyvä﻿ ruokahalua :) 