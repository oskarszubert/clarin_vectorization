To ciasto razowe na pizzę robiłam już 2 raz, przepis pozostaje z nami - jest naprawdę pyszny. Nawet ta zdrowsza wersja bardzo posmakowała mojemu mężowi więc powiadam warto wypróbować. Dodatki co kto preferuje. Ja lubię jak jest ich dużo wiec u mnie na " bogato ";). Przepis z bloga On The Baking Stone. Składniki na spód :   225 g mąki pszennej razowej 3/4 łyżeczki drożdży 1/4 łyżeczki soli 1/4 łyżeczki cukru 30 g oleju 160 g zimnej wody  Ponad to :   ulubione dodatki  Mąkę, drożdże, sól, cukier mieszamy. Dodajemy olej i wodę i za pomocą miksera na małych obrotach miksujemy około 3 minut, następnie zmieniamy na średnie obroty i miksujemy kolejne 2 minuty. Przekładamy ciasto do wysmarowanej olejem miski i wkładamy do lodówki na minimum 3 godziny ( ja ostatnio włożyłam na noc ). Po tym czasie wyjmujemy i pozostawiamy w temp. pokojowej na 45 minut. Ciasto wykładamy na blachę ( u mnie tortownica o średnicy około 21 cm ) wyłożoną papierem do pieczenia i rękoma rozciągamy na całą powierzchnię. Na cieście układamy ulubione dodatki.  Pizzę wkładamy do piekarnika nagrzanego do 260°C na 11-13 minut. Smacznego :) ﻿ 