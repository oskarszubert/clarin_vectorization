Wspaniała sałatka Nigelli. Świetne dobranie składników, super połączenie, bardzo syta. Jedyne co bym zmieniła w przepisie to achois dałabym nieco mniej i pokroiłabym je na kawałki bo same w sobie są dość słone. Na pewno sałatka nie dla każdego. Jeśli lubicie anchois i kapary to gorąco polecam :) Przepis Nigella Lawson " Kuchnia. Przepisy z serca domu ".    Składniki :   4 jajka 2 słoiki pieczonej papryki ze słoika po odsączeniu (380 g )  1 ząbek czosnku 4 łyżki zwykłej oliwy sól, pieprz 2 łyżki posiekanej natki pietruszki + trochę do posypania po wierzchu 1 łyżka odsączonych kaparów ze słoika ok. 12 filecików anchois ze słoika ( proponuję dać mniej )  Jajka gotujemy na twardo. W tym czasie paprykę kroimy w paseczki i układamy na dnie półmiska. Ugotowane jajka obieramy, kroimy na ćwiartki i układamy na papryce. Posypujemy po wierzchu odsączonymi kaparami. Anchois wyjmujemy z zalewy, odsączamy i układamy pomiędzy jajkami ( i tak jak wcześniej wspominałam radzę je pokroić na mniejsze kawałki ). Czosnek obieramy.Wrzucamy z odrobiną soli i pieprzu do moździeża. Rozcieramy. Dodajemy oliwę, natkę pietruszki, mieszamy. Polewamy sałatkę. Ewentualnie posypujemy wierzch świeżą natką :) Smacznego :) 