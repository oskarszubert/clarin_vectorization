Świetny dodatek do mięs, naleśników ( na które przepis podam jutro ) czy nawet do samoistnego zajadania. Mój mąż z przymrużeniem oka podszedł do nich jak je zobaczył i jeszcze na naleśnika ?!! Ale jak spróbował usłyszałam tylko one są zaje....No na pewno bardzo dobre. Wszystkie smaki świetnie się ze sobą komponują, pycha :) Przepis z tego bloga.    Składniki : 450 g pieczarek 2 łyżki kaparów posiekanych i opłukanych  3 duże ząbki czosnku 2 łyżki oleju roślinnego 3 łyżki masła pokrojonego na kawałki 2 łyżeczki świeżego soku z cytryny ( zapomniałam dodać ) 1/4 szklanki posiekanej świeżej natki pietruszki 1/8 łyżeczki soli 1/2 łyżeczki pieprzu  Większe pieczarki tniemy na ćwiartki, mniejsze na pół. Kapary i czosnek drobno siekamy. W płytkim naczyniu do zapiekania ( najlepiej jakby było na tyle duże żeby pieczarki nie leżały jedna na drugiej ) mieszamy wszystkie składniki wyżej wymienione oprócz soku z cytryny i natki pietruszki.  Całość wkładamy do piekarnika nagrzanego do 230°C. Pieczemy 15-20 minut aż pieczarki nabiorą rumianego - złotego koloru, pamiętając aby zamieszać od czasu do czasu.  Po wyjęciu z piekarnika skrapiamy sokiem z cytryny i posypujemy natką pietruszki. Smacznego :) 