Myślę, że słowa o tej zupie mojego N. wystrczą : " Lepszej zupy nie jadłem, nie wiem czy uda Ci się ją przebić inną " . Faktycznie jest przepyszna a pesto nadaje jej charakteru i jednak gdyby go nie było to już nie ta samo. Przepis Rachel Allen z programu " Ulubione potrawy Rachel "    Składniki :  1 spora cebula 1 ząbek czosnku 2 łyżki oliwy 2 puszki krojonych pomidorów ( jeśli używamy świeżych to 900 g obranych ze skórki ) 900 ml bulionu sól, pieprz szczypta cukru 250 g drobnego makaronu 150 g liści szpinaku  Cebulę drobno kroimy, wrzucamy do garnka razem ze startym ząbkiem czosnku i oliwą. Chwilę dusimy aż cebula się zeszkli. Następnie dodajemy pomidory, bulion. Doprawiamy solą, pieprzem i cukrem. Doprowadzamy do wrzenia i gotujemy 10 minut. Po tym czasie wrzucamy makaron, gotujemy 6-8 minut. Dorzucamy szpinak ( młody w całości jeśli jest starszy odrywamy łodyszki ). Gotujemy minutkę, wyłanczamy gaz.  Pesto : 25 g bazyli natka pietruszki ( mały pęczek ) rozmaryn ( dałam suszonego łyżeczkę, najlepiej jednak świeży około 3 nieduże gałązki)  tymianek ( dałam suszony łyżeczkę, najlepiej świeży około 3 nieduże gałązki ) łyżka orzechów piniowych ( pominęłam ) ząbek czosnku sól, pieprz ( soli dość spora szczypta ) 4-6 łyżek oliwy 2 łyżki parmezanu ( dałam zwykły żółty ser )  Zioła neleży przesiekać. Wrzucamy do miksera wraz ze startym ząbkiem czosnku, parmezanem, orzechami, oliwą. Doprawiamy, miksujemy podajemy do zupy. Najlepiej w osobnym naczyniu lub z kleksami pesto na zupie. Smacznego :) 