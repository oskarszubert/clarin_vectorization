Kolejny dżem z czerwonej porzeczki, tym razem z kokosem. Widziałam go na kilku blogach i z ciekawości postanowiłam zrobić. Smak kokosa dla mnie tutaj jest delikatnie wyczuwalny ale wyczuwalny, na pewno też pod zębami :) Na pewno wyląduje w jakimś wypieku ale dobry też do naleśników, bułeczek :) Przepis z bloga Pokochaj gotowanie.    Składniki : ( z tej porcji wychodzi jeden słoik)  1/2 kg czerwonej porzeczki 400 g cukru ( dałam 200 g) 2 łyżki wiórków kokosowych  Owoce oczyszczamy, przekładamy do garnka, smażymy. Kiedy puszczą sok dodajemy cukier , mieszamy żeby cukier się rozpuścił i dalej smażymy do uzyskania odpowiedniej przez nas konsystencji. Ja zawsze przyśpieszam sobie ten proces i blenderuje owoce, szybciej wtedy zaczyna gęstnieć. Jeśli chcecie kawałki owoców w dżemie, wyjmijcie np. szklanke owoców, reszte poytraktujcie blenderem a potem dodajcie owoce i dalej smażcie.  Gotowy dżem zdejmujemy z ognia, dodajemy 2 łyżki wiórków kokosowych, przekładamy do wyparzonych słoików, zakręcamy i pasteryzujemy 15 minut. Smacznego :)   ﻿﻿﻿ 