W oryginale z serem gorgonzola ale ja nie dodałam bo były to gofry dla mojego synka. Dzięki zawartości gruszki w środku mięciutkie i wilgotne. Nie potrzeba już więcej dodatków, pozostaje tylko pałaszować :) Przepis z 10th kitchen﻿. Składniki : ( wyszło mi 15 sztuk )  2 szklanki mąki uniwersalnej 2 łyżki cukru 2 łyżeczki proszku do pieczenia 1 łyżeczka sody oczyszczonej 3/4 łyżeczki soli 2 szklanki maślanki 6 łyżek stopionego,ostudzonego masła 2 duże jaja 1 i 1/2- 2 szklanki gruszki wcześniej obranej i pokrojonej w niewielką kostkę  Suche składniki łączymy razem : mąkę, cukier, proszek do pieczenia, sodę, sól. W drugiej misce mieszamy jaja, maślankę, masło. Zawartości obu misek łączymy razem, miksujemy na gładką masę. Na końcu dodajemy gruszki, mieszamy łyżką.  Gofrownicę rozgrzewamy, smarujemy niewielką ilością oleju. Smażymy gofry według zaleceń producenta na złoty kolor. Smacznego :) 