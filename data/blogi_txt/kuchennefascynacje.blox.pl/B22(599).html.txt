Dziś propozycja znanego Jamiego Olivera,  już słynne na blogach spagetti putanesca. Szybkie, smaczne i łatwe w przygotowaniu :) Składniki :    5-7 ząbków czosnku makaron spagetti po 100 g na osobę oliwa sól, pieprz czarne oliwki ( pominęłam ) anchois garść kaparów 2 puszki pomidorów 3 małe suszone papryczki chilli łyżka suszonego oregano świeża bazylia natka pietruszki  Na patelnię wlewamy 3-4 łyżki oliwy. Czosnek obieramy, siekamy, wrzucamy na rozgrzaną patelnię, podsmażamy. Dodajemy garść odsączonych kaparów i wypestkowanych oliwek. Chwilę podsmażamy. Dokładamy odsączone anchois ( nie podano ilości, ja dałam na połowę porcji około 6 ). W tym czasie na osolony wrzątek wrzucamy makaron i gotujemy go al`dente. Do patelni dokładamy pociętą chilli i łyżkę suszonego oregano. Kolejno dokładamy pocięte pomidory z puszki. Gotujemy na wolnym ogniu 10 minut. Ugotowany makaron odcedzamy, pamiętając o pozostawieniu trochę wody na dnie naczynia ( ale nie zadużo bo sos będzie wodnisty ) żeby makaron nie był za suchy. Gotowy sos przelewamy do garnka z makaronem, mieszamy. Posypujemy parmezanem i ziołami. Smacznego :) 