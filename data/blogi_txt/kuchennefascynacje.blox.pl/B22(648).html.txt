Chyba nie ma kogoś kto by nie znał tego deseru. Dla mnie smaki z dzieciństwa. Podczas rozpoczęcia sezonu truskawkowego to pierwsze w jaki sposób je konsumuje, a jak nie mam pod ręką śmietany to zajadam z jogurtem, śmietanką a nawet z mlekiem. Absolutnie wyśmienite, mogłabym wcinać codziennie :) Składniki : Nie podaje dokładnych proporcji bo lepiej żeby każdy dostosował sobie do własnych upodobań. Ja zawsze robię na oko. Naprawdę nie wymaga odmierzania składników ale dla wymagających napiszę, że ten za zdjęciu zrobiłam z 250 g truskawek i 200 g śmietany.  truskawki kwaśna śmietana - najlepiej 18 % ale może być 12 % ( w wersji light można zrobić z jogurtem ) cukier Truskawki myjemy, odrywamy szypułki, tniemy na mniejsze kawałki, rozgniatamy widelcem na papkę. Jeśli truskawki są miękkie od razu można je rozgnieść. Dodajemy śmietanę i cukier. Cukier dodajemy małymi porcjami. Mieszamy. Próbujemy jeśli mało słodkie dodajemy więcej cukru. Czasami truskawki są na tyle słodkie, że cukier jest zbędny. Smacznego :) ﻿﻿ 