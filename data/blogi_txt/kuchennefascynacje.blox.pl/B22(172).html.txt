Uwielbiam przetwory z  charakterem. I ten taki jest !!! Wspaniały, aromatyczny dżemik z dodatkiem rumu. Koniecznie musicie go zrobić !!!! :) Przepis z bloga Cynamon i goździki. Składniki : ( w oryginale na 750 g rabarbaru i 750 g truskawek 300 g cukru )  500 g oczyszczonego ze skórki i liści rabarbaru 500 g truskawek 260 g cukru trzcinowego 4 łyżki ciemnego rumu  W jednej misce umieszczamy pokrojony na małe kawałki rabarbar. Zasypujemy połową cukru i zalewamy 2 łyżkami rumu. W drugiej misce umieszczamy pokrojone truskawki. Zasypujemy je pozostałym cukrem i rumem. Odstawiamy na ok 2,5 godziny aż owoce puszczą sok. Po tym czasie zawartość obu misek łączymy w jednym garnku. Stawiamy na niewielki ogień, zagotowujemy po czym zestawiamy na chwilę z ognia ( u mnie jakieś 2-3 minuty ). Ponownie stawiamy na ogień i smażymy około godziny aż nadmiar płynów odparuje i całość ładnie zgęstnieje. Pamiętając o mieszaniu i ściąganiu co jakiś czas szumowin. Gotowy dżem przekładamy do wyparzonych słoiczków. Zakręcamy, stawiamy do góry dnem aż ostygną. Ja dodatkowo pasteryzowałam 15 minut. Smacznego :) ﻿﻿ 