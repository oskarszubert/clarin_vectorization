Wprawdzie sera u mnie nie za wiele, nie to co u Doroty ale no cóż nie miałam więcej. A, że akurat był do wykorzystania skusiłam się na te oto słodkości. W smaku bardzo dobre ( szkoda, ze nie miałam więcej owego sera ale no cóż..... ) z większą ilością na pewno smakowało by jeszcze lepiej. Ciasta wychodzi dość sporo. Na około 30 babeczek. Część zrobiłam z dżemem śliwkowo-czekoladowym mmm...niebo w gębie. Przepis z bloga Moje wypieki.    Składniki :   2,5 szklanki mąki 1/2-3/4 szklanki cukru ( dałam 1/2 ) szczypta soli 2 płaskie łyżeczki proszku do pieczenia 1 łyżeczka cukru waniliowego ( niekoniecznie ale ja dodałam ) 100 g rozpuszczonego masła 1 szklanka mleka ( może być jogurt ( jeśli gęsty to trzeba będzie dodać jeszcze 1/4 szklanki ), maślanka lub kefir ale na mleku wychodzą najlepsze ) 2 jajka Masa serowa :  ser twarogowy 250 g ( jak na sernik, czytałam u Doroty, że może być Quark ) żółtko cukier waniliowy ( dałam około 2 łyżeczek )  Ser mieszamy razem z żółtkiem i cukrem waniliowym. Odstawiamy. W jednej misce mieszamy wszystkie suche składniki. W drugiej mokre. Zawartość obydwu misek łączymy za pomocą łyżki lub szpatułki tylko do połączenia składników.  Do foremek nakładamy ciasto a na to masę serową. Foremki powinny być wypełnione do 3/4 wysokości.  Pieczemy około 20-25 minut w temp. 190°*. * Jest mały problem z pieczeniem. Otóż Dorota podaje temp. 170°C. Jest to zbyt mała temp. aby babeczki się upiekły w ciągu 25 minut. Dlatego musiałam po tym czasie podkręcić do 190° gdzie piekły się prawie jeszcze raz tyle. Dlatego proponuję od razu podwyższyć temp. i pilnować , żeby od góry się zbyt mocno nie przypiekły, chociaż u mnie słabo się zarumieniły.  Smacznego :) 