Raczej nie przepadamy w domu za mielonymi ale mam parę naprawdę dobrych i godnych polecenia przepisów. Jednym z nich jest ten. Kotleciki dietetyczne, bardzo smaczne, szybkie do zrobienia i z miłą niespodzianką w środku. A jak rewelacyjnie pachnie w kuchni kiedy się pieką. Pycha :) Przepis z programu " Rewoluje na talerzu ".    Składniki :  200 g mielonego chudego mięsa wołowego 2 ząbki czosnku garść szałwi ( dałam suszone oregano jakąś łyżkę) 1 jajko 200 g fety sól, pieprz ( u mnie dodatkowo przyprawa do mielonego- bardzo lubię ją dodawać )  Szałwię i czosnek drobno siekamy. Fetę kroimy w kostkę. Mięso mieszamy z ziołami, przyprawiamy solą, pieprzem, dokładamy jajo. Wyrabiamy, nie za długo tyle aby składniki się połączyły. Bierzemy porcję mięsa, układamy w nim kostkę fety i formujemy okrągłe kotleciki. Wielkość zależy od nas. Ja robiłam trochę większe od orzechów włoskich. Gotowe układamy na blasze wyłożonej papierem do pieczenia. Pieczemy w piekarniku w temp. 200°C przez 15 minut. Długość pieczenia dostosowujemy do wielkości mielonych. Podajemy z ziemniakami, kuskusem, ryżem, kaszą. Smacznego :) 