Nie znam się jakoś specjalnie na kuchni azjatyckiej ale po spróbowaniu jednego dania podbiła moje serce. Niezwykle aromatyczna, pikantna, rewelacyjna. Mam nadzieję w najbliższym czasie wypróbować więcej przepisów gdyż weszłam w posiadanie książki W. Hobson " Kuchnia Chińska. 1000 klasycznych potraw ". Mięsko które dziś Wam proponuję jest właśnie z tej książki i jest wyśmienite. Idealnie doprawione z wyrazistym smakiem i aromatem imbiru. Łatwe i szybkie w przygotowaniu.     Składniki :  225 g chudej wieprzowiny 1 łyżeczka mąki kukurydzianej 2 łyżki sosu sojowego 2 łyżki oleju rzepakowego 1 zmielony plaster korzenia imbiru ( w książce nie jest wyjaśnione jakiej grubości. Ja użyłam 13 g na podwójną porcję tak więc na 225 g mięsa 6,5 g w zupełności wystarczy.  Nie mieliłam tylko starłam na tarce o drobnych oczkach ) 1 dymka pokrojona w krążki 3 łyżki wody 1 łyżeczka brązowego cukru  Wieprzowinę kroimy na cienkie paski. I teraz znowu mała nieścisłość w książce bo pisze, żeby obtoczyć mięso w mące, skropić sosem sojowym i ponownie w mace. Mąki jest za mało na obtoczenie całego mięsa tak więc ja wsypałam do mięsa mąkę, wymieszałam. Wlałam sos sojowy, wymieszałam i kolejną łyżeczkę mąki dosypałam, wymieszałam.  Na rozgrzany wok, lub patelnię czy rondel wlewamy olej. Mięso podsmażamy 2 minuty. Dodajemy dymkę, imbir, podsmażamy 1 minutę. Dolewamy wodę, wsypujemy cukier i dusimy pod przykryciem 5 minut aż mięso będzie miękkie. W przypadku kiedy będziecie robić większą porcję należy dusić całosć nieco dłużej, Smacznego :) 