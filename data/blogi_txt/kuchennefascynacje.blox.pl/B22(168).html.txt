Prawdę mówiąc kiedy zobaczyłam ten przepis na blogu kuchenne wzloty i upadki młodej mężatki aż dostałam ślinotoku na sam widok. Potem widziałam go również na innych blogach. Widać cieszy się uznaniem i wcale się nie dziwię bo jest naprawdę rewelacyjny. W sam raz dla małych łasuchów, na pewno będą wyjadać palcami ze słoiczka tak jak ja ;).    Składniki :   2 bardzo dojrzałe banany pół szklanki cukru 50 g czekolady deserowej łyżka soku z cutryny lub pomarańczy pół łyżeczki kardamonu ( nie miałam więc u mnie bez )  Banany kroimy w kawałki, przekłądamy do rondelka. Dodajemy do nich sok, kardamon i cukier. Dusimy na niewielkim ogniu około 5-7 mint cały czas mieszając. Po tym czasie garnek zestawiamy z ognia i dodajemy połamaną czekoladę, mieszamy do momentu aż czekolada się rozpuści i wszystkie składniki dobrze się połonczą.  Całość można zmiksować blenderem na jednolity krem, jednak ja tego nie zrobbiłam w dżemie zostały niewielkie kawałki banana i też smakuje wyśmienicie. Po ostygnięciu przekładamy do pojemniczka i umieszczamy w lodówce gdzie można przechowywać go do trzech tygodni. Smacznego :) 