Szybki i prosty sposób na domową kandyzowaną skórkę. Spróbujcie a już nie użyjecie sklepowej. Przepis Anny Olson z programu "Sugar "     Składniki :  skórka z cytryny w dowolnej ilości wcześniej wyszorowana pod bieżącą wodą i sparzona 1 szklanka wody 1 szklanka cukru  Skórkę tniemy w kostkę lub mniejsze kawałki. Nie wycinamy białego albedo, czasem odcinam nadmiar ale nie jest to konieczne. Wrzucamy do wrzątku na 1-2 minuty ( aby pozbyć się goryczy pochodzącej z albedo ) odcedzamy. Wodę i cukier mieszamy w rondelku. Wstawiamy na gaz i doprowadzamy do wrzenia mieszając żaby cukier się rozpuścił. Wrzucamy skórkę. Gotujemy 10-15 minut. Odcedzamy. Skórkę suszymy na pergaminie. Suchą przechowujemy w szczelnym zamkniętym słoiku lub mrozimy. Ja osobiście wolę zamrozić. Kiedyś zamknęłam w słoiku, jedna nie była wysuszona i wszystko zapleśniało. Także Wam też polecam mrożenie. :) 