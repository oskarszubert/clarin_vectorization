Przeeepyszne. Puszyste, mięciutkie z nutą pomarańczy. Jedne z lepszych jakie robiłam. Następnym razem zrobię z podwójnej porcji bo znikły w pędzie natychmiastowym. Przepis z bloga Gary i Ja.    Składniki :  165 ml śmietanki kokosowej, mleka kokosowego lub śmietany kremówki 30 % ( u mnie kremówka ) 125 ml mleka 30 g roztopionego masła 190 g mąki pszennej 1 łyżeczka proszku do pieczenia 2 łyżki cukru skórka starta z 1 pomarańczy 2 jaja  Biała oddzielamy od żółtek. Białka ubijamy na sztywno. Do drugiej miski przesiewamy mąkę z proszkiem do pieczenia, dodajemy skórkę z pomarańczy i cukier. Osobno żółtka łączymy ze śmietanką, mlekiem, masłem. Do suchych składników przelewamy mokre, mieszamy aż masa stanie się jednolita. Na koniec partiami dodajemy ubite na sztywno białka i mieszamy za pomocą szpatułki, łyżki. Delikatnie mieszając.  Masę najlepiej odstawić na 10-15 minut. Ale można smażyć od razu. Placuszki smażymy z obu stron na złoty kolor na rozgrzanej patelni lekko posmarowanej ( za pomocą pędzelka ) olejem. Smacznego :). 