Nie zawsze rybka mi podchodzi dlatego szukam i eksperymentuje na różne sposoby jej przyrządzenie. Ten przepis to strzał w dziesiątkę. Podsmażone ziemniaczki, ogórek, dymka, i sos rewelacyjnie komponują się ze sobą. Mocno sycąca. Przepis z bardzo starej gazety " Tele tydzień "    Składniki : ( porcja dla 2-3 osób )  około 50 dag filetów rybnych 6 średnich ziemniaków 3 ogórki konserwowe 1 nieduży pęczek dymki 6 łyżek oleju sól, pieprz sok z cytryny  Rybę płukamy, osuszamy, kroimy na mniejsze kawałki. Skrapiamy sokiem z cytryny, solimy, pieprzymy, odkładamy na bok.  Ziemniaki obieramy, myjemy, tniemy na talarki ( nie za cienkie ). Na patelni rozgrzewamy olej. Wrzucamy ziemniaki smażymy na złoty kolor lub do miękkości. Zdejmujemy z patelni. Na tym samym oleju smażymy rybę na złoty kolor. W międzyczasie siekamy dymkę a ogórki tniemy na plasterki. Kiedy ryba będzie już gotowa z powrotem dodajemy ziemniaki. Dorzucamy dymkę i ogórki. Mieszamy. Podsmażamy jeszcze 3 minuty. Zdejmujemy z ognia. Składniki na sos :  1 szklanka bulionu instant 1/2 szklanki mleka 3 łyżki ostrej musztardy ( u mnie około 2 ostrej i 1 z gorczycą ) 2 łyżki masła lub margaryny 2 łyżki mąki 1/2 pęczka koperku  Masło rozpuszczamy. Kiedy będzie już płynne dodajemy mąkę i mieszamy około 2 minut. W ten sposób robimy zasmażkę. Uwaga żeby nie przypalić, zasmażka ma być jasna. Bulion łączymy z mlekiem i musztardą. Wlewamy do rondelka z zasmażką, mieszamy, żeby nie było grudek. Sos gotujemy 5 minut, pamiętając o mieszaniu żeby się nie przypalił. Zdejmujemy z ognia, dodajemy posiekany koperek i polewamy nim rybkę z ziemniakami. Ewentualnie można doprawić solą i pieprzem. Według mnie jest to zupełnie niepotrzebne bo sos jest idealny. :) Smacznego :) 