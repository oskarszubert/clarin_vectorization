To cięte mięso, które jest popularne w kuchni arabskiej. Robi się je z wołowiny, kurczaka, cielęciny, jagnięciny, indyka. Najbardziej skojarzycie je z kebaba ale w smaku jest nieco inne. W każdym kraju arabskim podawana jest w inny sposób między innymi w chlebku pita, z surówkami, sałatkami, warzywami a w Jordanii zaserwują nam z frytkami. Mimo tylu przypraw nie jest jakoś bardzo mocno przyprawione, ale przyprawy dobrze się ze sobą łączą. Jedyne co zarzucę to mało słone dla mojego podniebienia dlatego polecam dodać nieco więcej soli. A tak poza tym mięsko dobre, soczyste, aromatyczne. Przepis z The wanderlust kitchen﻿.     Składniki na marynatę :  około 1 kg piersi z kurczaka ( użyłam 500 g natomiast ilości przypraw nie zmniejszałam ) 1/4 szklanki oliwy extra virgin 2 łyżeczki mielonego kminku 2 łyżeczki mielonej papryki 1 łyżeczka mielonego ziela angielskiego 1 łyżeczka mielonej kurkumy 1/4 łyżeczki czosnku granulowanego 1/4 łyżeczki cynamonu szczypta pieprzu cayenne 1/8 łyżeczki soli ( zdecydowanie za mało ) 1/8 łyżeczki pieprzu  Wszystkie wyżej wymienione składniki umieszczamy w plastikowej torebce. Wkładamy kurczaka pociętego - każda pierś na 6 części. Dokładnie oblepiamy go przyprawami. Wkładamy do lodówki na 8 godzin a najlepiej na całą noc. Drugiego dnia nagrzewamy piekarnik do 205°C. Kurczaka układamy na blasze wyłożonej pergaminem spryskanym olejem lub posmarowanym cieniutko z pomocą pędzelka olejem. piersi układamy w jednej warstwie tak aby nie nachodziły na siebie. Pieczemy 8 minut następnie odwracamy na drugą stronę i pieczemy kolejne 8 minut. Wyciągamy z piekarnika. Kiedy ostygnie tniemy go na niewielkie kawałki, najlepiej cienkie. Ja pominęłam etap pieczenia bo nie przeczytałam dokładnie przepisu zanim pocięłam mięso na małe kawałki i nie chciałam, żeby w piekarniku mi wyschło. Usmażyłam je po prostu w etapie końcowym na patelni. Wykończenie :  6 łyżek oliwy 1/2 łyżeczki mielonego kminku 1/2 łyżeczki mielonej papryki 1/4 łyżeczki mielonego ziela angielskiego 1/4 łyżeczki mielonej kurkumy  Jeśli mamy dużą patelnię to wszystkie wyżej wymienione składniki mieszamy, wlewamy na patelnię. Dodajemy mięso, podsmażamy 1-2 minutki. Ja w tym etapie właśnie usmażyłam moje mięso. Jeśli macie małe patelnie to podzielcie porcje na 2 lub trzy, mięsa, oliwy i przypraw i podsmażajcie po kolei. Podajemy wedle uznania. Z pieczywem, ryżem, kaszą, chlebem, w bułce, w tortilli, z ziemniakami, sałatkami, frytkami lub wcinamy same :) Smacznego :) ﻿ 