Bardzo lubię zapiekanki z makaronu, zdecydowanie za rzadko je robię. No właśnie dlaczego by nie zapiec spagetti. ﻿Znalazłam fajny przepis Tutaj i zaraz wzięłam się do roboty. Zapiekanka sycąca, smaczna. Można zrobić na pikantnie lub nie - jak kto woli.     Składniki : ( na 4 porcje )  225 g makaronu spaghetti 1 szklanka sosu pomidorowego ( może być ostry ,pikantny - ja zrobiłam zwykły i podrasowałam go Tabasco i pieprzem cayenne. Jeśli nie macie czasu robić domowy użyjcie gotowego ) 1 łyżka oliwy extra virgin 2 ząbki czosnku, posiekane 1 duża cukinia ( 340 g ), obrana i starta na dużych oczkach ( powinno być 2 szklanki ) 1/2 łyżeczki suszonej bazylii sól, pieprz 1 szklanka startego sera mozzarella 28 g tureckiej pepperoni - około 10 plasterków, pociętych( nie miałam, można użyć innej lub zastąpić inną wędliną - użyłam resztek pikantnego kurczaka z obiadu ) 4 duże jaja 1/2 szklanki mleka  1/4 szklanki startego parmezanu Makaron gotujemy al`dente. Odcedzamy, mieszamy z sosem pomidorowym. Odstawiamy. Na patelni rozgrzewamy odrobinę oleju. Wrzucamy czosnek, smażymy aż się zrumieni. Dodajemy cukinię i bazylię. Podsmażamy do momentu aż cukinia zmięknie ( około 8 minut ). Doprawiamy solą i pieprzem.  Kiełbasę tniemy na mniejsze kawałki. Dodajemy do cukinii, dokładamy również mozzarellę. Całość wymieszać z makaronem. Formę żaroodporną na zapiekankę natłuszczamy oliwą. Przekładamy makaron z dodatkami. W misce mieszamy jaja z mlekiem. Jaja dobrze powinny być rozbełtane. Zalewamy zapiekankę z wierzchu. Łyżką, widelcem lub ręką lekko wzruszyć makaron żeby mieszanina jaj i mleka wsiąkła w niższe warstwy. Całość posypujemy parmezanem. Pieczemy  w 190°C przez 25-30 minut. Smacznego :) 