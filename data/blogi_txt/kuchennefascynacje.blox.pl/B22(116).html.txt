Ślinka mi nadal cieknie jak sobie pomyślę o tym cieście. Niby zwykły biszkopt z truskawkami i galaretką ot co z dodatkiem masy budyniowej. Ale ale całość jest niebotycznie pyszna, nie za słodka po prostu cud, miód... :) Z mężem sami wciągliśmy całą blaszkę.  Ciacho to to też smak mojego dzieciństwa i nie tylko. Za każdym razem kiedy jadłam kawałek po kawałku myślałam o babci bo to ona co roku w sezonie truskawkowym robi biszkopt z truskawkami i galaretką. Wprawdzie bez masy budyniowej ale ona w ogóle nie dominuje ciasta. Każda warstwa ma tu coś do powiedzenia. Przepis pochodzi z bloga Mniamusne. Na zdjęciu nie widać za bardzo odznaczającej się warstwy kremu od biszkoptu tak jak to wyglądało w przepisie z którego korzystałam. Biszkopt wyszedł mi prawie taki jasny jak krem. Ale nie ujmuje to nic w smaku :) Poza tym robiłam w mniejszej blaszce i nie zużyłam całego kremu dlatego u mnie cieńsza warstwa. ci Składniki na biszkopt :    3 jajka 6 łyżek cukru 3 łyżki mąki pszennej 3 łyżki mąki ziemniaczanej 1 łyżeczka proszku do pieczenia szczypta soli   Białka ubijamy na sztywną ze szczyptą soli. Następnie cały czas ubijając dodajemy cukier, po jednym żółtku oraz obie mąki wymieszane ze sobą z dodatkiem proszku. Delikatnie całość wymieszać na gładką masę. Przelewamy do formy ( 24x 28 cm u mnie 18x28 cm ). Pieczemy w temp. 180 stopni przez 20 minut. Po upieczeniu odstawiamy do ostygnięcia. Ja dodatkowo zdarłam tą wierzchnią skórkę z biszkoptu żeby krem nie odchodził ale w przepisie nie ma o tym mowy. Krem budyniowy : 2,5szklanki mleka  2 paczki budyniu ( u mnie waniliowy )  2 łyżki krupczatki ( dałam mąkę ziemniaczaną )  2/3 szklanki cukru pudru  1 kostka miękkiego masła   Z mleka odlać 1/2 szklanki, resztę zagotować. W odlanym mleku wymieszać budyń z mąką ( tak zeby nie było grudek ). Kiedy mleko się zagotuje wlewamy mleko wymieszane z budyniami cały czas mieszając aż powstanie budyń. Zdejmujemy z ognia, przykrywamy folią spożywczą aby nie powstał kożuch. Odstawiamy do ostygnięcia. Po tym czasie masło miksujemy razem z cukrem pudrem. Stopniowo dodajemy wystudzoną mase budyniową i dalej miksujemy az składniki się połączą. Krem wykładamy na biszkopt. Ponad to :    truskawki  2 galaretki truskawkowe lub inne czerwone ( u mnie cytrynowa jedna)   Umyte wcześniej truskawki układamy na kremie. Galaretkę przygotowujemy według przepisu na opakowaniu. Zimną, prawie już tężejącą zalewamy truskawki. Wkładamy do lodówki do zastygnięcia, najlepiej na noc. Smacznego :) ﻿﻿﻿ 