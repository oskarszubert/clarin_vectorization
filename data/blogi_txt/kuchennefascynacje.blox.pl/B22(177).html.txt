Mało znana, niedoceniana ale to pewnie ze względu na cenę jaką mają w Polsce egzotyczne owoce. Ja się w niej zakochałam. Teraz sezon na persymonę w pełni, jest coraz tańsza więc korzystam :) Dzisiaj prezentuję pyszny, słodziutki dżem z persymony. Przepis z Tej strony.     Składniki :  około 1 kg dojrzałych persymon ( muszą być naprawdę dojrzałe nawet pół niedojrzałej persymony może zepsuć cały dżem, który stanie się bardzo cierpki ) 750 g cukru ( dałam 650 cukru brązowego Demerara )  Persymonę obieramy ze skórki, tniemy na mniejsze kawałki, zasypujemy cukrem odstawiamy pod przykryciem w chłodne miejsce na noc.  Drugiego dnia wstawiamy garnek na ogień i smażymy całość aż uzyskamy konsystencję dżemu lub taką jaka będzie nam odpowiadała. Gorący dżem przekładamy do czystych,wcześniej wyparzonych słoików, zakręcamy, odstawiamy do góry dnem aż przestygnie. Dodatkowo dżem można zapasteryzować. Ja pasteryzowałam 10 minut. Smacznego :) ﻿﻿ 