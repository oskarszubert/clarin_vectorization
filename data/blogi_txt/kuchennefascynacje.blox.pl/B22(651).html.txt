Rewelacyjne, orzeźwiające, nie za słodkie. Przygotowane w słoiczkach można zabrać wszędzie. Do pracy, szkoły, na piknik. Szybkie i proste w zrobieniu. Przepis w całości pochodzi z bloga Kuchnia na obacach. Lekko tylko go uprościłam, żeby jeszcze szybciej można było je zrobić, zmieniłam również niektóre proporcje składników dopasowując je do moich słoiczków. Składniki : ( na 3 słoiczki o pojemności 200 g )  40 g ciastek pełnoziarnistych digestive ( w oryginale herbatniki ) 4 łyżki cukru pudru 1 łyzeczka cukru waniliowego 300 g quarku lub kremowego sera na sernik z wiaderka 1 łyżeczka ekstraktu waniliowego 250 g truskawek ponad to : cukier puder do truskawek i cukier waniliowy lub laska wanilii lub jak ja użyłam 1/3 łyżeczki domowej wanilii w proszku.  Ciasteczka rozdrabniamy na pył, najlepiej wałkiem lub dłonią. Serek mieszamy z cukrem pudrem, cukrem waniliowym i ekstraktem waniliowym. Odstawiamy. Ok 80 g truskawek odkładamy do dekoarcji resztę blenderujemy. Kto jak woli można na mus lub jedynie rozdrobnić. Ja zmiksowałam ale posostawiłam kawałki truskawek. Truskawki mieszamy z około 2 łyżkami cukru pudru i wanilią. Ilość cukru zależy jak bardzo słodkie są truskawki. Najlepiej dodawać stopniowo i próbować. W słoiczkach układamy na samym dnie pokruszone cisteczka, potem ser, mus z truskawek i na wierzchu układamy pokrojone świeże truskawki. Smacznego :) ﻿﻿﻿﻿﻿ 