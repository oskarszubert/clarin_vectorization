Nienajlepsze jakościowo zdjęcie ale cóż na razie musi być. Jak zrobię ładniejsze podmienię :) Jednak jakoś zdjęcia nie wpływa na smak i jakość proponowanej przeze mnie gorącej czekolady ;) A jest wyśmienita, rozgrzewająca, sycąca. Dla mnie ciut za słodka dlatego można spokojnie zmniejszyć ilość cukru albo całkiem go pominąć ( czekolada sama w sobie jest dość słodka )albo nalać sobie mniej. Ja oczywiście byłam pazerna i nalałam sobie całą filiżankę ale cóż poradzę, że kocham białą czekoladę :) Teraz na listopadowe chłody i dłuuugie wieczory idealna :) Przepis Anny Olson z programu " Na słodko "﻿    Składniki : ( robiłam z 1/3 składników, wyszła mi filiżnaka jak na zdjęciu )  2 szklanki mleka 2 szklanki śmietany 18 % 225 g białej czekolady 2 łyżki cukru ( można całkowicie pominąć ) 2 łyzeczki esencji waniliowej 50 ml brandy ( w wersji dla dorosłych, ja pominęłam )  Do rondelka wlewamy śmietanę z mlekiem, podgrzewamy 5 minut na średnim ogniu. Czekoladę siekamy, dodajemy do rondla. Dosypujemy cukier, esencję i mieszamy do momentu aż wszystko sie rozpuści. Teraz można dodlać brandy. Czekoladę przelewamy do filiżanek,podajemy. Smacznego :) 