Przepis na te muffinki wyszperałam u Arabeski. Nie są bardzo słodkie, więc można by je jeść ile dusza zapragnie :) U mnie po 2 dniach znikły wszystkie. Jednak nie są specialnie mokre, suche też nie, w sam raz do kawy :) Nie zawierają żadnych wyszukanych składników doskonałe na  "zachciankę" czy wizytę niespodziewanych gości :)    Składniki na 12 sztuk :    2 szklanki mąki 1 płaska łyżka proszku do pieczenia duża szczypta soli 3/4 szklanki cukru 2 jajka  1 szklanka mleka 6 łyżek oleju lub roztopionego masła 1 łyżeczka ekstraktu waniliowego 2 łyżki " Nutelli " lub kakao ( u mnie kakao )  Do jedej miski dajemy mleko, jajko, olej, wanilię i roztrzepujemy. Do drugiej przesianą mąkę z solą i proszkiem do pieczenia, cukier, mieszamy. W środku robimy wgłębienie, wlewamy mokre składniki i krótko niedokładnie mieszamy. Ciasto dzielimy na połowę. Jedną część pozostawiamy jasną do drugiej dodajemy kakao ( Nutellę ), mieszamy. Ciasto nakładamy łyżką na przemian do foremek aż do wyczerpania skłądników. Lekko mieszamy patyczkiem. Pieczemy w temp. 200°C przez ok 20 minut. Smacznego :) 