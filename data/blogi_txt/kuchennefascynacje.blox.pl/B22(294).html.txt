Świetna odmiana tradycyjnych mielonych. Są rewelacyjne a sos do nich uch....coś wspaniałego !!! Zajadaliśmy się z mężem aż uszy się trzęsły ;). Przepis z bloga Majanowe pieczenie. Składniki :  500 g mięsa mielonego ( użyłam 400 g wołowiny ) 2 łyżki sosu sojowego świeżo mielony pieprz sól 1 ząbek czosnku posiekany 1 posiekana cebula 1 łyżka podprażonych ziaren sezamu 1/2 szklanki mąki do panierowania ( zużyłam nieco więcej ) 1 jajo roztrzepane z jedną łyżką wody 2 łyżki oleju do smażenia ( zużyłam zdecydowanie więcej )  Sos :  4 łyżki sosu sojowego 4 łyżki octu winnego 2 łyżeczki miodu  ostry sos do smaku ( dałam kilka kropel Tabasco ) 2 łyżeczki podprażonych ziaren sezamu Składniki sosu mieszamy, odstawiamy. Do mięsa dodajemy cebulę, czosnek, sos sojowy, sezam. Doprawiamy pieprzem i ewentualnie solą ale pamiętajcie, że sos sojowy jest wystarczająco słony. Mieszamy. Formujemy kulki wielkości orzecha włoskiego, obtaczamy w mące, jajku i znowu w mące. Smażymy na rozgrzanym oleju na złoty kolor. Strasznie pryskał olej podczas smażenia więc wrzuciłam wszystko na woka i przykryłam, jeśli nie macie nakryjcie patelnię pokrywką. Kulki maczaliśmy w sosie i zajadaliśmy z ryżem. Można również polać mięso sosikiem. Technika dowolna :) Smacznego :) 