Krokiety z ryżu, naprawdę pyszne. Fajna alternatywa na obiad. Szybsze w przygotowaniu niż te tradycyjne, choć i im chwilkę czasu trzeba poświęcić ale się opłaca. Bardzo mocno sycące, my po 2 już byliśmy najedzeni. Idealnie tu pasuje sosik pomidorowy. Przepis nieco przeze mnie zmodyfikowany ale tylko pod względem ilości składników jakich trzeba użyć a pochodzi z dodatku do gazety " Dobre rady ".    Składniki : ( z tej porcji wychodzi 10 dość sporych krokietów )  250 g ryżu 1 jajko 50 g żółtego sera 50 g masła sól, pieprz  Ryż gotujemy na sypko. Po zdjęciu z ognia odcedzamy, przekładamy do miski i od razu dajemy masło i ser żółty. Mieszamy. Czekamy aż przestygnie. Następnie dodajemy lekko ubite jajko, doprawiamy solą i pieprzem. Nadzienie : około 100-150 g mielonej wołowiny ( lub innego mięsa mielonego ) 1 większa cebula lub 1,5 małej łyżka przecieru pomidorowego 50 g zółtego sera 125 ml wody  Cebulę drobno siekamy, podsmażamy na niewielkiej ilości masła. Dokładamy mięso, podsmażamy 5-7 minut. Wlewamy wodę, dodajemy koncentrat pomidorowy, doprawiamy solą i pieprzem. Całość doprowadzamy do wrzenia, gotujemy  5 minut. Na końcy dodajemy żółty ser, mieszamy. Odstawiamy do ostygnięcia. Ponad to :   2 jaja mąka bułka tarta do panierowania olej do smażenia  Na zwilżoną rękę nakładamy porcję ryżu, lekko spłaszczamy. Nakładamy farsz z mięsa, przykrywamy drugą porcją ryżu. Formujemy krokiety. Obtaczamy w mące, kolejno w roztrzepanych jajkach i na końcu w bułce tartej. Smażymy na oleju na złoty kolor. Podajemy z sosem pomidorowym. Smacznego :) 