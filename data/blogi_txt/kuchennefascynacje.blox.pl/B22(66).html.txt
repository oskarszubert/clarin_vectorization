Smaczna odmiana i urozmaicenie obiadu zamiast kotletów mielonych. Są na tak smaczne, że mój N. do końca nie wiedział z czego je wykonałam :) Nieskomplikowane, z dość wyraźną nutą czosnku ale jest tu niezbędny gdyż nadaje specyficzny smak tym kotlecikom i dzięki niemu między innymi są pyszniutkie. Idealne do ryżu jak i ziemniaków, można zjadać same lub z surówkami. Gorąco polecam :) Przepis z książeczki " Przyślij przepis " Składniki :    1 mały czerstwy bochenek chleba 2 jajka surowe ( dałam jedno ) 2 jajka ugotowane na twardo 4 duże ząbki czosnku sól, pieprz bułka tarta olej do smażenia  Chleb moczymy chwilę w letniej wodzie, dobrze odciskamy, przekręcamy przez maszynkę ( nie trzeba ale mogą być wyczuwalne skórki od chleba po za tym zmielony chleb będzie miał delikatniejszą konsystencję ) , dodajemy drobno posiekane ugotowane jajka, czosnek przeciśnięty przez praskę ( lub pocięty drobniutko - radzę przecisnąć ). Do masy wbijamy jajka surowe ( najlepiej po jednym żeby masa nie była zbyt luźna, ja dałam jedno ). Doprawiamy do smaku solą, pieprzem. Wyrabiamy ciasto tak jak na kotlety mielone. Formujemy kotleciki, obtaczamy w bułce tartej i smażymy z obu stron na złoty kolor.  Smacznego :)  Przepis bierze udział w akcji : My się czosnku nie boimy 