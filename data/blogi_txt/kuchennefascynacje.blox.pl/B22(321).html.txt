W poszukiwaniu pomysłu na obiad natknęłam się na ten przepis. Proste w przygotowaniu i jakie smaczne. W prawdzie moje kuleczki nie wyglądają ''owalnie'' ze względu na niezachowanie proporcji, nie odmierzałam ryżu tylko dałam wszystko to co zostało mi gdy gotowałam ryż do zupy pomidorowej-jak zwykle za dużo. Może dlatego podczas smażenia trochę się spłaszczyły. Jednak w smaku są zachwycające i ten serowy smak z chrupiącą skorką. Moj skarb nie mógł się najeść..... Przepis pochodzi ze strony: mojeekspresjekulinarne        Składniki :   200g białego ryżu 1 szklanka żółtego sera 1 jajko sól,pieprz ulubione zioła (oregano, bazylia itp.) bułka tarta olej do smażenia  Ryż ugotować według przepisu na opakowaniu. Gorący wsypać do miski,następnie dodać ser, jajko i przyprawy. Wszystko wymieszać. Odstawić do wystygnięcia tak aby można było swobodnie formować kulki ( ja miałam już zimny ryż i przy formowaniu musiałam go mocno ściskać żeby wyszły kuleczki,które i tak w efekcie końcowym były lekko spłaszczone ;)) Po uformowaniu obtaczamy w bułce tartej i smażymy na rozgrzanym oleju. Smażyć ok 2 minut ( w zależności od wielkości ) aż do uzyskania ładnego złotego koloru. Gorące wyciagać i ukłądać na ręczniku papierowym. Podawać ciepłe. Ja podaje z sosem pomidorowym, który świetnie pasuje do tych kuleczek. Sos pomidorowy : Sos ten zobaczyłam na stronie: tutaj . Przepis lekko zmodyfikowałam aby złagodzić dosć ostry smak koncentratu.  2-3 łyżki koncentratu pomidorowego 1/2 litra wody 1 kostka rosołowa  2 łyżeczki mąki pszennej  1 łyżeczka mąki ziemniaczanej ( ja nie miałam i dałam pszennej ) 1 duża łyżka masła 2-3 łyżki kwaśnej śmietany  1 i 1/2 szklanki wody zagotować. Do gotującej wody wrzucić kostkę rosołową. Po 2-3 minutach gotowania dodać koncentrat pomidorowy. W 1/2 szklance wody rozmieszać mąkę, wlać do naszego wywaru i gotować na wolnym ogniu 5-7 minut często mieszając. Pod koniec gotowania dodać masło i śmietanę.   Smacznego :) 