Ekspresowe, pyszne, waniliowe, podczas smażenia tak pachną, że ciężko oprzeć się żeby ukradkiem nie zajadać :) Przepis znalazłam na blogu Moja kuchnia.     Składniki :   200 g serka homogenizowanego waniliowego 150 g mąki pszennej 75 ml mleka 1 łyżeczka proszku do pieczenia szczypta soli 2 jajka 2 jabłka ( u mnie średnie ) szczypta cynamonu u mnie dodatkowo 2 łyżeczki cukru z prawdziwą wanilią bo serek był jakiś mało waniliowy Białka oddzielamy od żółtek. Z białek ubijamy sztywną pianę. Żółtka mieszamy z serkiem i mlekiem. Dodajemy mąkę, proszek, sól, cynamon i u mnie dodatkowo cukier waniliowy ( wszystkie te składniki przesiałam ). Delikatnie łączymy je ze sobą, ja robiłam to za pomocą miksera na wolnych obrotach. Kolejno dodajemy partiami ubitą pianę i również delikatnie za pomocą szpatułki lub łyżki łączymy z masą. Na koniec jabłka tarkujemy na grubych oczkach (  starte jabłka odcisnęłam z nadmiaru soku ), dodajemy do miski. Mieszamy. Placuszki nakładamy łyżką, smażymy na suchej patelni po 1 minucie z każdej strony. Smacznego :)                                        ﻿ 