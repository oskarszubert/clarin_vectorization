Babkę tą robiłam już jakiś czas temu. Znika pędem natychmiastowym, ledwo co udało mi się zrobić zdjęcie. Bardzo smaczna, puszysta, wilgotna, aromatyczna, prosta w przygotowaniu. Przepis z bloga Dzieje kuchennej wiewióry. Składniki :   3 jaja 1 szklanka cukru 1 szklanka śmietany ( o dowolnych procentach ) 2 szklanki mąki pszennej 2 łyżeczki proszku do pieczenia  Mąkę mieszamy wraz z proszkiem ( ja przesiałam ). Jaja ucieramy z cukrem aż zwiększy swoją objętość i powstanie puszysta biała piana. Cały czas miksując dodajemy śmietanę i stopniowo mąkę. Mieszamy do połączenia się składników. Masa ma być jednolita. Ciasto przelewamy do wyłożonej papierem lub wysmarowanej masłem i wysypanej bułką tartą tortownicy o średnicy ok 20 cm ( u mnie nieco większa ). Pieczemy w temp. 170°C przez 45 minut, do tzw.suchego patyczka. smacznego :) ﻿ 