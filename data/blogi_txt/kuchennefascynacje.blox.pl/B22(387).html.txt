Banalnie proste i szybkie w przygotowaniu jak to muffinki. Puszyste, mega pyszne z leką nutą cytryny. Niebo w gębie, nie mogliśmy się nimi najeść. Przepis z bloga Bistro mama. Składniki :   1/2 szklanki maślanki 1 duże jajo 1/2 szklanki cukru 1/4 szklanki oleju 1,5 szklanki mąki 1 łyżeczka proszku do pieczenia skórka otarta z jednej cytryny sok z połowy cytryny truskawki ( u mnie około 250 g )  W jednej misce mieszamy wszystkie mokre składniki : maślanka, jajo,olej, sok z cytryny. W drugiej mąkę mieszamy z cukrem i proszkiem. Zawartość obu misek oraz skórkę z cytryny łączymy razem. Mieszamy łyżką, szpatułką do momentu aż składniki się połączą. Ciasto przekładamy do foremek do 1/2 wysokości. Do każdej wkładamy truskawki. Kruszonka :   1/2 szklanka mąki 3-4 łyżki cukru 1/4 kostki zimnego masła  Wszystkie składniki umieszczamy w jednej misce. Rozcieramy mąkę z cukrem i masłem w dłoniach aby powstały grudki. Konsystencja grubo mielonej bułki tartej. Kruszonką posypujemy wierz muffinek. Foremkę wstawiamy do piekarnika nagrzanego do 180°C. Pieczemy około 25 minut do tzw. suchego patyczka. Smacznego :) ﻿﻿ 