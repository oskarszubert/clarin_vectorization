Nie jest to takie mleko jak to z puszki ale równie smaczne. Łatwe i proste w zrobieniu. Nie zastąpi w pieczeniu normalnego mleka kokosowego ale jest idealne do kawy, innych napojów. Ja go użyłam do pasty na kanapki o której będzie następny wpis :) Reszta wylądowała w kawce - intensywnie kokosowa kawa była :) Przepis z bloga Potrawy półgodzinne.    Składniki :  1 szklanka wiórków kokosowych 1-1,5 szklanki wrzącej wody  Wiórki zalewamy wrzątkiem tak aby woda całkowicie je zakryła. Odstawiamy do ostygnięcia. Następnie blenderujemy 2-4 minuty ( u mnie zdecydowanie krócej w malakserze jakaś minuta ). Całość przelewamy na gazę i dobrze odciskamy do miski cały płyn z wiórek. Kolejno powtarzamy proces. Wiórki ponownie zalewamy,studzimy, blenderujemy i wyciskamy. Tak powstałe mleko zlewamy do butelki i przechowujemy w lodówce 2-3 dni. Przed użyciem wstrząsnąć gdyż warstwa tłusta będzie się oddzielać. Mi nawet porządnie się część ścięła i musiałam wcześniej wyciągnąć z lodówki zanim użyłam. Wiórki których użyliśmy możemy wykorzystać do wypieków lub pasty na którą przepis będzie w następnym poście. Smacznego :) 