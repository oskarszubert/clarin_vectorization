Przepis z programu " Rewolucja na talerzu ". Spotkałam się z wieloma opiniami na temat prowadzących, samego programu itp. Ale jedno trzebaprzyznać przepisy mają bardzo smaczne. Wypróbowałam już wiele i ten jest kolejny godny polecenia. Odchudzona wersja pierożków. Są naprawdę przepyszne. Idealnie komponują się z sosem także nie pomijajcie go bo jest tu nieodzownym dodatkiem. Sam w sobie piekielnie pikantny ale w połączeniu z ciastem i kurczakowym farszem genialnie smakuje. Najbardziej mi się podoba kiedy smak limonki uwydatnia się na samym końcu co nadaje świeżości daniu. Świetnie dobrane składniki, sycące. Wspólnie z moim N. byliśmy zachwyceni. Gorąco polecam !!!!     Składniki : ( dla 2 osób )  2 szklanki mąki pszennej pełnoziarnistej 1/2 szklanki ciepłej wody spora szczypta soli  Z podanych składników zagniatamy jednolite ciasto. Zawijamy w folię spożywczą i wkładamy do lodówki. Nadzienie :   1 pierś kurczaka 1/2 pęczka kolendry 2 cm imbiru 1 ząbek czosnku 1 łyżka sosu sojowego szczypta chilli  Pierś kurczaka myjemy pod bieżącą wodą osuszamy,kroimy w mniejsze kawałki. Wrzucamy do blendera razem ze startym imbirem, posiekanym czosnkiem i resztą składników. Blenderujemy na gładką masę. Odstawiamy. Ciasto wyjmujemy z lodówki. Wałkujemy dość cienko. Wycinamy kwadraty 6cm na 6 cm. Na środek nakładamy około łyżeczki farszu i sklejamy ze sobą wszystkie rogi razem. Dobrze sklejamy boki. Ma wyglądać tak jak to widać na zdjęciu. Gotujemy na parze 10 minut. W tym czasie przygotowujemy sos. Sos :   sok i skórka z 1/2 limonki 1/4 szklanki ciepłej wody 2 łyżeczki brązowego cukru 1/2 papryczki chilli garść listków kolendry 1 łyżka sosu sojowego 2 ząbki czosnku  Sok z limonki, skórkę, wodę, cukier, drobno posiekane chilli i czosnek, sos sojowy umieszczamy w rondelku. Doprowadzamy do wrzenia i gotujemy na średnim ogniu aż płyny zmniejszą swoją objętość o połowę i lekko zgęstnieje. przed podaniem do sosu dodajemy posiekaną kolendrę. Ja nie dopilnowałam i soki zredukowały mi się za bardzo. Dolałam wrzątku, pogotowałam chwilę, sosik się rozrzedził. :) Pierożki polewamy niewielką ilością sosu lub maczamy w nim. Naprawdę niewielka ilość w zupełności wystarczy także nie martwcie się, że jest go tak mało. * Jeśli nie macie naczynia do gotowania na parze można użyć sitka. Wystarczy nalać do garnka wody, wstawić na gaz. Nakładamy sitko i na to przykrywkę. Sitko najlepiej jakby było na całą objętość wcześniej użytego naczynia. Dno sitka nie powinna dotykać wody. Smacznego :)  ﻿ 