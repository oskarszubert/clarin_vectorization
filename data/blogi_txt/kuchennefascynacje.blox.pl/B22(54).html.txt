Po raz kolejny azjatyckie smaki tym razem zamknięte w burgerze. Ale nie takim zwykłym. Podstawą są mielone piersi skąpane w cudownych przyprawach, lekko pikantne. Do tego sos jogurtowy i orzeźwiające dodatki zamknięte w chlebku naan. Bardzo sycące. Przepis z TEGO bloga.     Składniki :  około 680 g zmielonego mięsa z piersi kurczaka ( użyłam 600 g ) 4 cebulki dymki pociętej 3 łyżki startego świeżego imbiru 2 łyżki soku z cytryny 1 łyżka mielonej papryki 2 łyżeczki mielonego kminku 1/2 łyżeczki mielonego kardamonu 1/4 łyżeczki pieprzu cayenne sól, pieprz do smaku  Wszystkie składniki umieszczamy w misce, mieszamy dokładnie żeby składniki się połączyły. Następnie formujemy kotlety. W przepisie jest, żeby całość podzielić na 4. Ja proponuje zrobić więcej mniejszych i nie za grubych, wtedy będzie łatwiej zjeść a całość nie będzie zbyt sucha. Tak więc formujemy kotlety i smażymy na patelni grillowej, grillu lub patelni teflonowej.  Składniki na sos :   1 mały grecki jogurt z jak najmniejszą zawartością tłuszczu 1 łyżka posiekanej świeżej mięty ( zamieniłam na kolendrę ) 2 łyżeczki mielonego kminku 1 łyżka świeżego soku z cytryny sól, pieprz  Wszystkie składniki mieszamy razem, odstawiamy. Ponad to :   świeża kolendra poszatkowana 2-3 ogórki gruntowe świeże pokrojone w plastry( o tej porze świeżych nie dostaniemy dlatego ja zastąpiłam je ogórkami z zalewy. Smakują pomiędzy korniszonymi a kiszonymi. Wy możecie dać którekolwiek,z każdym będzie dobrze smakował) chlebek Naan czerwona cebula pokrojona w bardzo cienkie talarki. Chlebek naan podgrzewamy na grillu, patelni. I teraz w zależności jakim dysponujemy tak można umieścić kurczaka. Ja swój miałam duży i przecięłam go wzdłuż i na pół, jeśli macie małe możecie zrobić całość tak jak Tutaj. W chlebku układamy kolendrę, ogórka i cebulkę na to kurczak i znowu kolendra, cebula, ogórek. Lub najpierw kurczak potem dodatki. Całość polewamy sosem. Przykrywamy chlebkiem i zajadamy. Smacznego :) ﻿ 