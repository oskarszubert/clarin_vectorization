Świetna propozycja na zdrową wersję burgerów. Łatwo się robi i są bardzo smaczne. Ja swoje podałam do ziemniaków. Przepis z bloga Fabryka przepisów.    Składniki :   400 g białej ryby 1 jajo 1 kajzerka 1 łyżka kaszy manny 1 łyżka kwaśnej śmietany lub kremu fraiche garść posiekanej natki pietruszki sól, pieprz Panierka :   1 jajo bułka tarta 2 łyżki mleka mąka olej do smażenia  Bułkę moczymy w wodzie. Rybę gotujemy na parze. odstawiamy do ostygnięcia, następnie rozdrabniamy za pomocą widelca lub po prostu rękoma. Śmietanę ( krem fraiche ), jajo, natkę pietruszki, kaszę mannę, odciśniętą bułkę i rozdrobnioną rybę dobrze wyrabiamy. Doprawiamy solą i pieprzem. ( jeśli nie wiecie czy dobrze doprawiona, usmażcie odrobinę i spróbujcie ). Jajo rozmącamy z mlekiem. Z masy formujemy burgery,które najpierw obtaczamy w mące, następnie w jajku i na koniec w bułce tartej. Smażymy na rozgrzanym oleju z obu stron  na złoty kolor. Smacznego :) 