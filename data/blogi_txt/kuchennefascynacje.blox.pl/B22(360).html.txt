Wilgotne, puszyste, pyszne. Robi się je jak muffiny, po prostu mieszamy mokre składniki z suchymi tak więc przygotowanie ekspresowe nie licząc czasu pieczenia. Przepis z bloga Pomidoro e basilico.    Składniki :   1 szklanka maślanki 1 szklanka cukru 2 i 1/2 szklanki mąki 3 jaja 3 łyżeczki proszku do pieczenia 1/2 szklanki oleju 1 cukier waniliowy ( 16 g ) 500 g czerwonej porzeczki lub innych owoców sezonowych  Mokre składniki mieszamy razem. W osobnej misce mieszamy składniki suche. Mokre przelewamy do suchych mieszamy na jednolitą masę. Ja użyłam robota. Ciasto przelewamy do formy o wymiarach 20x30 cm. wyłożonej papierem do pieczenia. Na wierzchu układamy owoce. Kruszonka :  15 dag mąki 10 dag zimnego masła 5 dag cukru pudru Mąkę z cukrem mieszamy. dodajemy zimne masło, rozcieramy w palcach, tak aby powstały grudki. Kruszonką posypujemy wierzch ciasta. Pieczemy w temp. 180°C przez ok 60 minut do tzw. suchego patyczka. Smacznego :) ﻿ 