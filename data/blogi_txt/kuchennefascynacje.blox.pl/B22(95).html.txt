Puszyste, miękkie a zarazem wilgotne. Jednym słowem PYCHA !!! W ostatniej chwili zrobiłam je na roczek i jak poprzednie serniczki znikło w trybie natychmiastowym. W pierwotnej wersji z rabarbarem ja wrzuciłam jabłka bo akurat były pod ręką. Przepis z bloga Chili   sugar.     Składniki :  160 g mąki pszennej 40 g ( opakowanie ) waniliowego budyniu w proszku 1/2 szklanki fruktozy lub 1 szklanka cukru 150 g jogurtu naturalnego ( użyłam tureckiego dość gęstego ) 80 g roztopionego, ostudzonego masła 3 jaja 1 i 1/2 proszku do pieczenia 200 g rabarbaru pociętego na niewielkie kawałki ( u mnie około 180 g jabłka pokrojonego w niewielką kostkę )  Do jednej miski przesiewamy mąkę, budyń, proszek do pieczenia, mieszamy. W drugiej misce jaja ubijamy z cukrem na jasny, puszysty krem. Następnie stopniowo dosypujemy mąkę nie przerywając mieszania. Na końcu dodajemy jogurt i stopione masło. Również dodawałam stopniowo. Mieszamy aż masa będzie jednolita. Wsypujemy rabarbar/jabłka mieszamy łyżką. Ciasto przekładamy do keksówki o długości ok 26 cm wyłożonej papierem do pieczenia. Pieczemy w temp. 190°C przez około 50 minut lub do suchego patyczka. Smacznego :) ﻿ 