Dzisiaj przepis na wspomnianą wcześniej zupę selerową przepisu Ewy Wachowicz. W przeciwieństwie do chipsów selerowych mój N. zupę zajadał ze smakiem. A nic dziwnego bo jest naprawdę dobra. W sumie to nie czuć, że jest tam tak dużo selera. Przytoczę słowa Ewy o dobroczynności tego warzywa, bo seler to przecież naturalny afrodyzjak, zawiera więcej wit. C niż owoce cytrusowe, obniża poziom ciśnienia tętniczego, uspokaja, podobno podnosi libido ;)    Składniki :    2 średniej wielkości selery - to około 1/2 kg  1/2 kg ziemniaków 1 por 2 średnie cebulę 2 łyżki oliwy z oliwek ( użyłam zwykłego oleju ) 1 L bulionu 1 liść laurowy sól, pieprz szklanka kwaśnej śmietany  Seler i ziemniaki obieramy, myjemy, kroimy na średnią kostkę. Cebulę obieramy kroimy w drobną kostkę. Pora wykorzystujemy tylko białą część. Przekrawamy na pół, opłukujemy , tniemy w pół talarki. Do garnka wlewamy oliwę, stawiamy na dużym ogniu, gdy będzie już dobrze nagrzana obsmażamy warzywa. Najpierw te twardsze czyli seler i ziemniaki. Smażymy parę minut pamiętając o mieszaniu. Kolejno dokładamy cebulę jak i pora. Gdy warzywa puszczą soki i przestaną się już smażyć dolewamy bulion. Dla smaku dodajemy liść laurowy, odrobinę solimy, przykrywamy garnek pokrywką. Na wolnym ogniu gotujemy jakieś 20 minut aż warzywa zmiękną. Tak ugotowaną zupkę doprawiamy, dodajemy zahartowaną śmietanę ( do śmietany wlewamy odrobinę zupy, mieszamy. Jeśli się nie zważy znaczy, ze można dodać do zupy ). Zupa gotowa. Można ją podawać w takiej postaci lub w formie kremu. Ja swoją zmiksowałąm blenderem, usmażyłam grzanki i tak zajadaliśmy. Smacznego :) 