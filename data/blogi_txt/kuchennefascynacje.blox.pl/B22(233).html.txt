Czyli po prostu puree ziemniaczane ze smażoną kapustą włoską. Niby nic a jednak obiad odmieniony i ziemniaki smakują o niebo lepiej. Z racji, że ja uwielbiam smażona kapustę to dla mnie była uczta dla podniebienia :) Przepis z programu Rachel Allen " Ulubione potrawy Rachel ".    Składniki :   1 włoska kapusta ( myślę, ze 1/2 średniej spokojnie wystarczy ja nawet dałam mniej ) 1-2 łyżeczki wody ziemniaki ok. 3 łyżek masła + do puree mleko ( ilośc zależy od naszych upodobań ) sól, pieprz  Ziemniaki obieramy i gotujemy w osolonej wodzie.  Kapustę szatkujemy. Wrzucamy do rondla ( najlepiej jakby naczynie było szerokie i płytkie, ja to robiłam na patelni ) z masłem, wodą. Przyprawiamy, mieszamy, przykrywamy pokrywką. Od czasu do czasu mieszamy. Jak kapusta puści soki zdejmujemy pokrywkę i chwilę gotujemy.  Do ugotowanych ziemniaków dodajemy masło, mleko, przyprawy i tłuczemy na puree. Dokładamy kapustę, mieszamy. Danie ma by mokre ale nie lejące.  Smacznego :) ﻿ 