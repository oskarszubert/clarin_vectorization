Mocno czekoladowe, ciężkie, mokre, z dodatkiem jabłka. Dwa dni i po placku....zjedzony :) Przepisz tej stonki.     Składniki : 160 g czekolady 28 g masła 56 g migdałów lub orzechów włoskich ( u mnie migdały ) 70 g cukru 4 jajka szczypta soli 1-2 średnie jabłka   Do rondla wkładamy masło i czekoladę, roztapiamy na małym ogniu. Można to zrobić też w mikrofali. Odstawiamy na chwilę, wsypujemy cukier i sól, mieszamy ( ja od razu wsypałam, żeby lepiej się rozpuścił ). Odstawiamy do ostygnięcia, nie musi być zimna na tyle tylko by można było dodać jaja.  W malakserze miksujemy orzechy lub migdały. Nie koniecznie na pył chociaż jak ktoś woli to można. Ja zmiksowałam na grubość bułki tartej i migdały były wyczuwalne podczas jedzenia ale nie przeszkadzało to wogóle. Zmielone dodajemy do przestudzonej czekolady, mieszamy. Następnie dodajemy po jednym jajku szybko mieszając - użyłam miksera.  Masę przekładamy do formy o wymiarach 28 x 18 cm wyłożonej papierem do pieczenia. na wierzchu układamy drobno pokrojone jabłka delikatnie je dociskając.  Pieczemy w 175°C przez 35 minut Smacznego :) 