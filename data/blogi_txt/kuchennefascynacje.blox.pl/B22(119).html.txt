Bardzo teraz potrzebujemy takich dań jak to. U mnie za oknem zima, śnieg już nas przywitał a może dopiero,kiedyś we wrześniu już był :) Danie rozgrzewające, aromatyczne, dość tłuste przez chorizo ale bardzo pożywne. Przepis z bloga Escapade Gourmande﻿. Składniki :  ok 450 g ciecierzycy z puszki 1 duża cebula pęczek chorizo ( użyłam 300 g ) 200 g boczku pokrojonego w kostkę ( najlepiej słonego ) 2 ząbki czosnku, posiekane puszka ( 400 g ) pomidorów liść laurowy tymianek ( użyłam płaskiej łyżeczki suszonego ) oliwa z oliwek pieprz, sól odrobina cukru szczypta wędzonej papryki ewentualnie mielone chilli lub pieprz cayenne jeśli wasza chorizo jest mało ostra  Cebulę kroimy w piórka, chorizo w plasterki a ciecierzycę odsączamy z zalewy. Na rozgrzaną oliwę wrzucamy boczek i cebulę, podsmażamy aż cebula zmięknie a boczek ładnie się przyrumieni. Dokładamy posiekany czosnek, podsmażamy. Wrzucamy chorizo oraz ciecierzycę. Całość zalewamy pomidorami z puszki. Przepłukałam dodatkowo puszkę około 1/4 puszki wody i dolałam to do garnka. Dodajemy przyprawy. Dusimy ok godziny. Podajemy z chlebem. Smacznego :) 