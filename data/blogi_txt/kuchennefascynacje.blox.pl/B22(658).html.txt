Jak na Tłusty Czwartek przystało dziś serwuję pączusie, które zrobiłam wczoraj wieczorem. I wbrew tradycją gdzie pączki robi sie dość długo moje są bardzo szybkie do zrobienia. Zajęło mi to jakieś 15 minut. Są bardzo smaczne, wilgotne w śrdku, puszyste, cudnie waniliowe, maleństwa na jeden kęs no może dwa małe kęsy ;) I choć nie przepadam za pączkami ( prócz tych niebiansko smacznych - Hiszpańskich oraz oponek ) te mogłabym jeść bez przerwy. Dla tych, którzy jeszcze nie mają w domu tłustych słodkości nic straconego, w ciagu parunstu minut można je samemu wyczarować :) Tym bardziej, że składników jest tak mało. Przepis pochodzi z gazety chyba " Chwila dla Ciebie " ale nie jestem pewna, dostałam skserowany kawałek gazety od klientki kiedy jeszcze odbywałam staż :)    Skladniki :  Robiłam z połowy porcji, dodałam 1 jajko. Wyszło na jakieś 3 osoby albo dla 2 łasuchów ;).  1,5 szklanki mąki pszennej 3 jaja 2 waniliowe serki homogenizowane 1 łyżeczka proszku do pieczenia 50 dag smalcu do smażenia lub innego tłuszczu np.oleju( ja użyłam oleju) cukier puser do posypania łyżeczka aromatu waniliowego ( to dodatek ode mnie jeśli ktoś nie przepada można pomiąć lub zastąpić innym zapachem )  Serki waniliowe i jajka muszą mieć temp. pokojową. Mąkę wraz z proszkiem przesiewamy do miski. Wbijamy jajka, dodajemy serki, aromat. Całość dokładnie mieszamy na gładką masę. W rondelku rozgrzewamy tłuszcz. Gdy już będzie gorący za pomocą łyżki wkładamy do niego porcje ciasta. Smażymy na złoty kolor. Po wyjęciu osączamy na papierowym ręczniku, posypujemy cukrem pudrem. Smacznego :) Przepis bierze udział w akcji : Karnawałowo mi 2011, Ekspresowo w kuchni 