Na blogach już od dwuch tygodni pachnie zupami pieczarkowymi. Smaka mi narobili blogowicze więc i ja wzięłam się za tą pyszną zupkę. W pierwszym zamierzeniu miała wyjsć zupa krem pieczarkowa ale w ostateczności miałam za mało składników więc wyszła normalna. Mój Skarb nie lubi zup grzybowych. O pieczarkową nie pytałam, żeby od razu nie było odmowy i, że fujj. Więc podstępnie zupę zmiksowałam. Efekt był taki jak myślałam. Zupa zjedzona ze smakiem :) Bardzo szybki przepis Macieja Kuronia z dodatku dla " Pani domu ", minimalnie przeze mnie zmodyfikowany z powodu produktów jakimi dysponowałam na tamtą chwilę. Składniki :    25 dag pieczarek ( użyłam mniej ) 2 łyżki masła 2 ziemniaki cebula kostaka rosołowa ( dałam domowy bulion ) sól, pieprz 220 ml śmietany ( dodałam trochę słodkiej śmietanki, trochę mleka )  Ziemniaki, pieczarki i cebulę kroimy na plastry ( pokroiłam w grubszą kostkę ). Cebulę podsmażamy na maśle. Dodajemy pieczarki i dusimy około 10 minut. Dokładamy ziemniaki, zalewamy wodą i dożucamy kostkę rosołową. Gotujemy do momentu aż ziemniaki będą miękkie. Doprawiamy solą i pieprzem, zaprawiamy śmietaną. Zupę podajemy w takiej postaci lub miksujemy na krem i podajemy z grzankami. Smacznego :) Przepis bierze udział w akcji : Ekspresowo w kuchni 