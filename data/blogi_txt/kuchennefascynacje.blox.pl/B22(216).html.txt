Szybkie do zrobienia ale jeszcze szybciej znikają. Nie wymagają za wiele pracy. Idealne do kawki, herbatki. Pycha !!!!!! Przepis z gazety " Przyjaciółka ".    Składniki :   30 dag mrożonego ciasta francuskiego 6 gruszek ( u mnie średnie ) mąka do podsypywania cukier puder  Ciasto francuskie zostawiamy na noc w lodówce na dolnej półce do rozmrożenia. Jak mi się śpieszy ciasto zostawiam na blacie kuchennym, dość szybko się również rozmraża. Gruszki obieramy, wycinamy gniazda nasienne i tniemy na ćwiartki. Stolnice lekko oprószamy mąką. Rozkładamy płat ciasta i rozwałkowujemy go na grubość 1/2 cm. Kolejno dzielimy na 10 kwadratów. Na każdym układamy ćwiartkę gruszki, składamy na pół i zaciskamy brzegi. Układamy na blasze wyłożonej papierem do pieczenia. Piekarnik rozgrzewamy do 200°C. Pieczemy 15-20 minut aż się zezłocą na wierzchu. Jeszcze ciepłe posypujemy cukrem pudrem. Smacznego :) ﻿ 