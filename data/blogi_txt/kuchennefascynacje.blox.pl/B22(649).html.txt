Sezon na truskawki u mnie już w pełni otwarty. Zaczynam od szybkiego deseru. Przepis pochodzi od Nigelli z jej książki " Kuchnia. Przepisy z serca domu ". Słodkie i miękkie truskawki idealnie komponują się z chrupiącymi migdałami i kruszonką. A zapach truskawkowo-waniliowy unoszący się po kuchni - coś wspaniałego. Taka mała namiastka lata. Idealny poprawiacz humoru gdy na dworze leje deszcz jak u nas wczoraj. Gorąco polecam :) Składniki :   500 g truskawek 50 g miałkiego cukru 25 g mielonych migdałów 4 łyżeczki ekstraktu waniliowego  Truskawki myjemy,odcinamy szypułki, przekładamy do naczynia do zapiekana ( u Nigelli okrągła forma żaroodporna ok 21 cm średnicy i 4 cm głębokości . U mnie kokilki ). Dodajemy cukier, mielone migdały, ekstrakt. Mieszamy.﻿ Kruszonka :   110 g mąki pszennej 1 łyżeczka proszku do pieczenia 75 g zimnego masła pokrojonego w mniejsze kawałki 100 g migdałów w płatkach 75 g cukru demerara Śmietana kremówka do podania ( pominęłam )  Mąkę łączymy z proszkiem do pieczenia, dodajemy masło, które wcieramy palcami w mąkę tak aby powstały grudki. Dodajemy migdały, cukier i za pomocą widelca mieszamy całość. Kruszonkę wysypujemy na wierzch truskawek. Wstawiamy do piekarnika nagrzanego do 200°C na około 30 minut aż kruszonka nabierze złotego koloru a sok z truskawek zacznie bulgotać po bokach naczynia.  Z racji tego, że robiłam z połowy porcji i w kokilkach czas pieczenia zmniejszył się. Moje truskawki spędziły w piekarniku około 15 minut. Podajemy ze schłodzoną kremówką. Ja pominęłam same smakują równie znakomicie. Smacznego :) ﻿ 