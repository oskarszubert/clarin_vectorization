Już od jakiegoś czasu chodziły za mną warzywne kotleciki. Miła odmiana na obiad. Kiedyś przewijało mi się pełno takich przepisów teraz nie mogłam znaleźć odpowiedniego więc postanowiłam sama coś wymyślić. W zamrażalniku leżał brokuł i kalafior, w sumie czemu nie, pomyślałam. Kalafior czy brokuły świetnie smakują w panierce podsmażone, ale co by tu dać do sklejenia hmm....ser tak to będzie dobry pomysł. I zrobiłam, powiem nawet nieskromnie, że były przepyszne.    Składniki : mały brokuł pół małego kalafiora 2 garści startego na grubych oczkach żółtego sera 1 jajko sól, pieprz bułka tarta margaryna do smażenia  Brokuł i kalafior wrzucamy na osolony wrzątek ( same różyczki ). Gotujemy do miękkości. Ugotowane warzywa odstawiamy na chwilę aby przestygły. Następnie rozdrabniamy. Jak kto woli jeśli macie robota, mikser czy blender  to sprawa ułatwiona, jak nie miałam takich pomocników więc najpierw rozgniotłam je tłuczkiem do ziemniaków po czym poszatkowałam drobniej nożem. Wszystko przekładamy do miski, dodajemy ser, jajko, 3 łyżki bułki tartej, sól, pieprz do smaku. Dokładnie mieszamy. Formujemy kotleciki i obtaczamy w bułce tartej. Smażymy na złoty kolor. Smacznego :) 