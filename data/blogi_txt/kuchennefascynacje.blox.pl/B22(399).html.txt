Bardzo często robię na bieżąco musy do naleśników. Z owoców, które akurat mam i które jak to się często zdarza wołają " zrób coś ze mną " :) Oto pierwsza kombinacja, bardzo smaczna, bez grama cukru. Chociaż jak komuś mało słodkie to można dosłodzić. Mus można również zaprawić w słoiki.    Składniki : ( dla 2 osób )  2 duże jabłka 85 g zielonych bezpestkowych winogron ( lub z pestkami z tym, że wcześniej je trzeba powyciągać ) 1 większa mandarynka sok z 1/2  cytryny  Do garnka wyciskamy sok z cytryny. Jabłka obieramy, tniemy na małe cząstki, wrzucamy do soku i za każdym razem mieszamy, żeby nam nie sczerniały. Dokładamy winogrona i obraną mandarynkę ze skórki. Albedo zostawiłam zdjęłam tylko tą górną część z każdej cząstki która łączy obie ścianki. Do całości dolewamy około 100 ml wody. Wstawiamy na gaz i czekamy aż owoce zmiękną. Pamiętając o mieszaniu od czasu do czasu. Kiedy owoce zaczną się rozpadać blenderujemy całość na mus, Podajemy ciepłe, zimne lub pakujemy do wyparzonych słoików i pasteryzujemy około 15 minut. Smacznego :) ﻿ 