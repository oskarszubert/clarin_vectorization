O smaku princessy kokosowej, z princessą :) Kokosowe, nie suche ale też nie mokre. Bardzo smaczne. Moja bratanica jedząc powiedziała : " ale baldzo doble " :) Przepis z bloga Ostra na słodko.    Składniki : ( na około 6-7 sztuk )  1/2 szklanki maślanki 50 ml oleju 1 małe jajko 1 łyżeczka olejku waniliowego 15 dag maki 5-7 dag cukru 1 łyżeczka proszku do pieczenia 3 sztuki princessy kokosowej 2 łyżki wiórków kokosowych + do posypania wierzchu   Princessy kruszymy bardzo drobno.  W jednej misce mieszamy wszystkie suche składniki : mąkę, cukier, proszek, pokruszoną princessę i 2 łyżki wiórek kokosowych. W drugiej mokre składniki : maślankę, olej, jajo, olejek waniliowy. Mokre składniki łączymy z suchymi. Mieszamy szpatułką lub łyżką do połączenia składników.  Foremki napełniamy ciastem do 3/4 wysokości. Wierzch każdej obficie posypujemy wiórkami kokosowymi. Pieczemy w 180°C przez 20-25 minut do suchego patyczka. Smacznego :) 