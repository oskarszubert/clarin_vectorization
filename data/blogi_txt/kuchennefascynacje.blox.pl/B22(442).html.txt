Naprawdę bardzo smaczne paróweczki otoczone ciastem. Szybkie w przygotowaniu, smażą się ekspresowo. Przepis z Tego bloga. Składniki :   parówki ( autorka bloga wspomina, że starcza ciasta na 16 parówek. Ja zrobiłam 10 i jeszcze sporo ciasta mi zostało ) 1 i 1/2 szklanki mleka 2 jaja, roztrzepane 1/4 szklanki oleju roślinnego 1 łyżeczka soli 2 łyżki cukru 1 i 1/2 szklanki mąki pszennej + do obtoczenia parówek 1 szklanka mąki kukurydzianej 2 łyżeczki proszku do pieczenia drewniane patyczki do nabijania parówek olej roślinny do smażenia  Na patelni rozgrzewamy olej w którym będziemy smażyć parówki. Powinien sięgać do połowy parówki po zanurzeniu. W jednej misce mieszamy mleko, 1/4 szklanki oleju, jaja. Najlepiej użyć wysokiej miski ,miarki żeby bez problemu można było zanurzyć parówkę w pozycji pionowej. Osobno mieszamy mąki, proszek, sól, cukier. Suche składniki stopniowo wsypujemy do mokrych mieszając ( użyłam miksera). Parówki nabijamy na patyczki. Trochę mąki pszennej wysypujemy na płaski talerz.  Parówki obtaczamy w mące, następnie trzymając za patyczek zanurzamy całą parówkę w cieście. Chwilę trzymamy ją do dołu aż nadmiar ciasta ocieknie. Następnie ostrożnie kładziemy na rozgrzany olej. Smażymy na złoty kolor z obu stron. Podajemy z ketchupem, musztardą. smacznego :) 