Dobrze, że zrobiłam tylko tyle ile było mi potrzebne bo resztę wyjadłabym łyżką sama, samiusieńka - tak wciąga, uzależnia. Banalnie proste do zrobienie potrzeba tylko cierpliwość :) Wzorowałam się na tym przepisie ale i tak zrobiłam po swojemu. Składniki : ( wyszło 2/3 szklanki )  170 g całych migdałów w skórce 3 - 4 łyżki oleju rzepakowego ( jeśli chcecie żeby było bardziej gęste i bardziej gładkie dodajcie mniej oleju. łyżkę góra 2  )  Migdały podprażamy w temp. 180°C przez 10 minut, wyjmujemy, studzimy. Myślę,że spokojnie można je podprażyć na patelni chociaż po analizie przepisów prawie wszyscy prażyli w piekarniku. Migdały przekładamy do miski lub do malaksera. Dolewamy oliwę, blenderujemy, miksujemy aż uzyskamy pożądaną konsystencje masła.Na gładko lub z małymi drobinkami migdałów. Miksowanie trochę potrwa, trzeba to robić w odstępach czasowych żeby nie spalił nam się sprzęt. Nie spotkałam się jeszcze ale tak sobie pomyślałam jakby podprażyć migdały, zmielić dodać olej i zmiksować to poszło by szybciej i masło było by gładziutkie. Następnym razem tak zrobię i napisze jak poszło :) Smacznego :) 