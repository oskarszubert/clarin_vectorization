Kiedyś natknęłam się na dość niesmaczny przepis z internetu na zapiekankę z ziemniakami.Od tamtej pory miałam uraz na tego typu obiady ale jak zobaczyłam ten przepis u Nigelli pomyślałam, że nie może nie smakować, do tego takie pyszne zdjęcie. I nie myliłam się. Wyszło tak jak przeczuwałam prosto, szybko i pysznie. Cała blaszka poszła za jednym zamachem :) Przepis Nigella Lawson " Nigella Ekspresowo ".    Składniki : ( dla 2 osób jeśli podajemy bez dodatku mięsa )  około 750 g ziemniaków ( 3 spore ) 350 ml pełnotłustego mleka 3 łyżki białego wina 2 łyżki masła 2 łyżeczki oleju czosnkowego 250 g pieczarek sól,pieprz   Piekarnik nagrzewamy do 220°C. Ziemniaki kroimy w dość cienkie talarki ( ja kroiłam na oko nożem ). Wkładamy do rondla, zalewamy mlekiem i winem. Doprowadzamy do wrzenia, solimy, pieprzymy i gotujemy do momentu aż uporamy się z pieczarkami. Pamiętajcie o mieszaniu raz na jakiś czas. Pieczarki kroimy w talarki. Na patelni rozgrzewamy olej i masło, wrzucamy pieczarki. Smażymy 3 minuty aż zmiękną. Po tym czasie całą zawartość patelni razem z tłuszczem przelewamy do rondla z ziemniakami. Mieszamy. Płytkie naczynie do zapiekania smarujemy masłem i przelewamy zawartość rondla. Równamy wierzch. Pieczemy około 45 minut aż będą spieczone z wierzchu. Smacznego :) 