Uwielbiam szparagi a, że sezon szparagowy w pełni zakupiłam ładny pęczek zielonych.Tak naprawdę pierwszy raz jadłam zielone do tej pory raczyłam się wyłącznie białymi. Sezon grilowy w pełni wiec postanowiłam przygotować je według przepisu Anny Olson z programu " Anna Olson sezon na świeżosć " Szparagi oczywiście pierwsza klasa. Pewnie niejeden skrzywił by się na samą nazwę migdały i czosnek. Ale jest to świetne połączenie. Bardzo nam smakowały a sam sos świetnie pasował również do mięsa, które tego dnia przygotowaliśmy :) Warto to danie zaplanować dzień wcześniej a co najmniej 6 godzin wcześniej żeby zaczyn na sos dobrze się przegryzł, więcej szczegułów w przepisie :)    Składniki : ( Robiłam z połowy porcji ale podaję przepis w oryginale )  1 szklanka mielonych migdałów 1/3 szklanki mleka 2% 3 ząbki czosnku 1/2 szklanki bułki tartej 1 łyżka octu sherry 1/2 szklanki oliwy extra vergine 1 szklanka wody zimnej przegotowanej  sól, pieprz 900 g świeżych zielonych szparag oliwa z oliwek  Migdały mieszamy z mlekiem i 1 szklanką wody,wstawiamy najlepiej na noc do lodówki a co najmniej na 6 godzin. Dlatego to danie warto zaplanować dzień wcześniej. Szparagi oczyszczamy, odcinamy dolne końcówki i gotujemy do miękkości w osolonym wrzątku ( długość gotowania zależy od grubości szparag ). Gdy będą już gotowe wyciągamy z garnka i hartujemy czyli wrzucamy do lodowatej wody na pare sekund ( najlepiej do miski wlać zimnej wody i dodatkowo dorzucić kostki lodu ). Wyciągamy i odstawiamy. Czosnek kroimy w plasterki, wkładamy do miski i zalewamy wrzącą wodą ( ma to na celu zmniejszyć jego nadmierną ostrość ).﻿ ﻿Do miksera wrzucamy wcześniej przygotowaną mieszankę migdałową, odsączony z wody czosnek, bułkę tartą, ocet i miksujemy na gładką masę. Wlewamy oliwe cienkim strumieniem nie przerywając miksowania. Sos można rozrzedzić dodając nieco wody. Ja zapomiałam o oliwie i sos był dosć gęsty przez co musiałam dodac więcej wody ale i tak był bardzo dobry. Doprawiamy do smaku.﻿ Szparagi obtaczamy w oliwie, solimy, pieprzymy i kładziemy na rozgrzanym grilu. Obracamy je kilka razy aż będą gorące. Podajemy polane sosem. Smacznego :) 