Nadmiar cytryny w moim domu kroiłam w plastry i zamrażałam. Potem natknęłam się na ten przepis, który jest idealny na nadchodzące chłodne wieczory i zimę. Przepis autorski Oli, która prowadzi blog Słodkie rozmyślania .   Składniki : Składniki na słoiczek pojemności 250 ml  cytryna 1/2 - 3/4 szklanki cukru 1/3 filiżanki rumu  Cytrynę szorujemy dokładnie pod wodą, sparzamy, kroimy w cienkie plasterki. Układamy w wyparzonych słoikach. Zasypujemy cukrem, wstrząsamy. Można poczekać aż cukier się rozpuści lub od razu zalać rumem. Po zalaniu rumem słoiki szczelnie zakręcamy i mocno wstrząsamy. Robimy tak od czasu do czasu aż cukier się rozpuści i już gotowe. Dodajemy do herbaty plasterek cytrynki i trochę zalewy. Zasięgłam porady autorki i tak przygotowane słoiczki można przechowywać bardzo długo, pół roku a nawet dłużej. ﻿ ﻿ 