Moja druga propozycja na poranne pożywienie. Syci, stawia na nogi dzięki zawartości kawy i jest wybornie słodki. Chociaż drugim razem ograniczę ilość słodkiego kakao. Osobą, które należą tak jak ja do tych zasładzających się szybko proponuję zmniejszyć ilość czekolady. Cudowne rozpoczęcie dnia ze szklanką wybornego koktajlu :) Przepis Nigella Ekspresowo :)    Składniki :    1 zamrożony banan, obrany, pokrojony na 4 części ( ze względu na zimę za oknem użyłam nie zamrożonego ) 2/3 szklanki mleka 1 łyżka stołowa miodu 4 łyżeczki czekolady w proszku ( ja dałam słodkie kakao ) 1 łyżeczka mocnej kawy lub 1/2 łyżeczki kawy espresso  Wszystkie wyżej wymienione składniki wkładamy do miksera i miksujemy na gładką masę. Ja wszystko potraktowałam blenderem. Smacznego :) 