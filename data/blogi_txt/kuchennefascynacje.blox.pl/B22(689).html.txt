Nie jest to żadna nowość ale bardzo fajny pomysł na zapiekanki. Każdą możemy zrobić z czymś innym w zależności kto na co ma ochotę. Do tego dochodzi pyszna chrupiąca bułka. Przepis nieco zmodyfikowany a wypatrzony z jakiejś gazety.    Składniki :  5 kajzerek 1 duża cebula ok 30 g boczku pół pętka chorizo i śląskiej ( może być inna kiełbasa ) około 40 dag pieczarek 20 dag żółtego sera 2 jaja roztrzepane sól, pieprz czosnek granulowany oregano, bazylia oliwa  Z bułek odcinamy wierzch a następnie wydrążamy środek. Cebulę i boczek kroimy w kostkę, kiełbasy i pieczarki w cienkie talarki. Podsmażamy na patelni. Najpierw cebulę, smażymy aż się zeszkli, dokładamy pieczarki smażymy około 5 minut. Zdejmujemy z patelni i na tą samą wrzucamy boczek i kiełbasę, smażymy aż będą chrupkie. gdy już będą gotowe mieszamy wszystkie warzywa razem, doprawiamy ziołami i przyprawami, teraz można dodać ser lub posypać po wierzchu już nadzianych bułek ( ja dodałam do farszu )odstawiamy. Bułki w środku polewamy delikanie oliwą, nadziewamy farszem warzywnym, posypujemy startym serem. Polewamy roztrzepanymi jajkami ( jajka wsiakną do środka ). Wieczka od strony wewnętrznej tez skarpaimy oliwą. Przykrywamy bułki. Pieczemy w temp. 180°C jakieś 10-15 minut. smacznego :) ﻿ ﻿ ﻿ 