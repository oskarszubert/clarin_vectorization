Domowa wersja jednego z najpopularniejszych fast food-ów. Idealna ciepła przekąska na przyjęcia dla większej ilości znajomych, zwłaszcza teraz w czasie karnawału. Zaraz pewnie posypie się lawina komentarzy odnośnie parówek ale z góry uprzedzę, że mieszkam w kraju gdzie parówki są doskonałej jakości i takich właśnie używam a jeśli jeszcze się nie przekonujecie to spokojnie można zastąpić je każdą kiełbasą, którą wystarczy przekroić wzdłuż lub na ćwiartki w zależności od wielkości.     Składniki : ( ilość dowolna )  bułki do hot-dogów parówki lub inne kiełbaski czy kiełbasa przecięta wzdłuż lub na ćwiartki karmelizowana cebula ogórki korniszone papryka w occie ( ja akurat nie dałam bo nie miałam ale wam polecam dodać nie pożałujecie ) ser żółty musztarda dijon lub inna ostra  Każdą bułkę smarujemy odrobiną musztardy po obu bokach i wkładamy parówkę, cebulkę karmelizowaną, kilka kawałków pociętego na plasterki ogórka i pociętej w paski papryki ( ogórka i paprykę najlepiej powciskać po bokach ). Całość posypujemy startym serem. Hot-dogi układamy w naczyniu żaroodpornym i wkładamy do piekarnika nagrzanego do temp. 150°C. Zapiekamy około 10-15 minut aż ser się rozpuści. Podajemy z ketchupem Smacznego :) 