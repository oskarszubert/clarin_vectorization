Nie przepadam za kupnym musli, bo jak dla mnie za dużo tam rodzynek za, którymi średnio przepadam. Reszty pyszności w torebce jak kot napłakał. Tak więc wzięłam się za swoje. Najlepsze w tym wszystkim jest to, że dajemy dodatki takie jakie lubimy tak więc u mnie było mnóstwo różnorakich orzechów. Nie dodawałam suszonych owoców bo akurat nie miałam ale wy możecie dodać co tylko chcecie :) Pycha :) Przepis Rachel Allen z programu " Ulubione potrawy Rachel "    Składniki : ( z podanej ilości wychodzi spora blacha )  125 g masła 150 ml miodu 500 g płatków owsianych  100 g pestek z dyni 100 g pestek słonecznika 100 g wiórek kokosowych 100 g płatków migdałowych od siebie dołożyłam orzechy laskowe, orzeszki ziemne niesolone, pekany łyżeczka esencji waniliowej suszone owoce ( pominęłam ) Wszystkie bakalie oprócz suszonych owoców mieszamy razem. W rondelku rozpuszczamy masło z miodem. Po rozpuszczeniu dodajemy esencję waniliową. Mieszamy. Polewamy bakalie, dokładnie mieszamy aby płyn okrył wszystkie bakalie, wysypujemy na blachę. Najlepiej na dużą czarną w , którą wyposażona jest kuchenka. Równomiernie rozkładamy. Pieczemy w temp. 160-170°C przez 25 minut ( najlepiej na górnej półce ). W trakcie pieczenia co jakiś czas mieszamy musli żeby równomiernie się uprażyło.  Musli jest dobre kiedy bakalie są suche, nie kleją się jak przed włożeniem. Gdy cała mieszanka ostygnie wtedy dopiero dodajemy suszone owoce. * Ja dodatkowo po wyłączeniu piekarnika zostawiłam całe musli w środku do całkowitego jego wychłodzenia ( oczywiście piekarnik był przymknięty ) aby dobrze wszystko się dosuszyło. Smacznego :) ﻿ ﻿ 