Przepisów na sos tatarski od groma i jeszcze trochę. Ja prezentuje nasz, który to króluje na każdych Świętach. Czy to Wielkanoc czy Boże Narodzenie nie może go zabraknąć. Idealny do wędliny, na chleb, do jajek. Przepis z zapisków mamy mojego męża.     Składniki : ( z podanej porcji wychodzi dość sporo sosu można spokojnie zrobić z połowy )  1 litr pieczarek w occie 1 litr ogórków w occie 1 litr majonezu 1 średnia cebula 2 łyżeczki chrzanu ( za słoiczka ) 1,5 łyżeczki musztardy 4 białka jaja pół łyżeczki cukru sól, pieprz  Pieczarki, ogórki, cebulę drobno kroimy lub ścieramy na tarce o grubych oczkach lub mielimy w maszynce z ostrzami jak tarka z dużymi oczkami ( na przykład taka jak ta - świetny pomocnik, zrobienie z nim sosu zajmuje 10-15 minut ). Warzywa odciskamy z nadmiaru soków. Dodajemy poszatkowane drobno białka jaj i łączymy całość z majonezem i resztą składników. Mieszamy. Doprawiamy do smaku. Smacznego :)                                      ﻿ 