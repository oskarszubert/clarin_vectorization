Absolutnie fantastyczny łosoś. Zabierałam się do niego, zabierałam aż w końcu się zabrałam i wiecie co on jest przepyszny. Robi się go bardzo łatwo choć na początku wygląda dość skomplikowanie ale jest banalnie prosty. Na wyjątkowe okazje ale  również na co dzień możemy zrobić sobie taką przyjemność. Idealnie doprawiony, soczysty, syty mmmm niebo w gębie. Przepis z bloga Kwestia smaku. Zmniejszyłam jedynie ilość łososia i zamiast bazylii dodałam natkę pietruszki. Składniki : ( dla 2 osób )  około 370 g fileta z łososia ciasto francuskie 1 roztrzepane jajko  Marynata :  sól, pieprz 2 ząbki czosnku drobno posiekane 3 łyżki oliwy extra vergine 1 łyżka sosu sojowego 1 łyżka soku z cytryny  Z łososia odcinamy skórkę. Dzielimy na paski 5x10 cm. Składniki marynaty mieszamy razem i wkładamy do niej rybę. Odstawiamy na 1 godzinę lub do momentu aż przygotujemy resztę składników potrawy. Pesto :  9 kawałków suszonych pomidorów ze słoika, w oleju 1 ząbek czosnku 3 łyżki migdałów pokrojonych w słupki listki z jednego pęczka ( doniczki bazylii ) ( nie miałam dodałam listki natki pietruszki niewielki pęczek - świetnie też pasuje ) 1 łyżka oliwy ekstra vergine sól, pieprz  Wszystkie składniki pesto miksujemy w blenderze na gładką masę aczkolwiek migdały będą delikatnie chrupały. W przypadku natki pietruszki jeśli wybierzecie taką opcję dodajcie ją stopniowo bo pęczek, pęczkowi nierówny i dopasujcie do własnego gustu smakowego. Surówka :  1 ogórek szklarniowy kawałek łagodnej cebulki 3 łyżki oliwy ekstra vergine 1,5 łyżki soku z cytryny 1/2 łyżeczki mielonego pieprzu 1/3 łyżeczki soli morskiej lub miałkiej - do smaku pęczek bazylii ( pominęłam )  Ogórka obieramy, tniemy w cienkie plasterki. Cebulę szatkujemy drobno dodajemy do ogórka. Resztę składników mieszamy ( oprócz bazylii ), dodajemy ogórka z cebulką. Jeszcze raz porządnie wymieszać, odstawić. Przed podaniem dołożyć listki bazylii. Teraz na stolnicy należy rozwałkować ciasto francuskie na około 20 - 30 cm cienki placek. Filety z łososia należy ułożyć grubą warstwą mniej więcej 4 cm, cienkie kawałki mogą zachodzić na siebie. Ważna aby na całej długości miał taką samą grubość. Z jednej strony obłożyć go połową pesto, następnie obracamy całość na drugą stronę i nakładamy drugą połowę pesto. Zawijamy łososia w ciasto - ciasto nie powinno być luźne tylko ciasno zwinięte. Nadmiar ciasta odcinamy a miejsce łączenia dobrze zlepiamy, żeby rolada nam się nie otworzyła podczas pieczenia. Układamy na blasze do pieczenia pokrytą pergaminem najlepiej miejscem łączenia ciasta do dołu. Smarujemy roztrzepanym jajkiem. Tniemy roladę na kawałki około 5 cm długości. TUTAJ na stronie Kwestii smaku macie pokazane krok po kroku jak taką roladę zrobić. Pieczemy w temperaturze 190°C przez 20 minut. Po tym czasie od razu wyciągamy z piekarnika,żeby łosoś nam nie wysechł na wiór. Podajemy z surówką ale również można podać w formie obiadu do ziemniaków. Smacznego :) ﻿ 