Pierwszy raz robiłam bigos pół na pół z kapustą kiszoną i surową. Przyznam, że wcześniej nie byłam zwolenniczką takiej mieszaniny, żeby nie było za słodko zawsze używałam tylko kiszonej. Ostatnio postanowiłam zaryzykować ( najwyżej wyjdzie słodko ). I tu taka miła niespodzianka bigos wyszedł idealny ani nie za kwaśny ani za słodki. Smaki się zrównoważyły, pycha..... :)    Składniki :   pół kilo łopatki pół kilo kiełbasy dowolnej u mnie śląska (mogą być również parówki) 400 g kiszonej kapusty pół średniej główki kapusty mała puszka koncentratu pomidorowego ( około 70 g ) pół kostki margaryny liście laurowe sól,pieprz Kiszoną kapustę umieszczamy w misce po czym zalewamy ją wrzątkiem (tak aby cała była pokryta wodą ) na 15 minut, po tym czasie odcedzamy i przelewamy zimną wodą. Czynnosć powtarzamy jeszcze raz tak samo ( w ten sposób pozbędziemy sie nadmiernej kwasowatości). Surową kapustę szatkujemy, kiełbasę i łoparkę kroimy w kawałki,podsmażamy w rondlu na margarynie. Następnie wrzucamy liście laurowe, kapustę ( kiszoną i świerzą ) i zalewamy całość wodą ( cała kapusta ma być zakryta wodą ). Gotujemy na średnim ogniu do miękości kapusty ( u mnie około godziny ) od czasu do czasu mieszając . Gdy kapusta jeż już miękka i woda w wiekszosci wygotowana ( 1/4 garnka wody ) dodajemy koncentat pomidorowy, doprawiamy solą i pieprzem. *Jeśli ktoś lubi bigos z dodatkiem suszonych grzybów to dorzucamy je w trakcie podsmażania mięsa. Smacznego :) 