Sama Rachel pisze, że nie jest to prawdziwa Panna Cotta ale poprzez dodanie jogurtu zamiast śmietany deser zyskał na delikatności a dzięki dodatkom na egzotycznym posmaku. Dla mnie jest do wersja lekkiego, orzeźwiającego deseru o cudownym kardamonowym smaku ( pisze kardamonowym bo dodałam za mało proszku pomarańczowego i smak pomarańczy jest słabo wyczuwalny ). Przepis Rachel Allen z książki " Rachel`s food for living " Składniki :  1 liść żelatyny 200 ml mleka 2 łyżki miodu 1/2 łyżeczki mielonego kardamonu 175 ml naturalnego jogurtu 1 łyżeczka skórki pomarańczowej ( ja dałam proszek pomarańczowy ale za mało bo tylko 2 szczypty a spokojnie można było dać pół łyżeczki )  Żelatynę zalewamy niewielką ilością zimnej wody ( tyle, żeby ją przykryło ) i odstawiamy na 5 minut aby zmiękła. Mleko, miód i kardamon umieszczamy w rondlu, stawiamy na niewielkim ogniu i podgrzewamy aż składniki się połączą, ja to robiłam jakieś 10 minut. Mieszając od czasu do czasu. Do ciepłego mleka dodajemy wcześniej namoczoną żelatynę ( bez wody ) i mieszamy żeby się rozpuściła. Odstawiamy całość do przestygnięcia. W drugiej misce łączymy jogurt i skórkę pomarańczową. Miksując dodajemy do jogurtu letnie mleko z żelatyną. Całość dobrze mieszamy. Rozlewamy masę do niewielkich naczynek ( powinno wyjść 4-6 porcji ) i wstawiamy do lodówki na 2 godziny. Smacznego :) 