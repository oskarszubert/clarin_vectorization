Jak wiecie jestem wielbicielką domowych wyrobów. Oczywiście niejednokrotnie korzystam z gotowych półproduktów, które można łatwo samemu zrobić. Wszystko to przez brak czasu. Jednak mojemu synkowi nie miałabym serca podać kupnego kisielu kiedy można go tak szybko i prosto samemu zrobić w domu. Przepis z bloga Kuchenny bałagan.     Składniki : ( na 2 niewielkie porcje )  2 gruszki ( użyłam 4 małych ) 3/4 szklanki wody + 1/4 dodatkowo do rozrobienia mąki 1 pełna łyżka mąki ziemniaczanej 1 łyżeczka cukru  Gruszki myjemy, obieramy, wycinamy gniazda nasienne. Ścieramy na tarce lub miksujemy. Przekładamy do garnka,wlewamy 3/4 szklanki wody,dodajemy cukier i gotujemy na niewielkim ogniu 15 minut. W 1/4 szklanki zimnej wody rozpuszczamy mąkę ziemniaczaną. Powoli wlewamy do gruszek cały czas mieszając. Mieszamy aż całość zgęstnieje i osiągnie konsystencję kisielu. Przelewamy do miseczek, jeszcze ciepły pałaszujemy :) Smacznego :) 