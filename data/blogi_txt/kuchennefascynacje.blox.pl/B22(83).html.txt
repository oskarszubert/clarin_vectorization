Na parę dni zniknę z życia blogowego. Wyruszam na Święta do domu, czeka mnie długa podróż. Tydzień przed Wigilią będzie dla mnie bardzo pracowity ale obiecuje, że wpisy dodam jak tylko czas mi na to pozwoli. Na same Święta przygotuję sprawdzone przepisy ale za to w paczkach zamiast słodyczy sklepowych będe tylko jadalne prezenciki zrobione przeze mnie. I tu przetestuję parę nowych przepisów. Na pewno będe miała ograniczony dostęp do kuchenki więc większość podarków będzie bez pieczenia A tym czasem zostawiam przepis od Arabeski na ciasteczka z masłem orzechowym. Bardzo smaczne, kruche. Słodycz przełamuje lekko słonawy smak masła orzechowego. Polecam :)    Składniki :  3/4 szklanki kremowego masła orzechowego 120 g tłuszczu roślinnego typu "Planta" ( dałam zwykłą margarynę ) 1 1/4 szklanki brązowego cukru ( dałam niepełną szklankę białego kryształu i 1/4 brązowego ) 3 łyżki mleka 1 łyżeczka ekstraktu waniliowego ( w oryginale 1 łyżka ) 1 duże jajko 1 i 3/4 szklanki mąki 3/4 łyżeczki sody 3/4 łyżeczki soli ( jak Arabeska dałam tylko szczyptę )  W jednej misce łączymy na jednolitą masę tłuszcz, cukier, mleko, wanilię i masło orzechowe. Następnie dodajemy jajko i jeszcze raz dobrze mieszamy. W drugiej misce przesiewamy mąkę z sodą i solą. Małymi ilościami dodajemy do masy cały czas ucierając. Na blasze wyłożonej papierem do pieczenia kładziemy łyżką kleksy z ciasta ( zostawiamy dość spore odległości bo ciastka jeszcze urosną ) jeśli wyszło dość żadkie. Jeśli zwarte i bez problemu nadaje się do formowania ( jak u mnie ), lepimy kulki wielkości orzecha włoskiego lekko rozpłaszczamy.  Pieczemy w 200 °C przez 7-8 minut ( do momentu aż brzegi ciastek zaczną się rumienić ). Smacznego :) 