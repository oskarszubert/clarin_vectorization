Wyborne te naleśniki jakże wyborne. Idealnie komponujące się smaki. Syte o i to jeszcze jak. Przepis z bloga Canuck cuisine﻿. Składniki na naleśniki : ( na 8-9 sztuk )  2 jaja 1/4 łyżeczki soli 1 i 1/2 szklanki mleka 1 i 1/2 szklanki mąki uniwersalnej olej do smażenia  Wszystkie składniki mieszamy w misce. Masa powinna mieć konsystencję kremówki. Rozgrzaną patelnię za pomocą pędzelka  smarujemy olejem. Smażymy naleśniki. Nadzienie :  2 łyżki masła + więcej do późniejszego smażenia 8 średnich słodkich jabłek obranych ze skórki, pozbawionych gniazd nasiennych i pociętych w niewielką kostkę 3 łyżki brązowego cukru 1/4 łyżeczki cynamonu ( spokojnie można dodać więcej, sypnęłam dobrą łyżeczkę) 200 g sera ricotta ( u mnie 250 g )  W rondlu roztapiamy masło. Dodajemy jabłka, cynamon i cukier. Gotujemy na średnim ogniu 5 minut. Następnie przykrywamy garnek i gotujemy kolejne 3-4 minuty aż jabłka będzie można przebić widelcem. Uwaga, żeby ich nie przesmażyć i żeby się nie rozpadły. Zdejmujmy z ognia. Jeśli z jabłek wydobędzie się za dużo soku, odcedzamy je na durszlaku. Jabłka mieszamy z serem. Na każdym naleśniku na środku układamy około 1,5 łyżki nadzienia. Boki pionowe zakładamy ku środkowi i zwijamy jak krokieta zaczynając od poziomego boku dolnego ku górze.  Tak przygotowane naleśniki obsmażamy na maśle aż ładnie się zrumienią. Smacznego :) 