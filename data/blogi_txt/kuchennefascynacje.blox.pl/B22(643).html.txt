Chyba najbardziej dietetyczny tort jaki można zrobić. Bardziej to deser ale na lato jak znalazł, nie trzeba stać przy gorącym piekarniku i pocić się. Na pewno zaskoczy niejednego gościa. Świetny na przyjęcia dla dzieci  ale nie tylko. Bardzo łatwy w przygotowaniu. Przepis znalazłam na blogu Sztuka gotowania według Samiry.    Składniki :   1 słodki czerwony arbuz ( Samira zaznacza żeby był bezpestkowy ja jednak użyłam z pestkami bo ten torcik robiłam tylko dla nas ) 1 malinowa lub truskawkowa galaretka ( u mnie truskawkowa ) bita śmietana owoce do dekoracji płatki migdałowe do dekoracji  Z arbuza odcinamy górę i dół, następnie odcinamy skórę po bokach. Grubość torciku jak i kształt zależy od naszych upodobań. Kolejno rozpuszczamy galaretkę według instrukcji na opakowaniu. Gdy zaczyna tężeć polewamy nią arbuza kilkoma partiami z góry i po bokach( ma powstać cienka warstwa izolująca). Najlepiej jak będzie on na desce. Wstawiamy do lodówki żeby galaretka stężała.  Płatki migdałowe podprażamy na suchej patelni.Odstawiamy do wystygnięcia. Po tym czasie kiedy galaretka już zastygnie, odcinamy " falbankę ",która powstanie dookoła arbuza na desce. Kolejno smarujemy całość bitą śmietaną, ozdabiamy owocami, płatkami migdałowymi. Schładzamy w lodówce. Smacznego :) ﻿ 