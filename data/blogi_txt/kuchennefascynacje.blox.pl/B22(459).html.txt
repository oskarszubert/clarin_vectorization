Idąc za ciosem dyniowych, jeszcze tego samego dnia upiekłam z jabłkami. Równie pyszne, bardzo puszyste w środku z cudowną nutą cynamonu. Przepis znalazłam TUTAJ.      Składniki : ( na 6 dużych pączków lub 12 małych w zależności jakimi formami dysponujemy )  1 szklanka mąki 3/4 łyżeczki proszku do pieczenia 3/4 łyżeczki sody szczypta soli 1 jajko lekko roztrzepane 454 g jogurtu waniliowego  1 łyżka oleju rzepakowego 2 łyżeczki soku z cytryny 1-2 łyżki miodu ( spokojnie można dodać 2 ) 1 średnie jabłko 1 łyżeczka cynamonu 2 łyżki cukru  Jabłko obieramy, tniemy na małe kawałki. Do jabłka dodajemy cynamon i 2 łyżki cukru, mieszamy, odstawiamy. W jednej misce mieszamy wszystkie suche składniki : mąkę, proszek, sodę, sól,. W drugiej misce mieszamy mokre składniki : Jajo, jogurt, olej,sok z cytryny, miód. W suchych składnikach robimy wgłębienie po środku i wlewamy mokre składniki. Mieszamy  delikatnie, nie za długo łopatką lub łyżką do połączenia składników. Foremki na pączki smarujemy olejem. Jabłka układamy na dnie foremek, na nie wylewamy ciasto do 3/4 wysokości foremki ( najlepiej za pomocą szprycy choć casto jest dość lejące i łyżką też nie najgorzej się nakłada ).  Pieczemy w 205°C przez 10 minut lub do złotego koloru. Smacznego :) 