Nie przetłumaczyłam dosłownie nazwy potrawy ale jest to pierś z kurczaka z pysznym masełkiem czosnkowo - ziołowym. Dodatkowo towarzyszą tu smażone ziemniaczki z lekką nutą czosnku. Do tego suróweczka i obiad jak marzenie. Wiele osób może odstraszyć czosnek ale proponuję nie rezygnować z dania tylko pominąć go. Zapewniam, że też będzie super smakowało tylko uprzednio należało by masełko doprawić np. solą lub pieprzem. Przepis z książki Rachel Allen " Rachel`s food for living ".    Składniki : ( dla 4 osób )  4 piersi z kurczaka sól, świeżo mielony pieprz 100 g masła o temp. pokojowej 2-4 ząbki czosnku  1 łyżka pociętych świeżych ziół : natka pietruszki, szczypiorek i estragon sok i skórka z połowy cytryny 50 g mąki 1 duże jajo 6 łyżek bułki tartej 25 g masła 4 łyżki oleju  Ziemniaki :   8 ziemniaków 30-60 ml oleju sól i świeżo zmielony pieprz 2 duże ząbki czosnku 1-2 łyżeczki pociętego świeżego rozmarynu lub tymianku ( pominęłam )  Piersi płuczemy pod wodą, osuszamy. Ostrym nożem rozcinamy kurczaka wzdłuż, tworząc tzw. kieszonkę. Nie przecinamy do końca. Kieszonkę będziemy nadziewać także nie może nic z niej wylecieć. Kiedy już rozetniemy piersi, pieprzymy je i solimy. Odkładamy na bok.  Masło wkładamy do miseczki. Dodajemy przeciśnięte lub starte na małych oczkach ząbki czosnku. Następnie dodajemy zioła, sok i startą skórkę z cytryny. Mieszamy dokładnie żeby wszystkie składniki się dobrze połączyły. Tak powstałe nadzienie dzielimy na 4 części i każdą z nich nadziewamy kieszonki piersi kurczaka. Formujemy, żeby nadzienie zbytnio nie odstawało.Otwór spinamy wykałaczkami żeby nic nam nie wyleciało. Kształtem pierś nie ma ulec zmianie. Ma wyglądać jak na początku przed nacięciem. Jajo rozmącamy. Na patelni rozgrzewamy olej z masłem. Piersi panierujemy najpierw w mace, potem w jajku i na koniec w bułce tartej. Smażymy z obu stron na złoty kolor. Ziemniaki kroimy w nie za grube talarki. Osuszamy kuchennym papierowym ręcznikiem. Na patelni rozgrzewamy olej. Dorzucamy ziemniaki, solimy, pieprzymy i smażymy od czasu do czasu przemieszawszy je. Mają się usmażyć na złoty kolor. Z wierzchu chrupiące w środku miękkie. W tym momencie dorzucamy starty lub przeciśnięty czosnek i zioła ( tymianek, estragon bądź tymianek ). Podsmażamy jeszcze chwilę aż czosnek zrobi się złoty ale nie czarny - będzie gorzki. Gotowe ziemniaki odsączamy z nadmiaru oleju na sitku lub papierowym ręczniku.  Piersi podajemy razem z ziemniakami. Do tego nasza ulubiona suróweczka i obiad gotowy :) Smacznego :) ﻿ 