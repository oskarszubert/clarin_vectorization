Bardziej wyglądem przypominają kotleciki ale lepiej mi się je smażyło i panierowało w tej formie. Bardzo smaczne. Stwierdzam, że najbardziej lubię rybę w tej formie. Takie krokieciki, kotleciki najlepiej smakują. Najlepszym akcentem smakowym jest tu nać pietruszki więc nie polecam jej pomijać ewentualnie jak nie lubicie dodajcie kolendrę. Krokieciki palce lizać :) Smaczne zarówno na ciepło jak i na zimno. Przepis pochodzi z bloga My olive tree.    Składniki :   600 g surowego mięsa ryby ( u mnie filety ) 4 średnie ziemniaki ugotowane w mundurkach 1 średnia cebula pęczek natki pietruszki 1 jajo 3 łyżki oliwy sól, pieprz olej do smażenia mąka do panierowania  Rybę kroimy na drobne kawałki. Ja swoją zmieliłam blenderem. Ziemniaki obieramy, rozgniatamy widelcem ( ziemniaki również potraktowałam blenderem - pulsacyjnie ) i dodajemy do ryby razem z pokrojoną w drobną kostkę cebulą, posiekaną natką pietruszki, jajem, solą, pieprzem i 3 łyżkami oliwy. Dokładnie mieszamy aż składniki się połączą. Na patelni rozgrzewamy olej. Mięso formujemy, obtaczamy w mące i smażymy z obu stron na złoty kolor. Smacznego :) 