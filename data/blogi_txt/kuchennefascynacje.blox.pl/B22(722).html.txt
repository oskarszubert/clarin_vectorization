Smaczna, pożywna, aromatyczna. Przepis Rachel Allen z książki " Rachel`s food for living "    Składniki :   1 łyżka oliwy 125 g chorizo 1 cebula  1 łodyga selera naciowego 2 ząbki czosnku puszka ciecierzycy + zalewa w której się znajduje ( 400 g ) 2 puszki po 400 g krojonych pomidorów lub 8 świeżych, obranych ze skórki i pokrojonych 1 l bulionu z kurczaka ( użyłam wywaru warzywnego ) świeżo zmielony pieprz, sól 250 g świeżego szpinaku Cebulę i łodygę selera tniemy w kostkę. Do garnka wlewamy olej. W tym czasie kiedy będzie się rozgrzewał kroimy chorizo na niezbyt grube plasterki i każdy plasterek na ćwiartki. Pocięte wrzucamy do rondla. Smażymy 1-2 minuty aż zacznie się wytapiać tłuszcz z kiełbaski. Dodajemy cebulę, seler i poszatkowany lub starty czosnek ( ja starłam ). Mieszamy. Przykrywamy pokrywką i dusimy około 10 minut aż cebula będzie miękka. Gdy cebula będzie już ugotowana zdejmujemy pokrywkę i zostawiamy na parę minut, pamiętając o mieszaniu aż cebula nabierze złotego koloru. Kolejno dodajemy ciecierzycę wraz z zalewą w której się znajduje, pomidory i bulion. Doprawiamy solą, pieprzem, doprowadzamy do wrzenia. Gotujemy około 20minut aż pomidory będą miękkie a ciecierzyca przejdzie smakami. Po tym czasie próbujemy i ewentualnie doprawiamy ponownie solą i pieprzem.  Dokładamy szpinak ( młody w całości jeśli jest starszy odrywamy łodyszki ), gotujemy 1 minutę i gotowe. Smacznego :) ﻿ 