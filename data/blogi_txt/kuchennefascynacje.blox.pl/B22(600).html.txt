Efekt przeczesania lodówki w celu wyjedzenia co tam jeszcze zalega przez wyjazdem na wakacje. Nieskromnie powiem, że wyszło bardzo smaczne. Ziół i bekonu nie trzeba żałować bo nadają odpowedni i smak i charatker potrawie.     Składniki :  200 g makaronu spagetti 6-7 suszonych pomidorów 1 średnia cukinia 1 mały por ( biała część ) 200 g zielonej fasolki szparagowej z puszki ( może być świeża wcześniej ugotowana ) około 2-3 cm chilli bez pestek trochę zalewy z suszonych pomidorów, jeśli nie mamy oliwa łyżeczka majeranku 1,5 łyżeczki oregano 1/2 łyżeczki pieprzu ziołowego vegta, pieprz 3 plastry bekonu lub cienko pokrojony boczek   Makaron gotujemy al`dente.( można dać więcej ) Na patelni rozgrzewamy oliwę z suszonych pomidorów. Pora myjemy osuszamy, kroimy w cienkie półplasterki. Cukinię również myjemy, osuszamy. Jeśli trzeba obieramy ze skórki (ja musiałam swoją obrać ), kroimy w cienkie paski. Cukinię i pora wrzucamy na patelnię, podsmażamy aż zmiękną. W tym czasie kroimy suszone pomidory w kostkę lub paski. Chilli siekamy bardzo drobno. Dokładamy do warzyw. Fasolkę odcedzamy, dokładamy do reszty. Chwilę trzymamy na ogniu aż fasolka się ogrzeje. Boczek podsmażamy na chrupko. Łamiemy na kawałki. Odcedzony makaron przekładamy do warzyw. Doprawiamy ziołami i przyprawami. Jeśli jest zbyt suche polewamy oliwą. Smacznego :) ﻿ ﻿ ﻿ ﻿ 