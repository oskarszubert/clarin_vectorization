Nigella robiła z salami ja użyłam chorizo. I ta tłusta i ta a myślę, że smak dania ten sam. Mimo, że nie jest dietetyczne to danie bardzo pyszne, szybkie i łatwe w przygotowaniu. U nas znikło ekspresowo. Przepis Nigella Lawson " Kuchnia. Przepisy z serca domu ".    Składniki : ( przepis podaje w oryginale w nawiasach moje zmiany )  300 g drobnego makaronu 75 g plasterków salami ( u mnie chorizo) puszka ( 400 g ) krojonych pomidorów + 1/2 puszki wody po wypłukaniu jej 30 g masła 1 bouquet garni - to mieszanka przypraw : natki pietruszki, liścia laurowego, tymianku zwiazanych w pęczek ( ja dałam każdego z osobna czyli około łyżki suszonej natki pietruszki, suszonego tymianku i dwa liście laurowe ) 1 puszka ( 400 g ) fasolki cannellini ( pominęłam )  Makaron gotujemy w osolonej wodzie. W tym czasie na rozgrzany rondel wrzucamy pocięte salami ( chorizo ). Smażymy około 2 minut mieszając. Dodajemy pomidory, wodę po wypłukanej puszce, łyżkę masła, mieszamy. Dokładamy zioła oraz odsączoną i przepłukaną fasolkę.  Gotujemy na średnim ogniu do momentu aż makaron się ugotuje. Gdy makaron będzie gotowy, odlewamy pół szklanki wody z gotowania go. Makaron odcedzamy, dodajemy do sosu, mieszamy. Jeśli sos jest zbyt gęsty rozcieńczamy go odlaną wodą. Na koniec usówamy zioła. Ja wyjęłam tylko liście laurowe. Smacznego :) ﻿ ﻿ 