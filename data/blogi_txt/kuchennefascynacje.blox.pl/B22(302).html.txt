Wyśmienite, łatwe w przygotowaniu. Nie pomijajcie kopru ani pietruszki bo tak naprawdę to one nadają smaku tym kotlecikom. Wprowadziłam kilka malutkich zmian, które zawarte są w nawiasach. Przepis z książki " Kuchnia turecka " wydawnictwa Olesiejuk    Składniki : ( na 4-6 porcji )  750 g filetów z białej ryby, bez skóry i ości 3 łyżki posiekanej cebulki dymki ( dałam jedną małą zwykłą cebulę ) 1 łyżka posiekanej świeżej natki pietruszki 1 łyżeczka posiekanego świeżego koperku ( dałam sporą garść ) 85 g okruchów ze świeżego pszennego pieczywa 1 roztrzepane jajko sól, pieprz mąka pszenna do obtoczenia ( u mnie bułka tarta ) olej do głębokiego smażenia ( ja smażyłam nieco dłużej ale na małej ilości oleju )  Filety rybne kroimy na mniejsze kawałki, tak samo robimy z cebulą, koperkiem i natką pietruszki. Wszystko umieszczamy w mikserze i mielimy na jednolitą pastę. Ja robiłam to blenderem, proponuje mielić rybę małymi partiami bo łatwo się zapycha. Do masy dodajemy resztę składników, doprawiamy solą, pieprzem. Dobrze mieszamy aż składniki się połączą. Rękoma formujemy kuleczki ( jeśli masa będzie lepiła się do rąk, należy zwilżyć dłonie w wodzie i dalej lepić. Moja była dość zwarta ) wielkości orzecha włoskiego. Wstawiamy do lodówki na 30 minut aby masa stężała. Po tym czasie obtaczamy w mące ( bułce ) i smażymy na złoty kolor ze wszystkich stron. Smacznego :) 