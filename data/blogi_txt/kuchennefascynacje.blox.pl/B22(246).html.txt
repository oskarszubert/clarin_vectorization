U mnie na maślance w związku z brakiem jogurtu ale nazwy nie zmieniałam,następnym razem zrobię na jogurcie. Kolejny " truskawczak " wyszperany u Sary. Ciacho proste, niskotłuszczowe, puszyste, z wszędzie dostępnych produktów. Na początku myślałam ,że nic z tego nie będzie bo masa z ubitych jajek po dodaniu masła opadła, jednak jak widać nie trzeba się tym przejmować bo ciacho wyszło przepyszne. Dodatkowo spotęgowałam swoje smaki cukrem waniliowym i esencją waniliową - uwielbiam to połączenie z truskawkami. Przepis z bloga Pieczarka Mysia.    Składniki : 4 jaja 200 g cukru ( jak Mysia dałam 100 g - w zupełności wystarczy ) 50 g miękkiego masła 200 ml naturalnego jogurtu ( u mnie 100 ml maślanki. Dałam tylko 100 ml bo była dość rzadka ) 200 g mąki pszennej 1 i 1/2 łyżeczki proszku do pieczenia 250 g truskawek dodatkowo u mnie : 2 łyżeczki cukru waniliowego i łyżeczka esencji waniliowej  Mąkę łączymy z proszkiem do pieczenia ( ja swoje przesiałam ). Jaja ubijamy z cukrami na puszystą masę. Następnie dodajemy miękkie masło i jogurt, nie przerywając miksowania.Kolejno stopniowo wsypujemy po łyżce mąki cały czas mieszając aż ciasto będzie gładkie. Na samym końcu dodałam esencję. Ciasto przekładamy do formy o wymiarach 20x24 cm wyłożonej papierem do pieczenia. Na wierzchu układamy truskawki. Wstawiamy do piekarnika nagrzanego do 180°C i pieczemy przez 35-45 minut do suchego patyczka. Smacznego :) ﻿﻿ 