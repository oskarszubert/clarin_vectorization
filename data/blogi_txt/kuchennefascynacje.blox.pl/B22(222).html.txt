Odmieniona forma gulaszu bo z kapustą ale wcale nie gorsza, równie smaczny, pożywny - idealny na listopadową pogodę. Wbrew pozorom nie wymaga dużo od nas pracy, stawiamy na gaz i samo się robi :) Dość mocno wyczuwalny kminek więc jeśli ktoś nie lubi można pominąć lub zmniejszyć ilość. Przepis z programu Ewy Wachowicz " Ewa gotuje ".    Składniki :   3 łyżki oleju 3 cebule ( dałam dość spore ) 80 dag mięsa wieprzowego 4 ząbki czosnku spora łyżka czerwonej słodkiej papryki 1 kg kiszonej kapusty ( dałam około 650 g ) sól, pieprz 1 L bulionu 2 łyżeczki mielonego lub całego kminu 200 g kwaśnej śmietany ( opcjonalnie - ja nie dawałam )  Na patelni rozgrzewamy 2 łyżki oleju. Cebulę kroimy w kostkę, podsmażamy. Dodajemy posiekany czosnek i paprykę, znowu chwilę podsmażamy.  Mięso kroimy w kostkę. Do rondla wlewamy łyżkę oleju i dodajemy wieprzowinę. Podsmażamy. Gdy mięso będzie usmażone dodajemy cebulę z dodatkami, doprawiamy solą i pieprzem, mieszamy. Przykrywamy pokrywką dusimy około 40 minut od czasu do czasu mieszając. Kapustę siekamy, dodajemy do mięsa. Wlewamy bulion i dodajemy kminek, mieszamy. Dusimy około 30 minut aż kapusta będzie miękka. Na końcu dodajemy zahartowaną śmietanę. Mieszamy. Ewentualnie doprawiamy jeśli jest taka potrzeba. Smacznego :) ﻿ 