Bardzo pyszna zapiekanka pochodząca od Majany . Nieznacznie przez ze mnie zmodyfikowana pod względem dodatków. Robiłam czystkę w lodówce :) Przepis oryginalny moje zmiany w nawiasach. I tak jak pisze Majanka danie niezbyt fotogeniczne ale naprawdę warto wypróbować :)    Składniki :   500 g mięsa mielonego z indyka ( dałam 250 g) 1/2 bakłażana ( u mnie cukinia ) 250 g makaronu tortellini 2 cebulki dymki ( dałam 1/2 niedużej zwykłej ) 2 ząbki czosnku ( u mnie 1 ) 1/2 papryki czerwonej ( u mnie żółta ) 420 g pomidorów z puszki przyprawy : bazylia, tymianek, vegeta, pieprz, oregano ( dałam sporo ), natka pietruszki, koper ser żółty starty  dodatkowo dodałam 400 g pieczarek  Makaron tortellini gotujemy al`dente. Na patelni rozgrzewamy oliwę, podsmażamy poszatkowaną cebulę z czosnkiem. U mnie w tym momencie dorzuciłam posiekane w dość spore kawałki pieczarki. Bakłażana ( cukinię ) obieramy, siekamy w nie za dużą kostkę, tak samo paprykę. Dorzucamy do zesmażonej cebuli. Smażymy tak długo aż warzywa będą miękkie. Dokładamy mięso mielone, doprawiamy przyprawami ( ja na tym etapie doprawiłam tylko vegetą i pieprzem ). Chwilę podsmażamy. Kolejno dodajemy pomidory z puszki, dusimy jakieś 10 minut.  W naczyniu żaroodpornym u Majany układamy warstwowo mięso, makaron, mięso, makaron. Ja wymieszałam wszystko razem, dołożyłam wszystkie zioła i garść sera. Znowu dobrze przemieszałam. Przełożyłam do naczynia żaroodpornego. Z wierzchu posypujemy serem. Zapiekamy przez 30 minut w temp. 200°C do rozpuszczenia sera. U mnie jakieś 15-20 minut. Smacznego :) ﻿ ﻿ ﻿ 