Uwielbiam zapach, smak migdałów. Gdy zobaczyłam jak Anna w swoim programie robi to ciacho nie mogłam przestać o nim myśleć i ......koniecznie musiałam upiec. Ciasto idealne mokre, mocno migdałowe, aromatyczne, słodkie ale takie akurat trafione w mój gust. Na pewno jest ciastem na wyjątkowe okazje ale nie tylko. Przepis Anna Olson z programu " Sugar ".    Składniki :  4 jaja o temperaturze pokojowej 1 i 1/3 szklanki cukru 2/3 szklanki oleju rzepakowego 2/3 szklanki sera ricotta 1 i 1/2 łyżki soku z cytryny 1 łyżka skórki cytrynowej 1 i 1/2 łyżeczki rumu 3/4 łyżeczki ekstraktu waniliowego 3/4 łyżeczki ekstraktu migdałowego 1 szklanka + 2 łyżki mielonych migdałów 1 i 1/4 szklanki mąki uniwersalnej ( dałam pszenną ) 1 i 1/2 łyżeczki proszku do pieczenia 1/4 łyżeczki soli  Wierzch serowo - migdałowy :  3/4 szklanki sera ricotta 1 jajo 1/4 szklanki i 2 łyżki cukru 2 łyżeczki skórki cytrynowej 1 łyżeczka ekstraktu waniliowego ( dałam migdałowy ) 2 łyżki mleka 1 szklanka migdałów w płatkach  Jaja z cukrem i olejem ubijamy mikserem na wysokich obrotach aż będą gęste i jasne ( około 8 minut powinno potrwać jednak mam wrażenie, że u mnie trwało to dłużej ). Następnie dodajemy ricottę, sok z cytryny, skórkę cytrynową, rum, ekstrakty. Miksujemy całość do połączenia składników. W osobnej misce mieszamy mielone migdały, mąkę, proszek do pieczenia, sól.  Dodajemy do mieszaniny jajecznej w 3 partiach mieszając delikatnie łopatką po każdym dodaniu aż całość się całkowicie połączy.  Ciasto przelewamy do tortownicy o średnicy 25 cm ( u mnie 23 cm ) wysmarowanej masłem i wyłożonej papierem do pieczenia. Pieczemy w temperaturze 175°C przez 40-45 minut do tzw.suchego patyczka. Wyjmujemy ciasto z piekarnika, odstawiamy na bok i podnosimy temperaturę w piekarniku do 190°C W tym czasie robimy wierzch. Ricottę miksujemy z jajkiem, 1/4 szklanki cukru, skórką cytrynową i ekstraktem. Odstawiamy. W rondelku podgrzewamy mleko z 2 łyżkami cukru do momentu aż cukier się rozpuści. Zalewamy nim płatki migdałowe, dobrze mieszamy żeby wszystkie pokryły się mieszaniną mleka i cukru.  Masę serową wylewamy równomiernie na wierzch ciasta. Na to sypiemy płatki migdałowe. Wstawiamy z powrotem do piekarnika i pieczemy jeszcze 15 minut aż migdały będą rumiane. Smacznego :) 