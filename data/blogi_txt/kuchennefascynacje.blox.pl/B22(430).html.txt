Dziś chciałabym zaproponować bardzo szybką i prostą w wykonaniu a jakże efektowną i cieszącą oko ozdobę Wielkanocną. Na pewno każdy z nas posiada w domu lampkę do wina czy nawet szklankę lub kieliszek, kawałek wstążki. Jedyny zakup to cukrowe jajeczka ale spokojnie można je zastąpić szklanymi, drewnianymi, plastikowymi. Tym co mamy w domu. Świetnie będą się prezentować również piórka czy sztuczne kwiatki. Tak naprawdę wszystko zależy od naszej wyobraźni :) 