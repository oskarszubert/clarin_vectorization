Studencka potrawa ale jakże syta, smaczna, szybka, podobno dobra na kaca, pikantna ;) Brakowało mi tu tylko więcej sosu ale całość polana ketchupem też smakowita. Przepis z Tej stronki. Składniki :   1 łyżka oliwy 8 kiełbasek (małych, takich na jakie budżet nam pozwala. Ja użyłam 3 większych dla 2 osób i w sumie całość wyszła na 3-4 porcje ) 1 duża cebula 2 ząbki czosnku 1 łyżeczka chilli ( oczywiście według uznania,ja użyłam odrobinę pieprzu cayenne, dobrze jeśli danie będzie pikantne ) puszka ( 400 g ) pociętych pomidorów 300 g makaronu, najlepiej krótkiego typu fusilli lub farfalle  Makaron gotujemy al`dente. Na patelni rozgrzewamy oliwę i podsmażamy kiełbasę pociętą na kawałki ( jak duże zależy od nas )na dużym ogniu aż będzie przyrumieniona. Cebulę tniemy w kostkę. Wrzucamy do kiełbasy razem z rozgniecionymi ząbkami czosnku. Podsmażamy aż zmiękną. Kolejno dodajemy chilli i pomidory. Doprowadzamy sos do wrzenia, zmniejszamy ogień i gotujemy 10 minut. Po tym czasie dokładamy ugotowany makaron, mieszamy. Smacznego :) 