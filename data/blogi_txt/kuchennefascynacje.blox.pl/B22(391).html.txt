Moje niczym nie przypominają pączka gdyż zrezygnowałam z końcowej obróbki dzięki, której wyglądałyby jak pączek. Możliwe, że i tak też smakują ale ja nie próbowałam, dla mnie to już było by za słodko. Nie mniej są to jedne z najsmaczniejszych muffin jakie do tej pory robiłam i jadłam. Bardzo puszyste w środku, delikatne, pięknie pachną. Gorąco polecam :) Przepis z bloga Ginger   Honey.    Składniki : ( na 10 sztuk )  170 g miałkiego cukru 1 duże jajo 190 g mąki przesianej  2 łyżeczki proszku do pieczenia ( dałam płaskie ) 1/4 łyżeczki soli 1/4 łyżeczki tartej gałki muszkatołowej 60 ml oleju 180 ml mleka 1 łyżeczka ekstraktu z wanilii  Ponad to :   2 łyżki stopionego, niesolonego masła 115 g miałkiego cukru do obtoczenia  Formy na muffiny smarujemy olejem ( najlepiej za pomocą pędzelka, nie używamy papilotek ). Piekarnik rozgrzewamy do 180°C. W jednej misce mieszamy mąkę, proszek do pieczenia, gałkę muszkatołową i sól. W drugiej misce jajo ucieramy wraz z cukrem do białości. Kolejno dodajemy mąkę do masy jajecznej, mieszamy. Po kolei cały czas mieszając dodajemy olej, mleko, ekstrakt. Miksujemy do połączenia składników. Formy napełniamy do 3/4 wysokości. Pieczemy 15-18 minut do tzw. suchego patyczka. Po przestudzeniu smarujemy stopionym masłem i obtaczamy w cukrze. Ja tę czynność pominęłam. Jak pisałam wcześniej bez tego również genialnie smakują.  Smacznego :) ﻿ 