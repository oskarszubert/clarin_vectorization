Tego kurczaka zrobiłam już jakiś czas temu. Z publikacją czekałam kiedy zobaczyłam akcję zorganizowaną na durszlaku przez Lejdi-of-the-house, Co mamy dla mamy ? Akcji zorganizowanej  z myślą o naszych mamach. A ten właśnie kurczak kojarzy mi się z moją, bo to ona pierwszy raz zrobiła tego pysznego kurczaczka przez, którego po spróbowaniu nie mogłam się oderwać od talerza. Mogłabym go tak jeść i jeść. A tylko sam kurczak i zioła ale właśnie taki najbardziej smakuje. Niezykle aromatyczny, kruchy. Mniam :)     Składniki : ( na dwie osoby )  2 ćwiartki z kurczaka lub udka zioła według uznania, moja mama robiła tylko z majerankiem ja z powodu deficytu użyłam garść ziół prowansalskich i oregano. przyprawa do kurczaka lub sól 5 średnich ziemniaków pół średniej cebuli białej pół średniej cebuli czerwonej ( może być jedna biała )  Zioła mieszamy razem w jednej misce. Kurczaka posypujemy solą lub przyprawą do kurczaka, obtaczamy w ziołach. Odstawiamy, najlepiej na całą noc jeśli mamy taką możliwość, smaki wtedy świetnie przejdą. Jeśli nie dysponujemy takim czasem odstawiamy na minimum 30 minut. Ziemniaki obiaramy kroimy w ćwiartki, cebulę szatkujemy w piórka.  Ziemniaki solimy, dodajemy trochę ziół ( według uznania ). Wrzucamy do rękawa do pieczenia razem z kurczakiem, jeśli używamy samych udek w przypadku ćwiartek proponuję ziemniaki zrobić w osobnym worku, gdyż szybciej się uparują. Zawiązujemy oba końce. W worku robimy parę dziurek szpikulcem. Wkładamy na brytwankę i pieczemy w temp. 180° godzinę do półtorej.  Czas pieczenia zależy od wielkości ćwiartek czy udek. Ja piekłam kurczaka w osobnym rękawie, po 30 min pieczenia wrzuciałam ziemniaki w drugim worku. Piekałam około 1 godz. 15 miut. Smacznego :) 