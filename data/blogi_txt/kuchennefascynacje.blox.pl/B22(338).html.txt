Mój mężu upolował dwie piękne rybki. Wprawdzie nie jadam takich ze względu na ości ale czego się nie robi dla meżulka. Nawet przygotowałam całą rybę żebyśmy mogli sobie " podzióbać " ;) Wyszła naprawdę smaczna zwłaszcza mięsko w środku - soczyste, które przeszło smakami farszu. Wprowadziłabym jeszcze parę zmian w przepis, żeby ją udoskonalić ale o tym poniżej. Przepis z bloga Pasja na talerzu.     Składniki :  świeży leszcz ale może to być inna ryba przepis jest uniwersalny  garść koperku cytryna masło sól, pieprz garść natki pietruszki ( w innych przepisach widziałam jej dodatek więc też dodałam, świetnie tu pasuje ) olej   Wypatroszoną i oczyszczoną rybę nacinamy z wierzchu. W środku solimy, pieprzymy, nakładamy trochę masełka, na to plasterki cytryny ( proponuję plasterki umieścić na całej powierzchnia  nie tylko 2 jak w przepisie wtedy całe mięsko w środku przejdzie ). Na cytrynkę koper z nacią pietruszki. Na to znowu plasterki cytryny i masełko. Tak, żeby masło zawsze dotykało mięsa. Z wierzchu dobrze solimy i skrapiamy sokiem z cytryny. Zwłaszcza w nacięcia. Ja nie kropiłam sokiem i to był błąd dlatego wam proponuję to zrobić. Smarujemy niewielką ilością oleju ( zapomniałam i skóra przywarła do rusztu ). Grillujemy na mocno rozgrzanym grillu. Jak to w przepisie ujęte krótko ale intensywnie. Z wierzchu ma utworzyć się chrupiąca skórka. 