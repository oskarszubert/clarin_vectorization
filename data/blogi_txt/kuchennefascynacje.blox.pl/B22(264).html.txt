Na dworze zimno zrobiło się ale zarazem pięknie kolorowo - jesień moja ukochana pora roku. Uwielbiam jej zapachy, smaki, widoki. Od jakiegoś czasu już mocno korzennie w moim domu. W tym czasie najpyszniej smakuje kawa z przyprawami korzennymi, cynamonowa, kardamonowa albo ta złożona z wielu przypraw korzennych mmm....cudowna. Nie ma dla mnie nic lepszego czym można się ogrzać. Samemu można stworzyć swoją własną kompozycję smakową z takich przypraw jakie lubimy :) A oto moja propozycja. Składniki : ( na 2 porcje )  4 łyżeczki kawy rozpuszczalnej 1/4 łyżeczki mielonego cynamonu 1/4 łyżeczki mielonego kardamonu szczypta gałki muszkatołowej szczypta przyprawy do piernika 1 gwiazdka anyżu 2 szklanki wody  Wszystkie składniki wkładamy do rondelka, mieszamy. Stawiamy na małym ogniu doprowadzając do wrzenia. Chwilę gotujemy, dosłownie chwilę. Odstawiamy na około 5 minut. Wyjmujemy gwiazdkę anyżu a kawę przelewamy do kubków przez drobne sitko ale nie trzeba przecedzać jak kto lubi. Ja wolę nie przecedzoną. Można podawać z mlekiem, bitą śmietaną. Smacznego :) ﻿ 