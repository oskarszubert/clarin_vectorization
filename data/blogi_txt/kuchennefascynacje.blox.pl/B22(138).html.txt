Dziś praliny z likierem. Koniecznie musi być dodatek nawet niewielki alkoholu gdyż nadają im właściwego smaku. Bardzo smaczne, słodziutkie, rozpływają się w ustach. Idealne na karnawałowe party no i oczywiście na pogaduchy przy kawie :) Przepis pochodzi ze strony Moje Wypieki     Składniki :    8 dag biszkoptu ( może być to biszkopt kupny jak i resztki ze spodu biszkoptowego ) 8 dag miękkiego masła 10 dag gorzkiej czekolady, startej na wiórki na najmniejszych oczkach ( dałam czekolady mlecznej ) 1 łyżka naturalnego kakao 3-4 łyżki likieru ( w wersji oryginalnej z Baley ja dałam likieru o smaku toffi i tylko 1 łyżkę ) 2 dag zmielonych migdałów lub innych orzechów ( dałam zmielone orzechy włoskie ) 1 łyżka cukru pudru ( pominęłam ) do obtoczenia : Kakao, cukier puder, zmielone orzechy itp. według uznania ( u mnie zmielone orzechy włoskie )   Biszkopt kruszymy na proszek, kolejno dodajemy masło, kakao, cukier puder, startą czekoladę, likier, migdały. Wszystko razem miksujemy lub zagniatamy rękoma. Odstawiamy na godzinę do lodówki aby masa stężała. Po tym czasie wyjmujemy i formujemy kulki wielkości orzecha włoskiego. Obtaczamy w zmielonych orzechach, kakale czy cukrze pudrze. Przechowujemy w lodówce. Smacznego :) 