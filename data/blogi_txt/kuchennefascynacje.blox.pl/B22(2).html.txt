Szybkie w przygotowaniu jeszcze szybciej znikają. Z lekką nutą pomarańczy i gałki muszkatołowej Przepis z bloga African bites﻿. Składniki :  2 i 1/4 szklanki mąki uniwersalnej 2 łyżeczki proszku do pieczenia 1/2 szklanki cukru 1/2 łyżeczki soli 1 łyżeczka otartej skórki z pomarańczy ( dałam skórkę otartą z jednej sporej pomarańczy ) 1 łyżeczki mielonej gałki muszkatołowej 1/2 szklanki mleka  3 duże jajka 2 łyżeczki ekstraktu waniliowego ( u mnie 1 pomarańczowego ) 1/4 szklanki oleju lub roztopionego masła olej do głębokiego smażenia  Suche składniki mieszamy razem : mąkę, proszek, gałkę, cukier, sól, skórkę z pomarańczy. W drugiej misce mieszamy mokre składniki : jajka, mleko, olej lub masło,ekstrakt. Zawartość obydwu misek łączymy, mieszamy aż masa będzie jednolita i gładka. Ciasto również powinno być dość gęste. Porcje ciasta nakładamy na gorący olej za pomocą 2 łyżeczek. Smażymy ze wszystkich stron na złoty kolor. Wyjmujemy łyżką cedzakową i odsączamy z nadmiaru oleju na papierowym ręczniku. Gotowe posypujemy cukrem pudrem. Smacznego :)  ﻿﻿﻿ 