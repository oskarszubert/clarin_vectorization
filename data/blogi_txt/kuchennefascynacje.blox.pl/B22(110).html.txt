Kolejny pyszny placek, który wypatrzyłam u Pieczareczki. Jest taki jak opisuje Sara - poezja. Zrobiłam w czwartek, wczoraj do południa zostały 4 kawałki a dziś trza piec inny bo po tym ani śladu :) Dobrze, że do zdjęcia udało mi się złapać dwa kawałki, a i tak robione na szybko bo już było naszykowane do zjedzenia ;D     Składniki :   150 g mąki 125 g cukru  125 g miękkiego masła 2 jaja 80 g gorzkiej czekolady ( dałam 100 g białej ) 80 g wydrylowanych czereśni ( ja tak jak Sara dałam 2 szklanki ) 1 łyżeczka proszku do pieczenia  Mąkę mieszamy z proszkiem. Czekoladę siekamy. W misce ucieramy masło z cukrem. Dodajemy po jednym jajku, następnie wsypujemy partiami mąkę. Ucieramy na gładką masę. Na koniec dodajemy czekoladęci czereśnie, mieszamy delikatnie łyżką. Przekładamy ciasto do tortownicy z kominem, natłuszczonej i wysypanej bułką tartą. Pieczemy w 180°C przez 60 minut. U mnie po 55 był gotowy :) Smacznego :)  ﻿ 