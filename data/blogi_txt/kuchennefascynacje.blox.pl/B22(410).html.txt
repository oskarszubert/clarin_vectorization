Jedne z lepszych naleśników jakie robiłam. Delikatne, rozpływają się w ustach. Najlepiej smakują same. Przepis z bloga Kwestia smaku.    Składniki : ( na 15 małych naleśników. Ja smażyłam cieniutkie i wyszło mi 20 naleśników o średnicy 13 cm )  10 g roztopionego masła 250 g mąki 2 łyżki cukru pudru 3 jaja 250 ml mleka 250 ml cydru ( dałam nieco więcej bo brakło mi około 30 ml mleka więc uzupełniam cydrem ) szczypta soli  Mąkę przesiewamy. Mieszamy z cukrem ( też przesiałam ) i solą. Dodajemy jaja, dobrze miksujemy. Nie przerywając miksowania dodajemy stopniowo mleko potem masło i cydr. Jeszcze chwilę miksujemy. Przykrywamy ściereczką i odstawiamy na 1-2 godziny. Po tym czasie smażymy naleśniki na rozgrzanej patelni lekko posmarowanej ( za pomocą pędzelka ) roztopionym  masłem.  Smacznego :) ﻿ 