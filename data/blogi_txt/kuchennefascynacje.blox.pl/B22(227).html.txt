Robiłam czystki w szafach i lodówce i wyszło takie oto smaczne i zdrowe danie na obiadek :)     Składniki na gulasz : ( dla 2 osób )  mięso obrane z dwóch ćwiartek kurczaka, pokrojone na średnie kawałki 1 średnia cebula 125 ml białego wytrawnego wina 1 szklanka bulionu warzywnego 2 łyżki masła 2 ząbki czosnku przyprawy : przyprawa do kurczaka, szczypta pieprzu cayenne, sól, pieprz ryż 1/2 łyżeczki kurkumy puszka ciecierzycy( około 400 g )   Ryż gotujemy na sypko z 1/2 łyżeczki kurkumy. Cebulę i czosnek siekamy, podsmażamy na maśle. Kiedy cebula zaczyna się rumienić dorzucamy kurczaka, posypujemy przyprawami i smażymy jakieś 2-3minuty. Po tym czasie wlewamy wino, doprowadzamy do wrzenia, gotujemy 5 minut. Następnie dolewamy bulion. Dusimy pod przykryciem około 15 minut aż kurczak będzie dobry. Zdejmujemy pokrywkę i redukujemy objętość płynów o połowę. Próbujemy, ewentualnie doprawiamy. Sos można dodatkowo zagęścić, ja tego nie robiłam. Ciecierzycę odsączamy z zalewy, płukamy. Wrzucamy na patelnię, posypujemy ziołami, przyprawami, co lubicie. U mnie kurkuma, vegeta, pieprz cayenne, zioła prowansalskie. Chwilę podgrzewamy ( jakieś 5-7 minut ).  Smacznego :) ﻿﻿ 