Dla mnie rewelacyjna, bardzo lubię kremowe zupy z ziołami pogryzając do tego tosty. Gorąco polecam.Przepis z bloga Yummy Lifestyle.     Składniki : ( na 4- 5 porcji )  1,5 kg pomidorów 1 czerwona papryka 1 pomarańczowa papryka 2 średnie czerwone cebule 1 główka czosnku 2 szklanki bulionu oliwa z oliwek przyprawy : pieprz,majeranek, oregano,bazylia, ostra i słodka papryka  Pomidory, papryki myjemy. Pomidory przecinamy na pół, wycinamy twarde środki. Paprykę pozbawiamy gniazd nasiennych, kroimy w ćwiartki. Obrane cebule również kroimy w ćwiartki. Z czosnku odcinamy wierzchołek układamy na blasze wyłożonej pergaminem. Warzywa skrapiamy oliwą, posypujemy przyprawami. Pieczemy w temp. 180°C przez 50 minut. Po upieczeniu warzywa przekładamy do garnka, czosnek wcześniej wyciskamy ze skorupek. Całość miksujemy na krem. Dolewamy bulion, mieszamy. Mi pływały skórki wiec dodatkowo przetarłam przez sitko. Doprawiamy. Dodałam trochę cukru bo pomidory były trochę kwaskowate. Ponadto nie żałowałam oregano i ostrej papryki :) Smacznego :) ﻿﻿﻿ 