To takie kryzysowe ciacho. Kryzysowe bo jeśli nie mamy pod ręką nic słodkiego a strasznie nam się chce...to jest świetna opcja zaspokojenia swojego pragnienia. Kilka chwil i gotowe. Żeby dodać mu lepszego smaczku fajnie było dorzucić więcej jednej z naszych ulubionych przypraw korzennych i podprażyć migdały. Przepis znaleziony TUTAJ.    Składniki : ( na kubek o pojemności ok 280 g )  6 łyżek mąki uniwersalnej (użyłam tortowej ) 2 łyżki brązowego cukru 1/4 łyżeczki proszku do pieczenia 1/4 łyżeczkisoli 1/8 łyżeczki cynamonu 1/8 łyżeczki gałki muszkatołowej 6 łyżek maślanki 2 łyżki oleju roślinnego 1/4 łyżeczki ekstraktu waniliowego ( użyłam domowego proszku waniliowego ) 3 łyżki marchwi startej na drobnych oczkach 1 łyżka posiekanych migdałów ( proponuję je wcześniej uprażyć na patelni,ciasto zyska na smaku lub użyjcie innych orzechów ) 1 łyżka posiekanych rodzynek ( pominęłam )  Do miski przesiewamy mąkę, proszek do pieczenia, gałkę i cynamon. Dodajemy cukier, mieszamy. W drugiej misce łączymy maślankę, olej, wanilię, marchew. Suche składniki przesypujemy do mokrych i miksujemy tylko do połączenia. Dodajemy migdały, rodzynki. Mieszamy. Wstawiamy do mikrofali. Nastawiamy 3 minuty na największą moc. Wyciągamy,wbijamy patyczek, jeśli wychodzi suchy ciacho gotowe jeśli nie wstawiamy na kolejne 1/2 minuty. U mnie po 3 było gotowe. Smacznego :) 