Pyszne ciasteczka z kawałkami białej czekolady, puszyste jak ciasto, mięciutkie z wyśmienitą cynamonową kruszonką. Przepis z bloga Mała cukierenka.     Składniki : ( na 16 sztuk )  150 g miękkiego masła 100 g cukru 1 jajko 210 g mąki pszennej ( u mnie tortowa ) 3/4 łyżeczki sody 4 łyżki gorzkiego kakao 1/4 łyżeczki aromatu waniliowego ( dałam pomarańczowy ) 100 g poszatkowanej białej czekolady  Kruszonka :  60 g mąki pszennej 3 łyżki cukru 50 g zimnego masła 1 łyżeczka cynamonu  Składniki kruszonki umieszczamy w jednej misce. Rozcieramy składniki między palami aż powstanie kruszonka konsystencji grubo mielonej bułki tartej. Kruszonkę wstawiamy do lodówki. W osobnej misce przesiewamy mąkę, kakao, sodę. Masło ucieramy z cukrem na puszystą masę. Zmniejszamy prędkość miksera na średnią i dodajemy jajko, mieszamy aż ciasto będzie jednolite, dodajemy aromat. Następnie wsypujemy mąkę i mieszamy krótko aż masa będzie jednolita a składniki się połączą. Na koniec dokładamy poszatkowaną białą czekoladę, mieszamy.  Z masy formujemy 16 kulek nieco większych od orzecha włoskiego, lekko spłaszczamy, układamy na blasze w odstępach i posypujemy kruszonką. Jeśli masa będzie za rzadka na lepienie kulek od razu to wkładamy ją na godzinę do lodówki. Ciasteczka pieczemy w temp. 170°C  z termoobiegiem przez 15 minut.  Smacznego :) 