Był już barszcz, krem z buraków a dziś skandynawska zupa buraczkowa z mnóstwem przypraw. Bardzo aromatyczna, pożywna i przepyszna. Nie wiem czy to taka tradycyjna zupa jaką robią w Skandynawii  ( na pewno lekko zmodyfikowana przez autorkę bloga Ziołowy zakątek z którego pochodzi ten przepis ) ale na pewno warto ją zrobić, zwłaszcza dla wielbicieli buraczków takich jak ja ;).    Składniki :   1 cebula 1 marchew 2 średnie ziemniaki 400 g buraczków kilka łyżek oleju 1/2 łyżeczki zmielonego ziela angielskiego kilka ziarenek owoców jałowca trochę świeżo startej gałki muszkatołowej ( u mnie z torebki ) szczypta mielonego imbiru kilka gwiazdek anyżu ( opcjonalnie - ja dałam 2,5 ) laska cynamonu ( opcjonalnie - ja dodałam ) około 3-5 cm świeżego imbiru 3 szklanki ( około 800 ml ) rosołu lub wywaru warzywnego 2 łyżeczki octu jabłkowego ( lub innego 6 % np. z białego lub czerwonego wina ) sok z połowy cytryny ( u mnie 1,5 łyżeczki ) 2 łyżeczki wódki ( ja tak jak Atria dałam pigwówkę bo akurat tylko to miałam ) sól, pieprz do smaku  Buraczki gotujemy jakieś 20-25 minut. Odstawiamy do ostygnięcia, obieramy ze skórki. Dla przyśpieszenia gotowania można je wcześniej obrać, pociąć na małe kawałki. A jeśli macie możliwość tak jak ja użyjcie już ugotowanych. Cebulę kroimy w kostkę, marchew w plasterki, ziemniaki również w kostkę. Na patelni rozgrzewamy oliwę i podsmażamy warzywa. Tyle aby się zeszkliły. Dodajemy wszystkie przyprawy korzenne, świeży imbir tniemy w plasterki. Podsmażamy jeszcze 2-3 minuty. Po tym czasie dodajemy buraczki i wywar ( można dać go mniej a podczas miksowania dozować jaką gęstość zupy chcemy )  gotujemy 20 minut aż wszystkie warzywa zmiękną. Następnie wyjmujemy anyż, cynamon ja przez nieuwagę wyłowiłam również imbir. Całość miksujemy na krem. Doprawiamy octem solą, pieprzem i cytryną - z cytryną ostrożnie jedynie według własnych upodobań, ja dałam niewiele jakieś 1,5 łyżeczki. Dobrze przed podaniem zostawić ją na około 30 minut żeby smaki się przegryzły.  Podajemy z grzankami, chlebem, śmietaną i czym tam tylko lubimy :) Smacznego :) 