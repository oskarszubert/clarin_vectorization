Dość wystawania przy kuchence i smażenia naleśników. Proponuję wersję z piekarnika. Cała nasza praca polega na wymieszaniu składników a reszta robi się sama. Nie smakuje jak tradycyjne naleśniki ale jest bardzo pyszny. Mój maż stwierdził nawet, że smaczniejszy. Ja mówię, że pyszny i zupełnie inny od naszych. Gorąco polecam. Przepis pochodzi z tej strony.    Składniki : ( dla 2 osób )  500 ml mleka 2 jaja 1 szklanka mąki pszennej 1/4 szklanki roztopionego masła lub oliwy z oliwek ( u mnie masło ) 2 łyżki cukru szczypta soli dodatkowy cukier do posypania wierzchu około 2 łyżeczek ( ja o nim zapomniałam i posypałam zaraz po upieczeniu )  Piekarnik nagrzewamy do 220°C. Blachę o wymiarach 35x25 cm wykładamy papierem do pieczenia. Wszystkie wymienione wyżej składniki mieszamy aż uzyskamy jednolitą masę. Wylewamy całość do formy i posypujemy wierzch dodatkowym cukrem. Wkładamy do piekarnika, pieczemy 20-30 minut Pomarańczowa polewa :  Skorzystałam również z przepisu na pomarańczową polewę do naleśnika. Idealnie tu pasuje zamiast dżemu.   3 pomarańcze 1/4 szklanka cukru  Z jednego pomarańcza zcieramy skórkę, odcinamy białe albedo i filetujemy z białej błonki. Odstawiamy. Z pozostałych obu wyciskamy sok. Przelewamy do rondla, dodajemy cukier i gotujemy na średnim ogniu aż zgęstnieje. Kolejno dodajemy skórkę z pomarańcza i wyfiletowane cząstki pomarańcza. Gotujemy jeszcze 5 minut. Odstawiamy do przestygnięcia. Naleśniki można również podawać z dżemem, kremem czekoladowym lub innymi polewami czy dodatkami. Smacznego :)                                               ﻿ 