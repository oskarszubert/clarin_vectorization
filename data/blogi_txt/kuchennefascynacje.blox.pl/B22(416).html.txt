Obiecana :) Na pewno każdy z nas ma swój przepis na wiśniówkę, którą z chęcią co roku powtarza. Mój ulubiony to ten :) Pierwszy raz ją robiłam sama i jestem zachwycona efektem, dokładnie taka sama jaką robiła moja mama. Wysokoprocentowa, bardzo dobrze się ja pije. Nie czuć ostrości spirytusu, składniki są dobrze wywarzone. Dla mnie idealna :)    Składniki :  1,5-2 kg wiśni  1 kg cukru 1/2 L spirytusu 1/2 L wódki 10-15 pestek z wiśni Wiśnie płuczemy, drylujemy. Dodajemy do nich pestki, zasypujemy cukrem. Odstawiamy w chłodne, najlepiej ciemne miejsce na 2 dni. Po tym czasie odlewamy powstały sok i zagotowujemy, tylko tyle żeby zaczęło wrzeć. Studzimy. Do soku wlewamy spirytus a do wiśni wódkę. Zostawiamy w ciemnym, chłodnym miejscu na kolejne 2 tygodnie, pamiętając aby wiśnie przemieszać a sok ze spirytusem codziennie wstrząsnąć. Po 2 tygodniach odlewamy sok z wódką z wiśni i łączymy z sokiem ze spirytusem. Tak powstała nalewka powinna postać jeszcze ok. 1 tygodnia, pamiętając aby codziennie nią wstrząsnąć. Smacznego :) ﻿ ﻿ 