U nas zima nie odpuszcza ale słoneczko daje nadzieję na nadejście wiosny :) Dlatego wspomagam się iście wiosennymi w swoich kolorach daniami :) Ta zupa jest z pewnoscią dla osób, które lubią słodki smak kukurydzy ( Czyli dla mnie. Większość ludzi nie jest przyzwyczajona do słodkich zup ). Mi osobiście bardzo smakowała. Świetna nie tylko na obiad ale na śniadanie, kolację czy lunch.Zdjęcie nie oddaje rzeczywistej intesywności barwy zupy ale patrząc na nią od razu czuć zapach wiosny :) Przepis Nigella Lawson " Kuchnia. Przepisy z serca domu " Składniki :  1 papryka żółta 1 papryka pomarańczowa ( kolor papryk nie ma znaczenia ) 2 łyżeczki oliwy czosnkowej 500 g mrożonych ziaren kukurydzy cukrowej 1 litr bulionu warzywnego sól, pieprz  Z papryki usówamy gniazda nasienne jak i białe błony. Kroimy w paski, skrapiamy oliwą i mieszamy dłońmi. Blaszkę wykładamy folia aluminiową, układamy na niej paprykę skórką do góry. Pieczemy w temp. 250°C przez 25 minut ( Jeśli macie w planach zrobić tą zupę, paprykę można przygotować sobie wcześniej piekąc ją przy okazji pieczenia innego dania. Ja tak zrobiłam,piekłam z rybą i z polędwicą. Temp. była niższa dlatego piekłam ją dłużej. Oczywiście każde danie było należycie oddzielone od siebie ). W tym czasie wlewamy bulion do garnka. Wrzucamy zamrożoną kukurydzę i doprowadzamy całosć do wrzenia. Zmniejszamy ogień, przykrywamy pokrywką i gotujemy 20 minut. Po 20 minutach wyjmujemy z zupy około szklanki ziaren ( niekoniecznie ), odstawiamy. Kolejno wrzucamy upieczoną paprykę i wszystko razem miksujemy na gładki krem. Dokładamy odłożoną szklankę ziaren. Można ją również w całosci zmiksować bez odkładania szklanki kukurydzy. Doprawiamy do smaku. Smacznego :) Przepis bierze udział w akcji : Ekspresowo w kuchni 