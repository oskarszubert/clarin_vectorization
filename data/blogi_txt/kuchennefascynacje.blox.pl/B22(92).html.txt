Wilgotne, z duuuużą ilością jabłek a na wierzchu orzechowa kruszonka. W pierwotnej wersji z pekanami ale cena ich mnie powaliła wiec zamieniłam na orzechy włoskie. Przepis z miesięcznika " Pirkka, 9/2012"    Wszystkie składniki powinny być temp.pokojowej. Ja robię tak w przypadku każdego ciasta, wtedy nie powinien wyjść zakalec. Składniki :   600 g jabłek ( najlepiej Granny Smith ) 2 łyżeczki soku z cytryny 150 g margaryny lub masła 200 ml cukru 3 jaja 1 łyżeczka skórki cytrynowej ( dałam skórkę z jednej dużej cytryny ) 400 ml mąki 2 łyżeczki proszku do pieczenia 50 ml mleka  Na kruszonkę :  125 g orzechów pekan w całości lub grubo mielonych ( u mnie włoskie ) 75 ml mąki 50 ml brązowego cukru 25 g margaryny lub masła pociętego w kostkę zimnego, prosto z lodówki  Jabłka obieramy, wycinamy gniazda nasienne i kroimy w niewielką kostkę, zalewamy je 2 łyżkami soku z cytryny żeby nie ściemniały, mieszamy, odstawiamy. Mąkę mieszamy z proszkiem do pieczenia, przesiewamy, odstawiamy. Masło ucieramy na gładką, puszystą masę. Dodajemy cukier miksujemy około 2 minut. Kolejno dodajemy po jednym jajku cały czas ucierając. Następnie rzucamy skórkę z cytryny. Na końcu dodajemy mąkę na przemian z mlekiem. Ucieramy aż masa będzie gładka.  Do gotowej masy wsypujemy jabłka, mieszamy. Ciasto przelewamy do tortownicy o średnicy 24 cm ( moja miała 21 cm ), wysmarowanej masłem i posypaną bułką tartą lub wyłożonej papierem do pieczenia. Kruszonka : Orzechy umieszczamy w woreczku i  tłuczemy tłuczkiem lub wałkiem aż powstaną okruchy jak grubo mielona bułka tarta. Następnie wrzucamy do miski z pozostałymi składnikami. Całość rozcieramy w dłoniach aż powstanie konsystencja tak jak wcześniej grubo zmielonej bułki tartej. Tak przygotowaną kruszonką posypujemy wierzch ciasta. Pieczemy w temp. 175°C przez 50-55 minut do tzw. suchego patyczka. Smacznego :)                                      ﻿ 