Już dawno planowałam go zrobić. Bardzo lubię aromatyzowane cukry. Idealny do wypieków, deserów.     Składniki :  1 szklanka cukru skórka z 2 sporych cytryn  Skórkę ścieramy na tarce do miski. Dodajemy cukier. Rękoma wcieramy skórkę w cukier jak przy wyrabianiu kruszonki. Ma być wilgotny i intensywnie pachnieć cytryną. Na blasze wyłożonej pergaminem rozkładamy cukier, odstawiamy w ciepłe, suche miejsce do wyschnięcia. Kiedy będzie już suchy przekładamy do pojemnika, słoiczka, szczelnie zamykamy. 