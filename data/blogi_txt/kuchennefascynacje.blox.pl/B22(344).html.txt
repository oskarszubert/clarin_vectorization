Mało kto już robi własny makaron. A szkoda, bo nie ma smaczniejszgo od domowego, zwłaszcza do rosołu. Kiedyś nie ruszyłam innego, zawsze w niedziele musiał być ten. Mama nie raz próbowała mnie oszukać sklepowymi ba nawet robiła domieszki pół na pół sklepowy i domowy hehhe. Nigdy nie dałam się oszukać :) Wiem, że większości z nas nie chce się lub nie ma czasu robić makaron ale namawiam na zrobienie choć na dwa obiady w Święta. Naprawdę nie zajmuje to wiele czasua smak niepowtarzalny. Ja swój zrobiłam do łazanek :) Przepis z tej stronki.    Składniki : ( dla 2-3 osób )  200 g mąki pszennej 1 jajko 1 żółtko około 1/2 szklanki ciepłej wody ( nie zużyłam wszystkiego ) 1 łyżeczka soli 1 łyżeczka oliwy  Mąkę przesiewamy na stolnicę wraz z solą, robimy wgłębienie i wbijamy jako, żółtko, dodajemy oliwę. Wszystko razem zagniatamy dodając porcjami wodę, wyrabiamy do momentu aż ciasto będzie gładkie i sprężyste. Gdy ciasto jest już dobrze wyrobione formujemy z niego kule, przykrywamy ściereczką i odstawiamy na 30 min. Po tym czasie wykładamy ciasto na uprzednio opruszoną mąką stolnicę i wałkujemy na grubość w zależności do czego chcemy wykorzystać makaron ( ja robiłam do łazanek więc zrobiłam trochę grubsze ). Jeśli do rosołu wałkujemy dosć cienko. Ostrym nożem tniemy wzdłuż na około 5 cm płaty, przekręcamy przez maszynkę do makaronu. Jeśli nie posiadamy maszynki tniemy nożem np. tak jak tu.  Tak przygotowany makaron opruszamy mąką i pozostawiamy do całkowitego wysuszenia ( na stolnicy, w otwartym pudełku ). Gotujemy na osolonym i z dodatkiem łyżki oliwy wrzątku. Smacznego :) 