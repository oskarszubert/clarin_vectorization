Zima pełną parą więc trzeba przestawić się na pożywne i rogrzewające zupy. I ta zupka właśnie taka jest. Baaardzo rozgrzewająca w moim przypadku bo użyłam pikantnego cheddara. Oczywiście Wy możecie użyć innego, bardziej łagodnego. Przepis z bloga Burczy mi w brzuchu.    Składniki :  2 łyżki masła łyżka oliwy ( podczas smażenia musiałamużyć nieco więcej ) 2 łyżeczki mąki 3 cebule ( użyłam sporych, zupa jest wtedy gęsta ) 50 ml półwytrawnego białego wina ( pominęłam ) 400 ml bulionu warzywnego lub wołowego 100 ml mleka 1/5 % ( Ja zawsze mam 3,5 więc tego użyłam ) 100 g sera cheddar gałązka tymianku ( dałam suszony ) łyżeczka miodu pół łyżeczki startej gałki muszkatołowej ( u mnie w proszku ) pół łyżeczki ostrej lub słodkiej papryki pieprz, sól  Ser ścieramy na tarce o grubych oczkach, zalewamy mlekiem, odstawiamy. Cebule siekamy na cienkie piórka, dodajemy tymianek, pieprz, szczyptę soli i podsmażamy na 1 łyżce masła z oliwą aż cebula zrobi się szkliste. Można dolać oliwy w miarę potrzeb. Pod koniec smażenia dodajemy miód. Kiedy cebula będzie gotowa dodajemy drugą łyżkę masła i mąkę. Mieszając cały czas dość energicznie, podsmażamy minutkę. Następnie dolewamy bulion, wino, mieszamy. Zmniejszamy ogień i gotujemy pod przykryciem 5 minut. Po tym czasie dolewamy mleko z serem i gotujemy 15 minut, pamiętając żeby co jakiś czas zamieszać. Chwilę przed końcem doprawiamy zupę gałką, papryką, solą i pieprzem. Ja zupę podałam z ciemnym pieczywem ale można również użyć grzanek lub niesolonych krakersów. Smacznego :) 