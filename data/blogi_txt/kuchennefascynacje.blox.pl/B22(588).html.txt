Trochę azjatyckie, trochę indyjskie smaki. Jeśli lubicie ta soczewica jest dla Was. Ja lubię bardzo i ten przepis ląduje w ulubionych i szybkich do zrobienia. Najlepiej smakuje z ryżem ale myślę,że do kasz też świetnie by pasowało. Mam jeszcze jeden pomysł na to połączenie, jak przetestuje dam znać :) Przepis z Tego bloga.     Składniki :   1/2 szklanki zielonej soczewicy ( ja użyłam w całości czerwonej ) 1/2 szklanki czerwonej soczewicy 1 szklanka startej na grubych oczkach marchwi 1 i 1/2 łyżki startego świeżego imbiru 2 łyżeczki pieprzu 1 średni posiekany pomidor 1 duża cebula 1 łyżeczka nasion kminku 5-6 liści curry ( dałam łyżeczkę curry w proszku ) sól olej  Soczewicę gotujemy do miękkości. W rondlu rozgrzewamy trochę oliwy, wrzucamy nasiona kminku i podsmażamy aż zaczną podskakiwać lub około 1-2 minut. Wtedy dodajemy posiekaną cebulę, smażymy aż zrobi się szklista. Kolejno dodajemy imbir, marchew, sól, pieprz. Smażymy na średnim ogniu 5 minut aż marchew będzie ugotowana. Następnie dodajemy liście curry ( lub curry w proszku ), pomidora i dalej gotujemy do momentu aż zaczną nam sie rozpadać liście i pomidor. Teraz dodajemy ugotowaną wcześniej soczewicę i szklankę wody. Mieszamy. Gotujemy kolejne 5 minut. Podajemy z ryżem. Smacznego :) ﻿ 