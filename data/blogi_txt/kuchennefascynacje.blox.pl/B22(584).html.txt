Przepis, który w pierwotnym swoim wyglądzie to ciasto na zimno. Ja postanowiłam zmniejszyć ilość składników i zrobić z niego deserki, które tak jak to ciacho znika i one znikły w mgnieniu oka. Bardzo smaczne, orzeźwiające. Idealne na upalne dni. Przepis z Poradnika Domowego.    Składniki :   2 opakowania galaretek o różnych kolorach 2,5 dag żelatyny 1/2 szklanki mleka 1 szklanka śmietany 1/2 szklanki cukru owoce sezonowe : u mnie truskawki i czerwona porzeczka  Jedną galaretkę przyrządzić według przepisu na opakowaniu. Wylać na półmisek i pozostawić do zastygnięcia. Następnie zastygłą pokroić na kawałki. Żelatynę moczymy w małej ilości wody. Odstawiamy żeby napęczniała. Kolejno podgrzewamy mleko ( najlepiej w mikrofali ) tak żeby nie dopuścić do zagotowania, dodajemy napęczniałą żelatynę i cukier, mieszamy aż do całkowitego  rozpuszczenia obydwu produktów. Odstawiamy do ostygnięcia. Do zimnego mleka wlewamy śmietanę, miksujemy. Dodajemy posiekane galaretki, znowu mieszamy.  Masę przekładamy do naczynek. Wstawiamy do lodówki żeby stężała. Drugą galaretkę przygotowujemy również według przepisu na opakowaniu. Oczyszczone owoce układamy na warstwie śmietanowej i zalewamy zimną galaretką. Znowu odstawiamy do lodówki do zastygnięcia.  Smacznego :) ﻿ 