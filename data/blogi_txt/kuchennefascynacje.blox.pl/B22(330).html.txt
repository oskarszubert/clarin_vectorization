Całkiem smaczny kurczak z bardzo aromatyczną i chrupiącą skórką. Robi się go szybko co nie ukrywam w ostatnim czasie jest mi bardzo potrzebne bo czasu jak zawsze brak. Fajne dobrane zioła świetnie ze sobą pasują, jedyne co bym zmieniła to nacięłabym kurczaka w kilku miejscach aby przeszedł aromatem ziół również w środku i tak też Wam polecam. Chociaż i w środku nie smakował źle jednak czegoś brakowało. Przepis z Tego bloga.    Składniki : ( robiłam z połowy składników, przepis podaje na całość a jeśli będziecie nacinać kurczaka to dajcie nieco więcej ziół i soli)  4 ćwiartki z kurczaka 6 łyżek masła 4 łyżki oleju rzepakowego( w oryginale oliwy z oliwek ) 2 łyżeczki soli ( użyłam domowej soli ziołowej ) 1 łyżeczka pieprzu 1 łyżeczka suszonego tymianku 1 łyżeczka suszonej ﻿szałwii 1 łyżeczka suszonego﻿ cząbru 1 łyżeczka suszonego﻿ oregano  W miseczce mieszamy zioła z solą i pieprzem. Odrobiną oliwy nacieramy kurczaka a następnie wcieramy w niego zioła. Dobrze jest go naciąć w kilku miejscach aby przyprawy przeszły całe mięso. Na patelni rozgrzewamy masło, dodajemy olej/oliwę. Smażymy kurczaka na średnim ogniu z obu stron na złoty kolor aż skórka będzie chrupiąca a mięso będzie odchodziło od kości. Smacznego :) 