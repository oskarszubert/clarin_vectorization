Krótko, ten kurczak w sosie jest wyśmienity !!!!!!! Najważniejszą rolę odgrywa tu sos dlatego przez przypadek nie wylejcie marynaty bo to ona stanowi klucz do całego smaku. Na zdjęciu nie ma kurczaka polanego sosem bo nie miałam czasu podgrzać przed pstryknięciem fotki ale jeśli lubicie azjatyckie smaki to koniecznie wypróbujcie. Przepis z Tego bloga. Składniki :  4 udka kurczaka 2 łyżki oleju  Marynata :  3 łyżki sosu sojowego 3 łyżki miodu 3 łyżki soku  limonki 1 łyżeczka mielonego chilli  Wszystkie składniki marynaty łączymy. Kurczaka myjemy pod bieżącą wodą, osuszamy papierowym ręcznikiem, nakłuwamy nożem w kilku miejscach lub nacinamy i wkładamy do marynaty. Przykrywamy, odstawiamy do lodówki na 2 godziny.  Po tym czasie na patelni rozgrzewamy olej i smażymy kurczaka aż mięso będzie miękkie i swobodnie odchodziło od kości. Ściągamy z patelni.  Na tą samą patelnię wlewamy składniki marynaty. Zagotowujemy i chwilę gotujemy aż sos nieco zgęstnieje. Jakieś 2-3 minuty. Kurczaka polewamy sosem, podajemy. Smacznego :) 