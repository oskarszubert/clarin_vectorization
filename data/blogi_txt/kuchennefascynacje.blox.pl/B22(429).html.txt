Bardzo, bardzo smaczne, puszyste, delikatnie, cudownie pachnące i smakujące cynamonem i gałką muszkatołową. A jeśli nie lubicie gałki można ją pominąć a dodać więcej cynamonu. Przepis z TEGO bloga.    Składniki : ( na 6-8 sztuk, ja od razu zrobiłam z podwójnej porcji ale podaje przepis na pojedynczą )  1 szklanka mąki 1/2 szklanki płatków owsianych błyskawicznych  1/2 łyżeczki soli 2 łyżeczki proszku do pieczenia 3 łyżki brązowego cukru 1 łyżeczka cynamonu 1/2 łyżeczki gałki muszkatołowej 1 jajko 1 i 1/4 szklanki mleka kokosowego ( lub zwykłego od krowy. Ja na podwójną porcję dałam puszkę kokosowego i resztę od krowy ) 1 łyżeczka ekstraktu z wanilii ( użyłam pomarańczowego ale ekstrakt jest tu zbędny. Spokojnie można pominąć ) 1/3 szklanki rodzynek ( pominęłam )  W misce mieszamy : mąkę, płatki, cukier, sól, proszek do pieczenia, cynamon, gałkę. Dodajemy mleko, jajo i ekstrakt. Miksujemy aż składniki się połączą. Na końcu dodajemy rodzynki. Mieszamy. Smażymy na patelni posmarowanej olejem ( najlepiej za pomocą pędzelka) na złoty kolor z obu stron. Smacznego :) 