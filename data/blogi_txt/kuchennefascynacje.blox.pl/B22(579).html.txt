Nie wiem czemu nie dodałam jeszcze mojej ukochanej smażonej cukinii. Mogłabym ją jeść codziennie bez wyrzutów sumienia. Uwielbiam na ciepło i zimno. Kiedyś w okresie wczesnej jesienni robiliśmy kilka razy w tygodniu pałaszując aż uszy się trzęsły. Składniki :  cukinia w dowolnej ilości jaja ( jedno starczy ale najlepiej mieć pod ręką 2-3 w zależności ile cukini macie ) bułka tarta sól, pieprz olej  Jeśli cukinia ma twardą skórkę to obieramy jeśli młoda, miękka zostawiamy. Tniemy ją na plastry grubości około 0,5-1 cm . Jajo rozbełtać, posolić, popieprzyć. Każdy krążek cukinii maczamy w jajku, następnie obtaczamy w bułce tartej i smażymy na rozgrzanym oleju z obu stron na złoty kolor. Po usmażeniu wyjmujemy na ręcznik papierowy aby odsączyć nadmiar tłuszczu. Jeśli będą mało słone można je posypać z wierzchu odrobiną soli.  Smacznego :) 