Jeden z najlepszych makaronów jakie do tej pory robiłam. Musiałam zmienić tylko niektóre proporcje, żeby wyszło więcej bo z podanych składników to porcja zaledwie dla jednej osoby. Ta starczy spokojnie dla 3 a nawet 4. Przepis znaleziony TUTAJ. Składniki :  1 łyżka oliwy 250 g makaronu penne 1 puszka pomidorów 2 gałązki oregano lub tymianku ( użyłam suszonego oregano, około 1 łyżeczki ) 2 ząbki czosnku 1/2 cebuli 100 ml czerwonego wina ( pominęłam, dodałam 100 ml wody w którym gotował się makaron ) 160 g chorizo 1 łyżka przecieru pomidorowego 200 g pieczarek garść startego sera cheddar lub innego ( starłam dwie - jedną dałam do środka, użyłam zwykłego żółtego sera ) sól, pieprz  Oliwę rozgrzewamy w rondlu. Cebulę tniemy drobno i podsmażamy na oliwie aż będzie rumiana. Dodajemy poszatkowany drobno czosnek i chorizo pocięte w około 0,5 cm plastry. Smażymy całość 5 minut. Następnie dodajemy pomidory z puszki,oregano, wino, pieczarki i koncentrat pomidorowy. Mieszamy. Doprawiamy solą i pieprzem. Całość gotujemy przez 20 minut do uzyskania pożądanej przez nas konsystencji. Na koniec próbujemy sos czy smak nam odpowiada, bo pomidory nie raz bywają cierpkie i należy je dodatkowo przyprawić a najlepiej dosypać odrobinę cukru.  Makaron gotujemy al`dente. Do rondla z sosem przekładamy odcedzony makaron, dodajemy garść sera i mieszamy. Całość przekładamy do żaroodpornego naczynia, wierzch posypujemy kolejną garścią sera. Naczynie wstawiamy do piekarnika nagrzanego do 210°C i zapiekamy przez 10 minut. Smacznego :) 