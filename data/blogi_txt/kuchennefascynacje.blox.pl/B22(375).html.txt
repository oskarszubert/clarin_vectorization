Cudownie mięciutkie, mocno kakaowo - czekoladowe, puszyste. Idealne na stół Świąteczny. Przepis z bloga Pieczarka Mysia :) Składniki : ( mi wyszło 12 dużych a robiłam w silikonowych foremkach, myślę, że w mniejszych typu foremka wyjdzie ich o wiele więcej )  1 i 2/3 szklanki mąki 1/2 szklanki ciemnego kakao szczypta soli 1 płaska łyżeczka proszku do pieczenia 1 płaska łyżeczka sody 2/3 szklanki cukru 2 łyżki zimnego masła 1/2 średniego jabłka 2 jaja 1/2 łyżeczki aromatu śmietankowego 3/4 - 4/5 szklanki mleka ( więcej mleka dodajemy jeśli ciasto wyjdzie zbyt gęste ) 50 g białej czekolady lub groszków czekoladowych 50 g ciemnej czekolady lub groszków czekoladowych Mąkę z kakao przesiewamy. Dodajemy proszek, sodę, sól, cukier. Mieszamy. Dokładamy zimne masło, całość rozcieramy w dłoniach tak aby powstała bardzo drobna kruszonka. Jabłko obieramy, wycinamy gniazdo nasienne i drobno siekamy ( ja swoje starłam na tarce o grubych oczkach ). Czekoladę białą i ciemną kroimy na mniejsze kawałki, odkładamy na bok. W drugiej misce mieszamy jaja, aromat śmietankowy, jabłko, mleko. Do suchych składników dodajemy mokre. Mieszamy tylko do połączenia się całości. Masę wykładamy do foremek do 2/3 wysokości, nawet można nieco mniej bo rosną wysoko. Ja chciałam zrobić większe muffinki i napakowałam ciasta, które mi po części wypłynęło. Ale muffinki i tak wyszły przepyszne :) Wierzch każdej posypujemy pociętą białą i ciemną czekoladą. Pieczemy w temp. 180°C przez 20-25 minut do tzw, suchego patyczka Smacznego :) ﻿﻿ 