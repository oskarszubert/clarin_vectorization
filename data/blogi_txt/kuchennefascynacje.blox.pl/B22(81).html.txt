Jedne z najlepszych ciastek jakie robiłam. Puszyste w środku niczym ciasto, z cudowną cynamonową nutą i chrupiącymi orzechami. Rewelacyjne !!!! Przepis z TEGO bloga.     Składniki : ( na około 24-30 ciasteczek )  1/2 szklanki masła o temperaturze pokojowej 1 szklanka cukru 1 jajo 1 szklanka startej na drobnych oczkach cukinii ( bez pestek )  1 łyżeczka ekstraktu waniliowego 2 szklanki mąki 1 łyżeczka sody oczyszczonej 1 łyżeczka proszku do pieczenia 1 łyżeczka drobno startej skórki z cytryny 1 łyżeczka cynamonu 1/2 łyżeczki soli 1/2 szklanki rodzynek ( u mnie orzechu włoskie )  Masło z cukrem ubijamy na puszystą masę. Następnie dodajemy jajko, cukinię, skórkę z cytryny i ekstrakt. Mieszamy.  W osobnej misce mieszamy mąkę, sodę, proszek do pieczenia, cynamon,sól. Dodajemy całość do mieszaniny cukinii z masłem. Miksujemy aż składniki się połączą. Na końcu dokładamy rodzynki lub przesiekane orzechy włoskie. Mieszamy łopatką, łyżką. Masę nakładamy do foremek na ciastka wcześniej spryskane olejem lub na blachę wyłożoną pergaminem. Jeśli na blachę wykładamy to najlepiej wilgotnymi rękoma formujemy kulki z 1 i 1/2 łyżki masy, lekutko spłaszczamy. Wstawiamy do piekarnika nagrzanego do 190ºC. Pieczemy 8-10 minut lub aż lekko zbrązowieją.  Ja robiłam w formach i na blaszy. I tu i tu wyszły dobrze. Smacznego :) ﻿ 