Iście niebiańska uczta. Tak jak zapewniała Nigella smakuje jak pączek a ile mniej czasu zajmuje przygotowanie. Jestem zachwycona tym tostem, nie mogłam się najeść i mimo, że umaczany w cukrze zjadłam 2 porcje. Może gdybym miała więcej czasu to wcisłabym trzy ;) Każdy powinien spróbować go zrobić choć raz. Ale uwaga uzależnia :) Przepis Nigella Ekspresowo.    Składniki :    kromka pszennego czerstwego chleba 1 jajko 2 łyżki mleka 2 łyżeczki ekstraktu waniliowego łyżka niesolonego masła + odrobina oleju roślinnego 25 g cukru   Jajko rozmącamy wraz z mlekiem i ekstraktem. Chleb przekrawamy na pół, tak aby powstały 2 trójkąty ( jeśli mamy chleb o innym kształcie po prostu kroimy go na pół ), zamaczamy z obu stron w masie jajeczno - mlecznej ( aż w całości wsiąknie ) z obu stron. Na patelni rozgrzewamy łyżkę masła wraz z odrobiną oleju roślinnego ( wtedy chleb nie przypali się ). Patelnia nie może być bardzo mocno rozgrzana, bo wtedy wierzch się przypali a w środku będzie surowy. Dlatego zalecany jest średni palnik. Chleb smażymy z obydwu stron na złoto, zaraz po zdjęciu z patelni maczamy z obydwu stron w cukrze ( nie powinniśmy pomijać tego kroku jeśli chcemy uzyskać iście błogi smak ).  Dżem truskawkowy :  Możemy zajadać tosty z kupnym dżemem tak jak to ja zrobiłam lub możemy zrobić go sami wg przepisu Nigelli.   około 150 g truskawek 3 łyzki cukru pudru sok z 1/3 cytryny  Wszystkie składniki umieszczamy w mikserze i miksujemy na gładką masę. Polewamy tosty.   Smacznego :) Przepis bierze udział w akcji : Karnawałowo mi 2011, Tylko ze spiżarni, ekspresowow kuchni. 