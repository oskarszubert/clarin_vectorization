Sam tytuł pacuszków bardzo mnie zainteresował bo do tej pory nigdy nie jadłam z dodatkiem gruszki. A muszę przyznać, ze to świetny pomysł. Placuszki są mocno gruszkowe, wyrastają dość wysokie, szybko się smażą i są naprawdę bardzo, mocno pyszne :) Przepis pochodzi od Emmy .    Składniki :  2 duże gruszki 1 jajko 2 czubate łyżki mąki żytniej ( moje gruszki były dość soczyste, więc dodałam więcej mąki w sumie jakieś 4 łyżki ) 100 ml mleka 1/2 łyżeczki proszku do pieczenia cukier puder ( dałam 3 czubate łyżeczki ) olej do smażenia  Gruszki obieramy i tarkujemy na dużych oczkach, dodajemy jajko. Wszystko razem łączymy wraz z mąką, proszkiem do pieczenia, mlekiem i cukrem. Miksujemy na jednolitą masę. Placuszki smażymy na patelni na oleju. Jeśli mamy patelnię teflonową to wtedy do ciasta dodajemy łyżkę oleju. Smacznego :) 