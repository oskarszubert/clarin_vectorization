Jest to surówka dla osób dbających o linię. Ja do nich nie należę zważywszy na mój błogosławiony stan ale dla mnie i mojego dziecka jest to świetna bomba witaminowa. To po pierwsze, po drugie uwielbiam i marchew i selera dlatego dla mnie jest to idealne połączenie. Dodatkowo kilka pozostałych dodatków co sprawia, że jest syta i świetnie nadaje się między posiłkami. Przepis z programu " Jedz i chudnij ".    Składniki : niewielka marchew 1/4 średniego selera 1/2 średniego jabłka jogurt naturalny łyżka pestek słonecznika ( u mnie pestki dyni ) około 1/3 łyżeczki cukru około 2 szczypt soli do smaku  Marchew i seler obieramy, ścieramy na drobnych oczkach. Obrane jabłko na grubych. Dodajemy cukier i sól, mieszamy.  Polewamy jogurtem i posypujemy pestkami słonecznika ( dyni ). Można ją ułożyć warstwowo tak jak ja to zrobiłam lub wymieszać wszystko razem. Smacznego :) 