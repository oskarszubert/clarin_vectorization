Święta już za nami a przed jeszcze Sylwester. Część z nas wybiera się na bale a część organizuje domowe party w gronie znajomych. Ja wybieram się na zorganizowanego Sylwestra ale mam coś dla tych, którzy przyjmują gośći u siebie. Bankietówki- to małe przekąski, które świetnie nadają się na tego typu imprezy. Część przepisu można przygotować sobie parę dni wcześniej ba nawet miesiąc wczesniej. Nie wymagajają za wilele wysiłku a smakują znakomicie. Sam wygląd i smak zależy od naszej wyobraźni. Ja serwowałam z pastą jajeczną. Przepis pochodzi z tąd.    Składniki :  chleb  Składniki na pastę :  jajka ugotowane na twardo pęczek szczypiorku sól,pieprz majonez  Za pomocą foremki wycinamy z chleba różnorodne kształty ( u mnie gwiazdki i serduszka ), rozkładamy na blasze wyłożonej papierem pergaminowym i pieczemy w temp. 180 °C do zrumienienia chlebka z obu stron ( u mnie około 10 minut, przyrumieniły sie z obu stron, nie trzeba było odwaracać ). Gotowe grzanki przekładamy do słoika. Tak przygotowane możemy przechowywać bardzo długo. Pasta jajeczna Jajka rozdrabniamy widelcem lub tłuczkiem do ziemniaków ( można je też zetrzeć na drobnych oczkach na tarce ). Szczypiorek drobno siekamy i dodajemy do jajek. Doprawiamy solą, pieprzem, dokładamy majonez, mieszamy. Tak przygotowaną pastę nakładamy do rękawa cukiernicznego i wyciskamy porcjami na każdą grzankę. * Uwaga Monsai : Tosty od niektórych past ( bardziej wilgotnych ) mogą nabierać zbyt szybko wilgoci. Dlatego najpierw najlepiej położyć kawałek sałaty a potem pastę.  * Moja uwaga Przy tej paście nie trzeba nakladać sałaty. :) Tościki nie wilgną. 