Pożywna, bardzo smaczna potrawka. Robiąc ją nie myślałam, że będzie tak dobrze smakować. Przepis z Tego bloga. A casserole to danie przygotowywane, duszone, zapiekane w jednym naczyniu.﻿ Składniki : ( na 3 duże lub 4 mniejsze porcje )  4 kiełbaski ( wołowe lub wieprzowe ) autorka przepisu użyła surowych  około 454 g ziemniaków około 226 g marchewki 1/2 papryki 1 duża cebula 1 bulwa kopru 2 ząbki czosnku 2 łyżki oleju świeżo mielony czarny pieprz sól gruboziarnista ( może być miałka ) 1 i 1/2 łyżeczki ziół włoskich ( użyłam prowansalskich ) 1/2 szklanki bulionu z kurczaka 4 łyżki octu balsamicznego  Ziemniaki obieramy, małe tniemy na połówki, większe na ćwiartki. Marchew również obieramy tniemy na mniejsze kawałki około 7 cm długości. Grube końcówki poprzecinałam jeszcze na pół. Paprykę tniemy w paski, cebulę w ósemki tak samo bulwę kopru. Wszystkie warzywa umieszczamy w brytfance.  Czosnek przeciskamy przez praskę, mieszamy z olejem i bulionem. Dosypujemy zioła. Mieszamy. Polewamy warzywa po wierzchu. Całość posypujemy pieprzem i solą. Wierzch brytfanki szczelnie zakrywamy folią aluminiową. Pieczemy w temp. 225°C przez 35-45 minut. Po tym czasie warzywa powinny być miękkie jeśli nie są zakryjcie ponownie folią i pieczcie parę minut dłużej. Kiełbasę podsmażamy na patelni ( u mnie na odrobinie margaryny ) aż zrobi się złocista z obu stron. Każdą przecinamy na pół. Brytfankę z warzywami wyciągamy z piekarnika, ściągamy folię. Na wierzchu układamy kiełbaski. Ponownie wkładamy do piekarnika i zapiekamy ( już bez folii ) 15 minut. Po tym czasie kiełbaski obracamy na drugą stronę, całośc polewamy octem balsamicznym, dodatkowo można podlać warzywa sokiem z pod nich jaki się wytworzył ( u mnie było to trudne dlatego nie podlewałam a warzywa i tak były soczyste ) i zapiekamy kolejne 15 minut. Smacznego :) ﻿﻿ 