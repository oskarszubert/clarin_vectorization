Odkąd nastała wiosna u mnie na stole królują sałatki. Nie tylko wiosna nas wprawia w konsumpcję lekkich dań ale teraz dostępna jest szersza paleta warzyw. Nie ukrywając, że są również tańsze i można raczyć się sałatkami bez końca.  Tę sałatkę przygotowałam sobie na kolację bo w lodówce awokado krzyczało już o wykorzystanie. Bardzo smaczna, odżywcza, orzeźwiająca. Z racji, że była to kolacja dałam boczku tylko do smaku. Idealna na śniadanie, lunch, kolację, lekki obiad czy na biwak. Przepis Nigella Lawson " Kuchnia. Przepisy z serca domu "    Składniki : 1 łyżeczka oliwy czosnkowej 4 cienkie plasterki wędzonego boczku bez skóry ( u mnie ok 1 z racji kolacji :)) 1/2 główki sałaty lodowej 225 g gotowanego mięsa z kurczaka podzielonego na małe kawałki 2 niewielkie awokado 2 łyżeczki musztardy dijon 1 łyżka słodkawego octu winnego z muskatu lub ryżowego ( ja dałam octu jabłkowego ) 1 łyżka posiekanego szczypiorku do przybrania ( u mnie koperek ) pieprz do smaku  Oliwę rozgrzewamy na patelni, smażymy na niej boczek na chrupko. Gdy będzie już gotowy wyjmujemy go łyżką na ręcznik papierowy żeby odsiąkł. Tłuszcz na patelni zostawiamy, później go wykorzystamy. Sałatę rwiemy na kawałki, dodajemy ugotowanego, zimnego kurczaka. Awokado wydrążamy łyżeczką i dodajemy do reszty﻿. Na patelnię do tłuszczu dodajemy musztardę, mieszamy najlepiej trzepaczką aby wszystko dobrze razem się połączyło. Dodajemy ocet, pieorz do smaku. Mieszamy, polewamy sałatę. Szybko mieszamy i w razie potrzeby można dodać odrobinę oleju rzepakowego lub oliwy. Boczek dzielimy na mełe cząstki dodajemy do sałatki. Na końcu posypujemy wszystko szczypiorkiem. Smacznego :) 