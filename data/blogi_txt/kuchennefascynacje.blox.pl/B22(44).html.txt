Wprawdzie nie wyszły mi tak puszyste ( to chyba wynik zbyt długiego wyrabiania ciasta ) jak Dorocie ale są bardzo smaczne. Z ciastem nie ma problemu, bardzo dobrze wyrasta. Rozpocząć śniadanie porannym świeżym domowym pieczywkiem to prawdziwy rarytas :) Przepis z bloga Moje Wypieki.    Składniki :   1 szklanka letniego mleka 110 g miękkiego masła 1/4 szklanki cukru ( dałam niecałe ) 2 roztrzepane jaja 3/4 łyżeczki soli 4 szklanki mąki pszennej 3 łyżeczki ( 12 g ) suchych drożdży lub 24 g świeżych ponadto : jajo roztrzepane z 1 łyżką mleka do posmarowania bułek przed pieczeniem ( ja swoje posmarowałam tylko mlekiem )  Wyżej wymienione składniki wkładamy do miski w takiej kolejności jak to jest podane powyżej. Jeśli stosujemy świeże drożdże wcześniej należy zrobić rozczyn. Mieszamy, wyrabiamy ręcznie lub za pomocą robota.  Gdy ciasto będzie gotowe odstawiamy przykryte w ciepłe miejsce do wyrośnięcia ( aż podwoi swoją objętość ). Wyrośnięte ciasto dzielimy na 12-16 części. Formujemy bułeczki, układamy na blasze w odstępach ok 1 cm jedna od drugiej. Znowu przykrywamy i pozostawiamy w ciepłym miejscu aż podwoją swoją objętość. Zajmie to ok 45 minut. Po tym czasie bułki smarujemy mlekiem z jajkiem i pieczemy 20-25 minut w temp. 180°C. Smacznego :) 