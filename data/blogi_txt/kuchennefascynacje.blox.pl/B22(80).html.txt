Kakaowo-cynamonowe kruche, bardzo dobre ciasteczka. Idealne do kawy czy herbaty ale i bez tego ręka sama po nie sięga. Nie wystawiajcie wszystkich od razu bo nim się obejrzycie znikną ;) Przepis pochodzi z tej strony.    Składniki : ( z tej porcji wychodzi dość sporo ciasteczek )  250 g miękkiego masła 125 g cukru pudru 2 łyżeczki cynamonu ( nie żałowałam dałam czubate ) 2 łyżki mleka 300 g mąki 1 łyżka kakao  Masło ucieramy na puszystą masę. Cały czas ucierając dodajemy cukier, mleko, cynamon na końcu mąkę i kakao. Kakao przesiałam przez sito. Miksujemy aż składniki dobrze się połączą. Gotową masę przekładamy do rękawa cukierniczego z końcówką w kształcie gwiazdki. Na blachę wyłożoną papierem do pieczenia wyciskamy nie za duże ciasteczka. Pieczemy w temp. 200°C przez 10 minut. Wprawdzie w przepisie jest, że 15 minut ale mi pierwsza partia się spaliła, drugą piekłam już tylko 10 minut i były idealne :) Smacznego :)   ﻿ 