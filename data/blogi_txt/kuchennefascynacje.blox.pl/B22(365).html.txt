Nie jest to typowa lazania jaką robimy na co dzień. Jednak Nigella zastrzega sobie, że po prostu nazwała tak tą zapiekankę bo wyglądem i składnikami przypomina jej jedzenie meksykańskie. Zaciekawiła mnie, bo przez roztargnienie kupiłam za dużo tortilli. Na pewno jest to danie dla osób, które lubią kukurydzę bo jest jej tam dużo. Mi i mojemu N. bardzo smakowała tylko popełniłam jeden błąd, poskąpiłam chilli. Jakoś wydawało mi się za dużo w przepisie, jednak zdecydowanie było go za mało u mnie w daniu :). Ta zapiekanka musi być pikantna. Przepis Nigella Lawson "Kuchnia. Przepisy z serca domu "    Składniki na sos : 1 łyzka oliwy czosnkowej 1 średnia cebula 1 czerwona papryka 2 zielone owocowe papryczki chilli ( dałam 1 czerwoną ) 1 łyżeczka soli morskiej w płatkach lub 1/2 łyżeczki zwykłej 2 łyżki łodyżek kolendry, posiekanej 2 puszki ( po 400 g ) krojonych pomidorów + 400 ml wody po przepłukaniu tych puszek 1 łyżka ketchupu  Cebulę i paprykę kroimy w kostkę. Papryczki chilli siekamy drobno wraz z pestakmi. Na patelni rozgrzewamy oliwę podsmażamy warzywa. Solimy i dusimy około 15 minut. Po tym czasie dokładamy kolendrę, pomidory, wodę po wypłukanych puszkach, ketchup. Gotujemy na małym ogniu 10 minut. Nadzienie : 2 puszki ( każda po 400 g ) czarnej fasoli ( u mnie czerwona ) 2 puszki kukurydzy ( po 250 g każda ) 250 g koziego cheddara lub innego sera ( u mnie zwykły żółty ) 8 sztuk miękkich tortilli Wszystkie warzywa z puszki płuczemy pod wodą. Ser zcieramy na grubych oczkach. Do miski wkładamy odsączone warzywa i połowę utartego sera. Mieszamy. W okrągłym naczyniu formujemy lazanię. Najpierw na sam spód nalewamy 1/3 sosu. Na sos układamy tortille maksymalnie 2 ( ja robiłam w małym naczyniu z połowy porcji więc u mnie jedna tortilla na warstwę ) tak aby zakryły cały sos ( mogą zachodzić jedna na drugą ). Na to układamy 1/3 nadzienia, sos i znowu tortille. I tak postępujemy do wyczerpania produktów zważając na to, żeby na samym wierzchu była tortilla polana niewielką ilością sosu. Wierzch posypujemy pozostałym serem. Zapiekamy w piekarniku nagrzanym do 200°C na 10 minut. Przed podaniem odstawiamy na kolejne 10-15 minut, następnie kroimy, podajemy ciepłą. Smacznego :) 