Na zrobienie ich szykowałam się już bardzo długo jednak zawsze powstrzymywało mnie brak odpowiednich foremek. Gdy już dokonałam zakupu szybko wzięłam się za pieczenie. Babeczki należą do serii moich ulubionych czyli mocno aromatyzowanych. Sam zapach powoduje, że się ma ochote je zjeść. W smaku oczywiście jak sama nazwa wskazuje mocno cytrynowe i bez posypania cukrem pudrem dość kwaskowe. Dzięki pudrowi świetnie współgrają oba te smaki. Nie za słodkie lecz już nie kwaskowate ( dlatego należy pamiętać aby na koniec posypać je cukrem pudrem), mokre. Przepis pochodzi z tej strony.    Składniki : ( z podanej porcji ciasta wyszło mi około 36 malutkich babeczek )  1 szklanka mąki 3/4 łyżeczki proszku do pieczenia szczypta soli 3/4 szklanki drobnego cukru 60 g miękkiego masła 2 jaja 6 łyżek ( 90 ml ) maślanki lub jogurtu naturalnego sok z 1 cytryny otarta skórka z 2 cytryn cukier puder do oprószenia  Do jednej miski wsypujemy wszystkie suche skłądniki : mąkę i proszek do pieczenia ( najlepiej przesiać przez sito ), sól. W drugiej misce miksujemy masło z cukrem aż będzie kremowe następnie powoli wbijamy po jajku cały czas miksując. Do kremu dodajemy małymi porcjami suche składniki na przemian z maślanką, na końcu sok i skórkę z cutryny. Do przygotowanych wcześniej foremek przekładamy masę, wypełniając prawie do pełna gdyz babeczki za wiele nie urosną. Na grzewamy piekarnik do 180°C i pieczemy 15-20 minut. Smacznego :) 