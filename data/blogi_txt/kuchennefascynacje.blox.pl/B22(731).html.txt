Kiedyś nie przepadałam za żurkiem, jednak na szczęście to się zmieniło, bo teraz do jedna z moich ulubionych zup. Podstawowa potrawa stołu Wielkanocnego. W niektórych rejonach polski w niedzielę zamiast rosołu podaje się właśnie żur, koniecznie z jajkiem :) Oto moja wersja.    Składniki :  1 litr bulionu warzywnego 250 ml zakwasu na żur 2 kawałki kiełbasy ( ja dałam śląskiej, najlepiej biała ale jakoś za nią nie przepadam ) około 20 dag wędzonego boczku  2-3 jajka ( jeśli lubimy można dodać więcej ) 2 łyżki majeranku sól, pieprz  Boczek kroimy w kostkę podsmażamy na patelni. Skórę z boczku odkładamy, nie wyrzucamy. Jajka gotujemy na twardo. Bulion przelewamy do garnka, dodajemy zakwas, podsmażony boczek, skórę z boczku, majeranek. Doprowadzamy do wrzenia. W tym czasie kroimy kiełbasę na plasterki. Gdy zupa zacznie wrzeć dorzucamy kiełbasę ( można ją wcześniej również podsmażyć ), chwilę gotujemy, jakieś 10 minut. Zdejmujemy z ognia, wyciągamy skórę po boczku, doprawiamy. Rozlewamy na talerze, jaja obieramy, kroimy w ćwiartki, podajemy bezpośrednio w zupie lub osobno na talerzu. Smacznego :) Przepis bierze udział w akcji : Ekspresowo w kuchni, Wielkanocne smaki. 