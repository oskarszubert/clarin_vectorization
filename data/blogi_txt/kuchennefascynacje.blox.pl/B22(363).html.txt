Akurat w dniu w którym uplanowałam sobie na obiad naleśniczki Majana  na swoim blogu dodała ten przepis. Od razu postanowiłam go wypróbować i był to strzał w dziesiątkę. Nigdy jeszcze nie robiłam naleśników na drożdżach ale muszę przyznać " niebo w gębie ". Warto je choć raz usmażyć ze względu na sam smak ( wogóle nie czuć drożdży ) a gwarantuję, że jeszcze nie raz wrócicie do tego przepisu :)    Składniki :   1 szklanka mąki 300 ml podgrzanego mleka 1 dag drożdzy 3 jajka olej do smażenia Z wyżej podanych składników wyrabiamy ciasto naleśnikowe. Odstawiamy w ciepłe miejsce na 1 godzinkę. Następnie smażymy naleśniki ( jeśli używacie patelni teflonowej olej jest zbędny ).   Kazdy z nas ma swoje ulubione nadzienia czy dodatki z którymi zajadamy naleśniki. Ja podam przepis na nadzienie, które również było podane w przepisie. Jest to naprawdę pyszne połączenie budyniu, banana i serka. Następnym razem zrobię połowę porcji gdyż jest dość słodkie i za dużo nie da się zjeść. Składniki na nadzienie :  1 budyń ( tak jak Majana dałam waniliowy ) 0,5 litra mleka 2 łyżki cukru pudru 1 serek twarogowy homogenizowany 2 banany 3 łyżki rodzynek ( u mnie bez )  Budyń sporządzamy według przepisu na opakowaniu. Po ugotowaniu posypujemy cukrem pudrem i pozostawiamy do ostygnięcia. Gdy już będzie letni dodajemy banany pokrojone w kostkę, rodzynki i serek, mieszamy. Gotowe Smacznego :) 