Aromatyczna, rozpływająca sie w ustach polędwica. Idealna na kanapki. W ciekawy sposób się ją piecze bo owiniętą w folię aluminiową, pierwszy raz robiłam w ten sposób i jestem bardzo zadowolona z efektu końcowego. Przepis z książeczki Biblioteka Poradnika Domowego " Przepisy czytelników, potrawy wigilijne i świateczne "    Składniki :  1 kg polędwicy łyżka masła 2 łyżki sosu sojowego łyżeczka suszonego estragonu  łyżeczka suszonej bazylii łyżeczka suszonego cząbru ( pominęłam ) łyżeczka grubo mielonego pieprzu  Ziola mieszamy razem. Polędwicę obtaczamy w sosie sojowym i nacieramy ziołami. Odstawiamy najlepiej na noc do lodówki. Następnego dnia folię aluminiową smarujemy masłem, układamy polędwicę i sciśle zawijamy. Pieczemy w temp. 200°C przez 40 minut, potem  odwijamy folię podkręcamy piekarnik do 240°C i pieczemy jeszcze 10 minut. Smacznego :) ﻿ 