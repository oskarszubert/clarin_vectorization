Cudownie pyszne ciasto, mokre, nie za słodkie, lekkie z elektryzującą wonią i smakiem pomarańczy. Łatwe w przygotowaniu. A ile przyjemności podczas konsumpcji. Gorąco polecam :) Przepis Nigelli Lawson z książki " Kuchnia. Przepisy z serca domu ". Osoby, które lubią oglądać Nigellę ( a ja na pierwszym miejscu :) ) będą miały już od 6 marca ( niedziela, premiera ) oglądać najnowsze odcinki pod tytułem " Kuchnia " w tvn style :) Składniki :    150 g miękkiego niesolonego masła  odrobina bezwonnego oleju do natłuszczenia łyżki do nabierania syropu melasowego ( golden syrup ) 2 łyżki jasnego syropu melasowego ( golden syrup ) 175 g cukru trzcinowego muscovado 150 g mąki pszennej 1/2 łyżeczki sody oczyszczonej 25 g dobrej jakości kakao w proszku przesianego  2 jajka skórka otarta z 2 pomarańczy sok z 1 pomarańcza ( nie napisane jakiej wielkości pomarancza, ja użyłam soku z dosć sporej )  Masło ucieramy z golden syrup ( jeśli natłuścimy łyżkę olejem za pomocą papieru golden syrup nie przyklei się do łyżki ) i cukrem na gładki krem ( kryształki cukru będą wyczuwalne ). W osobnej misce mieszamy mąkę, z sodą i kakao ( mąkę przesiałam ). Do masy maślanej dosypujemy łyżkę suchych składnków, po czym dodajemy jedno jajko, następnie znowu suche składniki, jajko. W kolejności dodajemy resztę suchych składników, skórkę pomarańczową i partiami sok z pomarańcza. W tym etapie cisto może się zciąć ale nie należy się tym przejmować. Masę przekładamy do formy ( keksówka dł. około 20 cm ) wyłożonej papierem do pieczenia. Wstawiamy do piekarnika nagrzanego do 170°C na 45 minut. Pięć minut przed końcem pieczenia należy sprawdzić patyczkiem czy ciasto jest już upieczone. I ewentualnie piec 5 minut dłużej. Patyczek nie będzie do końca suchy po wyjęciu, bo ciasto ma być odrobinę lepkie.  Smacznego :)  Przepis bierze udział w akcji : Czekoladowy weekend 