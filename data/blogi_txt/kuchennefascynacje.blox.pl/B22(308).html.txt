Wprawdzie ten krem Nigella proponuje do ciasta czekoladowo- limonkowego ale można go traktować również jako deser. U mnie śmietanka kremówka wołała o wykorzystanie a, że w głowie miałam krem margarita zdecydowałam się go zrobić. Nic innego napisać nie mogę jak tylko to, że jest bardzo dobry. Kremowy z lekką nutą kwaskowatości limonki. Alkoholu nie czuć mocno, jedynie delikatny posmak. Z tej porcji wychodzi dość dużo kremu więc większosć zamroziłam. Teraz mam lody margarita :) A jak zdecyduję się na upieczenie ciasta o, którym wspominałam wcześniej będą jak znalazł :) Przepis Nigella Lawson " Kuchnia. Przepisy z serca domu ".    Składniki :   60 ml soku z limonki ( około 2-3 limonek. Ja uzyskałam tyle soku z 2 ) 1 łyżka likieru z gorzkich pomarańczy triple sec lub Cointreau 1 łyżka tequili ( nie miałam więc zastąpiłam koniakiem ) 75 g cukru pudru (nie chciałam zbyt słodkiego wiec dałam mniej ) 250 ml śmietanki kremówki  Sok z limonki mieszamy z alkoholami. Do soków wsypujemy cukier puder i mieszając rozpuszczamy go. Powoli za pomocą trzepaczki łączymy kremówkę z resztą i zarazem ubijamy ją aż otrzymamy lekki, półpłynny, napowietrzony krem. Jak wcześniej wspomniałam w komentarzu ja swój zamroziłam. Dodałam jeszcze dla ładniejszego wyglądu startą skórkę z 1 limonki. :) Smacznego:) Przepis bierze udział w akcji : Ekspresowo w kuchni, Wielkanocne smaki :) 