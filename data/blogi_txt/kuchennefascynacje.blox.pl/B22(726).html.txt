Smaczna, pożywna, rozgrzewająca, aromatyczna. Niezwykłego smaku i charakteru nadaje jej ser cheddar. Zachęcam do wypróbowania :) Przepis z Gouda monster﻿.     Składniki :  1 duży kalafior pocięty na różyczki ( użyłam 750 g mrożonego ) 1/2 łyżki oliwy z oliwek 1/2 łyżeczki soli 1/2 średniej cebuli 2 ząbki czosnku 1 duży ziemniak 1/2 łyżeczki oliwy z oliwek 5 szklanek bulionu ( U mnie woda ) 1 liść laurowy 1 łyżka masła 1 łyżka mąki uniwersalnej 1 szklanka mleka 1/2 łyżeczki czarnego pieprzu 1/4 łyżeczki gałki muszkatołowej 115 g śmietany lub creme fraiche ( pominęłam ) 140 g startego sera cheddar, ostrego ,białego ( użyłam nieostrego, niesolonego białego cheddara )  Kalafiora układamy na blasze wyłożonej pergaminem, polewamy 1/2 łyżki oliwy, solimy 1/2 łyżeczki soli. Pieczemy w temp. 220° C przez 20-25 minut aż będzie się przypiekał z wierzchu. Ziemniaki, czosnek i cebulę kroimy w kostkę. W rondlu rozgrzewamy 1/2 łyżeczki oliwy wrzucamy cebulę i czosnek, chwilę podsmażamy. Dodajemy ziemniaka, smażymy 2-3 minuty. Zalewamy całość bulionem, dorzucamy liść laurowy. Doprowadzamy do wrzenia, zmniejszamy ogień na niski i gotujemy pod przykryciem aż ziemniaki będą miękkie. Kiedy kalafior się upiecze dodajemy do garnka. Na patelni rozpuszczamy masło, dodajemy mąkę i mieszamy na gładką masę. Podsmażamy około minuty i wlewamy mleko, mieszamy aż całość sie połączy. Dokładamy pieprz i gałkę, mieszamy około 5-8 minut aż zgęstnieje. Zestawiamy z ognia. Z zupy wyjmujemy liścia laurowego, miksujemy na gładko lub pozostawiamy kawałki warzyw. Dodajemy zagęszczone mleko, mieszamy. Dokładamy śmietanę i ser, mieszamy aż ser się rozpuści i połączy z resztą składników. Podajemy ze świeżą natką pietruszki. Smacznego :) 