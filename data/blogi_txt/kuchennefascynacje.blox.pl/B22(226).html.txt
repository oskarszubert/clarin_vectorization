To już ostatni na dziś wpis. Miałam go opublikować dopiero jutro ale może będzie dla kogoś inspiracją na weekendowy obiad. Kurczak jest niewątpliwie najwdzięczniejszym mięsem do przygotowania, zawsze dobrze smakuje, pod warunkiem, że nie jest surowy albo spalony ;) Dlatego proponuję bardzo smaczny gulasz, który idealnie pasuje do ryżu jak i do ziemniaków. Zachęcam do wypróbowania :) Przepis pochodzi z tej strony.    Składniki dla 3 osób :   2 piersi z kurczaka 300 g pieczarek 1 cebula 1 puszka marchewek lub ugotowane marchewki ( 2 sztuki ) ( u mnie bez ) przyprawa do kurczaka, sól, pieprz kostka rosołowa z kurczaka szklanka wrzątku 2 łyżeczki śmietany 1 łyżeczka mąki  Kurczaka kroimy na mniejsze kawałki, doprawiamy przyprawą i smażymy na złoty kolor. Cebulę kroimy w kostkę, pieczarki na talarki. Po usmażeniu, kurczaka zdejmujemy z patelni i odkładamy na ręcznik papierowy aby ociekł z nadmiary tłuszczu, natomiast na patelnię wrzucamy cebulę, chwilę czekamy aż się zeszkli po czy dokładamy pieczarki. Dusimy do momentu aż woda z pieczarek odparuje całkowicie. Kurczaka oraz zawartość patelni przekładamy do garnka ( rądelka ), zalewamy bulionem ( kostka rosołowa rozpuszczona w szklance wrzątku ) i dusimy pod przykryciem około 30 minut ( pilnować aby cała woda nie wyparowała ). Pod koniec duszenia dodać marchewkę pokrojonąw plasterki, śmietanę i mąkę. * Jęśli ktoś lubi dobrze doprawione dania proponuję przed przyprawieniem spróbować, gdyż kostka rosołowa sama w sobie jest dość słona. Smacznego :) 