Jeden z zaległych wpisów. Dawno temu spotkałam się z nimi u kuzynki mojego męża. Tamte maczało się w tłuszczu z kaczki ale ja bardziej preferuje gulasz. W sumie to taki obiad coś z niczego. Bardzo sycący, smaczny. Przepis z gazetki  " Przyślij przepis 05/2009 ".      Składniki :   10-12 czerstwych bułek ( 1-2 dniowych ) - ( u mnie chleb tostowy ) 1 łyżeczka soli 1/2 L letniego mleka pęczek natki pietruszki (może być suszona ) 4-5 jajek  Bułki rozdrabniamy na małe kawałki ręcznie lub za pomocą miksera. Ja robiłam to ręcznie, po prostu rwałam je na małe kawałki. Natkę myjemy, tniemy drobno. Do bułek dodajemy wszystkie wyżej wymienione składniki. Wyrabiamy całość jak na kotlety mielone. Formujemy kuliste knedle.  W dość sporym garnku zagotowujemy osoloną wodę. Wkładamy knedle, gotujemy 20 minut. Odcedzamy. Podajemy z gulaszem. Smacznego :) 