Nic innego nie pozostaje napisać mi jak bardzo smaczny. Brokuły zamiast gotowane są podsmażone do miękkości i przysmażone co nadaje im smaku - takiego jaki najbardziej lubię. Całość bardzo dobrze się komponuje. Przepis znaleziony TUTAJ.    Składniki : 230 g makaronu  5 łyżek oliwy extra virgin + w razie konieczności ( ja użyłam oliwy w której były suszone pomidory ) 1 łyżka czosnku granulowanego lub 5 ząbków czosnku ( użyłam świeżego ) 1/4 łyżeczki suszonych płatków chilli  około 680 g brokułów sól morska lub zwykła 1/2 szklanki suszonych pomidorów z oliwy około 1/2 szklanki sera  koziego ( nie lubię koziego więc dałam Goudy startej na dużych oczkach ale świetnie pasował by tu biały półtłusty czy nawet wiejski serek ) 1/3 szklanki startego Parmezanu sok z cytryny do smaku można dorzucić również oliwki, ciecierzycę, rukolę ( opcjonalnie,ja pozostałam przy podstawowej wersji )  Makaron gotujemy al`dente. Po ugotowaniu odlewamy szklankę wody w której gotował się makaron. W rondlu rozgrzewamy 3 łyżki oliwy. Czosnek drobno siekamy i wrzucamy na oliwę wraz z płatkami papryki. Podsmażamy 30 sekund ( aby oliwa przeszła smakiem czosnku i chilli ), cały czas mieszając, żeby czosnek nie zbrązowiał. Zawartość rondla zlewamy do miseczki a garnek przecieramy papierowym ręcznikiem.  Następnie w tym samym naczyniu rozgrzewamy na średnim ogniu pozostałe 2 łyżki oliwy. Wrzucamy pokrojone na małe kawałki ( takie na jeden kęs ) brokuły, solimy i od czasu do czasu mieszając podsmażamy aż zrobią się miękkie i miejscami złociste. Dokładamy suszone pomidory i  1/3 szklanki wody z makaronu. Poczekać 30 sekund aż woda odparuje prawie do zera. Następnie dodajemy, odlaną oliwę z czosnkiem i chilli, makaron, ser i część parmezanu. Mieszamy dodajemy resztę wody z makaronu i parmezan. Mieszamy.Zdejmujemy z ognia, skrapiamy sokiem z cytryny, ewentualnie doprawiamy i jeśli makaron jest za suchy można dodać nieco oliwy. Jednak według mnie jest akurat. Smacznego :) 