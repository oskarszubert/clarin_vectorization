Świetny proszek zastępujący świeżą skórką pomarańczową. Zawsze pod ręką, w każdej chwili do użycia. Zapach obłędny. Teraz w okresie przed Świętami idealny do wypieków, deserów ale i do dań wytrawnych. Przepis z tego bloga, natomiast metoda przygotowania według własnego pomysłu.     Składniki :  skórka pomarańczowa w dowolnej ilości ( wcześniej wyszorowana i sparzona )  Od skórki odcinamy białe albedo najwięcej jak to tylko jest możliwe ( uwaga żeby się nie pociąć ). Tak przygotowaną skórkę suszymy w suchym, ciepłym miejscu, najlepiej kuchni aż wyschnie na " wiór ". Jest to bardzo ważne żeby podczas rodrabniania zrobił nam się proszek a nie papka. U mnie po 3 dniach były już gotowe. Następnie skórkę rozdrabniamy za pomocą blendera na mniejsze kawałki a na końcu mielimy w młynku na proszek. Przechowujemy w szczelnie zamkniętym pojemniku.  * Odradzam rozdrabnianie w moździerzu, idzie to bardzo opornie i można się normalnie w świecie zajechać ;) * W przepisie skórka była suszona w piekarniku. Próbowałam ale skórka mi się spaliła także. Suszenie naturalne trwa dłużej ale bezpiecznie :) ﻿ 