Bardzo fajna propozycja Nigelli na obiad. Autorka proponuje podawać ową kapustę i kiełbaskę z ziemniakami. Jednak dla naszej 2 spokojnie obyło się bez ziemniaków. Syta, aromatyczna, kapusta lekko kwaskowata nasączona sokami z kiełbasek i smakiem wina  ( oczywiście alkohol odparowuje, zostaje sam smak ). Pycha :) Przepis Nigella Lawson " Nigella Ekspresowo "  Składniki : ( na dwie osoby robiłam z połowy porcji. Przepis podaje na całość jak w książce )  ok 1 kg kiszonej kapusty, przepłukanej zimną woda i odsączonej 2 łyżeczki jagód jałowca 3 suszone liście laurowe 8 wędzonych kiełbasek ( Myślę, że spokojnie można użyć innych nie wędzonych kiełbas ) 750 ml białego wytrawnego wina  1 łyżeczka ziaren białego pieprzu ( użyłam czarnego )  Włączamy piekarnik aby nagrzał się do 200°C. W tym czasie kapustę przekładamy do rondelka ( albo do średniej szerokiej formy do pieczenia takiej którą można wstawić na gaz i do piekarnika ). Dokładamy wszystkie przyprawy i pokrojone na mniejsze kawałki kiełbaski. Zalewamy wszystko winem. Zagotowujemy na kuchence, chwilę gotujemy aż alkohol z wina odparuje ( u mnie około 10 minut ). Następnie przekładamy do formy, zakrywamy folią aluminiową i wstawiamy do piekarnika na 30 minut. Smacznego :) 