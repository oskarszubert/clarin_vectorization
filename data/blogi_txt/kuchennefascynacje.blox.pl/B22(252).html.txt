Tak samo przygotowujemy jak kandyzowaną skórkę z cytryny, którą prezentowałam jakiś czas temu. Szybko, prosto i obłędnie smacznie. Tak jak po cytrynowej tak samo po pomarańczowej nie użyjecie już kupnej.  Przepis Anny Olson z programu "Sugar ". Składniki :  świeża skórka z pomarańczy w dowolnej ilości 1 szklanka cukru 1 szklanka wody  Jeśli użyjecie dużo skórki to również musicie zrobić więcej syropu. Skórkę tniemy w kostkę lub mniejsze kawałki. Nie wycinamy białego albedo, czasem odcinam nadmiar ale nie jest to konieczne. Wrzucamy do wrzątku na 1-2 minuty ( aby pozbyć się goryczy pochodzącej z albedo ) odcedzamy.﻿ Wodę i cukier mieszamy w rondelku. Wstawiamy na gaz i doprowadzamy do wrzenia mieszając żaby cukier się rozpuścił. Wrzucamy skórkę. Gotujemy 10-15 minut. Odcedzamy. Skórkę suszymy na pergaminie. Suchą przechowujemy w szczelnym zamkniętym słoiku lub mrozimy. Ja osobiście wolę zamrozić. Kiedyś zamknęłam w słoiku, jedna nie była wysuszona i wszystko zapleśniało. Także Wam też polecam mrożenie.﻿ 