Deser ten miałam okazję zjeść w pewnej pizzeri jako przekąska przed podaniem zamówienia. Wprawdzie ja wybrałam surówkę z kapusty ale mój Skarb wziął właśnie to i praktycznie zmusił mnie do spróbowania, bo ja nie przepadam za takimi mieszankami. Mało tego posmakowało mi i to bardzo. Wogóle nie czuć było smaku ryżu. Kto by pomyślał, że ananas a właściwie syrop z ananasa i ryż dadzą takie świetne połączenie.     Składniki :  torebka ryżu puszka ananasa ( około 300 g )  Ryż gotujemy, studzimy ( należy pilnować aby nie był rozgotowany ). Z puszki wyciągamy około 5 plastrów ananasa ( jeśli jest już w kawałkach to używamy około pół puszki ), kroimy na cząstki ( wielkość dowolna ). Ostudzony ryż przekładamy do miski, zalewamy sokiem ( całą zawartością puszki ), dorzucamy pokrojonego ananasa i dokładnie mieszamy. Odstawiamy na około 3 godziny aby ryż dobrze nasiąkł. Przed podaniem odsączamy z nadmiaru syropu na sitku. Smacznego :) 