Szybkie, proste i smaczne danie. Mięso najlepiej zamarynować przez noc, świetnie przechodzi smakami. PYCHA !!! Przepis z bloga Jedz mnie.    Składniki : ( ja zrobiłam z podwójnej porcji i wyszło tak na 3-4 porcje w zależności kto ile je )  2 zupki chińskie 1/2 żółtej papryki ( u mnie czerwona ) 1 por ( biała część ) 1/2 papryczki chilli świeżej ( dałam pieprz cayenne ) 2 cm korzenia imbiru 1 pierś z kurczaka 1 ząbek czosnku sos sojowy cytryna olej  Z zupek chińskich wyjmujemy makaron, reszta do kosza. Makaron moczymy we wrzątku 2 minuty, odcedzamy, odstawiamy do odparowania. Pierś tniemy na paski. Korzeń imbiru, papryczkę chilli i czosnek tarkujemy na małych oczkach, łączymy składniki ze sobą. Dodajemy 1 łyżeczkę sosu sojowego, łyżkę soku z cytryny i łyżkę oleju. Wrzucamy kurczaka, marynujemy w lodówce 30 minut. Paprykę kroimy w cienkie paski, pora w grube pół plastry. Woka rozgrzewamy baaardzo mocno, od razu wrzucamy mięso, smażymy przez 2 minuty cały czas mieszając. Mięso zsuwamy na bok woka, dodajemy paprykę i pora. Smażymy kolejne 2 minuty. W miarę potrzeb można dolewać oleju. Dokładamy makaron, mieszamy, chwilę podsmażamy. Obficie skrapiamy sosem sojowym i sokiem z cytryny. To już wedle własnych upodobań.  Smacznego :) 