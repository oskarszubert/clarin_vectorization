Znudziły się mi już takie zwykłe pospolite mielone dlatego wyruszyłam na poszukiwania  po internecie jakiegoś ciekawego pomysłu na urozmaicenie kotleta. Znalazłam może nie jakoś bardzo urozmaicony jednak zmieniający smak mielonego przepis. Głównym składnikiem jest ser czyli w sam raz dla mojego zajadacza sera. A, że rzadko robię mielone bo oboje jakoś spacjalnie za nim nie przepadamy to te kotleciki bardzo nam posmakowały. Przepis po lekkiej modyfikacji.    Składniki :  30 dag mięsa mielonego cebula jajko ząbek czosnku łyżeczka koncentratu pomidorowego ( ja zapomniałam dać:) ) 15 dag sera żółtego vegeta, pieprz czerstwa bułka mleko bułka tarta margaryna lub smalec do smażenia  Cebulkę obieramy, kroimy na drobną kostkęi podsmażamy na niewielkiej ilości tłuszczu. Ser tarkujemy na grubych oczkach,troche odkładamy na wykończenie. Bułkę namaczamy w mleku i odstawiamy aż nasiąknie i zmięknie. Do miski przekłądamy mięso mielone, dodajemy jajko, czosnek przeciśnięty przez praskę, podsmażoną cebulę, vegetę, pieprz, koncentrat, odciśniętą bułkę i ztarkowany ser. Wszystko razem dokładnie wyrabiami rękoma aby składniki dobrze się ze sobą połączyły. Gdy mięso będzie już gotowe formujemy kotleciki, obtaczamy w bułce tartej i smażymy na dosć głębokim tłuszczu ( tak aby się tłuszcz sięgał połowy kotleta ). Pod koniec smażenia nakładamy troszkę sera ztarkowanego lub niewielki plasterek aby się rozpuścił. Smacznego :) 