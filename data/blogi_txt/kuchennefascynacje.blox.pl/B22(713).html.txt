Już powróciłam z dłuuugiego pobytu w Polsce i czas zacząć uzupełniać blog o nowe wpisy. Tam nie miałam na to za bardzo czasu, dodawałam kiedy tylko miałam chwilkę. Z Polski przywiozłam ze soba 2 książki Nigelli, które były prezentami choinkowymi jedna z przed roku ale nie miałam jej tutaj ze sobą. Natargałam również mnóstwo innych przepisów, które gromadziłam przez wiele lat. Postaram przetestować ich jak najwięcej i dzielić się tymi pysznymi z wami. A tym czasem dodaję przepis na zupę krem groszkową, która na pewno rozgrzeje nas w zimowe dni i jest bardzo sycąca. Ostatnio przerzuciłam się na zupy w formie kremu, taką bardziej się najadamy a do tego jeszcze grzanki mmmm pychotka :)    Składniki :  250 g zielonego groszku mrożonego  jedna duża cebula około 300 g ziemniaków ( 2 dość duże ) 800 ml bulionu warzywnego 100 ml mleka lub śmietanki 25 g masła  Masło wkładamy do garnka czekamy aż się rozpuści. Cebulę i ziemniaki kroimy w sporą kostkę, dodajemy do garnka. Przyprawiamy solą i pieprzem, dusimy pod przykryciem ( zamiast pokrywki można przykryć zwykłym papierem do pieczenia ) jakieś 10 minut ( ważne aby warzywa tylko zmiękły a nie zrumieniły się ). Gdy ziemniaki z cebulą podduszą sie określony czas dolewamy bulion. Doprowadzamy do wrzenia po czym wsypujemy zamrożony groszek. Gdy warzywa już będą miękkie, dodajemy 100 ml mleka lub śmietanki, mieszamy, zestawiamy z palnika i miksujemy wszystko na krem. Smacznego :) 