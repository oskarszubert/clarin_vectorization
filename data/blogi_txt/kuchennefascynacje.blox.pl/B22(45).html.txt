Jak zwykle został u mnie nadmiar maślanki, który trzeba było spożytkować. Akurat tego dnia kiedy szukałam przepisu z maślanką w tle, Gosia na swoim blogu Moje Ekspresje Kulinarne opublikowała wpis z tymi właśnie bułeczkami. Bułeczki wychodzą naprawdę dobre, puszyste, smaczne. Częsć zamroziłam, bo na nas 2 to jednak duża porcja. Wyszło mi ok 16 nie za dużych bułeczek. Składniki :   1 i 1/4 szklanki maślanki o temp. pokojwej 1 i 3/4 łyżeczki soli 2/3 szklanki mąki żółtej kukurydzianej ( cornmeal, ja dałam zwykłej kukurydzianej ) 1/2 szklanki ciepłej wody 1 łyżeczka cukru 1 duże jajko 3 i 1/2 do 4 szklanek mąki pszennej łyżka oliwy opakowanie suzonych drożdży 7 g   Cukier wraz z drożdżamy rozpuszczamy w wodzie. Do miski przesiewamy mąkę pszenną( 3 i 1/2 szklanki), kolejno dodajemy : mąkę kukurydzianą, maślankę, jajko, oliwę, sól, rozczyn wody z drożdżami. całość wyrabiamy aż ciasto będzie gładkie i będzie odchodziło od brzegów naczynia ( około 10 min, w razie potrzeby podsypywać mąką lub dodać więcej wody ). Inną miskę smarujemy odrobiną oleju, przekładamy do niej wcześniej wyrobione ciasto. Przykrywamy, odstawiamy w ciepłe miejsce na około 1 do 1 i 1/2 godziny do wyrośnięcia. Po tym czasie ciasto wyjmujemy, dzielimy na 16 części a każdą formujemy na kształt bułeczki. Kładziemy na blasze wyłożonej papierem do pieczenia. Przykrywamy i znowu pozostawiamy do wyrośnięcia na około 40 minut. Po 40 minutach pieczemy bułeczki w temp. 195°C przez 18 minut. * Wskazówki Gosi : Przed pieczeniem można naciąć bułeczki ( ja tak zrobiłam ), posmarować jajkiem, posypać sezamem lub innymi naszymi ulubionymi dodatkami. Bułki po uformowaniu przez drugim wyroastaniem można również posypać mąką kukurydzianą. Smacznego :) 