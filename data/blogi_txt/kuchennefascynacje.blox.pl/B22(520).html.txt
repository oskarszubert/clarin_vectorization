Nie pozostaje mi nic jak tylko zachwalać. Sos pomidorowy przepyszny, pulpeciki, no cóż przeraźliwie smaczne, delikatne, idealnie doprawione, rozpływają się w ustach. Gorąco polecam :) Przepis Nigella Lawson " Kuchnia. Przepisy z serca domu " Składniki na sos :   1 cebula 1 łodyga selera naciowego 2 łyżki oliwy czosnkowej 1 łyżeczka suszonego tymianku 2 puszki po 400 g pomidorów z puszki + 800 ml ( 2 pełne puszki po pomidorach ) wody 1 łyżeczka cukru 1 łyżeczka soli morskiej lub 1/2 zwykłej pieprz do smaku  Składniki na pulpety :  500 g mięsa mielonego z indyka ( użyłam wieprzowego ) 1 jajko 3 łyżki bułki tartej 3 łyżki utartego sera Parmezan ( dałam zwykły ) 1 łyżeczka sosu Worcestershire 1/2 łyżeczki suszonego tymianku  Seler obieramy z wierzchniej skórki, tak samo cebulę. Wkłądamy do miksera lub za pomocą blendera miksujemy na papkę ( można posiekac ręcznie ale najdrobniej jak się da ). 2 łyżki tej papki odkładamy do miseczki. W garnku rozgrzewamy oliwę, dajemy resztę zmiksowanej cebuli z selerem, tymianek i dusimy na małym ogniu jakieś 10 minut pamiętając o mieszaniu żeby nic sie nie przypaliło. Dokładamy pomidory z puszek i wodę, którą wcześniej wlewamy do puszki i przepłukujemy ją. Doprawiamy cukrem, solą, pieprzem. Doprowadzamy do wrzenia. Zmniejszamy ogień i niech się dusi. W tym czasie przygotowujemy pulpety. Wszystkie składniki na pulpety, plus odłożone 2 łyżki zmiksowanej cebuli z selerem wkładamy do miski. Mieszamy do połączenia składników ale nie za długo ( pulpety wtedy mogą zrobić się ciężkie ). Formujemy pulpeciki. Kiedy uformujemy już całe mięso delikatnie wkładamy pulpety do sosu. Dusimy około 30 minut aż będą ugotowane. Podajemy z ryżem, kaszą, ziemniakami. Smacznego :) 