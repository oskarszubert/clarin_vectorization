Sezon truskawkowy już się powoli kończy, jednak u mnie można jeszcze spokojnie zakupić. Ceny wiadomo nie za niskie, na przetwory nie opłaca się kupować ale na ciacha czy deserki jak najbardziej. Póki mogę wykorzystuję je w słodkościach. Tak więc przedstawiam pyszne, puszyste budyniowe ciacho. Baaaardzo smaczne. Trochę przypomina babkę. Zrezygnowałam z polewy bo zanim bym ją zrobiła połowy placka już nie było, dlatego szybko porobiłam zdjęcia i pałaszowaliśmy. Chociaż jak widać jeden kawałek już został porwany przez mojego męża :D Przepis z bloga Przepisy Aleksandry.    Składniki :   truskawki ( około 150 g , u mnie nieco więcej ) 1 szklanka mąki pszennej 2 opakowania budyniu waniliowego bez cukru skrobia kukurydziana albo ziemniaczana ( około 1/2 szklanki - patrz przepis ) 4 duże jajka 2 łyżeczki proszku do pieczenia 200 g ostudzonego roztopionego masła 1,5 łyżeczki esencji waniliowej szklanka cukru  Mąkę z proszkiem przesiewamy. Do szklani wsypujemy budynie, pozostałą objętość szklanki uzupełniamy mąką ziemniaczaną lub skrobią kukurydzianą. Przesiewamy zawartość szklanki do mąki. Jaja ucieramy z cukrem na puszystą, kremową masę. Cały czas miksując na najmniejszych obrotach dodajemy mąki, roztopione masło i esencję. Miksujemy na gładką, jednolitą masę. Ciasto wylewamy do tortownicy o średnicy ok. 23 cm wysmarowanej masłem i posypaną kaszą manną lub tak jak u mnie wyłożonej pergaminem. Truskawki obtaczamy w mące ziemniaczanej i układamy na wierzchu ciasta. Nie wciskamy w ciasto. Moje mało obtoczyłam w mące bo opadły na dno. Pieczemy w temp. 180°C przez około 40 minut do tzw. suchego patyczka. Smacznego :) ﻿﻿ 