Po raz kolejny mam przyjemność przedstawić przepis na rybę, która jest idealnie doprawiona. Pikantna ale tą pikantność możemy sobie dopasować do własnego gustu smakowego. Robiłam ją już dwa razy. Za pierwszym razem smażyłam ją na teflonie bez białka i rezultat był taki, że większość przypraw ze skórką jaka się zrobiła podczas smażenia zostały na patelni. Potem zobaczyłam w jednym z programów kulinarnych ryba była przygotowywana w podobny sposób ale z użyciem białka żeby przyprawy się trzymały. Tak też uczyniłam, usmażyłam na żeliwnej patelni i wyszła idealna. Przepis z TEJ strony.    Składniki : ( ilość przypraw jest za mała na 1 kg ryby. Chyba, ze użyjemy grubych, małych kawałków lub oszczędnie posypiemy rybę. Ja lubię zdecydowane smaki dlatego starczyło tylko na 400 g filetu z białej ryby )  1 i 1/2 łyżeczki soli czosnkowej ( użyłam czosnku granulowanego ) 1 łyżeczka słodkiej papryki ( użyłam łagodnej chilli ) 1 łyżeczka granulowanej cebuli ( nie miałam, użyłam curry ) 1 łyżeczka suszonego oregano 1 łyżeczka mielonego czarnego pieprzu 1/2 łyżeczki pieprzu cayenne ( jeśli chcecie mniej ostre dajcie mniej ) 1/2 łyżeczki suszonego tymianku około 1 kg łososia lub innych filetów rybnych można zastąpić białą rybą 1 białko   Wszystkie przyprawy mieszamy razem. Białko roztrzepujemy widelcem maczamy w nim rybę, posypujemy przyprawami. Patelnię żeliwną rozgrzewamy. Spryskujemy niewielką ilością tłuszczu lub rozsmarowujemy pędzelkiem. Rybę smażymy na średnim ogniu z obu stron 8-10 minut lub do momentu kiedy widelcem możemy swobodnie oddzielić płatki ryby. Smacznego :) ﻿﻿﻿ 