Nic prostszego i pysznego jak owoce pod kruszonką. Wariacja na temat tego deseru powstała spontanicznie. Do wykorzystania miałam parę jabłek i gruszki. Kakaowa kruszonka powstała w ostatniej chwili i był to strzał w 10. Owoców wcześniej nie podprażałam po prostu pocięłam i wrzuciłam do formy dzięki temu pozostały jędrne i zachowały swój kształt. Cukru nie dodawałam bo owoce same w sobie były wystarczająco słodkie a cukier znajdujący się w kruszonce w zupełności wystarcza.    Składniki: 2 średnie gruszki 4-5 małych jabłek lub 3 średnie 1 laska wanilii  Składniki na kruszonkę :   100 g mąki 50 g brązowego cukru 2 łyżki cukru waniliowego 60 g zimnego masła płaska łyżka kakao  Gruszki i jabłka obieramy, kroimy w niedużą kostkę. Laskę wanilii rozcinamy wzdłuż i tępą stroną noża wyciągamy ziarenka, dodajemy do owoców, mieszamy. Całość przekładamy do foremki. Może być jedna duża lub kilka małych a nawet świetnie nada się naczynie żaroodporne. Następnie przygotowujemy kruszonkę. Mąkę, cukry i kakao mieszamy razem. Dodajemy zimne masło pocięte na kawałki i rozcieramy dłońmi aż powstaną grudki. Tak przygotowaną kruszonką posypujemy wierzch owoców. Pieczemy w temp. 180°C od 30-40 minut. Smacznego :) ﻿ 