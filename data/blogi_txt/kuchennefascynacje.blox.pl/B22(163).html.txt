Nie przepadam za ciastami drożdżowymi bo trzeba je zjeść jeszcze tego samego dnia na drugi robią się straszne suchary, które trzeba maczać w kawie żeby było zjadliwe ;) Jednak trafiłam na to wyjątkowe, które mi w zupełności odpowiada i nawet na 2 dzień, odpowiednio przechowane jest jak świeże, chociaż nie gwarantuje, że doczeka dnia następnego. Ja musiałam dużym łukiem omijać żeby od razu połowy nie wsunąć. Dzięki gruszkom i, ze ciasto jest niskie, tarta nie jest sucha. Gruszki świetnie komponują sie z ciastem podczas jedzenia sprawiając ze jest wilgotne. Cudowny zapach unoszący sie z piekarnika podczas pieczenia na pewno zwabi wszystkich domowników. Przepis znaleziony na tym blogu.    Składniki :   3 łyżki mleka 2 łyżeczki suszonych drożdży ( nie instant ) 1/4 szklanki cukru 2 jaja o temp. pokojowej 1 i 1/2 łyżeczki cukru waniliowego 1 i 1/2 szklanki mąki 3/4 łyżeczki soli 85 g masła o temp. pokojowej pociętego na małe kawałki  Ponad to :  3 średnie lub 2 duże gruszki ( ja użyłam gruszki w syropie, które robiłam w zeszłym roku. Wcześniej dobrze je odsączyłam z zalewy na sicie ) 1 łyżeczka soku z cytryny 3 łyżki cukru ( użyłam niecałe 2 cukru brązowego )  Mleko ( do suszonych drożdży powinno się pogrzać mleko ja tak zrobiłam ale dlatego tylko zeby nie było prosto z lodówki. W przepisie o podgrzewaniu nie ma mowy ) i drożdże mieszamy za pomocą miksera, spiralnymi mieszadłami. Następnie dodajemy 1/4 szklankę cukru, jaja i cukier waniliowy, mieszamy. Dokładamy mąkę, sól. Znowu mieszamy około 1 minuty. Na koniec dodajemy masło i znowu ubijamy około 1 minuty. Ciasto ma być gładkie. Odstawiamy do wyrośnięcia na 2 godziny. Gruszki obieramy, usuwamy gniazda nasienne, kroimy w ćwiartki i 1/2 cm plastry. Skrapiamy sokiem z cytryny żeby nie ściemniały. Formę na tartę o średnicy 24 cm ( moja miała 21 cm) smarujemy obficie masłem. U mnie spód był wyłożony papierem do pieczenia posmarowanym masłem, żeby nie było problemu z wyjęciem ciasta. Gdy ciasto wyrośnie, przekładamy je do formy. Zwilżoną dłonią rozkładamy ciasto równomiernie w blaszce lekkutko je dociskając. Na cieście układamy plastry gruszek tak żeby od brzegów formy były około 1/2 cm odległości. Wciskamy je dość głęboko w ciasto. Wierz posypujemy 3 łyżkami cukru i znowu odstawiamy do wyrośnięcia na 30 minut. Po tym czasie wkładamy do piekarnika nagrzanego do 175°C na 40 minut aż sie zarumieni a środek będzie lekko twardy w dotyku. Ja jak zajrzałam do ciasta wiedziałam,ze jest dobre bez dotykania. Jeśli szybko wierzch sie rumieni przykryjcie go papierem do pieczenia. Smacznego :) 