Listopad nie jest to najlepsza pora na grilowanie ale nie znaczy, że nie można zjeść szaszłyków. Grill wcale nie jest nam niezbędny bo szaszłyczki można zrobić w każdym piekarniku i smakują nie mniej wybornie niż te z grilla. Na pewno będzie to świtna odmiana dania podanego na obiad.    Składniki : ( ilość dowolna )  pieczarki cebula kiełbasa boczek parzony lub wędzony ( można dodać jakieś surowe mięso np. łapatkę) papryka vegeta, curry, przyprawa do kurczaka, papryka słodka patyczki do szaszłyków  Pieczarki, cebulę i kiełbasę tniemy na talarki niezbyt cienkie ale też nie za grube żeby dosć szybko się upiekły. Boczek ( mięso ), paprykę kroimi na średnią kostkę ( nie za małą ). Dobrze było by teraz mięso wymieszać z przyprawami. Na patyczki do szaszłyków nabijamy po kolei kiełbasę, paprykę, pieczarkę, cebulę, boczek i tak dalej. Czynność powtarzamy aż patyczek będzie cały wypełniony. Tak tez robimy z pozostałą resztą . Szaszłyki przyprawiamy przyprawami z obu stron. Odstawiamy na chwilę. W tym czasie rozgrzewamy piekarnik do  150 °C. Szaszłyki układamy na blasze i pieczemy około godziny. Po upłynięciu pół godziny, należy od czasu do czasu zajrzeć do piekarnika czy warzywa są już upieczone do miękkości. *Drugim sposobem pieczenia jest ułożenie szaszłyków na kratce ( w którą wyposażony jest każdy piekarnik ) a na blachę wlać wodę tak żeby pokrywała całe dno. Następnie wkładamy kratkędo piekarnika pod kratką umieszczamy blachę z wodą żeby tłuszcz który skapnie nie brudził nam piekarnika a i blachę bedzie łatwiej umyć. *Trzeci sposób na pieczenie w piekarniku szaszłyków to owinięcie ich szczelnie w folię aluminową. Wtedy szaszłyki duszą się we własnym sosie. Ale należy pamiętać, że zaglądając czy wszystko się już dobrze udusiło, folię trzeba ostrożnie odwijać gdyż grozi to poparzeniem gorącym sokiem z warzyw. *Ważne też aby przy użyciu surowego mięsa pociać go na niezbyt duże kawałki żeby upiekło się na równi z warzywami. Boczek można pokroić w niewielkie plasty. Nie polecam boczku surowego do szaszłyków. Smacznego :) 