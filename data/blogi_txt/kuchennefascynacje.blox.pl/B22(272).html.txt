Obłędna przystawka, przekąska, kolacja, u mnie obiado-kolacja. Mój N. powiedzial, że jakbym zrobiła jeszcze jedną taką porcję sam by ją zjadł. Mam już zamówienie żeby zrobićje na Jego urodziny. Takie proste i szybkie danie a jak wspaniale smakuje. Gorąco polecam :) Przepis Nigella Lawson " Kuchnia. Przepisy z serca domu ".    Składniki :  Ja robiłam z połowy porcji natomiast ilość składnikow podaje tak jak jest w książce czyli na 72 kiełbaski.  opakowanie gotowego rozwałkowanego ciasta francuskiego ( 2 arkusze po 28 cm x 21 cm ) ( ja nie trzymałam się dokładnie tych wymiarów, miałam mniejsze arkusze rozwałkowałam je i zawijałam ) 1 jajko 16 parówek ( ja użyłam malutkich paróweczek )  Na sos musztardowy :  100 g ziarnistej musztardy 100 g musztardy Dijon ( dałam zwykłą, w Dijon już się zaopatrzyłam, soso byłby nieco ostrzejszy ) 2 łyżki gęstej kwaśnej śmietany  Jeden arkusz ciasta francuskiego lekko rozwałkowujemy żeby był cieńszy ( jego dłuższy bok ). Arkusz kroimy na ćwiartki, a każdy z prostokątów wzdłuż na pół. Powinno być 8 wąskich pasków ciasta. Jajko rozkłucamy i za pomocą pędzelka smarujemy nim wszystkie kawałki ciasta. Nie za dużo, minimalnie bo parówki będą się wyślizgiwały. Parówkę kładziemy na posmarowanej części ciasta wzdłuż jego dłuższego boku i zwijamy w rulonik, dociskając ciasto żeby się nie rozwinęło. Tak robimy z resztą. Każdą zawiniętą kiełbaskę kroimy na 4 kawałki, dociskając ciasto do parówki. Układamy na blasze wyłożonej papierem do pieczenia (najlepiej sklejeniem do dołu, żeby się ciasto nie rozwinęło. Moje wszystkie nie były super pościskanie a mimo to ciasto się nie rozwinęło ) i z wierzchu każdą smarujemy jajkiem. Pieczemy w piekarniku nagrzanym do 220°C przez 15-20 minut. Po tym czasie ciasto na wierzchu powinno sie zezłocić. Czynność powtarzamy z resztą ciasta i parówek. W czasie gdy będą się piekły przygotowujemy sos mieszając wszystkie składniki razem. Upieczone parówki maczamy w sosie i zajadamy :) Smacznego :) Przepis bierze udział w akcji : Ekspresowo w kuchni 