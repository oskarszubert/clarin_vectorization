Coś dla tych, którzy nie mogą pić alkoholu ( ale nie tylko nie zawsze można sobie na to pozwolić )a chcieliby się rozgrzać korzennym napojem nie koniecznie kawą czy herbatą. Grzaniec bardzo smaczny z lekką nutą pomarańczy, korzenny. Przepis z " Good Food magazine, 11/2009 "     Składniki :  1 L soku jabłkowego ( u mnie 750 ml ) 1 laska cynamonu 3 goździki ( jeśli lubicie wyraźny ich posmak dajcie więcej 6-7 ) skórka z pomarańczy wcześniej wyszorowana, sparzona i bez białego albedo pocięta w szerokie paski ( najlepiej ściąć ją obieraczką do warzyw ) cukier lub miód do smaku jeśli będziecie potrzebowali W garnku umieszczamy sok, cynamon, goździki skórkę z pomarańczy. Gotujemy na średnim ogniu około 5-10 minut. Słodzimy jeśli jest taka potrzeba, podajemy. Można taki napój przygotować wcześniej a potem tylko podgrzać - świetnie przejdzie aromatami dodatków. Myślę, że spokojnie można było by dodać kandyzowanej skórki pomarańczowej dla większego smaku i aromatu pomarańczy. Można śmiało eksperymentować. Smacznego :) 