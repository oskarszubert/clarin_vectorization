Dla wielbicieli kalafiorka ale nie tylko bo mój mąż średnio go lubi a sos mu smakował. Oczywiście odpowiednia ilość sera musiała się pojawić w zestawie :) Zdrowy, smaczny z nutą czosnku. Przepis wypatrzony TUTAJ.    Składniki : ( na 8 porcji )  około 450 g makaronu fettuccine lub innego 3 małe główki kalafiora ( użyłam średniej, około 700 g ) 6 szklanek bulionu warzywnego 6 ząbków czosnku posiekanych 1 łyżka masła 1 łyżeczka soli szczypta gałki muszkatołowej szczypta czarnego pieprzu 1 łyżka oliwy  1/4 szklanki kremówki 1 szklanka wody w której gotował się makaron  Kalafiorki dzielimy na mniejsze kawałki. Gotujemy do miękkości w bulionie około 15 minut. Jednak im kalafior będzie miększy tym sos bardziej gładki i jedwabisty. Na patelni rozpuszczamy masło i podsmażamy czosnek aż będzie miękki i czuć będzie jego zapach.  Gotujemy makaron. Zachowujemy szklankę wody, resztę odcedzamy. Do miski przekładamy ugotowanego kalafiora z 2 szklankami bulionu ( użyłam tego w którym się gotował ) dodajemy czosnek, gałkę muszkatołową, sól, pieprz. Blenderujemy na gładki krem. W trakcie dolewamy powoli oliwę. Kiedy sos już jest gładki przelewamy go na patelnię na której wcześniej smażyliśmy czosnek. Dodajemy kremówkę, chwilę gotujemy na małym ogniu. Dolewamy wodę w której gotował się makaron. Mieszamy. Doprawiamy solą i pieprzem jeśli jest taka potrzeba. Przekładamy makaron do sosu, mieszamy, od razu podajemy. Świetnie smakuje posypany żółtym serem. Smacznego :) 