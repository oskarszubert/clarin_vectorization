To takie włoskie kopytka z dodatkiem parmezanu. Włosi robią je na różne sposoby. Mięciutkie, delikatne, w miarę szybko i sprawnie się je robi. Przepis z książki M. Caprari " Najlepsze dania z  ziemniaków "     Składniki :  1 kg ugotowanych ziemniaków 1 jajo 25 dag mąki ziemniaczanej 10 dag tartego parmezanu sól szczypta gałki muszkatołowej ( opcjonalnie ) Ziemniaki przepuścić przez maszynkę do mięsa. Dodajemy resztę składników i na stolnicy podsypując mąką ziemniaczaną zagniatamy jednolite, elastyczne ciasto. Ciasto dzielimy na porcje z każdej robimy długi, nie za gruby wałek lekko spłaszczamy. Tniemy na małe kawałki a następnie za pomocą widelca jeszcze lekko spłaszczamy tak aby odcisnął się wzorek. Wiem, ze tradycyjne gnocchi robi się w inny sposób ale każdy ma swój sposób formowania a to mój szybki i łatwy. Kluseczki wrzucamy do osolonego wrzątku, kiedy wypłyną na wierzch chwilę je gotujemy i odcedzamy. Gnocchi podajemy z sosem ale można je zapiekać, podsmażać jak kto lubi. Niedługo pokaże przepis na zapiekane gnocchi. Smacznego :) 