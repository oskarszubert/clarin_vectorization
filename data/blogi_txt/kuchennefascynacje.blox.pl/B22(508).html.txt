Pierwszy w moim życiu chutney jaki zrobiłam. I powiem Wam zakochałam się w chutney-ach. Wprawdzie ten musi przegryzać się dwa tygodnie ale spróbowałam ociupinkę i już nie mogę się doczekac kiedy go zpałaszuję z kawałkiem domowego chlebka. Jego zastosowanie jak i innych jest tak szerokie, że jeśli ktoś jeszcze nie robił namawiam na pewno szybko zniknie. Ja mogłabym go wyjadać łyżeczką ze słoiczka. Wspaniały jako dodatek do imprezowych przekąsek, a ostrość można regulować poprzez dodanie odpowiedniej ilościu pieprzu cayenne. Dla mnie jest idealny :) Gorąco polecam. Przepis z programu Rachel Allen" Ulubione potrawy Rachel ".    Składniki : Od razu proponuję zrobić z większej ilości. Z podanych składników wychodzi słoiczek około 350 ml.  1/2 kg pomidorów 100 g posiekanej cebuli 50 g rodzynek ( pominęłam ) 150 g cukru 125 ml białego octu winnego ćwierć łyżeczki zmielonego ziela angielskiego ćwierć łyżeczki zmielonego imbiru ćwierć łyżeczki pieprzu cayenne łyżeczka soli ćwierć łyżeczki mielonego pieprzu 1 jabłko ( dość spore ) Pomidory sparzamy wrzątkiem i obieramy ze skórki. Kroimy w mniejsze kawałki. Wrzucamy do rondla wraz z posiekaną cebulą, octem, cukrem, rodzynkami i przyprawami. Dusimy bez przykrycia około godziny. Jabłko obieramy, kroimy w małe kawałki, dorzucamy do garnka. Dusimy kolejne 30 minut, na niezbyt dużym ogniu. Po tym czasie przelewamy sos do wyparzonych słoików, szczelnie zamykamy. Ja dodatkowo pasteryzowałam 15 minut. Chutney powinien przegryzać się 2 tygodnie. Smacznego :) ﻿ ﻿ 