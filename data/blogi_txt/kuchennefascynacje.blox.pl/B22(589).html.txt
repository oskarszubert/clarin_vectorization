Świetny dodatek do mięs, makaronów, sosów itp. Pominęłam dodanie skórki z cytryny bo chciałam aby sól była z samymi ziołami. A zapach po otwarciu słoiczka....mmmm...cudny. Przepis z Tego bloga.     Składniki :  1 szklanka soli gruboziarnistej 3 łyżki suszonej skórki cytrynowej ( pominęłam ) 2 łyżki czarnego pieprzu ( dałam w ziarenkach ) 2 łyżki suszonego rozmarynu 2 łyżki suszonego tymianku 2 łyżki suszonego oregano 1 łyżeczka płatków czerwonej papryki ( zamiast papryki dodałam czerwony pieprz ziarnisty )  Wszystkie składniki umieszczamy w malakserze i miksujemy pulsacyjnie parę razy aż składniki się połącza. Ja robiłam to za pomocą blendera. Chciałam, żeby pieprz dobrze się rozdrobnił i całość zmieliłam na dość drobno ( oprócz oregano, które dałam dopiero na drugi dzień gdyż nie dysponowałam taką ilością )﻿.  ﻿﻿﻿﻿ 