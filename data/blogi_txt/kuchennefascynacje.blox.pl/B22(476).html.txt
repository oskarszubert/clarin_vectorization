Bardzo smaczna, orzeźwiająca pizza ze świeżymi dodatkami. Spody można upiec wcześniej lub po zamrozić. Przepis z bloga Moje ekspresje kulinarne.     Składniki na ciasto :  2 płaskie łyżeczki soli 1 i 1/2 szklanki ciepłej wody 40 g świeżych drożdży 2 łyżeczki cukru 4 łyżki oliwy 600 g mąki pszennej tortowej  Do wody wkruszamy drożdże, dodajemy łyżeczkę mąki i łyżeczkę cukru. Mieszamy aż drożdże się rozpuszczą. Naczynie w którym zrobiliśmy rozczyn drożdżowy wkładamy do garnka ( u mnie metalowa miska ) z bardzo ciepłą wodą. Zakrywamy ściereczką i odstawiamy na 5 minut aż "ruszy ". Na stolnicę przesiewamy mąkę, dodajemy pozostały cukier i sól. Robimy wgłębienie, powoli wlewamy rozczyn z drożdży całość mieszając, dodajemy oliwę, mieszamy aż składniki się połączą. Następnie wyrabiamy ciasto dość energicznie przez około 10 minut aż będzie gładkie, elastyczne i nie będzie kleiło się do rąk. Ciasto przekładamy do wysmarowanej oliwą miski i odstawiamy w ciepłe miejsce do wyrośnięcia na około godzinę. Ma podwoić swoją objętość. Ja umieściłam w misce w której wcześniej była ciepła woda ( metalowa ). Miska nagrzała się, była cieplutka - ciasto pięknie wyrosło w 30 minut :) Ponad to :  1/2 szklanki pesto mozarella pomidorki koktajlowe świeża bazylia oliwa z oliwek sól, pieprz Kiedy ciasto wyrośnie, wyjmujemy je na stolnicę i dzielimy na 6 części. Każdą rozwałkowujemy na dość cienkie okrągłe placki. Smarujemy cienko pesto. Umieszczamy na blasze na pergaminie. Pieczemy w temp. 220°C przez 10-13 minut. Ja piekłam w 200°C przez 15 minut. Po upieczeniu na wierzchu układamy pomidorki, mozarellę, bazylię.Całość doprawiamy solą, pieprzem, skrapiamy oliwą.                                              Smacznego :) ﻿﻿﻿ 