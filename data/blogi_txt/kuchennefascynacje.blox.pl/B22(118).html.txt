Myslami byłam przy innym przepisie ale jak tylko zobaczyłam szybkość, prostotę i oczywiście wygląd ciacha u Pieczareczki to już wiedziałam, że go upiekę. Walczyłam też z czasem więc był idealny tym bardziej, ze nie używamy miksera tylko mieszamy łychą. Bardzo smaczny, puszysty, delikatny mmmm... Trzeba wypróbować :) Przepis z bloga Pieczarka mysia :)    Składniki : 2,5 szklanki mąki 3/4 szklanki cukru 2 i 1/2 łyżeczki proszku do pieczenia 3 duże jajka 1 szklanka kefiru 1/2 szklanki oleju owoce : U mnie wiśnie, z wczorajszego wpisu ok 2 szklanek   W jednej misce mieszamy mąkę, cukier, proszek do pieczenia. W drugiej roztrzepane jajka, olej i kefir. Zawartość obydwu misek łączymy, mieszamy za pomocą łyżki. Tylko do połączenia składników.  Wylewamy ciasto na blachę o wymiarach 25x35 wyłożonej papierem do pieczenia. Na wierzchu układamy owoce. Pieczemy w 180°C przez 35-40 minut do suchego patyczka. Smacznego :) ﻿ ﻿ 