Dla zwolenników anchovy czyli mnie :) Jajka na przystawkę, zakąskę, które robi się bardzo szybko. Jeśli wcześniej ugotujemy jajka całość zajmie nam może z 15 minut. Przepis z miesięcznika " Maku " 1/2008.     Składniki :  5 jaj majonez ( ilość dowolna w przepisie jest 100 ml ale to stanowczo za mało. Gdyby poskładać je tak jak na zdjęciu w gazecie starczyło by ale mimo usilnych prób jajka za każdym razem się rozjeżdżały dlatego wybrałam inną formę podania a tu trzeba więcej majonezu) 5-6 filecików anchovy ( ilość tak naprawdę zależy od naszego gustu smakowego ) szczypta mielonego ziela angielskiego ( taka większa szczypta nie żałować, można dodać więcej albo całkowicie pominąć ) koperek ( niekoniecznie ja nie miałam więc nie dodałam ale świetnie by tu pasował )  Jaja gotujemy na twardo, studzimy. Obieramy ze skorupek tniemy na pół.  Anchovy drobno kroimy, mieszamy z majonezem. Proponuję dodawać anchovy stopniowo i próbować, żeby nie okazało się za słone. Dodajemy ziele angielskie i posiekany koperek. Mieszamy. Całość nakładamy łyżką lub za pomocą szprycy na jajka. Ja swoje dodatkowo z wierzchu posypałam zielem angielskim. Smacznego :) ﻿﻿﻿﻿ 