Delikatne jak chmurka, mocno kardamonowe z rabarbarem, wilgotne. Ja rabarbar wcześniej osłodziłam - niepotrzebnie ale jeśli wolicie słodszy jak ja to zmniejszcie cukier w cieście. Przepis z czasopisma " Baka 2/2013"     Składniki : ( na 20 sztuk )  2 jaja 200 g cukru ( spokojnie można dodać mniej ) 50 g masła 150 g mleka 180 g mąki 8 g proszku do pieczenia 10 g cukru waniliowego 3 g mielonego kardamonu 250 g rabarbaru  Masło umieszczamy w rondelku, dodajemy mleko. Podgrzewamy aż masło się roztopi. Odstawiamy. Mąkę, proszek i kardamon mieszamy razem. Rabarbar tniemy na małe kawałki. Nie za grube bo opadają na dno. Jaja ubijamy z cukrem na jasną, kremową masę. Dodajemy mleko z masłem, mieszamy.Na końcu dodajemy mąkę, mieszamy aż składniki się połączą. Ciasto będzie dość lejące. Formy na muffiny wypełniamy masą trochę więcej jak 3/4 wysokości. Na wierzchu układamy rabarbar. Pieczemy w temp. 200°C przez 15 minut. Smacznego :) ﻿﻿﻿ 