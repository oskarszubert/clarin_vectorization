W zeszłym roku dostaliśmy tą surówkę od męża kuzynki tak na spróbowanie. Akurat jak wpadliśmy z wizytą była zaprawiana. Tak bardzo nam posmakowała, że w tym roku mimo ciągłego braku czasu musiałam ją zrobić. Jest naprawdę pycha. Nie wiem czy przetrwa do zimy, słoiki powoli znikają. Przepis z gazetki " Przyślij przepis 7/2008 ".    Składniki :  1 kg białej kapusty 1 kg czerwonej papryki 1 kg cebuli 1 kg marchwi 1 kg ogórków gruntowych 3 łyżki soli 1/2 litra oleju 1 szklanka cukru 1 szklanka octu  Kapustę szatkujemy, lekko obgotowujemy, odstawiamy do ostygnięcia. Marchew i ogórki zcieramy na tarce o grubych, oczkach. Cebulę tniemy w cienkie pół talarki, paprykę też w cienkie ale paseczki. Wszystkie składniki łączymy razem, dobrze mieszamy. Odstawiamy na chwilę żeby się przegryzła. Surówkę przekładamy do wcześniej wyparzonych słoików. Zamykamy i pasteryzujemy 10 minut. Smacznego :) ﻿﻿﻿ 