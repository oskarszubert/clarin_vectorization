Jak tylko zobaczyłam ten przepis na blogu Moje ekspresje kulinarne od razu wiedziałam, że muszę je upieć. Jestem fanką ciast pomarańczowych i cytrynowych, nie umiem koło nich przejść obojętnie ;) Placuszek baaaardzo aromatyczny i bardzo bardzo pyszny.Po włożeniu do piekarnika nie mogłam się doczekać kiedy sie wreszcie upiecze, a te zapachy unoszące się mmm...........całe mieszkanie pachniało Świętami Bożego Narodzenia ( z takimi zapachami właśnie kojarzą mi się Święta ). Niestety nie miałam kekówki ( na razie pomału gromadzę kuchenne "narzędzia" ) i wlałam ciasto do blaszki 16X29, wyszło mi niskie a, że spodziewałam się gości trzeba było "podnieść" je nieco, więc przełożyłam je kremem waniliowym. Wanilia świetnie współgrała z pomarańczą. Ciasto nie wyszło ani suche ani bardzo wilgotne jak dla mnie w sam raz :). Zaliczam je do moich ulubionych placków i na pewno zagości na naszym Świątecznym stole. Zachęcam gorąco do pieczenia :)  Składniki :   127 g masła 162 g cukru 2 jajka 225 g przesianej mąki pszennej 1 i 1/4 łyżeczki proszku do pieczenia 1 łyżka mleka kilka kropli olejku pomarańczowego ( opcjonalnie) ( u mnie bez ) drobno otarta skórka z jedne dużej pomarańczy 4 łyżki soku pomarańczowego Miękkie masło utrzeć z cukrem na puszystą masę około 8 minut. Natępnie dodawać po jajku, przesianą mąkę z proszkiem do pieczenia, mleko, sok, olejek i skórkę pomarańczową. Całosć dobrze połączyć a następnie przelać do keksówki ( 20x10cm) wcześniej natłuszczoną i posypaną bułką tartą lub wyłożoną papierem do pieczenia ( oczywiście również natłuszczonym), wyrównać wierzch. Piec około 55 minut w temp. 180°C do tzw. suchego patyczka. Krem waniliowy :   1 budyń waniliowy 250 ml mleka opakowanie cukru waniliowego sok z pomarańczy około 1 łyżki  125 g masła  Budyń ugotować zgodnie z instrukcja na opakowaniu w 250 ml mleka. Następnie dodać cukier waniliowy i sok z pomaranczy. Gorące zmiksować. Odstawić do przestudzenia. Do wystudzonej masy dodać masło i zmiksować. Przestygnięte ciasto podzielić na dwie części ( ja zrobiłam to przy pomocy mocnej nitki ). Przełożyć masą, docisnać i włożyć do lodówki. Lukier pomarańczowy :   4 łyżki czubate cukru pudru około 4-5 łyżek soku z pomarańcza  Składniki wymieszać, polać wierzch ciasta i przyozdobić skórką pomarańczową. Smacznego :) 