Pierwszy raz piekłam pączki i jestem nimi zachwycona. Najważniejsze, że nie ociekają tłuszczem chociaż i takiego lubię raz na jakiś czas pochłonąć.  Szybkie w przygotowaniu, pyszne. Przepis z TEJ strony.      Składniki : ( na 8 dużych lub 12 małych pączków,w zależności jaką formą dysponujecie. Można je również zrobić w formach na muffiny )  3/4 szklanki puree dyniowego 1/4 szklanki oleju rzepakowego lub innego roślinnego 3/4 szklanki cukru 2 duże jaja 3/4 łyżeczki proszku do pieczenia 3/4 łyżeczki soli ( dałam 1/4 łyżeczki ) 3/4 łyżeczki cynamonu 1/8 łyżeczki imbiru w proszku 1/8 łyżeczki gałki muszkatołowej 1 szklanka + 1 łyżka mąki ( ja swoją przesiałam )   Zamiast cynamonu, imbiru i gałki dałam 1 łyżeczkę przyprawy do potraw z dyni. Ponadto do obtoczenia :  1/2 szklanki cukru 3/4 łyżeczki cynamonu  W dużej misce miksujemy dodając  po kolei 9 pierwszych składników. Mieszamy aż całość będzie gładka. Na końcu dodajemy partiami mąkę i miksujemy aż całość dobrze się połączy.  Formy na pączki smarujemy olejem. Napełniamy je do 3/4 wysokości ( najlepiej nakładać ciasto przez szprycę).  Pieczemy w temp. 175°C przez 15-18 minut do suchego patyczka ( jeśli używamy form na muffiny to pieczemy 23-25 minut ). Po wyciągnięciu z piekarnika odstawiamy do ostygnięcia. W tym czasie cukier i cynamon mieszamy razem. Jeszcze lekko ciepłe pączki wyciągamy i obtaczamy w cukrze z cynamonem. Ja obtoczyłam tylko jedną stronę, żeby nie były za słodkie. Smacznego :) 