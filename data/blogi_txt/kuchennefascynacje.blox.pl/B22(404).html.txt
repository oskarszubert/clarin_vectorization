Delikatne, mocno cytrynowe, lekko kwaskowate ale świetnie uzupełniające się ze słodkimi dodatkami takie jak dżem czy ser z cukrem. Jeśli nie lubicie kwaskowatego posmaku dajcie mniej soku z cytryny a więcej maślanki lub mleka a żeby zachować smak cytryny dodajcie skórkę z 2 cytryn.     Składniki :   3 jaja skórka z 1 cytryny 40 ml soku z cytryny 100 ml cydru 3 łyżki gęstego jogurtu tureckiego lub greckiego 14 g cukru waniliowego 1 łyżeczka proszku do pieczenia 1 i 1/2 szklanki maślanki 1 i 1/2 szklanki mąki tortowej szczypta soli  Białka oddzielamy od żółtek. Żółtka ucieramy w misce aż lekko zgęstnieją ale nie za bardzo, pozostaną lekko leiste. W osobnej misce ubijamy na sztywno białka. Do żółtek dodajemy resztę składników, miksujemy na gładką masę. Na koniec za pomocą łyżki lub szpatułki dodajemy partiami pianę z białek. Mieszamy delikatnie aż wszystko ładnie się połączy.  Naleśniki najlepiej smażyć na małej patelni posmarowanej olejem ( najlepiej za pomocą pędzelka ) bo ciasto nie jest leiste trzeba je nakładać łyżką i rozsmarowywać. Smażymy tak z obu stron na złoty kolor. Podajemy z ulubionymi dodatkami Smacznego :) ﻿ 