Smaczna, pożywna zupa o smaku smażonej cebuli. Ja w na pierwszy rzut zrobiłam ją w takiej postaci jak jest to zaprezentowane na zdjęciu natomiast na drugi dzień resztki zmiksowałam i pałaszowałam z grzankami. Jak dla mnie zmiksowana lepsza. Ale to już według każdego uznania :) A co najważniejsze zupa zawiera składniki, które zawsze znajdują się w domu. Przepis Olgi Smile. Składniki :  pół kilo cebuli pół kilo ziemniaków woda ( dałam domowy bulion ) łyżka masła sól, pieprz garść natki pietruszki ( pominęłam )  Na lane kluski : ( nie robiłam z kluskami )   1 jajko kilka łyżek mąki ( ja zawsze robię z 2 czubatych )  Cebulę obieramy, podsmażamy na patelni aż nabierze złotego koloru. W tym czasie obieramy ziemniaki, kroimy w kostę, zalewamy wodą. Gotujemy do miękkości. Gdy ziemniaki już będą miękkie dodajemy podsmażoną cebulę.   Osobno najlepiej w wysokim naczyniu np w szklance robimy kluski lane. Wsypujemy mąkę, dodajemy jajko, odrobinę wody, solimy. Dobrze mieszamy widelcem aż powstanie gładka masa, dość gęta jednak powinna się bez problemu lać. Do gotującej się zupy wlewamy partiami ciasto, najlepiej co jakiś czas oddzielając je widelcem. Tak aby powstały niewielkie kluski. Chwilę gotujemy, dosypujemy pietruszkę. Solimy, pieprzymy do smaku.  * Raz w tygodniu robię bulion warzywny w największym garnku. Połowę wykorzystuję od razu a drugą zlewam do słoika i wstawiam do lodówki. Może tak stać do tygodnia czasu. Będzie jak znalazł na szybki obiad.  Smacznego :) Przepis bierze udział w akcji : Ekspresowo w kuchni, Tylko ze spiżarni. 