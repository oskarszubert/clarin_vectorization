Kolejna propozycja w moim repertuarze na inne, ciekawe podanie ryby. W tym przepisie najbardziej podoba mi się, że filety zapiekamy w piekarniku więc nic nam nie pryska po ciuchach ani ścianach ;) Drugą miłą niespodzianką są pomidory z ziołami, które znajdują się pomiędzy filetami co nadaje potrawie podczas konsumpcji świeżości. Kolejna sprawa to ser wymieszany z musztardą, wnosi ciekawy smak, jednak następnym razem dam więcej żeby było czuć ją bardziej wyraziście. Przepis Rachel Allen z programu " Ulubione potrawy Rachel".    Składniki :   2 płaty filetów rybnych ( ja 2 większe przeciełam na pół i w sumie miałam cztery ) 100 g startego żółtego sera 1 łyżka musztardy dijon ( użyłam rosyjskiej ) 3 łyżki śmietanki ( użyłam kremówki ) ok 12 pomidorków koktajlowych ( ja pocięłam jednego pomidora ) 10 listków bazylii sól, pieprz  Ser mieszamy z musztardą i śmietaną. Odstawiamy. Pomidorki kroimy na pół. Solimy, pieprzymy. Bazylię sekamy. Połową masy serowej wykładamy naczynie żaroodporne. Na to kładziemy 1 płat ryby ( u mnie 2 mniejsze ). Fileta solimy, pieprzymy. Następnie umieszczamy pomidorki koktajlowe, bazylie. Kolejno układamy kolejny płat ryby, powtórnie solimy, pieprzymy i na samym wierzchu kładziemy resztę sera. Pieczemy bez przykrycia w 180°C przez 25 minut. Smacznego :)  ﻿﻿ 