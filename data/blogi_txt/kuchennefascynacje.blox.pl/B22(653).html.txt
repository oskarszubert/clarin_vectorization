Grecki dodatek do grillowanych, smażonych mięs jak również podawany w formie dipu czy przystawki. My delektowaliśmy się nim jako dodatek do mięsa grillowanego. Pycha. Teraz będę go robiła zawsze. Posiada kilka głównych  podstawowych składników i ewentualne dodatki. Ja robiłam go według proporcji znalezionych na blogu Arabeska II.    Składniki : ( na 2 porcje )  170 g jogurtu greckiego 2-3 ząbki czosnku 1/2 dużego ogórka 1 łyżeczka oliwy z oliwek sól, pieprz odrobina czerwonego octu winnego ( lub soku z cytryny )  opcjonalnie posiekany koperek ( pominęłam )  Ogórka obieramy. Ja ze swojego wycięłam gniazdo nasienne, nie wiem czy to poprawnie czy nie ale trochę poczytałam i w większości ludzie tak robią. Na weekend jadłam ten sos z całym ogórkiem, równie dobrze smakował. Tu pozostawiam dla każdego wybór. Ogórka ścieramy na małych oczkach, odsączamy na sitku lub za pomocą gazy z nadmiaru soków.  Do miski przekładamy jogurt. Dodajemy ogórka, przeciśnięty przez praskę czosnek i resztę składników. Mieszamy. Przed podaniem należy schłodzić co najmniej 20 minut. Smacznego :) ﻿ 