Zaskakująco dobrze smakuje, naprawdę nie spodziewałam się takiego efektu. Smakiem bardzo, bardzo zbliżony do tradycyjnego smalcu. Zapomniałam jedynie dodać soli ale posypuję posmarowaną kanapkę i jest dobrze. Przepis Olgi Smile.     Składniki :  2 cebule ( skroiłam średnie ) 1 duże jabłko obrane ze skórki ( dałam średnie ) 2 ząbki czosnku drobno posiekane( opcjonalnie ale proponuję dodać ) 200 g tłuszczu kokosowego  sól do smaku Cebulę kroimy w drobną kostkę. Podsmażamy ją na 2-3 łyżkach tłuszczu kokosowego aż zmięknie i się zezłoci - uwaga,żeby się nie przypaliła. Jabłko również kroimy w drobną kostkę, dodajemy do podsmażonej cebuli, trzymamy na ogniu jeszcze kilka minut co jakiś czas mieszając. Zestawiamy z ognia, dodajemy czosnek i pozostały tłuszcz kokosowy. Pozostawiamy do momentu aż całkowicie się rozpuści. W tym momencie możemy doprawić solą lub po prostu przy spożyciu posypać odrobiną po kanapce.  Kiedy tłuszcz się rozpuści, mieszamy całość i po lekkim ostygnięciu przelewamy do słoiczka. Smacznego :)  ﻿﻿﻿﻿﻿﻿﻿ 