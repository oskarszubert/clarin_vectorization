Porzeczkowy zawrót głowy trwa a dopiero połowa krzaka oberwana :) Dziś fantastyczne kakaowe muffinki delikatne jak obłoczki. Słodycz świetnie przełamuje kwaskowatość porzeczki. Przepisz bloga Wino i oliwki.      Składniki : ( wyszło mi 12 muffinek z formy blaszkowej  + 3 z foremek silikonowych )  1,5 szklanki mąki ( dałam tortową ) 3/4 szklanki cukru 3 łyżki gorzkiego kakao 1 płaska łyżeczka proszku do pieczenia 1 płaska łyżeczka sody oczyszczonej 1 jajko 1/2 szklanki oleju 150 g jogurtu naturalnego ( użyłam tureckiego dość gęstego) 1/2 szklanki mleka 1 szklanka czerwonej porzeczki  W jednej misce mieszamy suche składniki : mąkę, kakao, proszek do pieczenia, sodę, cukier. Całość przemieszałam trzepaczką aby rozbić grudki kakao. W drugiej misce mieszamy : mleko, jajo, olej, jogurt. Przelewamy do suchych składników i mieszamy łopatką tylko do połączenia. Dodajemy oczyszczone porzeczki, mieszamy. Masę przelewamy do foremek na muffiny do 3/4 wysokości. Pieczemy w temp. 200°C około 25 minut lub do tzw. suchego patyczka. Smacznego :) ﻿ 