Zaintrygowało mnie to połączenie i koniecznie musiałam je wypróbować. Tofu w cieście ech ciekawe jak to smakuje bo samo w sobie takie nie obrobione nie przechodzi mi przez gardło. I wiecie jaki był efekt ? Bardzo smaczny. Naprawdę zaskakująco smaczne ciasto. Weganką nie jestem dlatego zamieniłam to i owo o czym wspomnę w przepisie ale naprawdę warto pokusić się o to ciasto. Szybkie i łatwe w przygotowaniu. Przepis z Tej strony. Składniki na masę :  350 g jedwabistego tofu ( użyłam eko 100% naturalnego tofu firmy Alpro takiego jak TUTAJ ) 1 i 1/2 łyżeczki ekstraktu waniliowego ( u mnie migdałowy ) 3 łyżki mleka migdałowego, sojowego lub ryżowego szczypta soli 2 łyżki syropu klonowego ( lub do smaku ) ( dałam miód ) 1 i 1/2 szklanki wegańskiej półsłodkiej ciemnej czekolady ( użyłam czekolady mlecznej firmy Fazer )  Spód : ( I tu trochę improwizowałam bo nie znalazłam grahamowych krakersów więc dodałam pełnoziarniste, nie wiem też jaka była waga grahamowych dlatego zrobiłam po swojemu, spód wyszedł dobry nie sypał się tylko dobrze jest rozdrobnić je na pył )  12 grahamowych krakersów ( użyłam 175 g krakersów pełnoziarnistych na pewno pasowały by też inne jakie macie a nawet pełnoziarniste ciasteczka ) 2 łyżki organicznego brązowego cukru ( użyłam Demerara ) 1/4 szklanki roztopionego tłuszczu kokosowego Krakersy rozdrabniamy na pył najlepiej malakserem lub wałkiem. Dodajemy cukier i tłuszcz kokosowy. Mieszamy. Wykładamy spód formy i lekko boki dociskając palcami mieszankę. U mnie tortownica o średnicy 23 cm, dno najlepiej wyłożyć papierem do pieczenia. Ciasto nie jest wysokie, jeśli chcecie wyższe użyjcie mniejszej foremki a boki formy zróbcie wyższe. Blachę wkładamy do piekarnika nagrzanego do 190°C i pieczemy 8-10 minut lub az lekko zbrązowieje. Wyciągamy z piekarnika i studzimy. Czekoladę rozpuszczamy nad kąpielą wodną. W malakserze, mikserze mieszamy tofu, mleko, ekstrakt, sól, syrop klonowy na gładką masę ( ja miksowałam blenderem bo pióra do miksera mąż wrzucił do zmywarki tofu nie był idealnie gładki ale to nie przeszkadzało podczas jedzenia właściwie nawet nie było specjalnie wyczuwalne ). Na koniec dodajemy roztopioną czekoladę i ponownie miksujemy aż składniki się połączą. Masę wylewamy na ostudzony spód i wkładamy do lodówki na minimum 3 godziny - u mnie cała noc. Smacznego :)  ﻿ 