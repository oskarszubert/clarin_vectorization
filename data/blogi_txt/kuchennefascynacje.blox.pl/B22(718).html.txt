Jedna z lepszych zup z soczewicą. Zdecydowanie moje smaki. Pyszna, pożywna z charakterem. Czegóż chcieć więcej :) Przepis z bloga Gotuj z Wojciechem.    Składniki : ( robiłam z połowy porcji przy czym dałam niecałe 200 g soczewicy i całą puszkę pomidorów. Posiłkowałam się tym co miałam. Przepis podaje zgodnie z oryginałem)  450 g czerwonej soczewicy puszka ( 450 g ) pomidorów 2 świeże pomidory 3 łodygi świeżego selera naciowego 2 cebule 3 marchewki 2 ząbki czosnku 1 łyżka kuminu 2 cm świeżego imbiru 1 łyżka tymianku 3 l bulionu oliwa z oliwek sól, pieprz suszone płatki chilli szczypiorek ( pominęłam )  Cebulę, czosnek, imbir, marchew i seler siekamy. Nie musi być ładnie, dokładnie i tak wszystko zmiksujemy. Podsmażamy w rondlu z tymiankiem i kuminem na oliwie. Świeże pomidory sparzamy, obieramy ze skórki, siekamy. Dodajemy do rondla razem z pomidorami z puszki. Gotujemy 20 minut. Miksujemy blenderem na gładki krem. Następnie dodajemy soczewicę, bulion i gotujemy kolejne 20 minut. Doprawiamy płatkami chilli, pieprzem i solą. Smacznego :) ﻿﻿﻿﻿﻿ 