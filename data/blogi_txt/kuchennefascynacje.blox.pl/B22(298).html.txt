Jesienne, aromatyczne, puszyste, bardzo łatwe w przygotowaniu. Składniki ciasta idealnie komponują się z lekką kwaskowością śliwek. Po prostu pycha :) Całą blaszkę zjedliśmy sami :) Przepis z bloga Mała cukierenka .    Składniki :   2 szklanki mąki 1 płaska łyżeczka proszku do pieczenia 1/2 łyżeczki sody 1 łyżeczka cynamonu 1/2 łyżeczki zmielonego kardamonu 1/2 łyżeczki zmielonych goździków 4 jajka 3/4 szklanki cukru 3/4 szklanki oleju 1/2 łyżeczki aromatu waniliowego 600 g wypestkowanych śliwek  Mąkę, proszek do pieczenia, sodę przesiewamy. Dodajemy kardamon, cynamon i goździki. Jajka ubijamy z cukrem na prawie białą, puszystą masę. Chwilę to zajmie, także bądźcie cierpliwi w ubijaniu :) Cały czas miksując dolewamy aromat waniliowy i powoluteńko wlewamy cienką strużką olej. Następnie wsypujemy całą mąkę, mieszamy mikserem ale krótko tylko do momentu połaczenia się składników. Ciasto wylewamy do tortownicy o śr. ok 24 cm wyłożonej papierem do pieczenia. Na wierzchu ciasta układamy śliwki skórką do dołu. Pieczemy w temp. 200°C przez 45 minut do tzw. suchego patyczka na najniższej półce piekarnika. Smacznego :) ﻿ 