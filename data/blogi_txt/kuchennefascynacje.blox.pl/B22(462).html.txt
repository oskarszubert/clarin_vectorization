Wczoraj było trochę tłuszczyku za to dziś wersja dietetyczna placków ziemniaczanych. Rzadko robię te tradycyjne bo nienawidze stać przy pryskającej patelni. Za to ta wersja jest dla mnie idealna. Nie dość, że nie smaży się ich to dodatkowo nie ociekają tłuszczem. Bardzo smaczne. Ja swoje zrobiłam dość pieprzne a w połączeniu z naturalnym jogurtem smakowały wyśmienicie. Przepis z programu: " Rewolucje na talerzu ". Składniki :   1 kg ziemniaków 1 cebula 1 ząbek czosnku garść liści świeżego majernaku ( dałam suszony ) 1 małe jajko sól, pieprz olej rzepakowy  Ziemniaki zcieramy na tarce o grubych oczkach. Cebulę i czosnek na drobnych. Dodajemy przyprawy, majeranek, jajko, mieszamy. Blachę wykładamy papierem do pieczenia. Papier smarujemy cienko olejem za pomocą pędzelka. Układamy zgrabne placki ( moje były grubości ok 5 mm ). Z wierzchu znowu smarujemy cieniutko olejem.  Pieczemy w temp. 200°C przez 25 minut. Ja po tym czasie przewróciłam je na drugą stronę i chwilę podpiekłam, żeby sie zrumieniłyz obu. My jedliśmy z gęstym jogurtem naturalnym, naprawde wybornie smakowały. W oryginale jest niskotłuszczowy jogurt zmieszany z jedną łyżeczką chrzanu, doprawiony solą i pieprzem. Smacznego :) ﻿ ﻿ ﻿ 