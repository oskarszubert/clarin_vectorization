Najlepszy sos jaki kiedykolwiek wymyślono. Mogłabym go jeść bez końca dodając do wszystkiego ale ze względu na zawartość majonezu człowiek musi się ograniczyć ;) Każdy na pewno ma swoją wersję tego zacnego sosiku. Ja przedstawię moj przepis, który robię od niepamiętnych czasów i który nigdy długo nie wystoi w lodówce :)    Składniki :  mała śmietana 18 % ( 200 g ) 3-4 łyżki majonezu 4 ząbki czosnku ( najlepiej polskiego) vegeta, chilli, przyprawa do kurczaka, curry, pieprz  Śmietanę i majonez przekładamy do miski, mieszamy. Czosnek obieramy, przeciskamy przez praskę i dodajemy do sosu. Przyprawiamy dając po pół łyżeczki vegety, curry i przyprawy do kurczaka, natomiast pieprzu i chilli dodajemy nie za dużo jakieś 2 szzczypty. Wszystko razem dokładnie mieszamy. *Jeżeli użyjemy czosnku chińskiego, który jest mniej ostry od polskiego należy dodać więcej niż 4 ząbki. Proponuję dodawać po jednym ząbku i próbować czy sos jest już wystarczająco czosnkowy. Smacznego:) 