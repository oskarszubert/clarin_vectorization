Jaką ja już miałam ochotę na taki sosik mmmm..... W końcu " niechciejstwo " przeszło i na nowo zaczynam eksperymentować :) Przepis ten miałam w głowie już dawno temu. A ochoty narobiła mi Domi, która prowadzi bloga " Domi w kuchni ". Jednakże ostatnio przez Święta jadłam dużo wieprzowiny tym razem postawiłam na kurczaka i lekko zmodyfikowałam przepis ale tylko na potrzeby tego co akuratnie posiadałam. A moja inspiracja znajduje się tutaj.    Składniki :  około 400 g piersi z kurczaka 1 marchew 1 cebula 2 łyżki masła lub margaryny zasmażka  sól, pieprz przyprawa do kurczaka  Piersi z kurczaka płukamy pod bieżącą wodą i osuszamy. Kroimy na małe kawałki a najlepiej w kostkę. Oprószamy przyprawą do kurczaka.  W rondlu rozpuszczamy masło i podsmażamy kurczaka aż będzie dobrze podsmażony. W tym czasie cebulę, marchew kroimy w kostkę. Dokładamy do mięsa i wlewamy tyle wody ile chcielibyśmy mieć sosu. Następnie dodajemy jasną zasmażkę. Ilość zależy od tego jaką gęstość sosu byśmy chcieli uzyskać. Proponuję dodawać po trochu. Zawsze jak damy za dużo można rozrzedzić wodą. Całość dusimy pod przykryciem około 30 minut, pamiętając o mieszaniu. Ja po 15 minutach odkryłam i do końca planowanego czasu gotowałam bez przykrycia. Oczywiście pamiętajcie o mieszaniu. Przed podaniem spróbujcie i ewentualnie doprawcie solą i pieprzem. Mojego już nie trzeba było, przyprawa z kurczaka świetnie go doprawiła. Smacznego :) 