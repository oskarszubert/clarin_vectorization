Sezon na persymonę w pełni. W tym roku proponuję muffinki o korzennym smaku, mięciutkie i puszyste mimo, że wierzchy im poopadały po wyjęciu z piekarnika. Przepis z Sweet and savored﻿ Składniki : ( wyszło mi 14 muffin. 12 z foremki blaszkowej i 2 z silikonowych )  1 szklanka mąki ( użyłam tortowej ) 1 szklanka brązowego cukru ( dałam 3/4 szklanki biłego ) 3/4 szklanki mielonych migdałów 1/2 łyżeczki soli 1 łyżeczka sody 3/4 łyżeczki mielonego cynamonu 113 g rozpuszczonego masła 1 szklanka pureez persymony ( zmiksowany miąższ persymony bardzo dojrzałej ) 2 duże jaja 3 łyżki rumu 1 łyżeczka ekstraktu z wanilii ( dałam rumowy ) starta skórka z pomarańczy  Wszystkie suche składniki mieszamy w jednej misce : mąkę, sodę ,sól, cynamon, cukier. W osobnej misce łączymy roztopione masło z puree z persymony. Dodajemy lekko rozbełtane jajka, mieszamy do połączenia składników. Na koniec dodajemy rum, ekstrakt, skórkę. Mokre składniki mieszamy z suchymi tylko do połączenia. Foremki na muffiny wypełniamy do 2/3 wysokości ale spokojnie można trochę więcej. Pieczemy w 175° - 180°C przez 20-25 do tzw.suchego patyczka.  Smacznego :) ﻿﻿﻿ 