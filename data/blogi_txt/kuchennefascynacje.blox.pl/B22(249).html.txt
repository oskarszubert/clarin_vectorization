Powiedziałam memu małżonkowi, że mam świetny przepis dzięki, któremu ze smakiem zje kalafiora ( mężu mój nie przepada za nim ). Nie myliłam się ta rewelacyjna przystawka, zakąska, przekąska﻿ w ogóle nie smakuje jak kalafior. Trochę jakbyśmy jedli jakieś mięsko. Stwierdziliśmy zgodnie, że gdybyśmy nie wiedzieli, że ten nasz poczciwy kalafior tam jest to ciężko byłoby pokapować co jemy. Dla wielbicieli azjatyckich smaków. Przepis z Tego bloga z moimi niewielkimi zmianami.     Składniki na gobi manchurian :   15 różyczek kalafiora najlepiej na taki większy kęs wcześniej ugotowanego al`dente (w oryginale surowy- ja ugotowałam ) 3 łyżki mąki kukurydzianej 5 łyżek mąki uniwersalnej 1/4 szklanki wody 1 łyżeczka mielonego czarnego pieprzu ( pominęłam ) sól, do smaku olej do głębokiego smażenia Mąki łączymy z solą i wodą na jednolitą masę. Musiałam dodać więcej wody,wszystko zależy od tego jakiej mąki użyjemy - każda ma inną chłonność. Ciasto musi być leiste ale zarówno gęste tak żeby trzymało się na kalafiorze. Konsystencja trochę rzadszego budyniu. Kalafior maczamy w cieście i smażymy na rozgrzanym oleju na złoty  kolor. Odsączamy z nadmiaru oleju na papierowym ręczniku. Składniki na sos :  1/2 szklanki posiekanej cebulki dymki ( użyłam szczypiorku ) 2 łyżeczki drobno posiekanej zielonej chilli 1 łyżka posiekanego czosnku 2 łyżeczki drobno posiekanego imbiru 1 łyżka mąki kukurydzianej 1 szklanka wody lub bulionu warzywnego 1 łyżka sosu sojowego 1 łyżka ketchupu 1 łyżka azjatyckiego sosu chilli ( użyłam ketchup z tabasco i pieprzem cayenee ) 1 łyżka oleju roślinnego sól do smaku  Do mąki kukurydzianej dodać wodę. Wymieszać, żeby nie było grudek. Następnie dodajemy sos sojowy, ketchup, chilli sos i sól. Mieszamy. W woku lub rondlu rozgrzewamy łyżkę oleju. Dodajemy czosnek, chilli,dymkę,imbir.Smażymy kilka sekund. Wlewamy mieszaninę mąki i sosów. Mieszamy cały czas aż całość zgęstnieje. Wcześniej usmażonego kalafiora, polewamy sosem, mieszamy delikatnie aż sos " oblepi " różyczki, posypujemy szczypiorkiem, wbijamy wykałaczki, podajemy od razu. Smacznego :) 