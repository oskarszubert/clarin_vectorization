Jak dawno już nie piekłam babki. Przejrzałam przepisy i po konsultacji z zawartością lodówki a także pozostałością dość sporej ilości sera białego, którego data ważności ponaglała do konsumpcji upiekłam właśnie tę babuszkę. Nie nasączałam ją na końcu za wiele sokiem z cytryny gdyż spodziewałam się gości i nie miałam za wiele na to czasu, więc mocno cytrynowa w smaku nie była ( przeważał smak serka ) ale i tak samokowała pysznie. Mi wyszła bardziej wilgotna niż u Oli  ale to dlatego, że użyłam sera quarku dość żadkiego. Zniknęła w trybie natychmiastowym więc myślę, że warto się pokusić o jej upieczenie :) Składniki :   25 dag cukru opakowanie cukru waniliowego 25 dag białego sera 4 jajka 500 g mąki 1,5 łyżeczki proszku do pieczenia kostka masła lub margaryny sok z 1 cytryny aromat cytrynowy ( u mnie bez dałam za to skórkę startą z 1 cytryny ) około pół szklanki wody mineralnej szczypta soli cukier puder do posypania  Jakiś czas przed pieczeniem wyjmujemy masło, jajka i ser ( ser uprzednio zmielony ) aby miały temperaturę pokojową. Następnie masło ucieramy na puszystą masę, dodając stopniowo cukier, cukier waniliowy, sól, aromat, po jednym jajku, zmielony ser. Mąkę mieszamy z proszkiem do pieczenia i dodajemy małymi porcjami do ciasta na przemian z wodą. Wody dodajemy tyle aby ciasto rozrywało się odchodzac od łyżki ( mi akurat poszło pół szklanki wody ). Wylewamy ciasto do wcześniej wysmarowanej i posypanej bułką tartą formy ( najlepsza forma z kominkiem ). Piekarnik nagrzewamy do temp. 180 ° C.  i pieczemy babkę około godziny do tzw. suchego patyczka. Po upieczeniu wyjmujemy z piekarnka, odstawiamy cisato na 10 min. po czym wykładamy na tacę. Po następnych 30 minutach gdy ciasto jest jeszcze lekko ciepłe, nakłuwamy patyczkiem i nasączamy sokiem z cytryny zmieszanym pół na pół z wodą. Po zupełnym ostygnięciu ciasta posypujemy cukrem pudrem. Smacznego :) 