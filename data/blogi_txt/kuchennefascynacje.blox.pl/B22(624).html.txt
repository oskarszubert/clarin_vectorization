Mam koło domu mega dużą porzeczkę czerwoną. Także przygotujcie się na porzeczkowy zawrót głowy na moim blogu w najbliższym czasie, bo dopiero dojrzała i jestem w trakcie jej przetwarzania. Na pierwszy rzut poszedł syrop. Kupujemy ich dużo wiec postanowiłam sama go wytworzyć. Syrop wyszedł przepyszny. Dziś robię kolejne porcje, bo do zimy raczej z tej ilości nie dotrwa, choć mało wcale nie wyszło :) Przepis z bloga Cookieszonki.    Składniki :   1 litr owoców czerwonej porzeczki 1 łyżeczka kwasku cytrynowego 1 litr przegotowanej gorącej wody 1 kg cukru  Porzeczkę oczyszczamy, zalewamy wodą z dodatkiem kwasku cytrynowego. Odstawiamy na 24 godz. Następnie po upływie tego czasu odcedzamy owoce. Sok podgrzewamy, dodajemy cukier, mieszamy aż się rozpuści. Uwaga żeby nie doprowadzić do zagotowania syropu. Gotowy przelewamy do słoiczków, pasteryzujemy 5 minut. Smacznego :) ﻿﻿﻿﻿ 