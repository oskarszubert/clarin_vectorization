Dziś wyjątkowy wpis bo poświęcony akcji " Muffinki dla Mai ". Marysia od urodzenia chora jest na rdzeniowy zanik mięśni (SMA I). Jest to wrodzona choroba nerwowo-mięśniowa, która charakteryzuje się stopniowym zanikiem i osłabieniem wszystkich mięśni. Niestety jest to choroba postępująca i nieuleczalna. Marysi udaje się od półtora roczku każdego dnia osiągać cud w postaci życia. Leczenie Mai jest bardzo kosztowne. ﻿ Jeśli jeszcze nie zdecydowaliście co zrobicie ze swoim 1 % podatku, proszę podarujcie go tej małej kruszynce. ﻿   AKCJA 1% PODATKU DLA MARYSI PINDRAL  PÓŁTORAROCZNEJ DZIEWCZYNKI CHOREJ NA RDZENIOWY ZANIK MIĘŚNI (SMA I)DANE KRS: 0000037904 Cel szczegółowy 1%- 11740 Pindral Maria﻿﻿ Strona Marysi na facebooku Muffinki gruszkowo - imbirowe Jedne z lepszych, godnych polecenia. Wilgotne, aromatyczne, szybkie i łatwe w zrobieniu. Gorąco polecam !!!!!!! Przepis Nigella Lawson z książki " Nigella ekspresowo ".    Składniki : ( na 12 muffinek )  250 g mąki 2 łyżeczki proszku do pieczenia 150 g drobnego cukru ( dałam nieco mniej ) 75 g brązowego cukru trzcinowego i po 1/2 łyżeczki do posypania każdej muffinki ( na wierzchu już nie posypywałam ) 1 łyżeczka mielonego imbiru 140 ml kwaśnej śmietany 125 ml oleju roślinnego 1 łyżka miodu 2 jaja 1 duża gruszka  Gruszkę obieramy i kroimy w niewielką kostkę. W jednej misce mieszamy mąkę, cukry, proszek do pieczenia, imbir. W drugiej śmietanę, olej, miód i jaja. Zawartość obu misek łączymy razem za pomocą łyżki lub drewnianej szpatułki do połączenia składników. Na koniec dosypujemy gruszkę. Mieszamy.  Napełniamy foremki wyłożone papilotkami. Każdą posypujemy  po wierzchu 1/2 łyżeczki brązowego cukru ( jak pisałam wcześniej nie robiłam tego ). Pieczemy w 200°C przez 20 minut. Do suchego patyczka. Smacznego :) 