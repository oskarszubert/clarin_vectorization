Ostatnio Gosia w Moich Ekspresjach Kulinarnych kusiła mnie sosem koperkowym. W jednym z ostatnich wpisów na swoim blogu podała bardzo smaczną propozycję obiadu : szwedzkie pulpeciki właśnie w sosie koperkowym. Samo danie bardzo pyszne, delikatne, sosik - palce lizać :) Gorąco polecam :)    Składniki :  40 dag mięsa wołowo - wieprzowego 1/2 startej na tarce o drobnych oczkach cebuli 1 jajko 1 łyżka musztardy łyżka kwaśnej śmietany 1 mała czerstwa bułka lub ugotowany nieduży ziemniak około 1/ 2 szklanki mleka ( dałam mniej tyle, żeby byłka nasiąkła ) sól, pieprz  Bułkę namaczamy w mleku, pozostawiamy do nasiąknięcia. Resztę składników łączymy razem. Dodajemy odciśniętą bułkę, wyrabiamy mięso na gładką masę. Formujemy niewlekie pulpeciki. Smażymy na średnim ogniu  ( można upiec w piekarnikiu ). Składniki na sos :   1 i 1/2 szklanki bulionu 4 łyżki kwaśnej śmietany 1 łyżeczka musztardy 1/2 pęczka świerzego posiekanego koperku 1/2 cebuli 1 łyżka mąki ( dałam łyżeczkę mąki ziemniaczanej ) sól, pieprz  Cebulę kroimy w drobną kostkę, podsmażamy na niewielkiej ilości tłuszczu. Z bulionu odlewamy 1/4 szklanki, resztę wlewamy do cebuli. Doprowadzamy do wrzenia. Śmietanę hartujemy z niewielką ilością gorącego bulionu, wlewamy i mieszamy. Do 1/4 odlanego bulionu dodajemy łyżkę mąki, dobrze mieszamy, żeby nie było żadnych grudek. Dodajemy do całości, mieszamy. Kolejno dokładamy musztardę, koperek, sól, pieprz do smaku. Pulpeciki polewamy sosem. Mogą być dodatkiem do ziemniaków, ryżu jednak najlepiej smakują same z sosem :) Smacznego :) Przepis bierze udział w akcji : Ekspresowo w kuchni 