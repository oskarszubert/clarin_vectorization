Mało jest  słodkich wypieków z dodatkiem mąki razowej, które mi smakują. Te muffinki są jednak wyjątkiem. Wpasowały się bardzo dobrze w moje, mojego męża a także gości gusta smakowe. Bardzo dużo smaku daje tu dodatek orzechów i czekolady. Zdrowo i smacznie :) Przepis z bloga Mirabelkowy blog.    Składniki : ( na około 16 babeczek )  150 g mąki pszennej 75 g mąki razowej 50 g płatków owsianych 1 czubata łyżeczka sody 100 g cukru 2 duże jajka 125 g stopionego masła lub oleju pół szklanki naturalnego jogurtu, maślanki lub kefiru około 400 g cukinii 150 g posiekanej gorzkiej czekolady 60 g posiekanych orzechów włoskich ( ja dałam nerkowce i migdały bo to miałam akurat na stanie kuchni ale włoskie pasowałyby tu najbardziej )  Cukinię ścieramy na tarce o drobnych oczkach, wrzucamy na durszlak, odstawiamy. Czekoladę i orzechy siekamy na mniejsze kawałki. W jednej misce mieszamy suche składniki : mąki, płatki, sodę, cukier. W drugiej mokre : jaja, olej lub masło, jogurt. Zawartość miski z suchymi składnikami przekładamy do miski z mokrymi. Mieszamy łyżką do połączenia składników.  Cukinię odciskamy z nadmiaru wody ale jak pisze Mirabelka bez przesady, żeby nie była za sucha. Dodajemy do masy, mieszamy. Na koniec dorzucamy orzechy i czekoladę, znowu mieszamy. Ciasto przekładamy do foremek do 2/3 ich wysokości. Pieczemy w 180°C przez 25-30 minut do tzw. suchego patyczka. Ja nie robiłam polewy czekoladowej, nie miałam czasu ale pasowałaby świetnie. Także jeśli dysponujecie większą ilością czasu koniecznie zróbcie. Następnym razem na pewno tak postąpię :) Smacznego :)                ﻿﻿﻿﻿﻿ 