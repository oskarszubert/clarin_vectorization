W oryginalnym przepisie powidła ale ja wolę dżemy więc postanowiłam zrobić własnie dżem. Woda różana dla mnie jest słabo wyczuwalna prawie wogóle tak więc pod koniec dorzuciłam więcej kardamonu. Nie muszę chyba pisać, ze go uwielbiam. Także dżem w większości śliwkowo - kardamonowy, przepyszny. Przepis z bloga Tak sobie pichcę....     Składniki :   1 kg śliwek ( waga po wypestkowaniu ) cukier jasny trzcinowy ( niekoniecznie, do smaku, kto jak słodkie dżemy lubi ja sypnęłam trochę na oko, niedużo bo śliwki były słodkie ) 3 łyżki wody różanej 3/4 łyżeczki kardamonu ( dałam 1,5 łyżeczki ) szczypta cynamonu Śliwki przekładamy do garnka wraz z wodą różaną stawiamy na średni ogień pilnując żeby nic się nam nie przypaliło od czasu do czasu mieszając. Kiedy śliwki puszczą sok zasypujemy je cukrem ( jeśli używamy ) i dodajemy pozostałe składniki. Po zmięknięciu owoców blenderujemy całość ( Niekoniecznie ja tak sobie przyśpieszam proces szybszej produkcji dżemu. Jeśli nie chcemy rozdrabniać owoców  smażymy tak długo aż same się rozpadną ) i smażymy do uzyskania odpowiedniej dla nas konsystencji. Gotowy przekładamy do wysterylizowanych wcześniej słoików, zakręcamy i pasteryzujemy jeszcze 15 minut. Smacznego :) ﻿ 