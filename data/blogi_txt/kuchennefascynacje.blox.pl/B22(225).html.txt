Świetny pomysł na gulasz. Szybko się robi ale trzeba pilnować żeby kapusta się nie przypaliła a ziemniaki nie rozgotowały. Niestety ja nie dopilnowałam i po wymieszaniu rozdrobniły się. Co jednak nie zmienia faktu, że danie to jest naprawdę przepyszne. Przepis z gazetki " Przyślij przepis 02/2010 " Składniki :   5-6 średnich ziemniaków 2 cebule 15 dag kiszonej kapusty ( dałam pół małej główki świeżej ) łyżka koncentratu pomidorowego sól, pieprz woda 2-3 suszone grzyby ( pominęłam ) 2 łyżki kwaśnej śmietany olej   Jeśli używacie grzybów to oczyszczamy je i moczymy w wodzie. Ziemniaki obieramy i kroimy jak frytki. Cebulę obieramy kroimy w kostkę, świeżą kapustę szatkujemy ( kiszoną siekamy ). W rondelku rozgrzewamy olej, wrzucamy cebulę i smażymy na złoty kolor. Wkładamy ziemniaki, podsmażamypo czym dodajemy kapustę oraz koncentrat. Mieszamy, podlewamy niewielką ilością wody ( dałam do połowy wysokości kapusty ). Grzyby odciskamy, kroimy i dodajemy do reszty. Dusimy pod przykryciem na niewielkim ogniu aż ziemniaki będą miękkie, pamiętając o dość częstym mieszaniu. Doprawiamy do smaku solą i piprzem. Dla ostrości można doprawić chilli. Smacznego :) Przepis bierze udział w akcji : Ekspresowo w kuchni 