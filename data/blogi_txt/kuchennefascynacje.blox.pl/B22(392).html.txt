Mięciutkie, pachnące Świętami mało słodkie dlatego koniecznie trzeba zrobić krem na wierzch lub polukrować wtedy są idealne. Przepis z bloga Sto kolorów kuchni.     Składniki : ( na 12 sztuk )  250 g mąki pszennej 2 łyżeczki proszku do pieczenia 1/2 łyżeczki sody oczyszczonej 50 g miodu 200 ml mleka 90 g oleju 1 jajko 2 łyżeczki przyprawy do piernika ( u mnie domowa przyprawa do piernika )  Krem : ( nie robiłam kremu bo nie miałam mascarpone, zrobiłam lukier z kremówką ale polecam zrobić będzie idealnie pasował. )  250 g serka mascarpone 50 g cukru pudru 2 łyżeczki przyprawy do piernika  W jednej misce łączymy : mąkę, sodę, proszek do pieczenia, przyprawę do piernika. W drugiej mleko, miód, jajo, olej. Zawartości obu misek łączymy. Mieszamy tylko do połączenia składników - mieszałam plastikową łopatką. Przekładamy do foremek do 3/4 wysokości.  Pieczemy w temp. 190°C przez około 20 minut do tzw. suchego patyczka. Odstawiamy do ostygnięcia. Cukier i ser miksujemy razem z przyprawą do piernika. Za pomocą szprycy nakładamy na wierzch muffinek. Smacznego :) ﻿﻿ 