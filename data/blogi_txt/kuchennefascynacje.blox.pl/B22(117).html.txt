Łatwe i szybkie w przygotowaniu ale trzeba zaznaczyć,ze jeszcze szybciej znika niż się je robi. Puszyste, delikatne, idealnie wyważona słodycz. Po prostu pycha, reszta słów zbędna. Przepis z bloga Mysi Pieczarka Mysia :)    Składniki :   200 ml maślanki truskawkowej ( ja nie dostałam truskawkowej więc dodałam zwykłej ) 2 szklanki mąki 1/2 szklanki cukru 2 jaja 2 i 1/2 łyżeczki proszku do pieczenia 1/3 szklanki oleju 1 opakowanie cukru waniliowego ( u mnie cukier z prawdziwą wanilią 16 g ) 250-300 g truskawek ( zużyłam nieco więcej ) 2 łyżki dżemu truskawkowego do glazury  Mąkę wraz z proszkiem do pieczenia przesiewamy. Maślankę mieszamy razem z olejem. Jaja z cukrem i cukrem waniliowym ubijamy na puszystą pianę. Kolejno dodajemy partiami przesianą mąkę na przemian z maślanką wymieszaną z olejem. Miksujemy do momentu aż masa będzie gładka i jednolita. Ciasto wylewamy do tortownicy o średnicy około 22 cm wcześniej wysmarowanej masłem i posypanej delikatnie mąką lub wykładamy papierem do pieczenia. Na wierzchu układamy truskawki. Wstawiamy do piekarnika nagrzanego do 180°C. Pieczemy 30 minut do suchego patyczka.U mnie nieco dłużej się piekł ( jakieś 10-15 minut dłużej ). Po upieczeniu ciasto wyjmujemy i czekamy aż ostygnie. Gdy będzie już zimne możemy przystąpić do zrobienia glazury. Dżem miksujemy żeby miał jednolitą konsystencję. Ja swój roztarłam w kubeczku za pomocą łyżki. Następnie podgrzewamy w mikrofali ( około 1-1,5 minuty ) lub w rondelku na kuchence aż zrobi się płynny. Za pomocą pędzelka smarujemy wierzch i boki ciasta. Smacznego :) ﻿﻿ 