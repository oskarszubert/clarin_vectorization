Na niedzielne, mroźne popołudnie nie ma to jak ogrzać się przy kubeczku aromatycznej kawki z bitą śmietaną. A, że w lodówce mam nadmiar mleka kokosowego, wymyśliłam sobie kawę kokosową. Cudowna ale tylko dla wielbicieli mocnej nuty kokosu. Składniki : ( na jedną porcję )  2 łyżeczki kawy ( ilość taka jaką pijemy zazwyczaj ) pół szklanki wrzątku pół szklanki mleka kokosowego bita śmietana lub spienione mleko łyżeczka cukru ( tyle ile zazwyczaj słodzimy ) łyżeczka wiórków kokosowych Wiórki kokosowe podprażamy na suchej patelni aż uzyskają złoty kolor.  Kawę zaparzamy połową szklanki wrzątku, dolewamy mleko kokosowe. Jeśli słodzimy to robimy to teraz, mieszamy. Na wierzch dodajemy bitą śmietanę, posypujemy wiórkami kokosowymi. Smacznego :) Przepis bierze udział w akcji : Kawowy tydzień 