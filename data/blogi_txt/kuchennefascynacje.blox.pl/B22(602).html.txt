To danie jest tak proste i szybkie, że zanim się o obejrzymy obiad będzie już stał na stole. Trzy składnikowe, chyba, że zdecydujecie się na natkę pietruszki ( którą oczywiście polecam dodać ) to będą cztery składniki ;) Pancetta powoduje, że nie trzeba tu nic więcej. Proste, szybkie i smaczne :) Przepis Nigelli Lawson z książki " Nigella gryzie "     Składniki :  2 łyżki czosnkowej oliwy z oliwek 250 g pancetty lub boczku albo bekonu ( koniecznie słone ) 250 g linguine ( u mnie spagetti ) Piekarnik rozgrzewamy do 240°C. Pancettę kroimy w niezbyt dużą kostkę. Jeśli macie ją w jednym kawałku ze słoniną to odetnijcie słoninę i  odłużcie na bok. Ja kupuję już pociętą w kostkę dlatego słoniny już nie dodaję. Wstawiamy wodę na makaron. Do naczynia żaroodpornego wlewamy oliwę, dodajemy słoninę i pancettę. Mieszamy całość aby oliwa pokryła pancettę.  Kiedy woda na makaron zagotuje się wrzucamy makaron a żaroodporne naczynie do piekarnika. Pancetta spędzi w piekarniku tyle czasu ile będzie gotował się makaron czyli jakieś 10 minut. Kiedy makaron ugotuje się al`dente odlewamy 1/2 szklanki wody w której się gotował a resztę odcedzamy. Naczynie z pancettą wyjmujemy z piekarnika, ( czasem trzymam nieco dłużej w piekarniku aż ładnie się zezłoci )wyciągamy słoninę,﻿ przekładamy do niego makaron, mieszamy a jeśli jest potrzeba dolewamy odlaną wcześniej wodę. Zawsze dolewam całą. Przed podaniem można posypać świeżą natką pietruszki. Smacznego :) 