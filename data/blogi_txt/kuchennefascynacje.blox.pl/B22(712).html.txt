Smaczna i pożywna. Podsmażony boczek nadaje charakteru zupie. Jeśli jeszcze nie jedliście z pora, polecam :) Przepis z bloga flowerek.com-moje gotowanie.    Składniki :   3 duże pory ( tylko białe części, dałam 2 ) 3 średniej wielkości ziemniaki 1 cebula 2łyżki oleju 2 łyżki masła 1 litr bulionu 20 dag wędzonego boczku 1 łyżka creme legere lub śmietany 18% ( u mnie śmietana ) sól, pieprz szczypta gałki muszkatołowej ewentualnie natka pietruszki  Pora oczyszczamy, tniemy w cienkie półtalarki lub plasterki. Ziemniaki i cebule kroimy w kostkę.  W garnku rozgrzewamy masło. Wrzucamy cebulę i pora i podsmażamy aż się zeszklą. Dokładamy ziemniaki, podsmażamy chwilę. Dolewamy bulion. Gotujemy ażwarzywa zmiękna. Boczek kroimy w kostkę. Podsmażamy na patelni aż będzie chrupiący i rumiany. Odsączamy z tłuzczu. Kiedy warzywa zmiękną doprawiamy zupę gałką, solą i pieprzem. Miksujemy. Dodajemy śmietanę, ponownie zagotowujemy. Zupę podajemy z posypanym po wierzchu boczkiem i grzankami. Smacznego :) ﻿ ﻿ 