W końcu i nareszcie kupiłam nową gofrownicę. Trochę mi zeszło ale już jest z nami, mam nadzieję, że szybko się nie spali ;) No teraz możecie oczekiwać inwazji gofrowej bo dawno ich nie jedliśmy  a uwielbiamy i teraz będziemy zajadać się do znudzenia ;) Dziś tradycyjne gofry, nie za słodkie więc spokojnie można dodać więcej cukru. Można je podawać również z wytrawnymi dodatkami. Przepis znaleziony Tutaj.     Składniki : ( na 10 sztuk )   2 szklanki mąki ( użyłam tortowej ) 2 jaja 2 szklanki mleka 3 łyżki cukru 2 łyżki oleju roślinnego 3/4 łyżeczki soli 1 łyżeczka proszku do pieczenia   W misce mieszamy mąkę, sól, proszek, cukier. Dodajemy jajko, olej, mleko, miksujemy na gładką masę. Gofrownicę smarujemy olejem, rozgrzewamy do pożądanej temperatury ( mi najlepiej smaży się na 4 ) wylewamy ok 1/3 szklanki ciasta lub według zaleceń producenta. Smażymy na złoty kolor. Smacznego :) ﻿ 