Nigdy nie myślałam, że kombinacja mleka skondensowanego i makaronu będzie świetnym połączeniem aż do momentu kiedy natknęłam się na przepis Nigelli. Naprawdę bardzo smaczna zapiekanka, mało składników, prosta i szybka w przygotowaniu. Polecam !!!! :) Przepis Nigella Lawson z książki " Nigella ekspresowo "    Składniki :   250 g makaronu rurki 250 g sera cheddar lub red leicestera ( u mnie zwykły żółty, który wymieszałam z pikantnymi przyprawami ) 250 g niesłodzonego mleka skondensowanego 2 jaja szczypta świeżo startej gałki muszkatołowej sól, pieprz  Makaron gotujemy al`dente. Piekarnik rozgrzewamy do 220°C. Makaron po ugotowaniu odsączamy z wody. Ser trzemy na tarce o dużych oczkach. Mleko i jaja mieszamy razem w misce, dodajemy ser, mieszamy (Można to wszystko zmiksować w malakserze). Doprawiamy solą, pieprzem i gałką.  Tak gotowym sosem zalewamy makaron, mieszamy. Przelewamy do płytkiego, szerokiego naczynia o średnicy około 25 cm. Wstawiamy do piekarnika. Zapiekamy 10-15 minut aż zrumieni się na wierzchu. Smacznego :) 