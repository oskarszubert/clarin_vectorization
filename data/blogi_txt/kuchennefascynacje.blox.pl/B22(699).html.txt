Zawsze byłam ciekawa jak on smakuje. Nigdzie w sklepach zarówno w Polsce jak i za granicą nie mogłam go znaleźć. Aż pewnego pięknego dnia wchodzę Na blog Moje wypieki   i JEST!!!!!!!! :) Domowy golden syrup. W zeszłym tygodniu zrobiłam i mam już swój własny. Do tej pory używałam zamiennika, płynnego miodu ale to nie to samo. A już jutro jadalny prezent w którym jednym z głównych składników jest właśnie golden syrup.    Składniki : ( z podanych skałdników wychodzi około 1 L syropu, ja zrobiłam z połowy )  200 g cukru 50 g wody  W dość głębokim garnku z grubym dnem zagotowujemy cukier z wodą na średniej mocy palnika. Gotujemy do momentu aż cukier się skarmelizuje. Całosć powinna być rzadka i mieć ciemnozłoty kolor ( należy uważać aby nie przypalić karmelu, gdyż nada to gorzkiego posmaku ). Zdejmujemy z palnika. Pozostałe składniki :  1 kg cukru 600 g wrzącej wody 2 łyżki soku z cytryny  Bardzo ostrożnie dodajemy do gorącego karmelu wrzącą wodę ( należy być naprawdę baaardzo ostrożnym- reakcja będzie prawie wybuchowa ! ). Kiedy dodamy już całą wodę dosypujemy cukru i dodajemy sok z cytryny. Mieszamy, gotujemy na minimalnym ogniu 45 minut w celu zgęstnienia :). Pamiętajmy, że jeszcze ciepły syrop będzie dość płynny, zgęstnieje po wystygnięciu. Jednak jeśli będzie za mało gęsty tak jak w moim przypadku wystarczy znowu trochę go pogotować. Jeśli zaś będzie za gęsty wystarczy dodać gorącej wody i wymieszać. Tak przygotowany syrop ( wystygnięty ) przelewamy do butelek, słoiczków i przechowujemy w szafce w temp. pokojowej. Smacznego :) 