Biszkoptowy spód, maślankowy krem co nie ukrywam było dla mnie nowością - trochę za słodki jak dla mnie. Mniej cukru i byłby idealny. Z duuuużą ilością świeżych owoców. Dość łatwy w wykonaniu. Przepis Anny Olson z programu " Sugar "  Składniki na biszkopt :  3 jaja 1/2 szklanki cukru 1/3 szklanki mąki uniwersalnej ( u mnie pszenna ) 1 i 1/2 łyżki mąki kukurydzianej 1/4 łyżeczki proszku do pieczenia 1/4 łyżeczki soli 1/4 szklanki roztopionego masła 1/2 łyżeczki ekstraktu waniliowego  Syrop : 1/4 szklanki cukru 1/4 szklanki wody 1 łyżka soku z cytryny Krem :  2/3 szklanki cukru 1/4 szklanki skrobi kukurydzianej 1 i 1/2 szklanki maślanki 6 łyżek soku z cytryny 1 żółtko 1 łyżka niesolonego masła 1 łyżeczka skórki z cytryny 5-6 pociętych w ósemki nektarynek 1 szklanka malin, jagód, czerwonej porzeczki ( dałam mniej ) 1/4 szklanki dżemu morelowego lub galaretki jabłkowej ( użyłam dżemu pomarańczowego )  Nad kąpielą wodną ( woda pod miską ma się delikatnie gotować) w metalowej misce za pomocą trzepaczki ubijamy jaja z cukrem do momentu aż zrobią się ciepłe. Następnie ściągamy miskę z kąpieli wodnej i za pomocą miksera ubijamy je na puszystą masę.  Mąkę, sól, proszek przesiewamy. Dosypujemy na raz do jaj i miksujemy na wolnych obrotach, tylko do momentu wmieszania mąki. Do masła dolewamy ekstrakt waniliowy i również dodajemy na raz, wymieszać na wolnych obrotach do połączenia. Ciasto przekładamy do tortownicy o średnicy 22-23 cm wysmarowanej masłem lub olejem i obsypanej cukrem. Pieczemy w 175°C przez 18-20 minut aż przy naciśnięciu będzie sprężyste. Po upieczeniu ciasto wyjmujemy z piekarnika,odstawiamy do ostygnięcia. Środek zagłębi się nieco, bez obaw tak własnie ma być. W tym " dołku " będzie krem. Kiedy biszkopt się piecze przygotowujemy syrop. Wszystkie składniki syropu mieszamy. Wstawiamy na gaz, doprowadzamy do wrzenia, dusimy 5 minut. Studzimy. Krem  Mąkę i cukier mieszamy w garnku. Osobno maślankę mieszamy z sokiem z cytryny i dodajemy do mąki i cukru. Mieszamy. Dokładamy żółtko, mieszamy. Wstawiamy na średni ogień. Doprowadzamy do wrzenia i cały czas mieszamy aż całość zgęstnieje ( potrwa to 7-9 minut - u mnie nieco dłużej ). Konsystencja ma być nieco rzadkiego budyniu. Zdejmujemy z ognia, dodajemy masło i skórkę z cytryny, mieszamy. Przykrywamy wierzch folią spożywczą tak by dotykała kremu i odstawiamy do ostygnięcia. Ostudzony biszkopt nasączamy syropem - zużyłam niewiele jest na tyle cienki, że w połączeniu z kremem nasączania właściwie nie potrzebuje. We wgłębienie w biszkopcie nakładamy krem a na nim układamy owoce. Owoce smarujemy rozpuszczoną na małym ogniu lub w mikrofali galaretką lub dżemem. Ciasto przechowujemy w lodówce. Smacznego :) 