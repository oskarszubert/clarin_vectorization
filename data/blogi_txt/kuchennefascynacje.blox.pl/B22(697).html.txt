Na wstępie od razu przepraszam Was za moją zmniejszoną aktywnośc w ostatnich dniach na waszych blogach. Nie najlepiej ostatnio się czuję i mało czasu spędzam przed komputerem. Teraz moim najlepszym miejscem jest kanapa i kocyk :) Ale jak tylko mi przejdzie obiecuję nadrobić zaległości :) Dziś zupa idealna na nadchodzącą zimę, pożywna, rozgrzewająca. Przepis Rachel Allen z programu " Ulubione potrawy Rachel "    Składniki :   pętko chorizo puszka białej fasoli oliwa marchew ziemniak cebula 2 ząbki czosnku 2 pory ( białe części, u mnie 1 większy ) 750 ml bulionu sól, pieprz natka pietruszki  Oliwę rozgrzewamy w rondlu ( ok łyżki ). Marchew, ziemniaka i cebulę kroimy w kostkę. Pora w krążki lub pół krążki. Ziemniaki, cebulę, marchew wrzucamy na rozgrzaną oliwę. Zcieramy czosnek, dodajemy, mieszamy. Kolejno dokładamy pora. W miarę potrzeb dolewamy oliwę, warzywa nie mogą być suche. Chwilkę podsmażamy. Chorizo kroimy w plastry, dorzucamy do garnka. Przykrywamy, dusimy 10minut na wolnym ogniu. Po tym czasie dolewamy bulion i odsączona fasolę. Całość zagotowujemy. Gotujemy 5 minut. Doprawiamy według potrzeb solą i pieprzem, posypujemy natką pietruszki. Smacznego :) 