Nie wiem jak Wy ale ja lubię sobie doprawić herbatę. Bardzo rzadko ją pijam dlatego jak już to musi być wyjątkowa :) Dziś prezentuję syrop korzenny imbirowy, który przeszedł moje najśmielsze oczekiwania. Jest lepszy niż sobie wyobrażałam ba jest genialny. Dzięki niemu tygodniowe wypijanie herbat powiększyło się :) Herbata pachnie i smakuje korzennymi przyprawami...ech cudowne doznania dla mojego podniebienia. Jeśli lubicie takie korzenne smaki to naprawdę gorąco polecam !!!! Przepis z bloga Bea w kuchni :)    Składniki :   60-80 g świeżego imbiru ( Bea pisze,że można dodać więcej jeśli chcemy uzyskać bardziej intensywny syrop ale ja myśle, ze ta ilość w zupełności wystarczy ) 2 laski cynamonu 4-5 ziarenek czarnego pieprzu lub ziela angielskiego ( u mnie ziele ) 2 goździki 1/2 gałki muszkatołowej ( nie miałam całej gałki i zgodnie z zaleceniami Bei dodałam pół płaskiej łyżeczki gałki w proszku . W zupełności wystarczy ta ilość, można dodać mniej jak kto woli ) 1 łyżka kwiatu gałki muszkatołowej ( suszona osnówka ) ( nie miałam, pominęłam ) 250 ml wody 240 g jasnego cukru trzcinowego ( może być zwykły )  Za pomocą łyżeczki lub nożyka obieramy imbir, kroimy go w plastry. Umieszczamy w rondelku z resztą składników. Stawiamy na gaz, i podgrzewamy aż cukier całkowicie się rozpuści. Następnie zagotowujemy całość i gotujemy na wolnym ogniu około 5-10 minut. Przykrywamy i gotujemy jeszcze przez 20- 30 minut. Od czasu gotowania zależy intensywność syropu. Po tym czasie całość przecedzamy, zlewamy do słoików lub butelek, szczelnie zamykamy i przechowujemy w lodówce. Po ostygnięciu zgęstnieje. Ja dodaję niecałą łyżkę syropu do herbaty. Pycha :) ﻿ ﻿ 