Tort bardzo smaczny choć masa mocno słodka. Pyszna ale słodka, wyraźnie kawowa. Jeśli nie lubicie bardzo mocnych słodkości i jak ja szybko się zasładzacie to warto skorzystać z przepisu na biszkopt. Rewelacyjny !!!! Z orzechami i nutą kawy. Bez problemowo się piecze. Śpieszyłam się i nie doczytałam dokładnie jak i co po kolei. Znowu zrobiłam na odwrót a mimo to się udał. Nie wymaga nasączania. Spokojnie można go upiec jako osobne ciacho bez kremu. Jednak mimo słodkiej masy znikł ekspresowo a niektórzy sięgali po 2, 3 kawałki na jednym posiedzeniu :) Przepis Nigella Lawson " Kuchnia. Przepisy z serca domu " Składniki na biszkopt :   50 g kruszonych orzechów włoskich  225 g miałkiego cukru 225 g masła 200 g mąki pszennej ( przesiałam ) 4 łyżeczki rozpuszczalnego espresso 2 i 1/2 łyżeczki proszku do pieczenia 1/2 łyżeczki sody oczyszczonej 4 jajka 1-2 łyżki mleka 2 metody : przy użyciu malaksera i bez : Orzechy wraz z cukrem wkładamy do malaksera, mielimy na orzechowy pył. Dodajemy masło, mąkę, espresso, proszek do pieczenia, sodę, jajka i miksujemy wszystko na gładką masę. Przez kominek malaksera dolewamy mleko, miksując pulsacyjnie ciasto powinno mieć konsystencję lekko leistą ale dość gęstą - ja już nie dolewałam więcej mleka. Druga metoda przy użyciu miksera. Orzechy tłuczemy wałkiem jak najdrobniej i mieszamy z resztą sypkich składników ( oprócz cukru ). Masło ucieramy z cukrem. Kolejno na przemian dodajemy po jednym jajku i partią sypkich składników. Na koniec wlewamy mleko, mieszamy aż składniki się połączą. Ciasto wlewamy do okrągłych foremek o średnicy 20 cm ( u mnie ok 23 cm ) wcześniej wysmarowanych masłem i wyłożonych papierem do pieczenia. Pieczemy w temp. 180°C przez 25 minut aż biszkopt wyrośnie i będzie sprężysty przy delikatnym nacisku. Wyjmujemy, odstawiamy do ostygnięcia. Składniki na krem :  350 g cukru pudru 175 g miękkiego masła 2 i 1/2 łyżeczki rozpuszczalnego espresso wymieszane z 1 łyżką wrzątku orzechy włoskie do dekoracji ( pominęłam )  W malakserze : Wsypujemy cukier do malaksera chwilę mieszamy pulsacyjnie żeby rozbić grudki, dodajemy masło, miksujemy na gładki krem. Na koniec dodajemy gorące espresso, mieszamy. Ręcznie : Cukier puder przesiewamy. Ucieramy z masłem mikserem lub ręcznie na gładki krem. Kolejno dodajemy gorące espresso, mieszamy aż składniki się połączą. Na jednym blacie biszkoptowym ( odwróconym po wyjęciu z blaszki ) rozsmarowujemy połowę masy, przykrywamy drugim blatem i resztę kremu rozsmarowujemy na wierzchu. Dekorujemy połówkami orzechów. Smacznego :) 