Bardzo prosta i szybka sałatka. Pierwszy raz zrobiłam i jadłam z ryżem ale muszę powiedzieć, że smakuje wyśmienicie. Na pewno jest to jeden z przepisów, które można śmiało przygotować na Święta. Przepis wyszukany tutaj.    Składniki :  2 woreczki ryżu puszka kukurydzy puszka groszku puszka czerwonej fasoli ( u mnie bez ) puszka tuńczyka w sosie własnym ( dałam w oleju ) 2 cebule majonez sól, pieprz  Ryż gotujemy, pozostawiamy do ostygnięcia. Tuńczyka odciskamy, przekładamy do miski. Kolejno dodajemy kukurydzę, fasolę i groszek, które wcześniej zostały odsączone z zalewy ( można je przelać wodą, ja tego nie robiłam ale w przypadku fasoli ten zabieg jest wskazany ). Następnie tniemy na kostkę cebulę, którą dorzucamy do reszty wraz z przestygniętym ryżem. Doprawiamy solą, pieprzem i konczymy całe dzieło dodając majonez ( ja dałam 3 czubate łyżki ). Smacznego :) 