Rozgrzewająca bo pikantna ale pikanteria świetnie wyważona. To taka zimowa zupa. Bardzo smaczna, dużo kiełbasy w środku, syta. Zrobiłam cały gar :) przepis Donny Hay.    Składniki : ( na 4 porcje )  2 łyżki oliwy 1 cebula 2 ząbki czosnku zmiażdżone 300 g chorizo 1/2 łyżeczki płatków chilli 200 g soczewicy (użyłam czerwonej ) 2 puszki, każda po 400 g posiekanych pomidorów 1 litr bulionu z kurczaka ( u mnie warzywny ) sól morska, pieprz Grzanki do podania  Chorizo kroimy w plasterki.O cebuli nie było mowy jak więc ja ją pokroiłam w kostkę. W rondlu rozgrzewamy oliwę. Wrzucamy cebulę, chorizo, czosnek i chilli w płatkach. Podsmażamy przez 8-10 minut lub do momentu aż cebula zmięknie a kiełbasa nabierze złotego koloru. Następnie dokładamy soczewicę, pomidory, bulion, solimy pieprzymy. Doprowadzamy do wrzenia i gotujemy 15 minut aż soczewica będzie miękka. Podajemy z grzankami. Smacznego :) ﻿﻿﻿ 