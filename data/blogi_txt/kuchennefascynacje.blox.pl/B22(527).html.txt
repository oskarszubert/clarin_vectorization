Zdecydowanie najlepsze domowego wyrobu jakie do tej pory jadłam. Pysznie mleczno - kokosowy - wafelkowy smak a do tego w samym środku okazały migdał mmm rozpływa się w ustach. Słodkie ale nie do przesady takie akurat na słodką zachciewajkę. Rafaello to robię już od kilku lat i za każdym razem zbieram za nie pochwały :) Przepis dostałam od mojej przyjaciółki Agi, Ona  wyszukała gdzieś w internecie :) Zachęcam do ulepienia :)    Składniki : 10 dkg wiórek kokosowych do obtoczenia  10 dkg wiórek kokosowych do środka  kostka masła  szklanka cukru  1/2 szklanki wody  25 dkg mleka w proszku  2 płatki wafli  całe migdały   Wodę zagotowujemy i rozpuszczamy w niej cukier. Odstawiamy do przestudzenia. Po ostudzeniu wlewamy do miski i dodajemy do niej pozostałe składniki : pokruszony wafel, masło, mleko, 10dkg kokosu. Mieszamy do połączenia wszystkich składników. Tak powstałą masę odstawiamy do lodówki na 30 min. W międzyczasie sparzamy migdały wrzątkiem i obieramy ze skórek. Po pół godzinie wyjmujemy masę z lodówki ( można trzymać dłużej do momentu kiedy mamy czas na lepienie ) ,formujemy kulki i wkładamy migdał do środka, następnie obtaczamy w wiórkach kokosowych.   Smacznego :) 