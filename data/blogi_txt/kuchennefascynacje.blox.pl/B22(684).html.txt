Bardzo lubię makaronowe zapiekanki są syte, łatwe, szybkie w przygotowaniu a przede wszystkim bardzo smaczne. Dziś proponuję zapiekankę, którą można zrobić w każdej chwili gdyż składniki z jakich się składa zazwyczaj posiadamy w lodóce. Naprawdę bardzo smaczna, warta wypróbowania. Przepis spisałam z internetu, niestety nie mogę znaleźć źródła. Jak tylko odnajdę uzupełnię te braki :)    Składniki :   makaron ( w przepisie użyto nitek, ja dałam kolanka, natomiast ilość zależy od nas samych jak również od wielkości  naczynia do zapiekania. Ja użyłam jakieś 200 g ) 4 jajka 2 łyżki kwaśniej śmietany 4 łyżki startego żółtego sera mały słoiczek koncentratu pomidorowego łyżeczka suszonego tymianku sól, pieprz łyżka oleju  Makaron gotujemy w osolonej wodzie al`dente. Formę żaroodporną smarujemy olejem. Śmietanę, koncentrat, jajka i przyprawy mieszamy w misce. Dodajemy ser znowu dokładnie mieszamy. Makaron przekładamy do naczynia żaroodpornego lub innej formy, zalewamy całość wcześniej przygotowaną masą. Zapiekamy w temp. 180°C przez 15-20 minut. Smacznego :) 