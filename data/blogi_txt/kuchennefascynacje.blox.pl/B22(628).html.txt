Fajna kombinacja szarlotki z dodatkiem gruszek. Cóż tu pisać. Ciacho pyszne, znikło w mgnienia oka. Przepis z bloga Sto kolorów kuchni﻿    Składniki :  550 g mąki pszennej 250 g masła lub margaryny ( w przepisie jest o temp. pokojowej ja dałam zimne z lodówki z racji, że dodajemy je do kruchego ciasta a podstawą jest zimne masło ) 4 jaja 4 łyżki cukru waniliowego ( najlepiej domowego ) 1,5 łyżeczki proszku do pieczenia 1-2 łyżki śmietany ( nie miałam śmietany ani jogurtu więc dodałam około 3 łyżek mleka ) 1,5 kg jabłek ( waga po obraniu i wycięciu gniazd nasiennych ) 1 kg gruszek ( waga po obraniu i wycięciu gniazda) 1-2 łyżki cukru waniliowego do owoców  1 laska wanilii  Białka oddzielamy od żółtek. Na stolnicę wysypujemy mąkę, dodajemy masło, siekamy. Dokładamy cukier, żółtka i śmietanę. Wyrabiamy ciasto w miarę szybko aż stanie się jednolite. Dzielimy na 2 części, zawijamy w folię i wkładamy do lodówki do schłodzenia. Jabłka i gruszki tniemy na mniejsze kawałki. Wkładamy do rondla, podlewamy odrobiną wody ( dałam 100 ml ). Laskę wanilii przecinamy na pół, tępą stroną noża wyciągamy nasionka, które dodajemy do owoców razem z laską. Gotujemy na średnim ogniu aż owoce się rozpadną. Przyśpieszyłam ten proces - jak jabłka tylko zmiękły wyciągnęłam laskę wanilii i zblenderowałam całość. Pod koniec prażenia wyjmujemy laskę wanilli, dodajemy 1-2 łyżki cukru. W przepisie nie ma o tym mowy ale zanim nałożyłam owoce na ciasto nieco je ostudziłam. Wyjmujemy jedną część kruchego ciasta. Rozwałkowujemy je na dno blachy o wymiarach 25x35 cm. Ja swoje starłam na tarce i ubiłam palcami tworząc równy spód. Na ciasto wykładamy owoce.  Białka ubijamy na sztywno, rozsmarowujemy w miarę równomiernie na wierzch owoców. Wyjmujemy drugą częsć ciasta z lodówki i ścieramy na grubych oczkach na górę ciasta. Pieczemy w temp. 180°C przez 40 minut do zrumienienia placka. Smacznego :) 