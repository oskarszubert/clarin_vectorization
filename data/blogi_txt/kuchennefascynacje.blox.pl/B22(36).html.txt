Praktycznie raz w tygodniu na naszym stole lądują naleśniki. Bardzo je lubimy i nie mamy najmniejszej ochoty z nich rezygnować tak więc, żeby nam się nie przejadły poszukuje wciaż to nowych, urozmaiconych przepisów. Wypróbowałam już sporo różnych i w planach mam na jutro kolejne :) Jednak dziś przedstawie wersję biszkoptową. Naleśniki pochodzą z tej strony. Są wyśmienicie puszyste i bardzo sycące :)    składniki :   2 szklanki mąki 4 jajka 1 łyżka stopionego masła lub oliwy szczypta soli około 2 szklanek mleka  Białka odzielamy od żółtek. Z białek ubijamy pianę na sztywno ze szczyptą soli. Pozostałe składniki : mąkę, mleko, żółtka, masło ( oliwa ) łączymy razem. Na końcu porcjami dodajemy ubitą pianę ( ważne jest żeby ją powolnymi ruchami wmieszać wtedy ciasto będzie pulchniejsze ). Smażymy "grubsze" naleśniki. Naleśniki przekładamy tym co lubimy u mnie był to dżem zmieszany z serem białym z dodatkiem cukru i konfitury jabłkowej. Na naleśnikach rozsmarować cienko konfiturę, zwinąć w rulonik. Uciać po skosie i przełożyć do żaroodpornego naczynia. Na wierzchu posypać cukrem i zapiekać około 10 minut w 180°C Smacznego :) 