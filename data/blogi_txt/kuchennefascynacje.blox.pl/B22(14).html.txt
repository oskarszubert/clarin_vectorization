Bardzo lubię jak ciasta, desery mają intesywne smaki i zapachy. Kocham kiedy cały dom pachnie wypiekami. Tak było w przypadku tych muffinek. Mocno aromatyczne, pulchne, idealne. W przepisie znajduje się dodatkowo na wierzchu krem, ja go pominęłam ze względu na upały jakie u nas panują. Chociaż muffiny znikły tak szybko, że nie trzeba było by się obawiać o krem :) Przepis Rachel Allen.    Składniki : ( na 8 sztuk )  125 g masła 125 g cukru skórka z cytryny ( według uznania ja dałam z jednej całej, wtedy uzyskamy mocno cytrynowe ) 2 jaja 150 g mąki 1/4 łyżeczki proszku do pieczenia  Mąkę z proszkiem przesiewamy i delikatnie mieszamy łyżką. Masło ucieramy z cukrem na puszysty krem. Następnie dodajemy otartą skórkę z cytryny ( ówcześniej sparzonej i wyszorowanej szczoteczką pod wodą ), jajka cały czas ucierając. Dosypujemy całą mąkę od razu i łączymy ją za pomocą drewnianej lub plastikowej łyżki. Mieszamy tak długo aż składniki dobrze się połączą. Masą napełniamy 8 foremek. Pieczemy w temp. 180°C przez 20 minut. Składniki na krem :   50 g masła 125 g cukru pudru skórka z 1/2 cytryny 1 łyżeczka soku z cytryny  Masło rozcieramy dodając stopniowo cukier. Dokładamy sok i skórkę. Mieszamy aż będzie puszyste. Ostudzone babeczki smarujemy kremem. Smacznego :) ﻿ ﻿ 