Ależ ja miałam ochotę na ciasto czekoladowe, nie mogłam się powstrzymać i oto jest. Padło na gruszkowe przy okazji posiadania przeze mnie tych owoców :)  Nie ma już nawet okruszka, ciacho rewelacja. Przepis z bloga Przepisy na ciasto,desery...i nie tylko.    Składniki :   240 g margaryny o temp. pokojowej 230 g cukru 200 g mąki  4 jaja 1,5 łyżeczki proszku do pieczenia 2,5 łyżki kakao 3 łyżki mleka 2 spore gruszki  Mąkę mieszamy z proszkiem i kakao ( ja dodatkowo przesiałam przez sito ). Margarynę ucieramy z cukrem na puszystą masę. Dodajemy po jednym jajku cały czas ucierając. Porcjami dokładamy mąkę z kakao i na koniec wlewamy mleko. Miksujemy aż składniki dobrze się połączą. Gruszkę obieramy i tniemy na dość cienkie ćwiartki. Masę wylewamy do tortownicy o średnicy 26 cm ( u mnie nieco mniejsza ). Wyłożonej papierem do pieczenia lub wysmarowanej masłem i posypanej bułką tartą. Na wierzchu układamy gruszki. Pieczemy w temp. 180°C przez 50-55 minut, do tzw. suchego patyczka. Smacznego :) ﻿ 