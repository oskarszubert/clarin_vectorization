Podobnie jak u Kasi u mnie również cukinie prosiły się o zużycie. Chciały wylądować w zupie tak też uczyniłam ;) Bardzo smaczna, aromatyczna, z delikatnym posmakiem czosnku ale nie mocnym jest akurat. Trochę smakiem przypominała mi brokułową. Przepis z tej strony z moimi małymi modyfikacjami przygotowania zupki.     Składniki :   2 średnie cukinie ( u mnie 2,5 ) 1 główka czosnku 1/2 czerwonej cebuli ( dałam jedną niewielką całą ) 25 g masła vegeta pieprz 1,25 bulionu warzywnego mały pęczek natki pietruszki  * U Kasi dodatkowo : 2-3 szczypty imbiru, liść laurowy, sól, zamiast bulionu woda. Czosnek i cebulę, obieramy, siekamy. Podsmażamy na maśle aż zmiękną. Cukinię obieramy, kroimy w kostkę. Natkę siekamy. Do podsmażonej cebuli dolewamy bulion, dorzucamy cukinię, natkę pietruszki. Gotujemy aż cukinia zmięknie. Po tym czasie doprawiamy, miksujemy. Jeszcze chwilę gotujemy i ewentualnie doprawiamy. Podajemy z grzankami. Smacznego :) ﻿ ﻿ 