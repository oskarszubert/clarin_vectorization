Proste, szybkie i łatwe w przygotowaniu. Nie suche ani nie mokre ale w sam raz, ciasto bardziej zbite niż puszyste ale bardzo, bardzo smaczne i coś co kocham to wspaniały smak i aromat mojej kochanej przyprawy korzennej kardamonu. Myślę, ze lukier pasuje tu świetnie, jednak jeśli za nim nie przepadacie można pominąc. Przepis Rachel Allen z programu " Ulubione potrawy Rachel ". Składniki : ( na 12 sztuk )  1 jajo 200 g śmietany ( u mnie 18 % ) 175 g cukru ( można dac nieco mniej ) 225 g mąki 1/2 płaskiej łyżeczki sody  szczypta soli płaska łyżeczka kardamonu w proszku ( jeśli macie w ziarnach rozbijcie w moździerzu )  Z 200 g śmietany odkładamy jedną łyżkę.  Sodę przesiewamy. Ja dodatkowo mąkę też przesiałam. Jajko rozmącamy widelcem. Wszystkie składniki mieszamy razem aż do połączenia. Ja to robiłam za pomocą drewnianej łopatki.  Gotowe ciasto przekładamy do 1/2 połowy wysokości foremek. Pieczemy 15-18 minut w średnio nagrzanym piekarniku. U mnie w 180°C do tzw. suchego patyczka ok 20-25 minut się piekły. Lukier :  125 g cukru pudru ( u mnie nieco mniej ) mieszamy z wcześniej odłożoną łyżką śmietany. Jeśli lukier będzie za suchy można dodac odrobinę wody. Mieszamy do uzyskania konsystencji gęstej pasty.  Po upieczeniu i ostygnięciu muffinek smarujemy lukrem wierzch. Ja dodatkowo posypałam makiem. Smacznego :) ﻿﻿ 