Jednogarnkowa potrawka zaskakująco smaczna, bo w sumie nic takiego tam nie ma : marchew, seler, fasola itp. Ostra ale nie pikantna. Przepis z książki " Kuchnia turecka " wydawnictwo Olesiejuk.    Składniki : ( dla 3-4 osób )  400 g suszonej fasoli jaś namoczonej na noc w wodzie ( ja użyłam już ugotowanej fasoli ze słoika, może być z puszki, odsączonej z zalewy i przepłukanej zimną wodą ) 125 ml oliwy 2 cebule 2 ząbki czosnku 115 g marchwi 115 g selera naciowego ( użyłam około 90 g ) 4 łyżki przecieru pomidorowego 1/2 łyżeczki cukru szczypta pieprzu cayenne sok z 1/2 cytryny ( dałam mniej, do smaku )] sól posiekana natki pietruszki ( użyłam suszonej )  Jeśli używamy suszonej fasoli to teraz gotujemy ją na wolnym ogniu przez 30 minut pod przykryciem. Cebulę i czosnek siekamy drobno. Marchew i seler kroimy w kostkę.  W rondelku rozgrzewamy oliwę. Podsmażamy cebulę aż się zeszkli ale nie zrumieni. Kolejno dokładamy czosnek, marchew i seler, cukier, przecier pomidorowy i pieprz cayenne. Dokładamy fasolę ( jeśli używacie suszonej a wcześniej już podgotowanej. Jeśli gotowej tak jak ja to jeszcze teraz jej nie dorzucajcie ). Zalewamy wodą tyle żeby pokryła wszystkie składniki. Zmniejszamy ogień i gotujemy ok 1 godziny. Dlatego wybrałam opcję już ugotowanej. Zalałam wodą warzywa bez fasoli i gotowałam jakieś 15 minut aż się soki zredukowały. Dołożyłam fasolę, jeszcze podgotowałam ( ok. 15 kolejnych minut )aż zrobił się fajny sosik. Na koniec dodajemy sok z cytryny, ewentualnie doprawiamy. Posypujemy natką. Smacznego :) ﻿ 