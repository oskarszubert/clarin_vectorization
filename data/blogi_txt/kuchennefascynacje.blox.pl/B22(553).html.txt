Jamie podał ziemniaki jako sałatkę, u mnie jako danie główne z mięsem. Niby nic takiego ot ziemniaki ale te skromne dodatki sprawiają, że smakują zupełnie inaczej niż tradycyjne. Naprawdę polecam do odświeżenia zwykłego dania :) Przepis z programu " 30 minut Jamiego "    Składniki :   ziemniaki ( najlepiej ze skórką jak mają młode, żeby nie trzeba było obierać, dużo smaku kryje się w skórce ) 2 płaty skórki z cytryny i sok z 1/2  3 gałązki tymianku ( dodałam 1,5 łyżeczki suszonego ) pęczek koperku masło sól morska ( może być zwykła ), pieprz oliwa extra vergine Rondel stawiamy na ogień. Osobno, najlepiej w czajniku elektrycznym gotujemy wodę. Ziemniaki myjemy, wycinamy ewentualne " oczka ". Kroimy na kawałki o boku około 3 cm. Wrzucamy do garnka, który stoi na ogniu, zalewamy wrzątkiem, solimy. Z cytryny obieraczką lub nożem zcinamy 2 spore " wióry " skórki ( wcześniej wyszorowanej i sparzonej ). Dodajemy do ziemniaków. Wrzucamy tymianek. Gotujemy jakieś 6-10 minut do miękkości. Kiedy ziemniaki są pocięte na mniejsze, mniej więcej równe wielkości i zalane wrzątkiem gotują się ekspresowo. Ugotowane ziemniaki odcedzamy, zostawiamy je na durszlaku na 2 minuty, żeby odparowały. W tym czasie siekamy drobno koperek. Ziemniaki przekładamy do miski ( tymianek i skórkę z cytryny można wyjąć, jednak to niekonieczne. Mój był sypki więc cały został ), posypujemy koprem, nakładamy około łyżki masła ( ile kto woli ), polewamy odrobiną oliwy. Doprawiamy solą, pieprzem, sokiem z cytryny. Smacznego :) ﻿ ﻿ 