Kolejna propozycja na kawowy tydzień. Muffiny od Pauli . Aromatyczne, puszyste, każdy kęs sprawia ogromną przyjemność kosztowania ich. Wyborne :) Jedno o czym zapomiałam to dać posypkę na wierzch. Przygotowałąm ją, stała obok i zapomniałam. No cóż czasem i tak bywa ;)    Składniki : ( mi z tej porcji wyszło 19 muffin )  2 szklanki mąki pszennej 3/4 szklanki cukru 2 łyżeczki proszku do pieczenia 1/2 łyżeczki sody oczyszczonej 1 łyżeczka cynamonu 3 łyżki kakao 2 łyżeczki kawy rozpuszczalnej 1 tabliczka mlecznej czekolady 125 g masła 2 jajka 1 szklanka mleka 50 ml Malibu ( u mnie bez )  Skłądniki na posypkę :  6 łyżek cukru  3 łyżeczki cynamonu 3 łyżeczki wiórków kokosowych Czekoladę kroimy nożem na niewielkie kawałki i delikatnie obsypujemy w mące, odstawiamy. Masło rozpuszczamy.W jednej misce łączymy składniki suche : mąkę, cukier, sodę, proszek, kawę, czekoladę, kakao, cynamon,w drugiej składniki mokre : masło, mleko, jajka, Malibu, mieszamy. Następnie zawartości obu misek łączymy razem. Ciasto rozdzielamy do foremek. Posypujemy na wierzch posypką i pieczemy przez ok 20 min ( ja piekłam ponad 25 ) w temp. 180°C, do suchego patyczka. Smacznego :) 