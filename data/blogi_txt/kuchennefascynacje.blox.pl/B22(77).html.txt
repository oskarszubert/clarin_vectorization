Nareszcie znalazłam chwilę na wpis. W przedświątecznym szale kupowania prezentów, gotowania, pieczenia i sprzątania mogłam tylko o tym pomarzyć. Czasem wskoczyłam na chwilę, zeby zobaczyć co nowego dodały dziewczyny na swoich blogach, umieściałm parę komentarzy i to by było na tyle. Powracam z nowym przepisem wynalezionym tutaj . Szybkie i łatwe do zrobienia słodkie ale nie mocno, ciasteczka bez pieczenia. O mocnej nucie kokosu przełamanej smakiem mleka w proszku. Świetne na słodki podarek. Składniki :  150 g cukru pudru 150 g wiórków kokosowych 2/3 szklanki pełnego mleka w proszku 1/2 kostki bardzo miękkiego masła 3-4 łyżki mocnego alkoholu ( pominełam ) 5 łyżek mleka w proszku do obtaczania ciastek  Wiórki kokosowe i cukie puder mieszamy razem. Następnie dodajemy masło i alkohol, wyrabiamy do momentu aż składniki dobrze się połączą. Gdy masa będzie jednolita stopniowo dodajemy małymi porcjami mleko w proszku do uzyskania odpowiedniej konsystencji ( tak aby dobrze formowały się kulki ). Z masy formujemy kuleczki i obtaczamy je w mleku w proszku. W takiej postacji można pozostawić lub przełożć do niewielkich foremek jak to uczyniłam ja. Tak przygotowane ciasteczka wkładamy na noc do lodówki. Ciastka wyciągamy z foremek dopiero gdy masa całkowicie zastygnie. Masa tężeje bez problemu i potem ciasteczek  nie trzeba przechowywac w lodówce. Ja nie dodałam alkoholu i moja masa była dość zwarta, zaraz po włożeniu do silikonowych foremek wyciągłam je i przełożyłam na talerz. *Gdy masa jest za gęsta można dodać więcej masła lub alkoholu. Gdy zaś za luźna dodajemy mleka w proszku ( ja dodałam dokałdnie tyle mleka ile jest w przepisie ). Smacznego :) 