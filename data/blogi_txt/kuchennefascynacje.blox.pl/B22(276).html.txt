Szybki, prosty i smaczny obiadek. Przepis z tygodnika " Przyjaciółka ".    Składniki : ( porcja dla 2 osób )  25 dag mąki 2 jaja sól zimna woda margaryna do smażenia  Mąkę przesiewamy. Dodajemy do niej jaja, sól, mieszamy. Dolewamy tyle wody aby ciasto było gęste ( żeby dało się nabierać łyżką ). Mieszamy aż ciasto będzie gładkie a na powierzchni zaczną tworzyć się pęcherzyki powietrza.  W garnku zagotowujemy wodę z solą. Łyżkę zanurzamy w gorącej wodzie, nabieramy nią ciasto i kładziemy na wrzątek. Mieszamy żeby kluski nie przywierały do dna naczynia. Od wypłynięcia ich na powierzchnię wody gotujemy jeszcze 3 minuty. Po czym wyjmujemy na durszlak, odcedzamy. Masło rozpuszczamy na patelni. Podsmażamy kluski na złoto z obu stron ( dobrze podsmażone smakują najlepiej ). Można jeść je na różne sposoby :  z sosem, ze śmietaną, z roztopionym masłem czy jak sobie jeszcze wymyślicie. U mnie nietypowo bo z mizerią :) Smacznego :) 