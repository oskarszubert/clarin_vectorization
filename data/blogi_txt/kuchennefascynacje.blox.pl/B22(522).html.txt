Puszyste, z dużymi soczystymi kawałkami jabłek skąpanych w marynacie korzenno- alkoholowej. Po prostu niebo w gębie. Gorąco polecam !!! Przepis pochodzi z tej strony.    Składniki : około 6 jabłek ( w przepisie jest, że antonówki ja użyłam innych i też były smaczne ) 3 łyżki brandy ( u mnie koniak ) torebka cukru z prawdziwą wanilią ( u mnie cukier domowy z prawdziwą wanilią )  ( 8 g ) 3 łyżki soku z cytryny 5 goździków 200 g mąki szklanka brązowego cukru 200 g miękkiego masła 3 jajka łyżeczka proszku do pieczenia  Brandy, cukier waniliowy, sok z cytryny i goździki mieszamy razem. Jabłka obieramy, kroimy w ósemki. Zalewamy wcześniej przygotowaną marynatą alkoholowoą, mieszamy. Odstawiamy. Mąkę i proszek do pieczenia łączymy razem. Masło wraz  z cukrem ucieramy na puszystą masę. Dodajemy po jednym jajku. Kolejno wsypujemy porcjami mąkę cały czas ucierając. Mieszamy do momentu aż składniki się połączą. Ciasto wylewamy na tortownicę o średnicy ok 23 cm wcześniej wyłożoną papierem do pieczenia. Na wierzchu układamy odsączone jabłka. Pieczemy w temp. 180°C przez 40-50 minut. Smacznego :) ﻿ 