Dziewczyny na blogach kuszą pysznymi ciachami truskawkowymi, zwłaszcza moja Droga Pieczareczka aż nie mogę się napatrzeć. Wprawdzie u nas truskawki dalej trzymają swoją dość wysoką cenę (cena nawet wyższa niż na początku sezonu truskawkowego )  to już nie mogłam się dalej opierać. Na początek postanowiłam upiec to ciacho i wiecie co to najlepszy " Truskawczak" jaki jadłam. Mój N. nie mógł się nachwalić a fakt, że zrobiłam go wieczorem a na drugi dzień można było zbierać jedynie okruszki samo mówi o jego pyszności. Przepis z blogu Pieczarka Mysia :D. Dzięki Saruś za świetny przepis :)    Składniki :  800 g truskawek 200 g cukru pudru 200 g miękkiego masła 4 jaja 250 g mąki 1 łyżeczka proszku do pieczenia  Kruszonka :  150 g mąki 75 g masła 75 g cukru  Najpierw przygotowujemy kruszonkę. Wstawiamy rondel na mały ogień, wrzucamy masło. Kiedy się roztopi dodajemy cukier, mieszamy, dokładamy mąkę. Łączymy wszystko w jedną  "papkę ", pozostawiamy do ostygnięcia. Truskawki płukamy, osuszamy, odcinamy szypułki. Większe kroimy na pół. Mąkę i proszek przesiewamy. Masło ucieramy z cukrem pudrem na puch. Dodajemy po jednym jajku. Cały czas ucierając dodajemy partiami mąkę. Mieszamy aż skałdniki dobrze się połączą w jednolitą masę. Ciasto wykładamy do torownicy o średnicy 24 cm lub blachy prostokątnej wysmarowanej masłem. Na wierzchu układamy truskawki a górę posypujemy kruszonką. Pieczemy w 180°C przez 60-70 minut. Jak przestygnie można posypać cukrem pudrem. Smacznego :) ﻿ ﻿ 