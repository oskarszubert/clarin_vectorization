Tak samo jak atina-bc ( bo to właśnie od Niej wzięłam przepis na ten chlebek ) robię pierwsze kroki w pieczeniu chleba. Nie ma to jak własnoręcznie zrobiony chlebuś. Swój to swój :) Przepis jest idealny dla " pierwszaków ".  A samo pieczywko łatwe w zrobieniu, bez zakwasu. Idealnie chrupiąca skórka - taką właśnie uwielbiam, środeczek mięciusieńki. A co najlepsze to można dorzucić dodatków o jakich tylko zamarzy nasze podniebienie. Naprawdę zachęcam do upieczenia :)      Składniki :  2 i 1/2 szklanki mąki 15 g drożdży ( lub 0,5 opakowania drożdży instant ) Szklanka ciepłego płynu ( użyłam pół szklanki mleka i pół szklanki wody - im więcej mleka tym chleb delikatniejszy i słodszy ) 1 i 1/2 płaskiej łyżeczki soli płaska łyżeczka cukru 3-4 łyżki oleju, oliwy lub rozpuszczonego masła dodatki według uznania : pokrojona cebula, pół szklanki otrąb, dwa ząbki czosnku, sezam, zioła, słonecznik, siemię lniane itp.  Wykonanie z drożdżami suchymi : Wszystkie suche składniki mieszamy w misce. Wlewamy oliwę, ciepłe mleko wyrabiamy. W razie potrzeby można użyć więcej oliwy. Wykonanie ze świeżymi drożdżami : Mąkę, sól i suche dodatki mieszamy w misce, na środku robimy wgłębienie do którego wrzucamy dość drobniuteńko pokruszone drożdże. Zasypujemy je cukrem, zalewamy połową mieszaniny mleka z wodą, delikatnie mieszamy i odstawiamy. Czekamy aż drożdże ruszą. Po tym czasie dolewamy resztę płynu, oliwę i wyrabiamy ciasto. Tak wyrobione ciasto w obydwu przypadkach zostawiamy do wyrośnięcia. Następnie jeszcze raz je wyrabiamy i wkładamy do formy. Pieczemy 40 min. w temp 200°C. Ja tak samo jak atina_bc wyrobiłam ciasto wieczorem i odstawiłam do wyrośnięcia na całą noc ( i nawet dłużej bo jeszcze do południa dnia następnego nie było mnie w domu ). Następnie włożyłam ciasto do nagrzanego w piekarniku naczynia żaroodpornego ( włożyłam je w momencie włączenia piekarnika aby się nagrzał ). Słonecznik słabo wcisłam w ciasto i po upieczeniu odpadywał ale co tam pozbierałam i zfutrowaliśmy ze smakiem ;) Smacznego :) 