Nieco inna wersja burrito niż tą, którą znamy. Ekspresowa w przygotowaniu i mega syta - ja po jednej miałam dość, mąż wcisnął dwie. Świetna alternatywa na szybki obiad, śniadanie czy kolację. Przepis z programu Lucindy Scala Quinn﻿ " Mad Hungry ". ﻿ Składniki :  W nawiasach podam ile ja zużyłam na swoje ale każdy może dopasować ilość użytych składników według swojego gustu. Nie pamiętam dokładnie w gramach ile każdego produktu autorka dodawała ale to które ja zrobiłam wyszło dla nas idealne.  tortille pszenne ( 4 sztuki ) chorizo ( użyłam 114 g ) jajka ( 6-7 sztuk ) salsa domowa lub ze sklepu ( u mnie pikantna ) ser żółty  Na tortille ścieramy na grubych oczkach żółty ser. Niedużo. Tortille podgrzewamy w piekarniku żeby się rozpuścił ( ja to robiłam w mikrofali ). W międzyczasie chorizo kroimy w niewielką kostkę i podsmażamy. Kiedy tłuszcz się wytopi a mięso delikatnie podsmaży wbijamy jajka. Mieszamy i smażymy. Robimy po prostu jajecznicę.  Na ciepłą tortillę na środek nakładamy porcję jajek z chorizo, polewamy salsą i zwijamy. Najpierw prawy bok do środka, następnie dół do środka i kolejno lewy bok do środka. Smacznego :) 