Już są moje kochane węgierki :) Tak więc na pierwszy rzut poszedł mus z rumem. Bardzo smaczny, aromatyczny. Idealny do naleśników, gofrów ale nie tylko. Przepis autorski Aroni,która prowadzi blog Wiem co jem.    Składniki : ( na 2 słoiczki każdy po 500 ml, ja robiłam z połowy ale przepis podaje zgodnie z oryginałem na całość )  2 kg śliwek węgierek 200 g cukru 1/2 łyżeczki cynamonu 40 ml rumu   Śliwki myjemy, pestkujemy. Aronia usuwała skórki ja nie. Tak mi się fajnie rozgotowały, że wyszedł aksamitny mus bez przecierania i o pięknym kolorze. Jeśli Wam się nie rozpadną możecie na koniec przetrzeć przez sito. Dodajemy cukier i cynamon. Gotujemy na niewielkim ogniu przez godzinę często mieszając. Ja nie stosowałam się do czasu, gotowałam aż śliwki rozpadły się razem ze skórkami i miały odpowiednią dla mnie konsystencje musu. Ale na pewno nie gotowałam więcej niż godzinę (pamiętajcie też, że robiłam z połowy porcji ). Na koniec wlewamy rum, mieszamy. Mus przelewamy do suchych i wyparzonych wcześniej słoików. Zakręcamy, pasteryzujemy 25 minut. Smacznego :) ﻿ ﻿ 