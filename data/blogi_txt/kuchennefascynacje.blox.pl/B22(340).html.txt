Świetny przepis i tu chylę czoła dla Just My Delicious za świetny pomysł. A swoją drogą kto by pomyślał, że tylko z tych składników a między innymi z lodów można wyczarowac coś tak pysznego. Gdybym wiedziała, że jest tak smaczny upiekłabym dwa na raz, bo od wczoraj nie mogę się oderwać i co chwilka ukrawam sobie po kawalontku. Nie wiem do czego porównać smak, coś jakby słodka bułka ale nie czuć mocnej słodkości. Nawet nie umiem tego wyrazić, ale pachnie zniewalająco wniliowo. Zachęcam do upieczenia :)    Składniki :  3 szklanki lodów waniliowych ( może być dowolny smak ) 2 i 1/3 szklanki mąki pszennej 1 łyżeczka proszku do pieczenia  Wszystkie składniki mieszamy ze sobą na jednolitą, zwartą masę. Tak powstałe ciasto wkładamy do formy wyłożonej papierem do pieczenia ( chlebek duży nie rośnie, ja użyłam małej keksówki 23,5x12,5 ). Pieczemy w temp 130°C przez około godzinę ( po 45 minutach sprawdzamy patyczkiem czy chlebek już się nie upiekł, i ewentualnie dostosować czas dalszego pieczenia. Mi chlebek upiekł się po godzince, co do minuty ;) ). * Ja również jak Paula użyłam lodów prosto z zamrażalnika. Do Chlebka można dodać rodzynek. *Osobiście zajadam na sucho tak mi najlepiej smakuje ale śmiało można podawać z dżemem. Smacznego :) 