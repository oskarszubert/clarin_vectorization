To już ostatni w tym roku " wytwór "z czerwonej porzeczki. Było ich tak duuużo, że cześć po postu ususzyłam. Użyłam ich już do ciasteczek zamiast żurawiny ale myślę także o spożytkowaniu części w keksie :)    Składniki :   czerwona porzeczka w dowolnej ilości  Porzeczkę płukamy pod bieżącą wodą, odcedzamy chwilę na durszlaku.  Na blasze ( ja użyłam tej czarnej z wyposażenia kuchenki ) układamy czarno białą gazetę ( albo inną o podobnym papierze ). Na gazetę wysypujemy porzeczki. Ważne żeby były oddzielone - nie leżały na sobie. Czekamy aż obeschną kilka razy wymieniając gazetę na nową - suchą. Tak przygotowane zostawiamy w ciepłym, najlepiej jak możecie słonecznym, suchym, przewiewnym miejscu do wyschnięcia. Ja swoje suszyłam trochę na dworze jak były warunki i w kuchni. Przechowujemy w suchym, szczelnie zamkniętym pojemniku. Smacznego :) ﻿ 