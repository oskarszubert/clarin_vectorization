Mięciutkie, nie są mocno słodkie mimo dodania mleka skondensowanego. Smak rumu uaktywnia się dopiero pod koniec konsumpcji kuleczki co nadaje im charakteru ale i świetnego smaku. Można je mrozić. A w temperaturze pokojowej wcale się nie rozpływają, spokojnie mogą być prezentem pod choinką :) Źródło przepisu TUTAJ.     Składniki :   250 g herbatników 30 g kakao 85 g wiórków kokosowych puszka ( 395 g ) mleka skondensowanego słodzonego 20-40 ml rumu ( do smaku ) słodkie kakao, wiórki czekoladowe lub kokos do obtoczenia ( ja wybrałam słodkie kakao )  Herbatniki rozdrabniamy tak aby powstały jak najmniejsze okruchy, najlepiej wielkości bułki tartej. Kakao przesiewamy. Do miski wsypujemy rozdrobnione herbatniki, wiórki kokosowe i przesiane kakao. Mieszamy. Dodajemy mleko skondensowane i rum. Ponownie mieszamy do połączenia się składników. Rękoma formujemy kulki ( ja robiłam je na jeden kęs nieco większe jak laskowe ), obtaczamy w słodkim kakao, wiórkach lub czekoladzie ( jeśli masa robi się zbyt luźna do formowania włóżcie ją na kilka minut do lodówki ). Schładzamy w lodówce. Tak jak pisałam we wstępie można je mrozić.   Smacznego :) ﻿ 