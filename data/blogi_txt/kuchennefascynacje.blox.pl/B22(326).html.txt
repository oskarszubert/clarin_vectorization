Wielu z Was wypróbowało już ten przepis, ja zrobiłam go jakiś czas temu i dopiero dziś doczekał się publikacji :) Kurczaczek i ziemniaczki bardzo aromatyczne nie tylko od oregano ale również dzięki chorizo. Mięso samo odchodzi od kości czyli takie jak lubię najbardziej. Nie jest suche. Ze względu na dodatek chorizo danie nie zalicza się do dietetycznych ale raz na jakiś czas można sobie pozwolić na trochę tłuszczyku. Tym bardziej, że takie przypieczone chorizo smakuje świetnie. Mój N. cały czas suszy mi głowę, że taka z piekarnika najlepsza i chce jeszcze ;) Przepis : Nigella Lawson " Kuchnia. Przepisy z serca domu ". Składniki : ( ja robiłam z mniejszej ilości natomiast przepis podaje oryginalny jak w książce )   2 łyżki zwyczajnej oliwy 12 udek kurczaka ( u mnie ćwiartki ) 750 g kiełbasek chorizo małych lub chorizo pokrojonej  1 kg młodych ziemniaków przekrojonych na pół 2 czerwone cebule 2 łyżeczki suszonego oregano skórka starta z 1 pomarańcza  Na dwie płaskie blachy wlewamy po łyżce oliwy. Oliwą również smarujemy kurczaka, rozdzielamy na dwie blachy. Cebule obieramy i grubo siekamy. Ziemniaki, chorizo i cebulę dzielimy tak jak kurczaka pomiędzy dwie blachy. Posypujemy oregano, a skórkę pomarańcza zcieramy nad mięso i warzywa. Blachy układamy w piekarniku jedna na środek druga nieco niżej. Pieczemy w temp. 220°C przez godzinę, przy czym po 30 minutach zamieniamy blachy miejscami ( u mnie z racji zmniejszonej ilości szybciej się upiekło ). Przy tej zamianie polewamy zawartość obu blach tłuszczem, który wytworzył się z chorizo. Smacznego :) ﻿ 