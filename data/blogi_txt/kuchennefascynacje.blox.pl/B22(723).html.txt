Dziś 8 marca czyli Nasz Dzień :) Dla mnie jeszcze bardziej wyjątkowy gdyż właśnie 8 marca obchodzimy z moim Sercem rocznicę zaręczyn :) Tak, tak to właśnie rok temu o tej porze mój Ukochany zebrał się na odwagę :D Dlatego też w dniu dzisiejszym zaserwowałam zupkę z miłością. Spokojnie smak i zapach czosnku jest niewyczuwalny, można spokojnie zajadac bez obaw, odpychajacego zapachu ;) Jednak jest jeszcze jeden cel zupy. Już od dawna poszukiwałam przepisu na nią ale bez dodatku serka. Nastąpiło przedwiośnie i właśnie teraz najszybciej o choróbsko, dlatego warto wzmacniać się naturalnymi środkami właśnie od wewnątrz. O samej zupce powiem, że jest smaczna. Jak już wcześniej wspomniałam czosnek nie " daje " bo jest zesmażony. Sycąca, dodaje energii :) Przepis Nigelli z ksiażki " Kuchnia. Przepisy z serca domu ".    Składniki :   1 główka czosnku 1 por umyty i przecięty 3 łyżki oliwy 1 czubata łyżka posiekanego świezego tymianku ( dałam suszony płaską łyżkę ) 2 ziemniaki ok 400 g 1,5 litra bulionu sól, pieprz do smaku posiekana natka pietruszki  Czosnek obieramy, dzielimy na ząbki z których każdy tniemy w jak najcieńsze plasterki. Pora kroimy również na cienkie plasterki, podsmażamy na oliwie przez 5 minut, od czasu do czasu mieszamy. Dorzucamy tymianek z czosnkiem. Podsmażamy kolejne 5 minut. Ziemniaki ( wraz ze skórką - ja obrałam ze skórki gdyż moje nie nadawały sie bez obierania, natomiast świetnie sprawdzą sie tu młode, wyszorowane ziemniaki ) kroimy w drobną kostkę, dokładamy do garnka. Pożądnie mieszamy, dolewamy bulion. Doprowadzamy do wrzenia i gotujemy aż ziemniaki zmiękną. Doprawiamy solą, pieprzem, posypujemy natką pietruszki. Smacznego :) Przepis bierze udział w akcji : My się czosnku nie boimy, Ekspresowo w kuchni, Przedwiośnie...ijaka zupa ? 