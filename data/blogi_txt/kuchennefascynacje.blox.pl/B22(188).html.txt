Ciekawy przepis pochodzący z programu Ewy Wachowicz. Ryba soczysta, z lekką nutą chrzanu. Z lekką dlatego, że podczas pieczenia chrzan traci swoją ostrość choć momentami dał o sobie znać :) bardzo smaczne danie, szybkie w wykonaniu, nie trzeba dużo składników. Zapiekana w piekarniku co za tym idzie nie ocieka tłuszczem a przede wszystkim czego bardzo nie lubię nie pryska olejem po całej kuchni. Polecam :)    Składniki :  4 filety rybne sok z cytryny łyżka masła sól, biały pieprz ( może być czarny )  Masło roztapiamy. Fileta solimy, pieprzymy z obu stron i skrapiamy sokiem z cytryny. Blachę wykładamy papierem do pieczenia, smarujemy ją cienko roztopionym małem. Tym samym masłem smarujemy rybę. Filety układamy na blasze. Panierka :  1 mały słoiczek chrzanu 3 kopiate łyżki bułki tartej pozostałe roztopione masło, które wykorzystywaliśmy wcześniej  Do masła dodajemy chrzan i bułkę. Mieszamy aż wszystko dobrze się połączy. Panierkę układamy na wierzchu filetów, pokrywając je w całości. Pieczemy 20 minut w temp. 180°C Smacznego :) Przepis bierze udział w akcji : Ekspresowo w kuchni i akcja ryby ﻿﻿﻿ 