Tak sobie myślę co by tu napisać ale wystarczy : smaczne, zdrowe i szybkie. I znowu potwierdza się, że dietetyczne jedzenie wcale nie musi być mdłe, nijakie. Te mielone są tego dowodem :) Przepis z programu " Rewolucja na talerzu ".  Składniki :   2 piersi z kurczaka skórka z jednej limonki i sok z połowy limonki świeży imbir ok 2 cm 2 ząbki czosnku białko jaja sól pieprz Pierś płuczemy pod wodą, suszymy. Kroimy na mniejsze kawałki. W misce umieszczamy, starty imbir, skórkę i sok z limonki, czosnek ( ja swój uprzednio starłam na tarce ), białko jaja, sól, pieprz, kurczaka. Wszystko miksujemy blenderem lub mikserem na gładką masę. Formujemy kulki tak jak na mielone kotlety. Gotujemy na parze 20 minut. * Uważajcie przy dodawaniu białka. Polecam dodawać je po trochu. Ja od razu dałam całe a miałam dość duże i masa wyszła zbyt rzadka, przez co musiałam dodać bułkę tartą, żeby ją nieco zagęścić. Smacznego :) 