Ciasto bardziej pasujące do jesiennej aury jednak ja zdecydowałam się je upiec teraz. Potrzebowałam szybkiego, prostego, dobrego przepisu. I oto on. Ciacho wilgotne, smaczne, aromatyczne. Nie wymaga użycia miksera. Wszystkim bardzo smakowało, rozeszło się baaardzo szybko. Przepis z Tej strony. Składniki :  1 szklanka mąki ( użyłam pszennej ) 1 szklanka cukru ( można dodać nieco mniej ) 1 łyżeczki sody oczyszczonej 1 łyżeczka cynamonu 1/2 łyżeczki mielonego imbiru 1/4 łyżeczki soli 1/2 szklanki posiekanych orzechów włoskich 1/3 szklanki oleju roślinnego 1/4 szklanki mleka 1 jajo 1 i 1/2 łyżeczki ekstraktu waniliowego ( użyłam 1/4 łyżeczki domowej wanilii w proszku ) 1 duże jabłko starte na grubych oczkach  Suche składniki mieszamy razem : mąkę, sodę, sól, cynamon, imbir, cukier, orzechy. W drugiej misce łączymy : olej, mleko, jajo, ekstrakt. Do suchych składników dodajemy starte jabłko i składniki mokre. Mieszamy tylko do połączenia całości.  Masę przelewamy do tortownicy o średnicy 20-21 cm lub innej foremce ( u mnie 20x29cm ) wyłożonej papierem do pieczenia. Pieczemy w 175°C przez 20-25 minut do suchego patyczka. Smacznego :) 