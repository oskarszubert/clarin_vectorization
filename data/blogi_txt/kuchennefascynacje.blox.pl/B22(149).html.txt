Akurat u mnie w lodówce stało mleko migdałowe kiedy zobaczyłam ten przepis. Nie mogłam nie zrobić. Bardzo smaczne, pięknie pachnące. Nic więcej pisać nie trzeba, wystarczy usmażyć i delektować się :) Przepis autorski Pinkcake, która prowadzi blog Trochę inna cukiernia.      Składniki :  2 szklanki mleka migdałowego, owsianego lub koziego ( u mnie migdałowe ) 2 szklanki mąki np.poznańskiej, wrocławskiej, mieszanki bezglutenowej ( u mnie tortowa ) 3/4 - 1 szklanka wody ( w zależności jakiej mąki użyjemy, każda inaczej chłonie wodę - mi wystarczyło 3/4 szklanki ) 1 łyżka wody różanej ( czystego hydrolatu - niestety już nie mam dałam ekstrakt waniliowy ) 1 łyżka miodu, cukru lub syropu z agawy 1-2 łyżki oleju szczypta soli olej lub kawałek słoniny do smażenia   Wszystkie składniki mieszamy za pomocą trzepaczki. Konsystencja ciasta powinna być dość gęsta ale lejąca. Patelnię spryskujemy olejem, lub smarujemy za pomocą pędzelka lub nacieramy słoniną. Naleśniki smażymy z obu stron na złoty kolor. Powinny być cieniutkie - ja zrobiłam nieco grubsze niż Pinkcake i również były pyszne. Lepiej mi się je smażyło jak ciasto było dość lejące.  Podajemy z ulubionymi dodatkami. Smacznego :) 