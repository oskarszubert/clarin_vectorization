Syta,bardzo smaczna potrawka, która na pewno znajdzie wielu zwolenników. Na pikantnie lub nie jak kto woli. Nam bardzo posmakowała i wpisała się na stałe w menu obiadowe :) Przepis z bloga Kalejdoskop kulinarny.     Składniki : ( na 4 spore porcje, ja zawsze robię z połowy )  75 g suszonych pomidorów w oliwie 200 g chorizo 3 papryki ( zielone i czerwona ) 2 cebule 2 ząbki czosnku 1 mały pęczek tymianku ( użyłam suszonego około 1/2 łyżeczki na połowę porcji ) około 1,5 kg kurczaka podzielonego na 8 kawałków sól, pieprz 2 łyżki oliwy 300 g ryżu 3 łyżki koncentratu pomidorowego 1/2 łyżeczki chilli w proszku ( dałam 1/4 łyżeczki pieprzu cayenne i na oko sypłam słodką chilli ) 50 g czarnych oliwek z pestkami ( u mnie zielone, bez pestek ) 1,5 L wrzątku  Kurczaka solimy, pieprzymy, obsmażamy na oliwie na złoto.  Pomidory odsączamy z oliwy. Oliwę zachować. Paprykę, cebulę i czosnek kroimy w kostkę. Chorizo obieramy ze skórki i tniemy w plasterki.  Na patelni ( może być ta na której wcześniej smażyliśmy kurczaka) smażymy chorizo na chrupiąco. Ściągamy z patelni ( nie ściągałam, smażyłam wszystko razem ). Wlewamy 3-4 łyżki oliwy z pomidorów. Smażymy cebulę, czosnek i paprykę. Dodajemy ryż, chwilę smażymy. Dokładamy koncentrat, zasmażamy. Oprószamy chilli. Całość przekładamy do żaroodpornego naczynia. Zalewamy wrzątkiem, doprawiamy 1 łyżeczką soli, pieprzymy do smaku. Na wierzchu układamy suszone pomidory (można je wcześniej pociąć na mniejsze kawałki ), oliwki, mięso, posypujemy tymiankiem.  Pieczemy w temperaturze 200°C przez 45-60 minut lub aż ryż wchłonie całą wodę i będzie miękki. Smacznego :) 