Od dawna chciałam ich spróbować. Już na tylu blogach się pojawiły,że nie mogłam się oprzeć i na pierwszy rzut upiekłam piernikowe z orzechami. Chrupiące, korzenne według mnie im dłużej leżą to są smaczniejsze. Przepis z bloga Na stole. Składniki :   1 szklanka mąki 1 jajko 1 łyżka płynnego miodu 1 łyżka cukru pudru 15 g miękkiego masła 1,5 łyżeczki przyprawy do piernika garść orzechów laskowych  2 łyżki suszonej żurawiny ( pominęłam ) 3/4 łyżeczki proszku do pieczenia 1/3 łyżeczki sody oczyszczonej szczypta soli  W misce mieszamy : mąkę, cukier, przyprawę do piernika, sodę, sól, proszek do pieczenia. Dodajemy jajko, miód i masło. Całość wyrabiamy na gładką masę. Na koniec dodajemy orzechy, jeszcze raz mieszamy.  Płaską blachę wykładamy papierem do pieczenia. Na nią wykładamy masę i formujemy podłużny chlebek ( a bardziej bagietkę ) o około 1,5 cm wysokości. Piekarnik nagrzewamy do 180°C. Wkładamy blachę i pieczemy od 20-25 minut. Nie przejmować się jeśli pęknie. Wierzch powinien być lekko przyrumieniony. Po tym czasie wyjmujemy blachę z naszym chlebkiem i odstawiamy go aby delikatnie przestygł. Kolejno kroimy nożem pod skosem 1,5 cm kromki, układamy na blasze i pozostawiamy w piekarniku w temp. 160° C na 5 minut. Po tym czasie wyjmujemy, studzimy, zjadamy :) Smacznego :) ﻿﻿﻿﻿ 