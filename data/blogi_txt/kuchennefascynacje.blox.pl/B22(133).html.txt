Ekspresowe croissanty na niedzielny poranek. Ich przygotowanie zajmuje jakieś 20 do 25 minut z pieczeniem. Zrobiłam je w sobotę, rano w niedzielę tylko podgrzałam w mikrofali żeby czekolada się rozpuściła. Są wyśmienite. Gorąco zachęcam do upieczenia. Przepis Nigella Ekspresowo.    Składniki : opakowanie gotowego rozwałkowanego ciasta francuskiego ok 400 g tabliczka lub 2 ulubionej czekolady ( ja zużyłam niecałe 1,5 tabliczki ) 1 jajko  Ciasto dzielimy na kwadraty. Kwadraty przecinamy po przekątnej tak aby powstały trójkąty ( Ja początkowo ciasto dzieliłam na mniejsze kwadraciki, więc wyszły mi małe. Jednak potem przestałam się bawić i robiłam tak jak Nigella nakazała i były o wiele większe, dlatego na zdjęciu taka różnorodność). Na dłuższym boku trójkąta układamy kostkę czekolady ( ja dawałam po 1,5 ) i zwijamy ciasto od siebie ku wierzchołkowi trójkąta. Następnie nadajemy mu kształt ksieżyca i uszczelniamy końcówki żeby czekolada nie wypłynęła. Rogaliki układamy na blasze wyłożonej papierem do pieczenia, smarujemy rozmąconym jajkiem za pomocą pędzelka i pieczemy w temp. 220°C przez 15 minut aż się zarumienią. Smacznego :)  Przepis bierze udział w akcji : Karnawałowo mi 2011,Ekspresowo w kuchni 