Prawdziwie jesienna zupa. Świetne połączenie smaków. Na początku czuć paprykę a po chwili dopiero przychodzi lekki posmak musztardy. Bardzo smaczna, prosta, szybka  i pożywna. Przepis zwąchałam na blogu Kini87 Kultura kulinarna :)    Składniki : 400 ml bulionu 2 duże żółte papryki 200 ml białego wytrawnego wina 80 ml śmietany 1 cebula 1 ząbek czosnku 2 łyżki masła 2 łyżeczki musztardy ( u mniej 1 rosyjskiej i jedna zwykłej może być np. sarepska ) sól, pieprz do podania grzanki  Masło rozpuszczamy w garnku. Czosnek, cebulę siekamy, wrzucamy do garnka i na niewielkim ogniu podsmażamy na złoty kolor. W tym czasie paprykę oczyszczamy z nasion, kroimy w dość sporą kostkę. Dokładamy do cebuli i dalej smażymy aż papryka nieco zmięknie. Kolejno wlewamy wino, doprowadzamy do wrzenia, gotujemy około 5 minut, żeby alkohol wyparował. Po tym czasie dolewamy bulion. Gotujemy pod przykryciem 15 minut. Następnie zupę zestawiamy z ognia, doprawiamy solą, pieprzem, dodajemy musztardę i wcześniej zahartowaną śmietanę. Miksujemy na krem. Podajemy z grzankami. Smacznego :) ﻿﻿ 