Prosta, szybka, pożywna. Idealna na zimę. Co to więcej pisać - uwielbiam :) Przepis z miesięcznika " Poradnik domowy, październik 1994 "  Składniki :   Włoszczyzna  8 ziemniaków 25 dag pomidorów ( o tej porze roku mogą być z puszki ) cebula 2 łyżki smalcu ( u mnie margaryna ) 3 łyżki mąki ziele angielskie natka pietruszki ( niekoniecznie ) pieprz, sól wrzątek Włoszczyznę i kilka ziaren ziela angielskiego zalewamy wrzątkiem. Gotujemy aż warzywa zmiękną ( ja miałam bulion więc zamiast gotować włoszczyznę użyłam bulionu ). Ziemniaki kroimy w kostkę, dokładamy do garnka. Pomidory obieramy ze skórki, tniemy na małe kawałki i podduszamy aż się rozpadną. W przypadku puszkowych nie trzeba tego robić. Kiedy ziemniaki będą mięknąć dokładamy pomidory, dalej gotujemy. Cebulę kroimy w kostkę podsmażamy na smalcu ( margarynie ), dodajemy mąkę i szybko mieszamy robiąc w ten sposób jasną zasmażkę. Im dłużej trzymamy na ogniu tym będzie ciemniejsza. Nam chodzi żeby składniki dobrze się połączyły i była jasna. Zasmażkę w całości dodajemy do zupy, ponownie zagotowujemy całość. Doprawiamy solą, pieprzem. Przed podaniem posypujemy natką pietruszki. Smacznego :) ﻿ 