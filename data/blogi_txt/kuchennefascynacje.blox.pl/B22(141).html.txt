Wilgotny, ciężki, baaardzo słodki - dla mnie zbyt słodki ( chociaż mój mąż powiedział trochę słodki ale on może wciągnąć paczkę krówek na raz ) dlatego z powodzeniem ilość cukru można zmniejszyć o połowę.  Dzięki likierowi nie wiadomo jakie owoce jemy, super przechodzą jego smakiem. Smaczny choć jak już pisałam bardzo słodki. Przepis Nigelli Lawson z książki " Nigella Świątecznie "      Składniki :  350 g suszonych śliwek 250 g rodzynek 175 g koryntek 175 g miękkiego masła 175 g ciemnego cukru muscovado ( spokojnie można dać tylko połowę) 175 ml miodu 125 ml likieru tia maria lub innego kawowego  sok i skórka z 2 pomarańczy 1 łyżeczka mieszanki przypraw ( do piernika lub inna korzenna ) 2 łyżki kakao 3 jajka 150 g mąki 75 g mielonych migdałów 1/2 łyżeczki proszku do pieczenia 1/2 łyżeczki sody  Do dużego, szerokiego rondla wkładamy posiekane lub pocięte śliwki, rodzynki, koryntki, masło, cukier, miód, likier, sok i otartą skórkę z pomarańczy, przyprawy i kakao. Stawiamy na mały ogień i mieszając od czasu do czasu doprowadzamy do wrzenia. Gotujemy 10 minut, odstawiamy na 30 minut aby trochę przestygło. Mi nie przestygło po tym czasie, wstawiłam garnek do zimnej wody i po 15 minutach masa była zimna. Do ostudzonej masy dodajemy rozkłócone jajka, mąkę, mielone migdały, proszek i sodę. Mieszamy drewnianą łyżką lub łopatką aż składniki dobrze się połączą. Masę przelewamy do tortownicy o średnicy 20 cm ( u mnie 21 ) i wysokości 9 cm, wyłożonej podwójnie papierem do pieczenia. Wstawiamy do piekarnika nagrzanego do 150°C na 1 1/2 -2 godziny ( ja piekłam 2 godz.) Patyczek po włożeniu będzie oblepiony.  Smacznego :) ﻿﻿﻿ 