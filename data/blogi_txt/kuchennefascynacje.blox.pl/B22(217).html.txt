Czasami ciężko kupić gruszki w syropie dlatego w tym roku postanowiłam zrobić swoje. Nie dość, ze zyskujemy owoce, które można wykorzystać do deserów, ciast, sałatek i mnóstwa innych dań to dodatkowo syrop można dodać do wody, herbaty itp. i delektować się gruszkowym smakiem zimą. Przepis z forum Cin Cin. Zalewa :  1 litr wody 50-70 g cukru  Ponad to :   twarde gruszki ( U mnie trochę ponad kilo. Ważne również żeby były twarde, podczas pasteryzacji nie rozgotują się ) 1/2 łyżeczki kwasku cytrynowego do każdego słoika kora cynamonu, laska wanilii ( według uznania, ja zrobiłam same ) miska z wodą z dodatkiem kwasku cytrynowego lub soku z cytryny  Składniki zalewy mieszamy. Najlepiej aby cukier w całości się rozpuścił. Gruszki obieramy, wycinamy gniazda nasienne i kroimy tak jak uważamy. Wkładamy do miski z zakwaszoną wodą sokiem z cytryny lub kwaskiem. Zapobiegnie to ich czernieniu zanim włożymy do słoika i zalejemy zalewą. Do wcześniej wyparzonych słoików wsypujemy 1/2 łyżeczki kwasku cytrynowego ( 1/2 do każdego słoika ). Układamy ściśle gruszki. Zalewamy zalewą. Kto chce można włożyć laskę wanilii lub korę cynamonu. Zakręcamy, pasteryzujemy 15-20 minut.  Smacznego :) ﻿ 