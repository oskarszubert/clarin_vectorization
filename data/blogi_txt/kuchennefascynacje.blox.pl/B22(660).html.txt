Bardzo lubię takie dania jedno garnkowe i przede wszystkim sycące. Może nie jest to szybkie danie ale na pewno opłaca sie poświęcić mu chwilkę. Najwięcej czasu zajęło mi podsmażanie ziemniaczków. Za dużo na patelni za mała patelnia :) W przepisie, który mam wyciety z jakiej starej gazety typu "Tina" szacowany czas na przygotowanie tego smakołyku to 25 min. Zgodzę się ale jeśli będziemy przygotowywać to w obszerniejszym naczyniu niż zwykła patelenka. Dla mnie warzywka obłedne. Danie ląduje do działu ulubione przepisy :) Gorąco polecam !!! :) Składniki na 2 porcje :  20 dag ziemniaków 40 dag pieczarek 1 pęczek cebulki dymki ( u mnie bez ) 15 dag pomidorków koktajlowych 5 dag wędzonego boczku 1/3 kostki margaryny zioła prowansalskie, sól, pieprz  Ziemniaki obieramy, kroimy w kostkę. Pieczarki kroimy na pół jeśli są duże to na ćwiartki. Dwie dymki odłożyć na później, resztę pokroić. Boczek tniemy w paseczki i wysmażamy go na margarynie po czym zdejmujemy go z patelni. Na tym samym tłuszczu smażymy ziemniaki do miękkosci, następnie wrzucamy całą dymkę ( tą którą wcześniej odłożyliśmy ) i podsmażamy razem kolejne 5 minut. Zdejmujemy dymkę i dodajemy pieczarki i pokrojone wcześniej cebulki. Smażymy około 10 minut, od czasu do czasu mieszając. Na jakieś 2-4 minuty przed końcem dodajemy sól i pieprz do smaku oraz około jednej łyżki ziół prowansalskich. Dodajemy uprzednio wysmażony boczek i pomidorki poprzecinane na pół. Dokładnie mieszamy. Smacznego :) 