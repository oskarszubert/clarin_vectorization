W końcu pokusiłam się na wytrawne muffiny. Robi się je tak samo szybko i łatwo jak te słodkie. Idealne do piwa, na przegryzkę, przystawkę, piknik czy w podróż. Moje wyszły lekko pikantne bo dodałam cheddara ale Wy możecie użyć dowolnego sera jeśli wolicie łagodne smaki. Również dowolność w dodatkach. Przepis Olgi Smile znaleziony na jej blogu Olga Smile.com . Składniki : ( na 13 sztuk )  3 szklanki mąki około 50 g rozpuszczonego masła 3/4 szklanki mleka ( dałam więcej - patrz przepis ) 3 łyżeczki proszku do pieczenia 2 łyżeczki soli 1 jajko ulubione dodatki : u mnie szynka, cebula, suszone pomidory, bekon 50 g sera ( u mnie cheddar dałam więcej, muffinki wyszły lekko pikantne)  Mąkę mieszamy z proszkiem. Dodajemy jajko, mleko, masło. Mieszamy. Jeśli konsystencja ciasta jest za gęsta dodajemy więcej mleka. Ja musiałam dodać dość sporo. Ciasto ma być jak na słodkie muffiny ale nie lejąca tylko tak żeby dało się nakładać łyżką. Na koniec dodajemy starty ser ( u mnie na drobnych oczkach ) i resztę dodatków. Ja swoje wcześniej podsmażyłam. Mieszamy. Masę wykładamy do foremek na muffinki ( jeśli nie używacie papilotek posmarujcie je wcześniej masłem ). Pieczemy w 170°C około 20 minut. Ja piekłam do suchego patyczka. Smacznego :) ﻿﻿﻿ 