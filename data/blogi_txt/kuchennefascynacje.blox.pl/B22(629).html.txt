Babcina ale nie mojej babci a autorki bloga Cooking Easy - Olgi. Uwielbiam takie przepisy. Szarlotka jest naprawdę pyszna. Mięciutkie puszyste ciasto na bazie sera. Tak tak to do ciasta dodajemy ser i duża ilość jabłek z cynamonem !!!! :) Składniki :  1 i 1/4 szklanki serka wiejskiego o niskiej zawartości tłuszczu ( ja użyłam 250 g twarogu półtłustego ) 1 jajo 1 szklanka cukru 10 g proszku do pieczenia szczypta soli 1 łyżeczka soku z cytryny 4 łyżki miękkiego masła 2 szklanki mąki ( użyłam tortowej )  Nadzienie :  4 duże słodkie jabłka ( u mnie 7 nie za dużych ) około 1/2 szklanki cukru - w zależności jak słodkie mamy jabłka 1 łyżeczka cynamonu  Ponad to :  1 rozbełtane jajko  Z jabłek wycinamy gniazda nasienne, obieramy lub nie - jak kto woli, tniemy w niedużą kostkę. Dodajemy cukier i cynamon ( ja jeszcze polałam je odrobiną soku z cytryny żeby nie ściemniały ). Mieszamy, odstawiamy na  20 minut żeby puścił sok. Mąkę przesiewamy z solą. Masło ucieramy z cukrem. Następnie dodajemy jajko, miksujemy. Dokładamy ser, miksujemy. Wsypujemy mąkę i delikatnie łączymy. Na początku wymieszałam ją łopatką ale pod koniec było ciężko więc na najmniejszych obrotach dosłownie chwilkę zmiksowałam. Dodajemy proszek i sok z cytryny. Mieszamy. Dobrze wymieszane ciasto dzielimy na 2 części. Jedna większa - na wylepienie dna i ścianek, druga mniejsza - na zrobienie kratki. Blaszkę o wymiarach 20x20cm (u mnie 21,5x21,5 ) smarujemy masłem i wysypujemy bułką tartą lub mąką lub wykładamy papierem do pieczenia. Bierzemy większą część ciasta i wylepiamy nim dno i ścianki formy ale ścianki nie za wysokie. Nakładamy jabłka odsączone z soku. Drugą mniejszą część ciasta wałkujemy i wycinamy 6 pasów ( mi wyszło 7 ),które układamy na wierzchu na owocach tworząc kratkę. Po bokach ciasto dociskamy do wcześniej wylepionego. Ciasto smarujemy rozbełtanym jajkiem za pomocą pędzelka.  Pieczemy w temp. 180°C przez 40 minut. Smacznego :)               ﻿ 