Najzdrowsze co może być do ziemniaków i mięska suróweczka warzywna. Zdrowa, świerza, chrupka, kolorowa no i oczywiście smaczna. Takie suróweczki zazwyczaj przygotowuję z tego co aktualnie znajduje się w mojej lodówce. Preferuje i namawiam dodawać trochę oleju zamiast śmietan, jogurtów czy majonezu gdyż w oleju najlepiej rozpuszczają się wit. A, D, E i K ( co za tym idzie są lepiej przyswajane przez organizm ), których jest najwięcej w warzywach.    Składniki :  1 sałata 2 pomidory 1 średnia papryka pół ogórka wężowego  około 3 łyżek oleju lub oliwy z oliwek sól, pieprz  Wszystkie warzywa dokładnie myjemy, osuszamy. Sałatę rwiemy w rękach na małe kawałki i wrzucamy do miski. Ogórka obieramy i kroimy w średnią kostkę podobnie jak paprykę i pomidora. Wszystko razem mieszamy, doprawiamy do smaku solą i pieprzem i polewamy olejem. Smacznego :) 