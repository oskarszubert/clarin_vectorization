I kolejne czyszczenie lodówki ale tym razem zainspirowane pewną zupką, którą widziałam w internecie. Nie mając wszystkich składników zaczęłam chomikować po lodówce, szafkach w poszukiwaniu fajnego połączenia. Pozbierałam warzywka i wiecie co będę nieskromna bo zupka wyszła PYCHA :) Na szczęście zapisałam sobie co dodaje i w jakiej ilości, dzięki temu mogę się podzielić z Wami przepisem i sama odtworzyć ją po raz kolejny.    Składniki :   1 średnia cebula 2 ząbki czosnku 124 g marchwi 244 g ziemniaków 90 g selera 4 suszone pomidory oliwa bulion 218 g żółtej papryki łyżka kaparów sól, pieprz  W rondlu rozgrzewamy oliwę. Cebulę, czosnek, pomidory i kapary z grubsza siekamy. Resztę warzyw kroimy w średnią kostkę. Cebulę podsmażamy aż stanie się szklista, kolejno dosypujemy czosnek. Podsmażamy około minutki. Dodajemy pomidory a na koniec wsypujemy wszystkie warzywa, kapary, podsmażamy kolejne 5-7 minut mieszając od czasu do czasu. Całość zalewamy bulionem tyle, żeby bulionu było 1 centymetr ponad warzywami. Gotujemy pod przykryciem aż warzywa zmiękną. Blenderujemy na gładką masę, Jeśli będzie za gęsta można dodać nieco bulionu. Doprawiamy solą i pieprzem do smaku. Podajemy z grzankami, chlebem czy jak lubimy :) Smacznego :) ﻿ kolor żółty 