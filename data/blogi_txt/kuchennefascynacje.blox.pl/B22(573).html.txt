Przygotowując je nie myślałam, ze będą tak dobrze smakowały a co gorsza ( albo i nie ) uzależniały. Musiałam szybko zrobić zdjęcia bo mąż wyjadby wszystko. Nie kupujcie bliskim na prezent czekolad, bombonier tylko przygotujcie te śliwki a na pewno nie pożałujecie :) Przepis z bloga Alfabet smaków﻿.     Składniki : ( robiłam z połowy składników przepis podaje na całość )  70 suszonych śliwek 2 szklanki rumu ( użyłam ciemnego )  Śliwki zalewamy rumem, odstawiamy na noc. U mnie z braku czasu moczyły się 2 doby. Ganache :  150 g gorzkiej czekolady 150 g kremówki 30% 2 łyżki miodu 25 g miękkiego masła odrobina rumu z moczenia śliwek ( na połowę porcji dałam 1 łyżeczkę )  Ponad to :  200 g mlecznej czekolady 200 g gorzkiej czekolady  Czekoladę siekamy. Śmietanę i miód wlewamy do rondla. Podgrzewamy do zagotowania. Ściągamy z ognia, zasypujemy czekoladą. Odstawiamy na 2 minuty. Mieszamy. Dodajemy masło, rum mieszamy. Śliwki delikatnie osuszamy papierowym ręcznikiem z nadmiaru alkoholu. Każdą śliwkę obtaczamy w ganache. Odkładamy na papier do pieczenia. Ja dodatkowo wstawiłam do lodówki. Następnie nad kąpielą wodną rozpuszczamy czekoladę mleczną i gorzką. Mieszamy aby dobrze się połączyły. Znowu maczamy śliwki i odkładamy na papier. Wkładamy do lodówki aby czekolada zastygła. Smacznego :)  ﻿﻿﻿ 