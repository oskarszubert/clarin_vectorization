Smaczne, proste, sycące danie. Idealne na obiad. Przepis z gazety " Tina ".    Składniki :   25 dag krótkiego makaronu 1 średnia cebula około 50 dag parówek ( jakieś 6 sztuk ) 2 puszki pomidorów bez skórki ( puszka około 850 ml, ja robiłam to danie z połowy składników i użyłam puszki 480 g  ) 30 dag mrożonego groszku ( pominęłam ) 2 łyżki masła lub margaryny 3 dag mąki 2 łyżki koncentratu pomidorowego 3-4 łyżeczki rosołu warzywnego w proszku ( u mnie kostka rosołowa ) 1/2 pęczka natki pietruszki sól, pieprz  Makaron gotujemy al`dente. Odsączamy na sitku. Cebulą kroimy w drobną kostkę, wrzucamy do rondla na mocno rozgrzane masło, podsmażamy aż stanie się szklista. Wsypujemy mąkę i zasmażamy na złoty kolor. Dokładamy koncentrat, pomidory z puszki, podlewamy 3 szklankami wody. Dosypujemy rosół lub kruszymy kostkę rosołową. Dokładnie mieszamy. Doprowadzamy do wrzenia i gotujemy 20 minut od czasu do czasu mieszając.  Na koniec dodajemy makaron i pocięte w grubsze plastry parówki. Chwilę podgrzewamy. Doprawiamy solą ( uwaga przy soleniu bo jeśli dodajecie kostkę rosołową ona sama w sobie jest już słona ), pieprzem i posypujemy natką pietruszki. Smacznego :) ﻿ 