Idealne na świąteczny prezent do przyozdabiania ciast świątecznych czy po prostu do wypieków, deserów. Łatwe i dość szybkie w przygotowaniu. Przepis z TEJ strony.    Składniki : ( użyłam 7 klementynek, syrop zrobiłam z połowy składników. Wyszły mi dwa nieduże słoiczki. Przepis podaje w całości zgodnie z oryginałem. )  1 - 1,5 kg klementynek 4 szklanki cukru 2 szklanki wody 1 laska wanilii ( pominęłam )  Klementynki ( skórkę ) szorujemy pod bieżącą wodą, potem sparzyć wrzątkiem. Każdą kroimy w plasterki - grubość zależy od nas ale proponuję nie za grube ale też nie za cienkie. Odstawiamy. W misce zagotowujemy cukier z wodą i ewentualnie dorzucamy przeciętą wzdłuż wanilię. Pamiętajcie, żeby mieszać od czasu do czasu. Kiedy cukier się rozpuści i syrop będzie się gotował dorzucamy klementynki. Gotujemy 15 minut na średnim ogniu. Ściągamy z gazu, wyciągamy laskę wanilii. Klementynki ostrożnie przekładamy do wcześniej wyparzonych słoików, zalewamy syropem, zakręcamy. Pasteryzujemy 10 minut ( ja pasteryzowałam trochę ponad 5 minut ). Smacznego :)  ﻿﻿ 