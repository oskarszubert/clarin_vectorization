Coraz częściej spotykam się z dodatkiem wody różanej do wypieków. Poszukałam po sklepach, nie znalazłam więc zrobiłam swoją. Kolor i zapach obłędny. Przepis z bloga Moja kuchnia :) Składniki : ( ja robiłam z połowy składników )  25 dag płatków róży 1 L ciepłej wody sok z jednej cytryny   Płatki róży po zerwaniu i zważeniu przejrzeć czy nie są uszkodzone i oczyścić z ewentualnych żyjątek. Kolejno przelewamy je gorącą wodą ( Ola pisze, żeby najpierw opłukać a potem przebrać ale płatki się sklejają i bardzo długo przy tym schodzi, szybciej będzie zrobić to na odwrót ).  Całość zalewamy wodą, wlewamy sok z cytryny i odstawiamy na 2 dni. Po tym czasie odcedzamy wodę od płatków i przelewamy do buteleczki. Przechowujemy w lodówce. * Jeśli będziecie robili wodę różaną i wyjdzie Wam blady kolor nie martwcie się, moja jest bardzo intensywnej barwy ponieważ użyłam płatków pochodzących z rejonów Północnej Europy, które charakteryzują się intensywną barwą i kolorem. Czytałam też na blogu Szarlotka, że takie płatki można zebrać w okolicach lasów mazurskich. ﻿ ﻿ 