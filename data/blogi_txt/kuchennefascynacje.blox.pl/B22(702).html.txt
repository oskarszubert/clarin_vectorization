Kremowa, sycąca, bardzo smaczna, szybka w przygotowaniu. To tak w skrócie :) Przepis z Tego bloga.    Składniki : (na 4-6 porcji, ja robiłam z połowy porcji ale przepis podaje zgodnie z oryginałem na 6 )  1/3 szklanki masła 1 szklanka cebuli posiekanej w kostkę 1 ząbek czosnku drobno posiekany 1/4 łyżeczki suszonego tymianku 1/3 szklanki mąki uniwersalnej 3 szklanki mleka 2 szklanki bulionu z kurczaka ( użyłam warzywnego ) 1/2 szklanki śmietany kremówki( pominęłam zamiast śmietanki dodałam więcej mleka ) 3 szklanki drobno posiekanego świeżego brokuła ( użyłam mrożonego - też świetnie się nadaje ) 170 g startego ostrego cheddara 28 g startego parmezanu ( użyłam innej odmiany cheddara - słonego, zbliżony smakiem do parmezanu ) sól, pieprz  Na dużym ogniu w rondlu rozpuszczamy masło. Podsmażamy cebulkę aż będzie miękkie. Dodajemy czosnek, tymianek, mąkę. Cały czas mieszając podsmażamy 1 minutę. Powoli, mieszając wlewamy mleko, bulion, śmietanę. Zagotowujemy. Zmniejszamy ogień,dodajemy brokuły. Gotujemy 6-8 minut aż zmiękną. Zestawiamy garnek z ognia, dodajemy partiami sery cały czas mieszając. Doprawiamy solą i pieprzem. Smacznego :) ﻿ 