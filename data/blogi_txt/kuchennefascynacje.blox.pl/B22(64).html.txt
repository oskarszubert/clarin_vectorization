Pierwsze moje użycie banana do wypieków ale zdecydowanie nie ostatnie :) Ciasto jest bardzo aromatyczne, wilgotne no i bardzo, bardzo smaczne. Na pewno świetny pomysł na wykorzystanie leżących od kilku dni bananów - te czarne najlepiej się nadają. Gorąco polecam :) Przepis Nigella Lawson " Kuchnia. Przepisy z serca domu "    Składniki :   125 g masła + trochę do posmarowania formy 4 średniej wielkości banany ( około 500g przed obraniem, u mnie były to 3 ) 150 g miałkiego cukru 2 jajka 175 g mąki pszennej 2 łyżeczki prosku do pieczenia 1/2 łyżeczki sody oczyszczonej 100 g suszonych wiśni ( ja nie miałam suszonych dałam kandyzowane ale nie był to dobry pomysł bo były za słodkie i musiałam je wyciągać z każdego kawałka. Także albo suszone a jak nie macie to lepiej wogóle nie dawać ) 100 g wiórków kokosowych  Napierw przygotowujemy keksówkę ok 20 cm długą. Wykładamy ją papierem do pieczenia a boki smarujemy masłem. Odstawiamy. Masło roztapiamy. Banany obieramy i rozgniatamy widelcem na talerzu lub w misce. W misce miksujemy ostudzone, roztopione masło z cukrem. Kolejno dokładamy banany, jajka. Cały czas miksując.  Mąkę, proszek i sodę mieszamy razem. Dosypujemy po łyżce do ucieranej masy nie zaprzestając miksowania. Na koniec dodajemy wiśnie i wiórki. Mieszamy do połączenia łyżką. Ciasto przekładamy do formy, równamy wierzch i pieczemy w trmp. 170°C przez 50 minut ale po 45 należy sparwdzić czy się już czasem nie upiekł ( u mnie równo 50 minut był w piekarniku ). Natomiast upieczone ciasto będzie odstawać od boków formy a z wierzchu jak delikatnie naciśniemy ręką będzie sprężyste. Po upieczeniu i wyjęciu z piekarnika pozostawiamy ciasto na 10 minut w formie po tym czasie można wyjąć z formy i odstawić na metalową kratkę do ostygniecia. Smacznego :) 