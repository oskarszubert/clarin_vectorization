Pierwszy raz tak robioną szarlotkę widziałam w programie Ewy Wachowicz. Do Ewy przepis ten przysłał Pan ( niestety nie pamiętam imienia ani nazwiska ) i jak twierdzi prowadząca, że pewnie to on wymyślił ten przepis bo jeszcze nie robiła szarlotki z nieobranych jabłek a meżczyźni lubią chodzić na skróty ;) Moja była pierwsza i bałam się zanim wyciagłam z piekarnika bo miałam blachę innych wymiarów niż zalecana. Po ukrojeniu kawałka byłam zachwycona. Wyszła bardzo ładna. Warstwy świetnie się połączyły. Nie za słodka, bardzo smaczna. I strasznie mało roboty przy niej :)    Składniki :  2 szklanki mąki 2 szklanki kaszy manny 1 i 3/4 szklanki cukru + 3 łyżki 3 łyżeczki proszku do pieczenia 2,5 kg jabłek 2 łyżeczki cynamonu 150 g masła  Mąkę, kaszę, proszek i 1 i 3/4 szklanki cukru mieszamy w misce. Odstawiamy. Jabłka dokładnie myjemy. Tarkujemy razem ze skórką na grubych oczkach. Do startych jabłek dodajemy cynamon, 3 łyżki cukru. Mieszamy. Dzielimy je na pół. Blachę o wymiarach 25x40 smarujemy masłem i wysypujemy bułką tartą. 1/3 część sypkich składników sypiemy na spód blachy, wyrównujemy. Na wierzch kładziemy połowę jabłek, równomiernie rozkładamy. Na jabłko znowu sypiemy następną porcję sypkich składników ( 1/2 ). Kolejno układamy jabka i resztę sypkich sypiemy po wierzchu. Na samą górę strugamy kawałki masła. Pieczemy w temp. 180°C przez 55 min. do godziny. Po ostygnięciu cista można posypac cukrem pudrem :) Smacznego :) ﻿﻿﻿ 