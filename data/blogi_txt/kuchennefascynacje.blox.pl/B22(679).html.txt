Mięciutkie, puszyste z dużą ilością owoców. W moim przypadku pół na pół bo mało miałam truskawek a ,że w zamrażarce leżały jagody nie zawahałam się ich użyć. Pyszniuteńkie :) Przepis z Tego bloga.     Składniki na ciasto : ( na 12 - 15 bułeczek )  50 g masła 100 ml mleka 20 g świeżych drożdży ( użyłam 7 g suszonych ) 300 g mąki ( dałam tortową ) 1 łyżeczka soli 3 łyżki cukru 1 jajo  Masło roztapiamy, wlewamy do niego mleko. Mieszanka powinna być ciepła, nie gorąca ale ciepła. Wkruszamy świeże drożdże ( ja dodałam suszone ). Mieszamy, żeby się rozpuściły, odstawiamy. Mąkę, sól i cukier mieszamy w jednej misce. Dodajemy jajo, i mieszaninę mleka, masła i drożdży. Wyrabiamy ciasto ręcznie do momentu aż przestanie kleić się do rąk. Jakieś 4-5 minuty - tyle trwało u mnie. Ciasto przekładamy do natłuszczonej olejem miski, przykrywamy ściereczką i odstawiamy w ciepłe miejsce aby podwoiło swoją objętość. Nadzienie :  400 g truskawek u mnie dodatkowo jagody mrożone  150 g ( bo miałam tylko 250 g truskawek, ) wcześniej je rozmroziłam na sitku i zasypałam odrobiną cukru ewentualnie trochę cukru do truskawek Truskawki myjemy, tniemy na mniejsze kawałki, pozostawiamy na sitku, żeby ociekły z nadmiaru płynów. Jeśli są mało słodkie posypujemy cukrem. Gdy ciasto urośnie, zagniatamy je chwilę podsypując delikatnie mąką. Następnie rozwałkowujemy na prostokąt. Ciasto gęsto posypujemy owocami pozostawiając około 1,5 cm samego ciasta po bokach. U mnie jedna połowa truskawek, druga jagód. Ciasto zwijamy ciasno w rulon jak naleśnika.Kolejno dzielimy na 12-15 części około 2-3 cm grubości każdy. Układamy na blasze wyłożonej pergaminem jeden kawałek obok drugiego, powinny się stykać. Odstawiamy blachę na czas aż piekarnik się nagrzeje. Piekarnik rozgrzewamy do 200°C. Wkładamy blachę, pieczemy 20 minut aż bułeczki lekko zbrązowieją. Glazura :  100 g cukru pudru 2-3 łyżki soku z cytryny  Mieszamy składniki razem aż całość dobrze się połączy. Polewamy ostygnięte bułki. Odrywamy i zajadamy :) Smacznego :) ﻿ 