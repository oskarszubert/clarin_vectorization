Banalnie proste, smaczne ciacho gdzie najwięcej przygotowań zajmuje nam obieranie i cięcie jabłek. Ciacho robi się bez użycia miksera, na zasadzie muffin - wszystko mieszamy tylko do połączenia i buch na blachę, do piekarnika i czekamy aż się upiecze. Ciasto wilgotne z dużą ilością jabłek jedynie co mi brakowało to jakiegoś akcentu korzennego jak cynamon lub kardamon. Przepis z bloga My man`s kitchen﻿.     Składniki : 3,5 szklanki + 3 łyżki mąki pszennej 1 szklanka cukru 4/5 szklanki maślanki 1/5 szklanki oleju roślinnego 4 jaja 1 łyżka kakao 1 łyżeczka cynamonu ( a jednak cynamon powinien się tu pojawić :) ) 1,5 łyżeczki proszku do pieczenia 1,5 łyżeczki sody oczyszczonej 1/3 łyżeczki soli 9-10 średnich jabłek obranych, pozbawionych gniazd nasiennych i pokrojonych w 1 cm kostkę 1/2 szklanki orzechów włoskich ( dałam 1 szklankę ) 1/2 szklanki rodzynek lub żurawiny ( pominęłam )  W misce łączymy mąkę, cukier, kakao, proszek do pieczenia, sodę, sól. Dodajemy jajka, maślankę i olej, mieszamy całość tylko do połączenia składników. Dokładamy jabłka, orzechy, mieszamy łyżką. Ciasto wylewamy do formy  wymiarach 25x35 cm wyłożonej papierem do pieczenia. Równamy wierzch.  Pieczemy w temp. 180°C przez 60-70 minut do tzw. suchego patyczka. Smacznego :)   ﻿ 