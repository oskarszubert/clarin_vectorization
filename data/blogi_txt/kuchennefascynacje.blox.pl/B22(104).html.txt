Taka mnie naszła ochota na ciasto z brzoskwiniami, że nie mogłam już wytrzymać. Gdy tylko zobaczyłam u Mysi ten przepis od razu wiedziałam, że to jest to czego pragnę. Nie dość, że duużo mojej kochanej kruszonki to jeszcze do tego wilgotne, puszyste. Czegóż chcieć więcej :)     Składniki :   1 szklanka maślanki o smaku brzoskwiniowym ( dałam zwykłą ) 3/4 szklanki cukru 2,5 szklanki mąki 3 jaja 3 łyżeczki proszku do pieczenia 0,5 szklanki oleju 1 cukier waniliowy ( 16 g )  Składniki na kruszonkę :  50 g masła 10 łyżek mąki 4 łyżki cukru 1 cukier waniliowy ( 16 g )  Białka oddzielamy od żółtek. W drugiej misce przesiewamy mąkę wraz z proszkiem do pieczenia. Z brzoskwiń wyciągamy pestki, dzielimy na pół lub inaczej jak kto woli. Białka ubijamy na sztywno. Kolejno stopniowo dodajemy cukier i cukier waniliowy cały czas ubijając. Nie przestając mieszać dodajemy po żółtku. Po mału wlewamy olej i na koniec maślankę. Mieszamy. Łączymy masę jajeczną z mąką. Miksujemy aż składniki ładnie się połączą w jednolitą, gładką masę. Teraz łączymy wszystkie składniki kruszonki i wyrabiamy je między palcami.  Ciasto wylewamy do formy ( 25x35 ) wysmarowanej masłem i obsypaną mąką. Na wierzchu układamy owoce i posypujemy kruszonką.  Pieczemy około 50 min w temp. 175°C do suchego patyczka. Smacznego :) ﻿ ﻿ 