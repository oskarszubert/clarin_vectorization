Mocno aromatyczne, przyprawione warzywka. Dla mnie i mojego męża pycha, uwielbiam takie mieszanki. Kalafior trochę mi się rozgotował ale potrawka i tak była smaczna i syta. Przepis z bloga Kulinarna pasja Hani - Kasi.    Składniki :   2 łyżki oleju lub masła klarowanego ( u mnie olej i dałam go nieco więcej ) 2 łyżki nasion kminu rzymskiego 2 średnie cebule 2 ząbki czosnku 1/2 łyżeczki startego świeżego imbiru 1 chilli świeże zielone lub suszone lub 1/4 łyżeczki chilli w proszku ( u mnie 1 chilli czerwone ) łyżka curry w proszku 1/2 łyżeczki kurkumy łyżeczka mielonej kolendry 1 kalafior (u mnie 2 małe ) 3 średnie ziemniaki sól 2 łyżki posiekanej świeżej kolendry Cebule kroimy w półplasterki. Kalafiora dzielimy na niewielkie różyczki. Ziemniaki kroimy w średnią kostkę. Czosnek i papryczkę siekamy drobno ( jeśli używamy suszonej, rozdrabniamy ją w moździerzu ). W garnku rozgrzewamy olej lub masło. Na dobrze rozgrzany tłuszcz wrzucamy kmin. Chwilę podsmażamy. Następnie dokładamy cebulę, czosnek, chilli, imbir, suche przyprawy. Podsmażamy aż cebula nieco zmięknie.  Dokładamy ziemniaki, kalafior. Przykrywamy i gotujemy na średnim ogniu do momentu aż warzywa zmiękną. Pamiętając aby od czasu do czasu przemieszać. Gotowe doprawiamy solą. Podajemy posypane kolendrą.  Konsumować można samo lub z gęstym jogurtem. My zajadaliśmy same. Myślę, że świetnie by smakowały z mizerią. Smacznego :) 