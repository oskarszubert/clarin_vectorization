Kolejny fajny przepis od Mileny, która prowadzi bloga Dziś mam ochotę na.....  Wielu z Was wie jaką jestem fanką domowego wyrobu tak więc nie mogłam nie wypróbować tego przepisu. Wprawdzie sos jest mocno kakaowy niż czekoladowy ale równie smaczny. Super dodatek do napoi zarówno tych ciepłych jak i zimnych, deserów, ciast, naleśników. Ja muszę się przyznać, że czasem po prostu wlewam sobie trochę do buzi i się delektuję ;) Jak już Milenka pisała na swoim blogu dodany do mleka, przeradza się w pyszne kakao. Nie jest to taki sos czekoladowy jak kiedyś były w plastikowych butelkach ale ten też warto mieć w swojej lodówce :)    Składniki : ( Przepis podany jest na filiżanki. Moja była pojemności niecałej szklanki. Jeśli jednak macie inną spokojnie może być. Stosujcie się wedle zaleceń przepisu, bo stosunek ilości składników do pojemności filiżanki zawsze będzie taki sam )  2/3 filiżanki gorzkiego kakao 1,5 filiżanki wody 2 filiżanki cukru 1 łyżeczka esencji waniliowej szczypta soli Wodę przelewamy do rondla. Wstawiamy na gaz, wsypujemy kakao, dobrze mieszamy. Gdy kakao się rozpuści dodajemy cukier, mieszamy aż się rozpuści. Zagotowujemy i zostawiamy tak na około 5-10 minut aż lekko zgęstnieje ( uwaga żeby nie wykipiało ). Kolejno dodajemy esencję, sól. Jeszcze raz mieszamy. Odstawiamy do przestygnięcia. Przelewamy do butelki. Przechowujemy w lodówce do 4 miesięcy. Po przestygnięciu syrop będzie gęściejszy a po postaniu w lodówce zamieni się gęsty sos. Smacznego :) ﻿ ﻿ 