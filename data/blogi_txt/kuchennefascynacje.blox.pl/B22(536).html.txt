Mój mąż podczas konsumpcji powiedział cyt. " Jak powiedziałaś co na obiad to myślałem, że będzie z tego papka ale jest bardzo dobry ". Naprawdę bardzo dobry. Okruchy dobrze podsmażone wcale nie rozmiękają. Przepis Donny Hay z programu Fast, fresh, simple, nie wszystkie składniki były podane w jakich ilościach więc poszukałam po internecie i na blogu K L Food blog,jest podany dokładny przepis z książki o tym samym tytule co program więc składniki podaję tak jak w książce zaś wykonanie z programu.     Składniki : ( dla 2 osób )  200 g makaronu spagetti 100 g chleba na zakwasie lub innego chrupkiego 8 suszonych pomidorów z oleju 2 ząbki czosnku 3 łyżki oliwy z oliwek 1/3 filiżanki liści bazylii ( opcjonalnie do podanie, ja pominęłam ) 1 mozzarella z zalewy 2 łyżki octu balsamicznego sól morska, świeżo mielony pieprz oliwa z oliwek parmezan do podania ( u mnie słony cheddar )  Makaron gotujemy al`dente. Dobrze odsączamy.  Chleb rwiemy na kawałki i umieszczamy w malakserze. Miksujemy pulsacyjnie razem z czosnkiem, pomidorami, ok 1,5 łyżki oliwy, solą i pieprzem aż powstaną okruchy - nie za drobno. Ja bałam się, że chleb mi nasiąknie więc osobno zmiksowałam chleb a osobno pomidory i czosnek.  Wszystko wrzucamy na rozgrzaną patelnię, podsmażamy na chrupko. Dodajemy makaron, chwilę podsmażamy. Polewamy octem balsamicznym, odrobiną oliwy żeby był luźniejszy. Przekładamy na talerz. Na wierzchu układamy listki bazylii, i po 1/2 mozzarelli na porcję. Mozzarelle skrapiamy oliwą a całość posypujemy parmezanem. Moja sugestia to najlepiej spróbować makaron przed wyłożeniem na talerz i jak będzie za suchy skropić go dodatkowo oliwą. Smacznego :)    ﻿﻿ 