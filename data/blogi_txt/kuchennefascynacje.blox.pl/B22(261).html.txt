Ciężko znaleźć jest dokładny przepis jak przygotować kaszę gryczaną. Pierwszy raz ją kupiłam a wszędzie napisane tylko ugotować kaszę na sypko. Ale ile czasu taką kaszę gotować ?! Nie znalazłam konkretnego przepisu ( nawet na opakowaniu brak wskazówek ) więc tak sobie leżała w szafce aż zobaczyłam w jednym z ostatnich powtórkowych odcinków Ewy Wachowicz " Ewa gotuje " jak zrobić taką kaszę. Pierwszy raz jadłam ale na pewno nie ostatni, bo jest bardzo smaczna. Ja podałam z sosikiem na którego przepis zapraszam jutro :)    Składniki : ( dla 2-3 osób )  200 g kaszy gryczanej wrzątek łyżka oliwy sól  Oliwę rozgrzewamy w rondlu. Wrzucamy suchą kaszę, chwilę podsmażamy cały czas mieszając. Zalewamy wodą. Wody ma być na 2 palce ponad kaszę. Solimy. Gotujemy pod przykryciem 10 minut. Smacznego :) ﻿﻿ 