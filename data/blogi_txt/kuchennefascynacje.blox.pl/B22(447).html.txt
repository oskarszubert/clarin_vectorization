Został Wam w lodóce kawałek cukini i papryki, nie wiecie jak go spożytkować ? To ja mam dla Was propozycję na pastę. Smaczną i odrobinę ostrą ( taka mi wyszła, bo robilam z połowy składników i dodałam nieco więcej koncentratu ), bardzo dobry dodatek do kanapek , mięs. Ja zastępowałam nią masło  Przepis od Gosi z tej strony.    Składniki : ( u mnie z połowy składników )  1 czerwona papryka  cukinia ( u mnie mała, jednak myślę, że lepiej jak będzie 1 większa lub 2 małe ) 3 łyżki koncentratu pomidorowego  3 ząbki czosnku cebula (myślę, że średnia będzie ok ) szczypta suszonej bazylii sól pół łyżeczki pieprzu pół łyzeczki mielonej słodkiej papryki pół łyżeczki curry  Paprykę, cukinię i cebulę zcieramy na tarce na grubych oczkach. Każde z tych warzyw wkładamy do osobnej miski, solimy, pozostawiamy w lodówce na 1 godzinę, żeby warzywa puściły soki. Po tym czasie odciskamy z nadmiaru soku. Warzywa przekładamy do rondla, stawiamy na małym ogniu i gotujemy jakieś 30 minut ( u mnie znacznie mniej czasu ) na wolnym ogniu, pamiętając o częstym mieszaniu, bo szybko przywierają. Czosnek przeciskamy lub drobno kroimy i wraz z przyprawami dodajemy do rondla, po 30 minutowym gotowaniu. Mieszamy. Dodajemy koncentart ( tutaj moja uwaga, następnym razem będe dawała go stopniowo i próbowała smaku, żeby pasta wyszła bardziej warzywna, u mnie koncentrat był wyczówalny ). Gotujemy chwilę ( ok 5 minut ). Jeszcze ciepłe lub jak kto woli przestudzone warzywa blenderujemy na gładką masę. Smacznego :) 