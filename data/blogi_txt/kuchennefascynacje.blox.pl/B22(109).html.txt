Idąc za ciosem agrestowym dziś proponuję pyszne ciasto. Kiedyś wypatrzone u Pieczareczki , w tygodniu przypomniała mi o nim Małgosia u, której biorę udział w pysznej akcji Weekendowa cukiernia. Ciasto jest naprawdę rewelacyjne. Dzięki podpowiedzi Małgosi zamiast mielonych migdałów dodałam wiórki kokosowe i wiece co, niebo w gębie a ten zapach kokosowy, cudowny. Bardzo puszysty, lekki, słodycz ciasta świetnie komponowała się z kwaskowatością agrestu. Koniecznie musicie wypróbować :) Składniki :   270 g mąki 100 g mielonych migdałów ( u mnie wiórki kokosowe ) 210 g cukru 200 g miękkiego masła 4 jajka 1 łyżka miodu 2 łyżeczki proszku do pieczenia 1 budyń waniliowy w proszku 400 g agrestu 3 łyżki płatków migdałowych 2 łyżki cukru Agrest oczyszczamy z szypułek, płuczemy i osuszamy.  Masło ucieramy z cukrem przez około 5 minut. Następnie dodajemy jajka, miód, miksując kolejne 5 minut. Jeśli zauważycie grudki lub masa będzie wyglądała na zważoną nie przejmujcie się tylko działajcie dalej. To normalna reakcja, po dodaniu mąki będzie dobrze. Wszystkie suche składniki : mąkę, mielone migdały, proszek do pieczenia, budyń w proszku mieszamy razem. Dosypujemy po łyżce do masy jajecznej cały czas ucierając. Kiedy ciasto będzie dobrze wymieszane wylewamy je do wyłożonej papierem i natłuszczonej formy 25x30 cm. Na wierzchu umieszczamy agrest, posypujemy płatkami migdałowymi i cukrem. Pieczemy w temp. 180°C na około 60 minut. U mnie piekło się około 50. Pieczemy do tzw suchego patyczka. Smacznego :) ﻿ ﻿ 