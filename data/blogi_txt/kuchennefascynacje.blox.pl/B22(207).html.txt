Korzenne, słodkie, chrupiące - pierwszy raz zdarzyło mi się, że gofry stawały się chrupkie dopiero po wyjęciu z gofrownicy, kiedy zaczynały stygnąć a przy wyjmowaniu zupełnie mięciutkie już myślałam, że nie można ich wysmażyć na chrupko a tu taka niespodzianka. Przepis z Tej strony.     Składniki : ( na 8-9 sztuk )  1/4 szklanki stopionego masła 1/3 szklanki brązowego cukru 1/2 szklanki melasy 2 jaja 1 szklanka maślanki  1/2 łyżeczki ekstraktu waniliowego ( pominęłam ) 2 szklanki mąki 1 łyżeczka proszku do pieczenia 1/2 łyżeczki sody 2 płaskie łyżki przyprawy do piernika ( w przepisie zostały wymienione pojedyncze przyprawy ja dodałam od razu mieszankę piernikową ) Wszystkie suche składniki mieszamy w jednej misce : mąkę, sodę, proszek, cukier, przyprawę do piernika. W drugiej łączymy mokre : melasę, wanilię, maślankę, jaja, masło. Mokre składniki przelewamy do suchych, miksujemy aż masa będzie gładka i jednolita. Rozgrzewamy gofrownicę, smarujemy odrobinką oleju i smażymy według wskazań producenta. Smacznego :)  ﻿ 