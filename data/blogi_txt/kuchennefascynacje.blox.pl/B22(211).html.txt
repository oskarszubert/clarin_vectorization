Chciałam zaprezentować jeszcze jeden przepis na podstawie, którego można stworzyć swoją własną domową granolę. Ta jest bez masła i choć w przepisie jest brązowy cukier zrezygnowałam z niego na rzecz większej ilości miodu. Bardzo pyszna, pożywna i zdrowa. Gorąco polecam !!! :) Przepis Nigella Lawson " Nigella Świątecznie ".    Składniki :   225 g płatków owsianych ( nie błyskawicznych ) 60 g pestek słonecznika ( nie miałam zastąpiłam pestkami dyni ) 60 g nasion białego sezamu 2 łyżeczki mielonego cynamonu 125 ml płynnego miodu ( użyłam krystalicznego ) 50 g miałkiego jasnego cukru trzcinowego ( pominęłam, dałam około 1 łyżki więcej miodu ) 60 g migdałów nie łuskanych szczypta soli 1 łyżka oleju rzepakowego lub słonecznikowego 150 g suszonej żurawiny ( pominęłam, można zastąpić innymi suszonymi owocami) Wszystkie składniki z wyjątkiem żurawiny wkładamy do miski, mieszamy rękoma aż całość będzie pokryta miodem.  Na blachę wyłożoną papierem do pieczenia wykładamy mieszaninę, rozkładamy ją równomiernie. Wkładamy do piekarnika nagrzanego do 170°C na ok. 40-50 minut, pamiętając o częstym mieszaniu żeby się nie przypaliła. Gotowa granola ma być sucha i złocista. Odstawiamy do ostygnięcia. Do zimnej granoli dodajemy żurawinę lub inne suszone owoce. Przechowujemy w szczelnie zamkniętym pojemniku. Ja swoją piekłam na dużej czarnej blasze ( większość kuchenek jest w nią wyposażona ). Wcześniej w piekarniku piekłam placka po wyjęciu wsadziłam granolę na najwyższą półkę. Piekłam około 15 minut w 170°C po czym wyłączyłam piekarnik i pozostawiłam na środkowej półce aż ostygł. Oczywiście cały czas był zamknięty. Granola wyszła znakomita. Smacznego :) ﻿﻿ 