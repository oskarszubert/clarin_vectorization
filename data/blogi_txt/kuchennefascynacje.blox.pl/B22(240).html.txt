Pyszne, cudowne, mocno truskawkowe. Dla mnie idealne pod każdym względem. Mimo,że zapomniałam dodać mleka biszkopt ładnie wyszedł. Przepis z Tego bloga.    Składniki na biszkopt : ( wszystkie składniki wyjęłam wcześniej, żeby miały temperaturę pokojową)  4 duże jaja 120 g cukru  3 łyżki mleka  1/2 łyżeczki ekstraktu waniliowego ( u mnie domowa wanilia w proszku 1/4 łyżeczki ) 120 g mąki tortowej 22 g stopionego i ostudzonego masła  Białka oddzielamy od żółtek. Mąkę przesiewamy 3 razy.Cukier również przesiewamy do osobnej miski ale tylko raz. Żółtka lekko roztrzepujemy. Białka ubijamy pod koniec dodajemy cukier i miksujemy aż masa będzie sztywna. Cały czas miksując dodajemy powoli żółtka. Kiedy całkowicie się połączą z białkiem odstawiamy mikser, dodajemy mleko, ekstrakt waniliowy i mąkę ( mąkę dodawałam stopniowo ) w kolejności jak podałam całość mieszając łopatką, delikatnie ale dokładnie. Na końcu stopniowo małymi porcjami wlewamy masło, cały czas mieszając łopatką. Kiedy wszystkie składniki będą dobrze połączone, przelewamy masę do formy w oryginale o średnicy 17-20 cm lub kwadratowej o boku 18 cm,u mnie kwadratowa o boku 21,5 cm - silikonowa. Formę najlepiej wyłożyć papierem do pieczenia. Pieczemy w 170-180°C ( piekłam 170 ) przez 25-30 minut aż będzie sprężysty pośrodku i złoty z wierzchu. W przepisie jest jeszcze rada aby pozbyć się pęcherzyków powietrza upuszczając formę na blat ja tego nie robiłam. Znajoma mówiła, żeby zaraz po upieczeniu uderzyć tak formą z 3 razy to nie opadnie. Mi podczas pieczenia mocno wyrósł ale się wybrzuszył. Po ostygnięciu opadł i był dla mnie idealnie równy. " Skórkę", która powstała z wierzchu z pęcherzykami delikatnie zdarłam łyżeczką.  Ostudzony biszkopt przecinamy na 2 części, jeśli wyrośnie wysoki można na 3 podzielić. Syrop do nasączenia biszkoptu :  1/4 szklanka wody 1/4 szklanki cukru  2 łyżeczki limoncello ( użyłam Cointreau )  Cukier i wodę umieszczamy w rondelku. Zagotowujemy i gotujemy aż cukier się całkowicie rozpuści. Zestawiamy z ognia dodajemy alkohol,mieszamy. Odstawiamy do ostygnięcia.  Po ostygnięciu nasączamy wszystkie części biszkoptu. Wykorzystujemy cały syrop. Krem :  2 łyżeczki żelatyny  8 łyżeczek zimnej wody 2 szklanki kremówki ( u mnie 30 % ) zimnej prosto z lodówki 60 g cukru pudru 1 łyżeczka ekstraktu waniliowego ( pominęłam )  Ponad to : 250 g pokrojonych w kostkę truskawek  Miskę w której będziemy ubijać kremówkę i pióra od robota umieszczamy w zamrażalce na 10 minut. Wodę przelewamy do małego rondelka. Wsypujemy żelatynę i odstawiamy na 5 minut. Po tym czasie umieszczamy rondel na mały ogniu i podgrzewamy cały czas mieszając łyżką do momentu aż żelatyna się rozpuści. Odstawiamy do ostygnięcia do temperatury pokojowej - ważne żeby była płynna. Jeśli zastygnie podgrzewamy do rozpuszczenia i studzimy ponownie. Wyjmujemy miskę i pióra robota z zamrażarki. Wlewamy zimną kremówkę i cukier ubijamy aż lekko zgęstnieje. Mieszając na wolnych obrotach stopniowo wlewamy żelatynę. Zwiększamy obroty i ubijamy ją na sztywno. Na pierwszą część biszkoptu nakładamy trochę kremu, nie za dużo. Tyle żeby przykrył spód.Na krem układamy pokrojone truskawki. Na to znowu porcję kremu - również nie za gruba warstwa. Tyle, żeby pokryła truskawki. Na to kładziemy drugi biszkopt, lekko dociskamy. Wierzch i boki smarujemy pozostałym kremem. Schładzamy w lodówce co najmniej 30 minut. Smacznego :) ﻿﻿ 