Fajna odmiana krokietów. Pierwszy raz robiłam i jadłam. Bardzo smaczne. Nie są super szybkie do zrobienia choć długo tez nie schodzi ( nie liczac czasu gotowania ziemniaków ) ale naprawdę warto. Pod chrupiącą skórką ziemnaczaną kryje się nadzienie jajeczno- szczypiorkowe, świetne połączenie. Chociaż raz trzeba je zrobić :) Polecam :) Przepis pochodzi z dodatku kulinarnego do " Pani domu ".    Składniki :   75 dag ziemniaków jajko łyżka masła sól ( szczypta ) 2 łyżki mąki 1/2 szklanki tartej bułki olej do smażenia  Składniki nadzienia :    3 jajka ugotowane na twardo 1/2 pęczka szczypiorku lub koperku ( użyłam cały pęczek koperku ) 2 łyżki gęstej śmietany ( użyłam majonezu ) sól pieprz Ziemniaki obieramy, gotujemy do miękkości i przestygnięte przeciskamy przez praskę. Dodajemy jajko, mąkę, sól, i masło. Wyrabiamy jednolite ciasto ( ja użyłam większej ilości ziemniaków i co za tym idzie dałam węcej mąki żeby ciasto miało odpowiednią konsystencje ). Ciasto ziemniaczane rozwałkowujemy na stolnicy, następnie kroimy w prostokąty ( wielkość zależy od nas ).   Farsz : Jajka tniemy w drobną kostkę, zieleninę drobno siekamy. Dodajemy śmietanę, mieszamy wszystko dobrze doprawiając solą i pieprzem do smaku.   Na kawałek cista nałożyć porcję farszu, zrolować i skleić brzegi. Krokiety obtaczamy w bułce tartej i smażymy na rozgrzanym oleju ze wszystkich stron na złoto. Podajemy z surówkami lub same.  Smacznego :) 