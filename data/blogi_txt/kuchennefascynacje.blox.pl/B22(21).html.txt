Pierwszy mój wypiek dyniowy padł własnie na tą babeczkę. Puszysta, mięciutka o korzennym smaku. Całość przełamuje warstewka sera, który u mnie wyszedł ociupinkę za suchy gdyż użyłam twarogu półtłustego zamiast kremowego serka ale i tak baba była przepyszna. Przepis z Tego bloga.    Składniki :   330 g puree z dyni 2/3 szklanki oleju roślinnego 1 i 1/3 szklanki cukru 1 łyżeczka ekstraktu waniliowego 3 jaja 2 szklanki maki uniwersalnej 2 łyżeczki proszku do pieczenia 1 i 1/2 łyżeczki sody 1/4 łyżeczki soli 1 łyżka przyprawy do dyni  Masa serowa : 340 g serka kremowego ( ja dałam twaróg półtłusty i było lekkutko za suche, najlepiej użyć sera z wiaderka do serników ) 1/3 szklanki cukru 1 łyżeczka ekstraktu waniliowego 1 jajo   Za pomocą miksera mieszamy razem dynię, olej, cukier i ekstrakt waniliowy. Następnie cały czas mieszając dodajemy po jednym jajku. W osobnej misce łączymy ze sobą mąkę, proszek, sodę, sól, przyprawę do dymi.  Mokre składniki dodajemy do suchych, mieszamy.Odstawiamy. Wszystkie składniki masy serowej mieszamy w osobnej misce na jednolitą masę. Do formy wcześniej wysmarowanej masłem i wysypanej bułką tartą wykładamy część ciasta ( ilość zależy od formy jakiej używamy moja ma 2 litry ), które robiliśmy jako pierwsze. Na to delikatnie łyżką wykładamy masę serową i na sam wierzch dajemy pozostałą ilość ciasta. Wstawiamy do piekarnika nagrzanego do 175°C, pieczemy przez 45-50 minut do tzw. suchego patyczka. Smacznego :) 