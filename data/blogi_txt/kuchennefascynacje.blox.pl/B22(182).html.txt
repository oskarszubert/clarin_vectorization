Ekspresowo się je przyrządza, podobnie jak pancakesy. Może nie przypominają w smaku typowych placków ziemniaczanych ale są naprawdę dobre, pulchne w środku. Tak jak wcześniej wspomniane placuszki i te na zimno smakują wybornie a do tego pasta chrzanowa idealnie łamie się ze smakiem placków. Jak przystało na porę andrzejkowych zabaw doskonałe na przekąskę :) Jeśli chcecie zrobić na obiad to dla 2 - 3 osób radzę zrobić z podwójnej porcji i smażyć większe placuszki. Przepis Nigella ekspresowo.    Składniki :    3 jajka 125 ml mleka 2 łyżki oliwy 2 cebulki dymki ( nie znalazłam w żadnym sklepie więc nie dałam ) odrobina soku z cytryny 60 g puree ziemniaczane w proszku 40 g mąki pszennej pół łyżeczki proszku do pieczenia   Jajka rozbijamy do miski, dodajemy mleko i 2 łyżki oliwy. Cebulkę kroimy lub tniemy nożyczkami na niewielkie kawałki. Dokładamy do miski wraz z odrobiną soku cytrynowego, puree ziemniaczanym, mąką i proszkiem do pieczenia. Wszystko mieszamy dość dokładnie na jednolitą masę. Na rozgrzaną patelnię nalewamy niewielkie placuszki i gdy na wierzchu zaczną pojawiać się pęcherzyki powietrza odwracamy je na drugą stronę. Smażymy na rumiano. Składniki na pastę chrzanową :   około 75 ml kwaśniej śmietany łyżeczka tartego chrzanu ( ze słoiczka ) ( jeśli jest bardzo ostry dodajemy mniej )  Śmietaną i chrzan mieszamy na tyle aby składniki dobrze się połączyły. Na każdy placek dajemy niewielką ilość pasty. Na wierzch można położyć plasterek wędzonego łososia ( na tę ilość placków powinno wystarczyć około 300 g ) i posypać dodatkowo koperkiem.   Smacznego :)  Przepis bierze udział w akcji : Przepisy Nigelli Lawson 