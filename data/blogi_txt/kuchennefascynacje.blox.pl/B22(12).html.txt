Tradycyjny indyjski deser, który najczęściej robi się dla dzieci zimą . Głównym składnikiem jest mąka pszenna pełnoziarnista i ghee - indyjskie klarowane masło. Zdrowe, słodkie kuleczki z bakaliami, naprawdę smaczne. Wyczytałam również, że zjedzone 2 kuleczki rano chronią przed przeziębieniem :) Przepis z bloga Whats cooking mom﻿.     Składniki : ( na 30-40 sztuk )  2 szklanki mąki pszennej pełnoziarnistej 3/4 szklanki ghee - indyjskie masło klarowane, które w bardzo łatwy sposób można zrobić samemu w domu 1 szklanka cukru pudru 1/2 łyżeczki mielonego kardamonu 15-20 migdałów posiekanych na małe kawałki 2 łyżki rodzynek  Do garnka z grubym dnem wkładamy ghee, stawiamy na duży ogień, rozpuszczamy. Kiedy będzie już gorące dodajemy mąkę, dobrze mieszamy. Smażymy jeszcze 2-3 minuty po czym skręcamy ogień i gotujemy kolejne 15 minut cały czas mieszając aż nabierze głębokiego brązowego koloru. Zestawiamy z ognia. Studzimy na tyle, żeby można było swobodnie  wziąć do ręki. Dodajemy cukier puder, migdały, kardamon i  rodzynki, mieszamy dobrze całość aż składniki się połączą.  Rękoma formujemy niewielkie kulki. Kiedy masa wystygnie skruszeje dlatego ważne aby formować kulki kiedy jest jeszcze ciepła. Przechowujemy w szczelnie zamkniętym pojemniku - w takich warunkach mogą leżeć długi czas nie ma potrzeby wstawiania do lodówki.  Smacznego :) 