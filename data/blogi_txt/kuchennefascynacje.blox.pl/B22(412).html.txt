Świetny zastępnik tradycyjnych naleśników, bardzo smaczne, w miarę szybko się je robi. Przepis z bloga Domi w kuchni, trochę pozmieniałam przepis jeśli chodzi o farsz pod swój ser, który trzeba było zużyć w najbliższym czasie.      Składniki : naleśniki takie jak każdy robi w domku tylko, żeby były w miarę cienkie - nie popękają przy zwijaniu niecały kilogram ziemniaków 600 g twarogu ( użyłam serka wiejskiego ) 6 dużych cebul pieprz,sól masło, olej do smażenia  Ziemniaki gotujemy,odcedzamy na sitku, zostawiamy na chwilę żeby odparowały. Przekręcamy przez maszynkę do mięsa razem z serem lub przeciskamy przez praskę. Solimy, pieprzymy, odstawiamy. Cebulę kroimy w kostkę, podsmażamy na niewielkiej ilości masełka na złoty kolor. Zestawiamy  z ognia aby ostygła. Połowę przestudzonej cebulki dodajemy do farszu, drugą zostawiamy do podania. Farsz dobrze mieszamy, próbujemy, ewentualnie doprawiamy.  Na naleśniki nakładamy dość poro farszu u mnie około 3 łyżek ale ilość zależy od wielkości naleśników. Składamy do środka najpierw boki, potem górę i dół naleśnika.  Naleśniki można podać w takiej formie lub jak ja dodatkowo podsmażyć na masełku lub oleju. Chciałam je zamoczyć w jajku i obtoczyć w bułce tartej, usmażyć ale brakło mi czasu wiec je tylko podsmażyłam. Myślę, że podane w ten sposób też świetnie by smakowały :) Smacznego :) 