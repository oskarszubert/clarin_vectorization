Przepis znaleziony tutaj. Dla mnie rewelacyjny. Ser wychodzi dość zwarty ale zarazem kremowy, przepyszny :) Wprawdzie z litra jest go około 200 g ale za to można robić sobie na bieżąco i mieć świeży lub dla większej rodziny robimy z większej ilości maślanki.     Składniki : ( na ok 200 g )  1 litr maślanki Maślankę umieszczamy w rondlu, wstawiamy na gaz. Podgrzewamy na niewielkim ogniu do 70°C lub jeśli nie macie termometru do momentu aż zauważymy, że się rozwarstwia. Nastąpi to dość szybko dlatego należy pilnować, żeby maślanka nam się nie zagotowała. Wysoka temp. może sprawić, że ser będzie za suchy. Następnie całość studzimy pod przykryciem aż osiągnie temp. pokojową. Po tym czasie na sitko nakładamy tetrę, lnianą szmatkę lub gazę i przelewamy na nią całą zawartość garnka. Odstawiamy na noc. Rankiem ser jest już gotowy. Ja dodatkowo zawinełam go w gazę lekko ścisłam aby nadać ładny kształt :) Smacznego :) ﻿ ﻿﻿﻿﻿ 