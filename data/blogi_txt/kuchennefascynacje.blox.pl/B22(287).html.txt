Oryginalnie zatytułowana potrawa u Nigelli to " kręcone rurki z fetą, szpinakiem i piniolami ' U mnie z racji kolanek inna nazwa i bez piniol. Ekspresowe danie, bardzo smaczne i pożywne. Idealne jak nie mamy za wiele czasu na gotowanie :) Przepis Nigella Lawson " Kuchnia. Przepisy z serca domu ".    Składniki : ( na około 6 porcji )  50 g pinioli ( pominęłam ) 2 łyżki oliwy czosnkowej 1 cebula  500 g krótkiego makaronu 1/4 łyżeczki ziela angielskiego 500 g mrożonego szpinaku w liściach ( użyłam świeżego ) 200 g sera feta 3-4 łyżki tartego parmezanu ( u mnie zwykły żółty ser ) sól, pieprz  Makaron gotujemy al`dente. Odlewamy trochę wody z gotowania makaronu. Jeśli używamy pinioli, prażymy je na suchej patelni aż sie zrumienią. Odstawiamy. Cebulę kroimy na plasterki. Podsmażamy na oliwie aż się zeszkli. Kiedy zacznie nabierać złotego koloru, solimy aby nieco spowolnić proces rumienienia. Gdy już będzie ładnie wysmażona dodajemy ziele angielskie. Jeśli używamy mrożonego szpinaku, to teraz go dodajemy ( ja swój świeży dodałam 1 minutę przed końcem robienia potrawy ). Często mieszamy. Dodajemy wodę, którą wcześniej odłożyliśmy z gotowania makaronu. Dorzucamy pokruszoną fetę i 3 łyżki żółtego sera. Tak jak wcześniej pisałam przy szpinaku. Jeśli świeży dodajemy go teraz i trzymamy na ogniu jeszcze minutkę. Wsypujemy ugotowany makaron, mieszamy. Doprawiamy do smaku solą i pieprzem. Przekładamy na talerze, posypujemy uprażonymi piniolami. Smacznego:) ﻿ 