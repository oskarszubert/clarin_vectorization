Orzeźwiająca i bardzo syta sałatka, której podstawą jest oczywiście makaron. Świetna na śniadanie, lunch, jako przekąska, idealna jako przystawka do grilowanych potraw. Przepis Rachel Allen z programu " Ulubione potrawy Rachel "    Składniki :  3 łodygi selera naciowego kilka ząbków czosnku ( dałam 3 ) około 16 pomidorków koktajlowych 1 kulka mozzarelli 3 łyżeczki posiekanej bazyli 500 g drobnego makaronu sok z połowy cytryny kilka łyżek oliwy ( ilość zależy od naszego własnego uznania, najlepiej jakieś 3-4 ) pieprz, sól   Seler obieramy z wierzchniej skórki, kroimy w dość małą kostkę. Czosnek i mozzarellę drobno siekamy, pomidorki kroimy na ćwiartki. Wszystko wrzucamy do miski. Dodajemy bazylię, solimy, pieprzymy dodajemy oliwę, mieszamy, odstawiamy. W tym czasie składniki się przegryzają a my nastawiamy wodę na makaron i gotujemy go al`dente. Gotowy makaron dodajemy do warzyw, skrapiamy sokiem z cytryny i ewentualnie jeszcze doprawiamy. Sałatkę można podawać od razu. Jednak najlepsza jest na 2 dzień kiedy seler zmięknie lub zrobiona na kilka godzin przed podaniem. Smacznego :) 