Pozazdroszczone ciasteczka, które wypatrzyłam u Majanki. Bardzo aromatyczne, nie kruche raczej należą do tych "mięsistych " ;), o wyczuwalnym smaku róży ( użyłam bardzo aromatycznej róży skandynawskiej ). Naprawdę pycha :D Myślałam, że mój mąż będzie kręcił nosem na wieść co w nich jest ale nie..... zajadał ze smakiem tak samo goście :) Przepis z bloga Majanowe pieczenie. Składniki :  50 g cukru pudru 100 g miękkiego masła 1/4 łyżeczki soli 180 g mąki tortowej ( użyłam pszennej ) 1/4 łyżeczki sody oczyszczonej 1 szklanka suszonych płatków róży ( użyłam 1,5 szklanki ) 1/3 szklanki suszonej żurawiny posiekanej ( u mnie suszona czerwona porzeczka, mała garść ) 1 łyżka wody ostudzonej ( na 1,5 szklanki płatków dałam 1,5 łyżki wody )  Płatki zalewamy wodą i odstawiamy na 10 minut. Mąkę mieszamy z solą i sodą. Masło ucieramy z cukrem. Kolejno dodajemy mąkę, płatki i żurawinę ( porzeczkę ). Mieszamy aż ciasto będzie gładkie. Formujemy w wałeczek i owijamy folią spożywczą. Schładzamy w lodówce 2 godziny ( ja swoje wsadziłam do zamrażarki ale nie sprawdzałam czasu, tyle żeby można było ciasto swobodnie pociąć ).  Po tym czasie tniemy na 20 równych części u mnie nieco więcej. Układamy na blasze wyłożonej pergaminem i pieczemy przez 20 minut w temp. 165°C. Smacznego :) ﻿﻿ 