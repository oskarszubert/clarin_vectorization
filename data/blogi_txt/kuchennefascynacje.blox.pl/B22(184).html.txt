Bardzo smaczny, szybki, prosty. Idealny gdy nie macie dużo czasu na szykowanie obiadu. Wystarczy ugotować makaron i obiad gotowy. Szczerze polecam. Przepis z bloga Sisters`Cooking.    Składniki :   500 ml pasty pomidorowej 1 mała cebula 2 ząbki czosnku po pół łyżeczki każdego z ziół : oregano, majeranku, bazylii oliwa łyżeczka octu balsamicznego łyżka masła 1/2 łyżeczki cukru sól, pieprz u mnie dodatkowo papryka słodka i pieprz cayenne  Cebulę i czosnek kroimy w dość drobną kostkę. Na patelni rozgrzewamy oliwę, wrzucamy pokrojone warzywa i podsmażamy aż zmiękną. Po tym czasie dodajemy pastę pomidorową, zioła, cukier, sól i pieprz. Doprowadzamy do wrzenia. Gotujemy około 10 minut. Następnie dodajemy ocet, masło, i dodatkowo jeśli jest taka potrzeba nasze ulubione przyprawy ( u mnie papryki ). Gotujemy jeszcze około 1minuty i gotowe. Bazylia może być świeża, wtedy dodajemy ją pociętą w tym samym momencie co masło i ocet. Smacznego :) ﻿ 