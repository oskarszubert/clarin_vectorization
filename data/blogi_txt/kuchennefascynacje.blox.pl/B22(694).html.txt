Leżała sobie u mnie główka kapusty w lodówce i leżała. Czekała na wykorzystanie. Jakoś nie miałam pomysłu co z nią zrobić, coś innego. Z pomocą przyszedł mi blog Magazyn, który podsunął mi świetny przepis na zasmażaną kapustę ale nie taką zwykłą bo z dodatkiem pomidorów. Bardzo pyszna potrawka. Idealna jako dodatek do mięs, ziemniaków ale nam najlepiej smakowała sama z kromką chleba.     Składniki :   1 kg białej, młodej kapusty 650 g pomidorów bez skórki ( ja użyłam z puszki ) 1 mała cebula 3 łyżki masła 1 liść laurowy 1 i 1/2 łyżki mąki sól, biały pieprz, cukier koperek ok 2-3 łyżek ( pominęłam )  Kapustę szatkujemy, pomidory kroimy w kostkę a cebulę w piórka. Do dużego garnka wrzucamy masło i cebulę, podsmażamy na złoty kolor. Kolejno dodajemy kapustę, pomidory, liść laurowy, lekko solimy. Dusimy pod przykryciem około 30-40 minut. U mnie zajęło trochę mniej czasu, nie chciałam żeby była całkiem miękka tylko al`dente. W połowie czasu gotowania podlałam ją nieznacznie woda aby się nie przypaliła, miła za mało soków w których mogła się dusić. W trakcie kiedy kapusta nam się dusi robimy zasmażkę. Łyżkę masła rozpuszczamy w rondelku a następnie dosypujemy 1 i 1/2 łyżki mąki. Smażymy na niewielkim ogniu aż się zezłoci, pamiętając o mieszaniu. Pod koniec smażenia kapusty kiedy będzie już prawie miękka albo al`dente dodajemy zasmażkę. Mieszamy. Dusimy kolejne 10 minut a  jeśli mamy za dużo soków pokrywkę można odkryć w tym czasie płyny zredukują się odparowujac. Na koniec doprawiamy solą, pieprzem i cukrem. Posypujemy koperkiem. Smacznego :) ﻿ 