Bardzo proste, szybkie w przygotowaniu, sycące, smaczne i pikantne. Najlepiej pasuje do ryżu ale myślę, ze sprawdził by się również z kaszami czy tylko z pajdą świeżego chleba . Przepis Nigella Lawson " Nigella ekspresowo ".    Składniki : ( na ok 4 porcje )  150 g cienkiej kiełbasy chorizo 500 g mielonej wołowiny ( u mnie wieprzowina ) 1/2 łyżeczki mielonego kminu 1/2 łyżeczki mielonych ziaren kolendry 1/2 łyżeczki mielonego cynamonu 3 owoce kardamonu zmiażdżone ( dałam grubo mielonego, pół łyżeczki ) 500 g sosu pomidorowego z warzywami ze słoika ( dałam z kartonu sos pomidorowy chilli bez warzyw ) 1 puszka drobnej pikantnej fasoli ( 400 g ) 60 ml słodkiego sosu chilli ( pominęłam ze względu użycia pikantnego sosu pomidorowego ) 1/4 łyżeczki płatków chilli ( nie koniecznie, tylko wtedy jeśli potrawa jest mało pikantna lub kiedy nie mamy pikantnej fasoli ) Chorizo kroimy w nie za grube półksiężyce ( u mnie w ćwiartkę ) wrzucamy do rondla, podsmażamy aż wytopi się tłuszcz i będą chrupkie. Kolejno dokładamy mięso mielone, smażymy 5 minut. Doprawiamy wyżej wymienionymi przyprawami : cynamon, kolendra, kmin i kardamon. Dobrze mieszamy. Dolewamy sosy oraz fasolę ( ja dałam fasolę razem z zalewą ). Mieszamy. Doprowadzamy do wrzenia. Zmniejszamy ogień i dusimy 20 minut. Na koniec możemy doprawić chilli jeśli sos będzie mało pikantny. Smacznego :) ﻿ 