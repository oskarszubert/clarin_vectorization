Nareszcie wróciłam z urlopu z Pl i teraz moje blogowanie wróci do normalności. Musze nadgonić wpisy bo będąc tam nie zawsze miałam na to czas. Dodawałam trochę zaległych trochę aktualnych wpisów.  Póki co dziś proponuję dżem z czereśni, który zrobiłam sobie w Polsce. Chyba jeszcze można je dostać więc nie ma co się zastanawiać bo przepis jest banalnie prosty i pominąwszy drylowanie to robi się go bardzo szybko. Przepis znalazłam w czereśniowej akcji zorganizowanej przez Madleine, dodany przez Kartoflane .    Składniki :   2 kg ciemnych czereśni sok z 1 cytryny 2 kg cukru żelującego 1:1  Czereśnie myjemy, drylujemy. Dodajemy cukier, sok z cytryny i mieszamy. Zagotowujemy. Gdy zacznie wrzeć gotujemy jeszcze 3-4 minuty lub dłużej w zależności jak bardzo gęsty chcecie mieć . Zdejmujemy z ognia, miksujemy na gładką masę. Ja odłożyłam sobie trochę całych czereśni resztę zmiksowałam. Dzięki temu mam dżem z kawałkami owoców.  Dżem wlewamy do słoików wcześniej wyparzonych i osuszonych. Po napełnieniu zakręcamy szczelnie i odwracamy do góry dnem na 10 minut. Po tym czasie można je odwrócić z powrotem wieczkiem do góry. Smacznego :) ﻿ ﻿ 