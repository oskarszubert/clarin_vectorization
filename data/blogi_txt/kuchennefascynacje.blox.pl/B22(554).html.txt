U mnie jaki i pewnie u wielu z Was ciężko jest ze zjedzeniem śniadania. Nie dlatego, że nie mam czasu ale najnormalniej w świecie nie mogę nic przełknąć, wszystko staje mi w gardle. Od jakiegoś czasu robię sobie musli z jogurtem ale jak wszystko po jakimś czasie się przejada, dlatego poszukuję przepisów na syte, lekkie śniadania, które wiem, że z chęcią spałaszuje. Dziś podzielę się z Wami bardzo fajną sałatką, która wyszła z pod rąk nikogo innego jak samej Nigelli Lawson. Przepis pochodzi z książki " Kuchnia. Przepisy z serca domu ". Idealna na śniadanie, lekki lunch lub przekąskę :)    Składniki :    4 jajka 1 główka sałaty gorzkawej 1 łyżeczka oliwy czosnkowej ( aromatyzowanej czosnkiem ) 1 łyżeczka musztardy diżońskiej 4 łyżeczki octu jabłkowego 200 g wędzonego boczku w kostce lub w plastrach pokrojonego w słupki odrobina sosu Worcestershire mały pęczek natki pietruszki  Jajka gotujemy na twardo. Sałatę rwiemy na strzępy, takie na jeden kęs, wkładamy do miski. Na patelnię wlewamy łyżeczkę oliwy czosnkowej, dokładamy boczek. Lekko go wysmażamy około 5 minut aż będzie chrupki. Kiedy boczek będzie już dobry przekładamy go na papierowy ręcznik aby odsączył się z nadmiaru oliwy. Następnie do wytopionego z boczku tłuszczu na patelni dodajemy łyżeczkę musztardy, mieszamy. Kolejno dodajemy ocet jabłkowy i odrobinę sosu Worcestershire. Dokładnie mieszamy wszystkie składniki. Tak powstałym dressingiem polewamy liście sałaty, mieszamy.  Do miski z sałatą dodajemy boczek, pokrojone w ćwiartki jajka i posiekaną natkę pietruszki. Wszystko delikatnie mieszamy ze sobą na tyle aby składniki się połączyły. Smacznego :)  Przepis bierze udział w akcji : Przepisy Nigelli Lawson 