Zazwyczaj jadałam je na zajazdach, syte, lekko pikantne i bardzo, bardzo smaczne. Ślinka mi leciała na samą myśl więc postanowiłam zrobić na obiad. Powiem tylko - PYCHA !!!!!!! Przepis z miesięcznika " Poradnik domowy, październik `94 ". Składniki na ciasto : ( na 2 porcje )  50 dag ziemniaków 2 jaja ( dałam jedno ) 2-3 łyżki mąki cebula sól  olej do smażenia Ziemniaki obieramy, zcieramy na tarce o grubych oczkach. Tak samo postępujemy z cebulą. Dodajemy jajo, mąkę, sól. Mieszamy. Na patelni rozgrzewamy olej. Masę ziemniaczaną dzielimy na pół. Jedną połowę rozkładamy na całej patelni. Smażymy na złoty kolor. Przekładamy na drugą stronę ( polecam odlać olej, zsunąć placek na talerz, przyłożyć drugi obrócić placka i z powrotem zsunąć na patelnię, dolać olej i smażyć na złoty kolor. Uwaga : ostrożnie żeby się nie poparzyć !!!! ). Tak samo postępujemy z drugą częścią ciasta. Składniki na gulasz :   50 dag mięsa wołowego ( u mnie wieprzowina ) 20 dag pieczarek 2 cebule 20 dag konserwowej fasolki szparagowej olej ząbek czosnku curry lub chilli pieprz, sól  Mięso kroimy w niewielką kostkę. Na patelnię wlewamy niewielką ilość oleju i obsmażamy mięso. W drugim rondlu smażymy cebulę pokrojoną w piórka i pieczarki pokrojone w niezbyt cienkie talarki. Następnie usmażone warzywa przekładamy do mięsa i dusimy około 10 minut. Pod koniec dodajemy fasolkę, jedynie na tyle żeby się ogrzała. Doprawiamy. Farsz powinien być pikantny.  Na każdy placek nakładamy porcję gulaszu po czym składamy na pół. Podajemy z ketchupem. Smacznego :) ﻿ 