Świetny pomysł na urozmaicenie ziemniaków. Dobrze smakują same w sobie bez mięsnych dodatków. Super komponują się z cieplutkim rozpływającym ziołowym masełkiem. Banalnie proste. Przepisz miesięcznika " Dobre rady ".    Składniki :   700 g niedużych młodych ziemniaków 200 g miękkiego masła 3 łyżki posiekanych świeżych ziół : tymianku, natki pietruszki i estragonu ( u mnie suszone, zamiast tymianku dałam oregano ) 2 ząbki czosnku skórka otarta z jednej cytryny sól, pieprz  Do miękkiego masła dodajemy zioła, skórkę z cytryny sól, pieprz i starty na drobnych oczkach czosnek. Mieszamy dobrze, żeby wszystko się ładnie połączyło. Przekładamy do folii spożywczej, zwijamy w walec i wkładamy do zamrażalnika na co najmniej 30 minut. Młode ziemniaki szorujemy szczoteczką pod bieżącą wodą. Osuszamy.  Z papieru do pieczenia ( u mnie folia do pieczenia ) wycinamy dość spore kwadraty. Na każdym układamy po kilka ziemniaków i 2-3 plasterki masła. Formujemy woreczek, zawiązujemy sznurkiem lub nitką a w przypadku folii do pieczenia zciskamy szczelnie żeby nie było żadnych dziur. Wszystkie pakunki umieszczamy na blaszy do pieczenia i pieczemy w temp. 180°C około 40 minut. Oczywiście czas zależy od wielkości ziemniaków.  Smacznego :) ﻿ 