Zimą popijam kawy smakowe, najlepiej z przyprawami korzennymi. Latem zaś uwielbiam mrożone - chyba jak większość z Was. Cudowne ochłodzenie w ciągu upalnego dnia. Bardzo fajny sposób robienia tej kawki, bo jak już mamy kostki kawowe to potem przygotowanie jest  ekspresowe :) Przepis pojawił się już na wielu blogach ja zaś skorzystałam z przepisu z bloga Od-Kuchni.    Składniki : ( na 3-4 kawy )  4 łyżki kawy rozpuszczalnej 1,5 szklanki wody 4-5 łyżek cukru mleko  Kawę, cukier i wodę umieszczamy w garnku, zagotowujemy, studzimy. Ostudzoną przelewamy do woreczków lub foremek do lodu, zamrażamy. Gotowe kostki kawy przekładamy do szklanki, uzupełniamy zimnym mlekiem. Można dodać bitej śmietany, posypki czekoladowej itp.  Smacznego :) ﻿ 