Przepis autorski Pinkcake, która prowadzi bloga Trochę inna cukiernia. Chylę czoła bo ciacho jest naprawdę REWELACYJNE !!!!!!!. Od razu proponuję zrobić z podwójnej porcji bo z tej wychodzi mała, która szybko znika i człowiek czuje niedosyt bo zjadł by jeszcze i jeszcze.... :)    Składniki :   1 szklanka wiórków kokosowych 1 szklanka mąki 1/2 szklanki cukru  ( brązowego i białego pomieszanych )( ja dałam w całości brązowy ) 1 łyżeczka sody 5 łyżek oleju 1 łyżeczka octu balsamicznego 1 szklanka startej cukinii ( u mnie na grubych oczkach. Gniazda nasienne wycinamy.) 3/4 szklanki mleka koziego ( dałam od krowy ) garść suszonej żurawiny ( pominęłam )  Suche składniki mieszamy razem: wiórki, mąkę, cukier, sodę. W osobnej misce mieszamy mokre :  mleko, olej.  Do suchych składników dodajemy cukinię, następnie mokre składniki, mieszamy ( wszystko mieszałam za pomocą szpatułki, nie używałam miksera ). Na końcu dodajemy żurawinę i ocet. Mieszamy żeby całość dobrze się połączyła.  Ciasto wylewamy do tortownicy o średnicy ok . 18 cm lub jak u mnie keksówki o długości 20 cm. wyłożonej papierem do pieczenia lub natłuszczonej i wysypanej bułką tartą. Pieczemy w temp. 180°C przez około 40 minut - do suchego patyczka. Smacznego :) ﻿ 