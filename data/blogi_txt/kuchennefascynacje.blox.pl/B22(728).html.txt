Dużo już robiłam i jadłam zup soczewicowych. Te najsmaczniejsze opublikowane są na moim blogu. Nie sądziłam, że jeszcze jakaś zaskoczy mnie tak bardzo pozytywnie jak ta. Dwa składniki wpływają tu decydująco na smak a mianowicie bekon i tymianek. Bardzo gorąco polecam. Przepis Donny Hay z programu " Szybkie, świeże, proste ".    Składniki :   3/4 szklanki czerwonej soczewicy 2 łyżeczki oleju roślinnego 1 drobno posiekana cebula 2 plastry pociętego boczku 1 łyżeczka tymianku ( użyłam suszonego ) 5 szklanek bulionu sól, pieprz ewentualnie parmezan i kwaśna śmietana do podania ( pominęłam )  Na dużym ogniu rozgrzewamy olej. Podsmażamy cebulę wraz z bekonem ok 4 minut aż się zrumienią. Dokładamy tymianek oraz soczewicę. Zalewamy bulionem. Gotujemy ok 20 minut aż soczewica będzie miękka. Doprawiamy solą, pieprzem. Podajemy z tartym parmezanem i kleksem kwaśnej śmietany. Smacznego :) ﻿﻿﻿ 