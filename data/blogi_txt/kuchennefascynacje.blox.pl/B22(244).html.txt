Smaczne, puszyste pięknie pachnące. Idealnie smakują z samym masełkiem. Ciasto wyrabia się bez żadnych problemów, jest elastyczne, fajnie się z nim pracuje. Jedyną wadą tych bułek jest to, ze trzeba je zjeść w ciągu 2 dni bo potem zaczynają się strasznie kruszyć ( chyba, że to wina dodania gęstego jogurtu zamiast bardziej płynnego ). Przepis z Tego bloga.     Składniki : ( 12 sztuk - ja zrobiłam 8 większych )  500 g mąki pszennej 7 g suszonych drożdży lub 14 g świeżych 1 łyżka cukru 1 i 1/2 łyżeczki soli 200 ml jogurtu naturalnego ( użyłam grecki bo taki akurat miałam do zużycia ) 120 ml mleka 60 g miękkiego masła 1 jajko  Ponad to :  1 jajko sezam, mak   Wszystkie składniki umieszczamy w misce. Wyrabiamy na gładkie elastyczne ciasto. Można robotem za pomocą spiralnych końcówek lub ręcznie. Ja najpierw użyłam robota a na koniec chwilę zagniotłam ręcznie. Ciasto przekładamy do miski, przykrywamy ściereczką i odstawiamy w ciepłe miejsce do podwojenia swojej objętości.  Po tym czasie dzielimy je na 12 części, formujemy bułeczki. Układamy na blasze wyłożonej pergaminem. Może być jedna koło drugiej z niewielkim odstępem. Ponownie przykrywamy ściereczką odstawiamy na 30-40 minut do wyrośnięcia.  Piekarnik nagrzewamy do 200°C. Bułeczki smarujemy roztrzepanym jajkiem, posypujemy sezamem, makiem. Pieczemy 20 minut lub nieco dłużej. Do momentu aż po stuknięciu w spód będą wydawały głuchy dźwięk. Pamiętajcie jak będziecie robili mniej a większe, w piekarniku muszą posiedzieć dłużej. W razie przypiekania od góry można je nakryć papierem do pieczenia.                                             Smacznego :) 