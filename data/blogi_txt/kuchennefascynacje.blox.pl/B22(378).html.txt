Zrobione już jakiś czas temu na specjalne życzenie mojego Szczęścia. Odkąd zrobiłam pierwszy placek z marchewką słyszę tylko : zrób jakiegoś marchewkowca. No to robię :) Tutaj w wersji muffin, na które przepis znalazłam na blogu mniamuśnie. Muffiny bardzo proste i szybkie w przygotowaniu zresztą jak większość. A co najbardziej mi się w nich podoba duuuuża ilość orzechów.     Składniki : ( na 10 sztuk, u mnie większych 8 wyszło )  2/3 szklanki mąki pszennej pół szklanki cukru 1 łyżeczka sody oczyszczonej 3/4 łyżeczki proszku do pieczenia 1 łyżeczka cynamonu 1/4 łyżeczki zmielonych goździków 1/4 łyżeczki gałki muszkatołowej 1/4 łyżeczki ziela angielskiego 1/4 łyżeczki soli 1/3 szklanki oleju 2 roztrzepane jajka 1 szklanka posiekanych orzechów włoskich pół szklanki odsączonych pokrojonych ananasów z puszki ( pominęłam ) 1 szklanka startej marchwi mleko ( będzie przydatne jeśli masa będzie za gęsta )( ja nie musiałam dodać )  Marchew zcieramy na trace o grubych oczkach. W jednej misce mieszamy mokre składniki : olej i jajka bez mleka. W drugiej suche. Kolejno łączymy suche skałdniki z mokrymi, dodajemy resztę : marchew, orzechy, ananasa. Mieszamy. Jeśli ciasto jest za gęste lub zbyt suche dodajemy trochę mleka. Masę przekładamy do foremek. Pieczemy przez 25 minut w temp. 180°C. Do suchego patyczka. Smacznego :) ﻿ ﻿ 