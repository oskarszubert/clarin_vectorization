Gdy tylko moje oczy ujrzały te bułeczki na blogu Moje wypieki nie mogłam się oprzeć żeby ich nie zrobić. Aż ślinka leci na sam widok. No i oczywiście nasze ulubione smaki - czosnek, zioła . Bułeczki nie rozczarowały mnie. Tak samo smakują jak wyglądają ;P Smaczne, aromatyczne, mocno czosnkowo - ziołowe, pulchne. Tak jak szybko je zrobiłam tak szybko a może jeszcze szybciej znikły. Szczerze zachęcam do upiczenia :)    Składniki na 12 bułeczek :  400 g mąki pszennej chlebowej ( ja dałam zwykłej pszennej i co za tym idzie musiałam jej użyć nieco więcej ) 20 g drobnego cukru pół łyżeczki soli 1 łyżeczka drożdży suchych ( 4g ) lub 8 g drożdży świeżych 260 g mleka 30 g roztopionego masła Ponadto :   1 jajko roztrzepane z 1 łyżką mleka  Wszystkie składniki na ciasto zmiksować lub wyrobić ręcznie ( z drożdży świeżych najpierw zrobić rozczyn ). Ciasto powinno być gładkie, bardzo dobrze wyrobione. Umieścić w misce, przykryć lnianą ściereczką i pozostawić w ciepłym miejscu do wyrośnięcia na około 1,5 godz.  ( lub dłużej w zależności od temp. otoczenia. Ciasto powinno podwoić swoją objętość ). Po upływie tego czasu ciasto podzielić na 12 równych części. Ulepić z nich kulki po czym każdą spłaszczyć i ulepićw podłużną bułeczkę ( jak pierogi ), układając złzczeniem do blachy. Przykryć i ponownie pozostawić do wyrośnięcia w ciepłym miejscu na 30 minut. Nadzienie ( można go zrobić w czasie wyrastania bułeczek ) :  60 g miękkiego ciasta 6-7 ząbków czosnku ( ilość zależy od intensywności smaku czosnkowego  jaki chcemy uzyskać w bułeczkach jak również od rodzaju czosnku, najostrzejszy polski ) drobniutko posiekane ( u mnie przeciśnięty ) 2 łyżeczki suszonej pietruszki ( ja użyłam ziół prowansalskich )  Wszystkie składniki rozetrzeć tyłem łyżki lub zmiksować. Po wyrośnięciu bułeczki posmarować jajkiem roztrzepanym z mlekiem. Ostrym nożem naciać do połowy, wcisnać w to miejsce nadzienie za pomocą rękawa cukierniczego ( lub za pomocą noża i łyżeczki jak ja to zrobiłam ). Nagrzać piekarnik do temp. 180°C i piec około 15 minut. Smacznego :) 