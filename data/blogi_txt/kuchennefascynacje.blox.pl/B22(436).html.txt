Lubię mieć w domu coś do przegryzienia. Przeglądając blog cukiernicze kreacje charlotte natknęłam się na ten przepis. Zawiera on dwie propozycje paluszków z oliwkami i bez a, że nie lubię oliwek skorzystałam z drugiej wersji serowej oraz dodałam wszystkie przyprawy jakie miałam, wersja nieco pikantna ale takie właśnie lubię. Paluszki smakują jak te zakupione w sklepie....tak tak moi goście myśleli, że są kupione. Świetnie nadają się na przegryzkę na imprezach,  do piwka,drinka czy czegoś znacznie mocniejszego.... :)      Składniki na 1,2 kg ciasta francuskiego : ( ja używam już gotowego) przepis na ciasto cytuję z blogu Cukiernicze kreacje charlotte.  500g mąki 500 g bardzo zimnego masła pociętego w drobną kostkę 1 łyżeczka soli 250 ml lodowatej wody  "Na stolnicy usypać wzgórek z mąki i zrobić w nim wgłębienie. Wsypać kostki masła i sól, po czym łączyć je wraz z zagarnianiem mąki. Kiedy ciasto stanie się ziarniste, stopniowo dodawać lodowatą wodę i mieszać aż składniki się połączą. Pamiętamy, żeby zbytnio nie wyrobić ciasta. Uformować kulę i zawinąć w folię spożywczą. Chłodzić 20 minut. Posypać stolnicę mąką i rozwałkować ciasto na prostokąt 40x20 cm. Złożyć na trzy i obrócić o 90 stopni. Rozwałkować ponownie na prostokąt 40x20 cm i znowu złożyć na trzy. To są pierwsze dwa złożenia. Zawinąć ciasto w folię i chłodzić w lodówce 30 minut. Wyrabiać ciasto jeszcze dwa razy, wałkując i składając jak poprzednio. W sumie mają być cztery złożenia. Gotowe ciasto zawinąć w folię i wstawić do lodówki, na co najmniej 30 minut przed użyciem. Szczelnie zawinięte ciasto w folię, możemy przechowywać w lodówce 3 dni lub miesiąc w zamrażalniku." Paluszki z serem :  400g ciasta 80g żłótego sera (dałam na oko, bezpośrednia tarkując na ciasto) 1 żółtko roztrzepane w jednej łyżce mleka przyprawy : co kto lubi ja dałam : parykę słodką, chilli, vegetę, zioła prowansalskie-nie za dużo, przyprawę do dań z grilla, przyprawędo kurczaka. Ciasto rozwałkować na prostokąt 28x12 cm i grubości ok 2 cm. Przełożyć na blaszkę i schłodzić w lodówce ok 20 minut żeby lepiej się kroiło ( u mnie ciasto bardzo szybko robiło się zbyt miękkie więc co jakiś czas wkładałam porcjami na chwilę do zamrażalnika ). Piekarnik nagrzać do tem 180-200°C. Ciasto posmarować żółtkiem roztrzepanym z mlekiem, posypać przyprawami i startym serem. Przekroić ciasto na 2 prostokąty 14x12 cm. Kroićje na paski i skręcać spiralnie. Piec 5-10 minut. Ja swoje piekłam 10 min. w temp. 180° po czym dalam je jak najwyżej grzałki i piekłam jeszcze 10 min., były bardziej chrupkie i miały ładny kolor. Podaję już przestudzone. Smacznego :) 