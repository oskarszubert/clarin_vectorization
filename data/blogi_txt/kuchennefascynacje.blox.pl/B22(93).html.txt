Pyszne, puszyste, mocno kokosowe a dzięki dodatkowi jabłka i dużych połówek umieszczonych na wierzchu wilgotne. Mimo, że wcześniej nie przeanalizowałm przepisu i podczas robienia okazało się,że robię nie tak jak powinno to i tak wyszło. Przepisz bloga Cukiernicze kreacje charlotte.     Składniki : 200 g masła lub margaryny o temp. pokojowej 200 g cukru 4 jajka 2 i 1/2 łyżki soku z cytryny 180 g mąki ( użyłam tortowej ) 75 g wiórków kokosowych ( u mnie dodatkowo szklanka wiórek na wierzch ) 1/2 łyżeczki proszku do pieczenia 800 g kwaśnych jabłek ( użyłam około 5 średnich słodkich )  Najpierw podam prawidłowy przepis potem jak ja zrobiłam. Masło, cukier i jaja ubijamy na białą puszystą masę. Mąkę mieszamy z proszkiem do pieczenia i 50 g wiórków kokosowych. Jedno jabłko obieramy, ścieramy na tarce ( starłam na grubych oczkach) i skrapiamy 1 łyżką soku z cytryny. Do ubitej masy dodajemy mąkę, pozostały sok z cytryny i jabłko, mieszamy aż składniki się połączą.  Ciasto przelewamy do tortownicy o średnicy 26 cm ( u mnie 22 cm ). Resztę jabłek obieramy, wydrążamy gniazda nasienne i przecinamy na pół. Każdą połówkę nacinamy kilkakrotnie wzdłuż. Układamy na cieście wypukłą stroną do góry. Pieczemy w temp. 200°C przez 40 minut. Po tym czasie posypujemy wierzch ciasta pozostałymi wiórkami i dopiekamy jeszcze 10 minut. Ja piekłam do suchego patyczka. A ja zrobiłam to tak : Jaja zmiksowałam z masłem. Nie chciały mi się ubić więc pomyślałam sobie cholewka coś jest nie tak. Dodałam mąkę z proszkiem, 50 g wiórkami i 1 i 1/2 łyżki soku z cytryny. Nagle patrze cukier stoi yhym...no tak powinnam go ubić z jajkami. No nic co ma być to będzie siup do michy, wszystko zmiksowałam na gładką masę. Dodałam starte jabłko i 25 g wiórków kokosowych, bo pomyliłam wiórki jabłka z wiórkami kokosowymi. Wymieszałam szpatułką. Potem postępowałam jak w przepisie ale nie miałam już wiórek na wierzch więc dorzuciłam szklankę wiórek. Moja tortownica miała 22 cm. Wrzuciłam do piekarnika i upiekło się pyszne ciacho :) Na wierzch można dać mniej wiórek bo potem się sypią z ciasta ale smakują z nimi bardzo kokosowo, dla mnie obłędnie. A jak pachnie w domu :) Smacznego :) 