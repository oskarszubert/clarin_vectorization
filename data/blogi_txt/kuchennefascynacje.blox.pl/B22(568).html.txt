Jeśli lubicie bardzo chrupiącą, grubą skórkę tak jak ja to ten chleb jest dla Was. U mnie standardowo z pikantnym cheddarem ale wybór sera dowolny. Mój wystarczyło posmarować tylko masłem. Reszta dodatków zbędna. Najlepiej smakuje na ciepło. Jednak jeśli macie na niego ochotę musicie zaplanować pieczenie wcześniej bo ciasto musi wyrastać przez noc. Przepis z bloga Amatorska ale z pasją.    Składniki :   400 g mąki pszennej 1 płaska łyżeczka soli ( jeśli ser solony dodajemy mniej ) 15 g świeżych drożdży świeżo mielony czarny pieprz 100 g sera ( u mnie pikantny cheddar ) 300 g letniej wody   Ser ścieramy na grubych oczkach. Mąkę przesiewamy, dodajemy sól, pokruszone drożdże, pieprz, starty ser. Mieszamy wszystko łyżką. Dolewamy wodę cały czas mieszając aż wszystkie składniki się połączą. Ciasto przykrywamy ścierczką i odstawiamy do wyrośnięcia na noc. Na drugi dzień ciasto wykładamy na stolnicę wcześniej oprószoną mąką, ( ręce również oprószamy ). Boki ciasta zagniatamy do środka tak aby powstała kula.  Ściereczkę posypujemy mąką. Na nią przekładamy ciasto sklejeniem do góry. Bokami ścierki przykrywamy ciasto i odstawiamy do ponownego wyrośnięcia na 1-2 godziny. Piekarnik rozgrzewamy do 230-250°C 30 minut przed włożeniem chleba do piekarnika. Wtedy też na te 30 minut wkładamy okrągłe naczynie żaroodporne do piekarnika ( na około 1/3 jego wysokości )żeby się nagrzało.  Po 30 minutach wykładamy ciasto do nagrzanego naczynia ( I tu UWAGA żeby się nie poparzyć, robimy do bardzo ostrożnie !!!! ) ze ściereczki sklejeniem do góry. Przykrywamy pokrywką i pieczemy 30 minut. Po tym czasie zdejmujemy pokrywkę i pieczemy jeszcze 20-30 minut. Jeśli chleb za bardzo się rumieni przykrywamy wierzch papierem do pieczenia lub folią aluminiową.  Smacznego :) 