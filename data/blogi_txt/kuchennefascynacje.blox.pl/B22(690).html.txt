Często robię potrawy na bazie tego co mam akurat do wykorzystania w lodówce. Niejednokrotnie powstają dania godne większej uwagi. Nigdy nie zapisuję sobie ile i czego dodałam myśląc aaa będę pamiętać a potem zapominam. Od jakiegoś czasu notuję, żeby móc je własnie odtworzyć i Wam polecić w takiej samej postaci. I tak było też z tym makaronem. Zapiekany makron a nie zapiekanka dlatego, ze zaraz po upieczeniu nie trzymał się " kupy " jak to widać na zdjęciu. Dopiero po przestygnięciu a ciepły nakładaliśmy łyżką. Może jakby dodać więcej jajek skleiło by całość bądź więcej sera. Następnym razem wypróbuję. Z poniżej podanych składników powstało naprawdę smaczne połączenie. Składniki :   300 g makaronu  1 średnia cebula garść sera cheddar startego na grubych oczkach 2 spore garście żółtego sera startego na grubych oczkach puszka ( 400 g ) pulpy pomidorowej wędlina ( jaką tam mamy do wykorzystania. Ja akurat użyłam cienko pokrojonej szynki, ilość wedle uznania ale tak żeby nie zdominowała dania - z umiarem :) ) 4 pieczarki 4 łyżki śmietany 18 % lub 12 % garść kaparów jajko 1 łyżeczka ostrej musztardy 6 suszonych pomidorów łyżka margaryny 1 łyżeczka cukru po 1/2 łyżeczki : tymianku, curry, czosnku granulowanego, pieprzu ziołowego po 1 łyżeczce : majeranku, oregano, słodkiej papryki Makaron gotujemy al`dente. Odcedzamy. Cebulę kroimy w kostkę podsmażamy na margarynie aż zrobi się szklista. Pieczarki kroimy również w kostkę jak i wędlinę i dorzucamy do cebuli, chwilę podsmażamy. Zdejmujemy z ognia. Kolejno dodajemy pokrojone suszone pomidory, pulpę pomidorową, kapary ( można je przesiekać choć niekoniecznie ), łyżeczkę cukru i resztę składników. Mieszamy wszystko z makaronem, przekładamy do naczynia żaroodpornego i zapiekamy przez 30 minut w temp. 200° C. Uwaga jeśli wierzch będzie się przypiekał nakryjcie go z góry papierem do pieczenia. Nie powinno się to zdarzyć ale wszystko zależy jak grzeje nasz piekarnik. Smacznego :) ﻿﻿﻿ 