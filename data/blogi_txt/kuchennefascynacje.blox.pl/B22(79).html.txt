To zwykłe kruche ciastka przełożone masą krówkową. Robi się je dość szybko ale ze względu na ilość ciasta, pieczenie, stygnięcie, przekładanie nie są ekspresowe. Ładnie się prezentują, smakują też dobrze, chociaż jak dla mnie szału nie robią. Ale bądź co bądź jak znalazł do kawki czy herbatki. Przepis Ewy Wachowicz z programu " Ewa gotuje ".    Składniki : ( z tej porcji wychodzi ich dosć sporo )  30 dag mąki pszennej 30 dag mąki ziemniaczanej 15 dag cukru pudru 25 dag masła 3 żółtka 2 łyżki maku 2-3 łyżki kakao gotowa masa krówkowa wiórki kokosowe  Obie mąki przesiewamy przez sito. Dodajemy cukier puder i masło z lodówki. Siekamy. Dodajemy żółtka. Zagniatamy ciasto aż składniki dobrze się połączą. Na początku będzie ciężko wyrabiać jak to przy kruchym cieście. Ale bądźcie cierpliwi z czasem ciasto będzie coraz lepsze. Gdy już będzie zwarte i gładkie formujemy wałek. Dzielimy na 3 równe części. Jedną zostawiamy białą. Do drugiej dodajemy mak. Zagniatamy aż dobrze się połączy z całym ciastem. Do 3 części dodajemy kakao i powtarzamy czynność jak przy cieście z makiem.  Każdą z części wałkujemy na grubość trochę większą jak na pierogi ( 4-5 mm ). Za pomocą kieliszka wykrawamy małe kółeczka. Na blasze wysmarowanej masłem ( ja wyłożyłam papierem do pieczenia ) układamy ciastka. Pieczemy w temp.180°C przez 15-20 minut. Po ostygnięciu ciastka składamy sklejając masą krówkową tak aby ciasteczko czekoladowe było w środku. Obtaczamy w kokosie. Smacznego :)   ﻿﻿﻿﻿ 