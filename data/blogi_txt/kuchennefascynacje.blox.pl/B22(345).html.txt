Jeden z szybszych obiadów jaki można przygotować to właśnie zapiekanka. Bardzo lubie różne wariacje zapiekanek makaronowych bo zawsze dobrze smakują nawet odgrzewane na drugi dzień. Przepis lekko zmodyfikowany przeze mnie a pochodzący ze starego wydania " Tele Tygodnia " .    Składniki :   40 dag grubego makaronu ( najlepiej penne ) 50 dag średnich pieczarek 20 dag gotowanej szynki ( moża byc dowolna wędlina, nawet parówki się nadają czy kiełbasa śląka ) 20 dag żółtego sera 1 puszka pomidorów w zalewie bez skórki 1 duża cebula sól, pieprz zioła prowansalskie odrobina tłuszczu i tartej bułki do formy  Makaron wrzucamy na wrzątek i gotujemy al dente ( czyli na pół twardo ), odsączamy na sitku. Cebulę kroimy w drobną kostkę, wrzucamy na patelnię i podsmażamy na złoty kolor. Pieczarki obieramy, kroimy w talarki ( mogą byc też w grubszą kostkę ), dokładamy do cebuli. Kiełbasę kroimy w niewielką kostę, wrzucamy do pieczarek i lekko wysmażamy stale mieszając aby nic nie przywarło do patelni. Doprawiamy solą, pieprzem i ziołami prowansalskimi ( dajemy około 1,5 łyżeczki ).  Pomidory z puszki przekładamy do miseczki, rozdrabniamy widelcem i wlewamy na patelnię. Gotujemy wszystko razem pod przykryciem około 5 minut. Na tarce o grubych oczkach trzemy ser. Połowę dodajemy do sosu. Makaron przekładamy do nasmarowanego tłuszczem i wysypanego bułką tartą naczynia żaroodpornego. Polewamy przygotowanym sosem, lekko mieszamy, posypujemy resztą startego sera. Zapiekamy w temp. 200 ° C przez 15 minut. Smacznego :) 