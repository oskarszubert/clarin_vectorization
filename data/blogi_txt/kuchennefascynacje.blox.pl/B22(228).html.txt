Bardzo zaciekawił mnie ten przepis i pozytywnie zaskoczył. Nie lubię mleka na ciepło ale to jest wyjątkiem. Aksamitna konsystencja mleka o smaku herbaty, potem kardamonu i na końcu imbiru.Te smaki dokładnie czuć w takiej kolejności. Idealna na dzisiejszą pogodę. Wprawdzie śnieg już odpuścił ale deszcz i wiatr hula za oknem. Mam zamiar ustrzec się przed przeziębieniem popijając właśnie ten napój :) Przepis znaleziony TUTAJ. Składniki : (na 1 porcję )  1 i 1/2 szklanki mleka 1 łyżka posiekanego lub zmiażdżonego imbiru  2 ziarna kardamonu lub 1/4 łyżeczki mielonego ( uwielbiam kardamon więc dałam 1/3 łyżeczki ) 2 czubate łyżeczki herbaty cukier ( jeśli używacie ) Na dużym ogniu zagotowujemy mleko ( uwaga, żeby się nie przypaliło ). Zmniejszamy ogień na mały. Dodajemy imbir, kardamon i herbatę. Podgrzewamy 5-6 minut aż pojawi się ładny herbaciany kolor. Przecedzamy przez sitko, słodzimy, pijemy :) Smacznego :)  ﻿ 