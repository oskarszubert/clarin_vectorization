Muszę się przyznać mam fazę na gruszki od jakiegoś czasu. Mogłabym je dodawać do wszystkiego. Najbardziej lubię je w połączeniu z korzennymi przyprawami i ciasto czekoladowym. mmm.... Ciasto innym razem dziś proponuję bardzo aromatyczne, słodziutkie gruszki pod kruszonką. Mimo, że użyłam dość słodkich owoców i w sumie do przepisu idzie 100 g cukru to cały deser nie jest przesadzony słodyczą. Jest dość słodki ale jak dla mnie ta granica " za " nie została przekroczona. A należę do osób, które się szybko zasładzają. Oczywiście ilość cukru można zmniejszyć. Deser przepyszne. Mój N. stwierdził, że genialny. A smak i zapach kardamonu....cudowny :) Przepis pochodzi z TEJ strony. Składniki :   500 g gruszek ( waga po obraniu i usunięciu gniazda nasiennego ) 50 g brązowego cukru 3-4 łyżeczki soku z limonki ( dałam z cytryny ) 2-3 łyżeczki koniaku ( może być brandy ) 1/2 - 1 łyżeczki mielonego kardamonu ( dałam 1 kopiatą łyżeczkę ) 1-2 łyżki masła  Kruszonka :  100 g mąki 50 g brązowego cukru 60 g masła ( z lodówki )  Najpierw przygotowujemy kruszonkę. Wszystkie składniki mieszamy w misce i rozcieramy między palcami aż uzyskamy konsystencję przypominająca bułkę tartą. Odstawiamy do lodówki. Dalszą część deseru można przygotować na 2 sposoby : Sposób 1. Tą metodą robiłam ja i autorka bloga od, której wzięłam przepis. Gruszki w całości się nie rozpadną, część zachowa swój kształt. Gruszki kroimy w grubszą kostkę, przekładamy do miski. Sok z limonki i brandy łączymy razem. Zalewamy nim gruszki. Odstawiamy na 20- 30 minut, żeby sobie poleżały w marynacie. Następnie na patelni roztapiamy masło. Dodajemy cukier, mieszamy. W momencie kiedy się rozpuści dolewamy soki z pod owoców. Doprowadzamy do wrzenia, gotujemy aż płyny zredukują się o 1/4. Wtedy przelewamy zawartość patelni do gruszek, dodajemy kardamon. Mieszamy. Przekładamy do naczynia żaroodpornego lub na blaszkę o średnicy ok 18 cm. Posypujemy kruszonką. Pieczemy w temp. 180°C przez 20-30 minut. Sposób 2. Gruszki kroimy w grubszą kostkę. Na patelni roztapiamy masło, dodajemy gruszki. Podsmażamy 1 minutę. dodajemy cukier, mieszamy.Kiedy cukier się rozpuści dodajemy sok wymieszany z brandy. Trzymamy na ogniu jeszcze minutkę. Zdejmujemy całość z patelni, dodajemy kardamon, mieszamy. Przekładamy całość do naczynia żaroodpornegol ub na blaszkę o średnicy ok 18 cm. Posypujemy kruszonką. Pieczemy w 180°C przez 20-30 minut. Smacznego :) 