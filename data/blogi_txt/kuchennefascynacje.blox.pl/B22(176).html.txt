Ciąg dalszy przetworów porzeczkowych. Tym razem postanowiłam zrobić dżem z korzennymi przyprawami, który nie ukrywam zrobiłam z myślą o świątecznych wypiekach. Przyda się do piernika czy innych słodkości, które widnieją na mojej liście :) Sam dżem pięknie pachnie przyprawą i smakuje z jej wyraźnym wyczuciem - pycha !!! Już czuję Święta :) Korzystałam z przepisu znajdującego się na blogu Pokochaj gotowanie. Jednak musiałam dokonać małych modyfikacji w ilości cukru użytego gdyż moje porzeczki są bardzo słodkie - jak nie porzeczki, pierwszy raz zdarzyło mi się takie jeść i duża ilość cukru zupełnie nie była potrzebna - było by za słodko.    Składniki : ( ja swoje robiłam z podwójnej porcji )  1/2 kg czerwonej porzeczki 200 g cukru kopiata łyżeczka mieszanki przypraw korzennych, może być ta sklepowa do piernika - ja użyłam domowej, na która przepis znajdziecie TUTAJ  Owoce oczyszczamy, przekładamy do garnka, smażymy. Kiedy puszczą sok dodajemy cukier i łyżeczkę przypraw, mieszamy żeby cukier się rozpuścił i dalej smażymy do uzyskania odpowiedniej przez nas konsystencji. Ja zawsze przyśpieszam sobie ten proces i blenderuje owoce, szybciej wtedy zaczyna gęstnieć. Jeśli chcecie kawałki owoców w dżemie, wyjmijcie np. szklanke owoców, reszte poytraktujcie blenderem a potem dodajcie owoce i dalej smażcie.  Gotowy dżem przekładamy do wyparzonych słoików, zakręcamy i pasteryzujemy 15 minut. Smacznego :)   ﻿﻿﻿ 