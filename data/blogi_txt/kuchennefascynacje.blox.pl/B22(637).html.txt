Macie ochotę na gołąbki a nie chce się Wam stać przy garach i robić. Mam świetne rozwiązanie. Smakują jak normalne a ile mniej pracy :)    Składniki :   średnia główka kapusty 2 torebki ryżu jajko bułka tarta 300 g mięsa mielonego koncentrat pomidorowy około 150 g margaryny + do końcowego smażenia sól, pieprz Margarynę roztapiamy w rondelku. Kapustę szatkujemy, wrzucamy do rądla. Podsmażamy do miękkości pamiętając o częstym mieszaniu. W tym samym czasie wstawiamy ryż, gotujemy na sypko. Mielone wrzucamy na patelnię z tłuszczem, przyprawiamy solą, pieprzem. Smażymy.  Podsmażoną ostudzoną kapustę, ryż, mięso, jajko wrzucamy do miski chwilę wyrabiamy. Dodajemy koncentrat, ilośc zależy od naszych upodobań jak również od firmy jaką używamy. Całość jeszcze doprawiamy solą i pieprzem.  Z masy lepimy gołąbki ( tak jak mielone ), wielkość zależy od nas. Obtaczamy w bułce tartej, smażymy chwilę na rozgrzanej margarynie, do złotego koloru. Smacznego:) 