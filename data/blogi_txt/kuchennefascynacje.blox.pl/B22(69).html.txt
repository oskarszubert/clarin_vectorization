Oprócz kucharzenia jestem też fanką domowego rękodzieła. Ozdoby, dekoracje to druga moja pasja. Choć nie mam zdolności manualnych ani plastycznych to czasem stworzę coś prostego, cieszącego oko. Nie mam też gdzie zimą "grzebać" i realizować swoich pomysłów dlatego większość zrealizuję latem a za rok mam nadzieję pochwalę się bo głowa pełna.  Dziś prezentuję bardzo łatwe ozdoby, które szybko można zrobić w kąciku domowym a większość akcesoriów znajdziemy w domu.   Pierwsza to choinka z szyszki. Potrzebne będą.  gorący klej koraliki ( zawsze używam takich co to zawieszamy na choinkę ale mogą być od popsutych korali czy inne) duża szyszka  malutka doniczka, miseczka, ozdobny kubeczek dopasowany do szyszki tak aby dobrze w nim " siedziała " nie chybotała się.  Szyszkę umieszczamy w doniczce. Na końcówkę " płatka " szyszki nanosimy kroplę gorącego kleju. Od razu przyklejamy koralika. Tak postępujemy z resztą. Koraliki możemy przyklejać rzadko lub gęsto jak wolicie. Parę chwil i choinka z szyszki gotowa.  Ozdobne żołędzie. Potrzebujemy :  żołędzie z łupinami - " czapeczkami " klej najlepiej taki, który po zastygnięciu będzie przeźroczysty miałki brokat w dowolnym kolorze gorący klej   Łupinę " czapeczkę " żołędzia oddzielamy od owocu. " Czapeczkę " smarujemy cienką warstwą ale dokładnie klejem przeźroczystym, najlepiej za pomocą palca. Od razu całość posypujemy brokatem. Odstawiamy do wyschnięcia. Po tym czasie przyklejamy " czapeczkę " z powrotem do owocu żołędzia. Nanosimy niewielką ilość gorącego kleju ( na zwykły mi nie trzymało ) do środka łupiny i przyklejamy do owocu. Gotowe. Można ogonki łupiny również   pobrokatować ale ja wolę naturalne.  Takie żołędzie możemy powiesić na choince, ułożyć w stroiku - co tylko nam wyobraźnia podpowie. :) 