Tak jak zapewnia autorka bloga Feeria smaków kopytka są mięciutkie, leciutkie, puszyste delikatne. Szczerze powiem, że nigdy wcześniej takich nie jadłam. Przepis z bloga Feeria smaków.     Składniki :  1 kg sypkich ziemniaków 150 g mąki 2 jajka u mnie dodatkowo mąka ziemniaczana do podsypywania przy formowaniu  Ziemniaki gotujemy w osolonej wodzie, odsączamy i studzimy na sicie. Nie przykrywamy niczym wierzchu, niech odparują. Zimne przepuszczamy przez maszynkę do mielenia mięsa, dodajemy jaja, mąkę. Zagniatamy. Stolnicę delikatnie posypujemy mąką, formujemy wałek, delikatnie go spłaszczamy i nożem tniemy po skosie tak aby powstały rąby. Kopytka gotujemy w dużej ilości osolonej wody. Gdy wypłyną na wierzch wyławiamy je. Są tak delikatne, że gotowanie może spowodować rozwalenie się. Smacznego :) ﻿ 