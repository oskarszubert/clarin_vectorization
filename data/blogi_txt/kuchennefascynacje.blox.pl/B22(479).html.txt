Dietetyczna to na pewno, mocno syta ale z pewnością nie dla każdego. Mi smakowała i uważam, że warto ją polecić. Kalafiora nie czuć jakoś mocno, bardziej wyczuwalna jest mąka kukurydziana. Spód zwarty, dość miękki ale spokojnie można wziąć w rękę. Przepis na spód z TEGO bloga, resztę zrobiłam według własnego gustu.     Składniki na spód :  700 g kalafiora ( różyczek ) 5 czubatych łyżek mąki kukurydzianej 2 jajka 1 łyżeczka mieszanki suszonych ziół ( użyłam domowej soli ziołowej ) 1/2 łyżeczki granulowanego czosnku sól do smaku ( po dodaniu soli ziołowej więcej już nie dodawałam ) 1 łyżka oleju rzepakowego ( do smarowania foli aluminiowej )  Kalafior blenderujemy na puree . Nie będzie doskonale gładkie, nie musi być mi nawet zdarzyło się pozostawić kilka większych cząstek. Następnie przekładamy na talerz i wkładamy do mikrofali na 10 minut na najwyższą moc. Wyjmujemy, odstawiamy aż ostygnie. Piekarnik rozgrzewamy do 165°C. Wkładamy patelnię żeliwną lub kamień do pizzy lub blachę.﻿ Kolejno kalafior układamy na gazę, tetrę lub lnianą ściereczkę, robimy sakiewkę i odciskamy nadmiar wody. Nie musi być suchy na wiór, wyciśnijcie ile możecie. Przekładamy do miski. Dodajemy resztę składników oprócz oleju. Mieszamy, jeśli masa jest za rzadka można dodać łyżkę mąki. Z powstałej masy formujemy okrągły lub w innym kształcie spód do pizzy na foli aluminiowej posmarowanej olejem ( Pominęłam ten etap, ciasto wyłożyłam łyżką bezpośrednio na rozgrzaną patelnię żeliwną, którą wcześnie posmarowałam olejem ). Ostrożnie wyciągamy rozgrzaną blachę z piekarnika i zsuwamy na nią spód. Pieczemy 20 minut. Ponad to :  3-4 łyżki jogurtu naturalnego ( użyłam gęstego tureckiego ) łyżka przecieru pomidorowego ulubione dodatki : papryka, cebula, pomidor, pieczarki ser ( dałam parmezan i fetę )  Wyciągamy spód do pizzy z piekarnika. Jogurt mieszamy z koncentratem. Smarujemy wierzch spodu, posypujemy niewielką ilością żółtego sera, mozzarelą itp. układamy dodatki. Zapiekamy kolejne 15 minut ( pod koniec podniosłam temp.do 200°C i piekłam jeszcze jakieś 5-7 minut aż pieczarki dobrze się upiekły ) Po wyjęciu z pieca posypujemy pokruszoną fetą. Smacznego :)  ﻿ 