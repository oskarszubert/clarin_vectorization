Wczoraj na obiad zrobiłam tego pysznego kurczaczka. Zjadaliśmy go w pędzie natychmiastowym aż uszy nam się trzęsły hihih. Z góry przepraszam za zdjęcie ale taka już byłam głodna, że zrobione na szybko. A o samej potrawie powiem, że trzeba koniecznie wypróbować. Piersi kurczaka są bardzo soczyste, miękutkie, rozpływają się w ustach a panierka sprawia, że nie trzeba niczym więcej go doprawiać za wyjątkiem pieprzu i soli. Jest idealny. Na niedzielę przede wszystkim tym bardziej, że nie trzeba stać przy patelni i czuwać nad kotletami, tylko zasiadamy sobie wygodnie w fotelu a obiad sam sie robi. Z jednym wyjątkiem od czasu do czasu trzeba go podlać piwem :) Przepis pochodzi z Poradnika domowego, a ja wyszperałam go z tąd.    Składniki :  2 całe piersi z kurczaka opakowanie zupy cebulowej w proszku szklanka jasnego piwa 2-3 łyżki masła 2 łyżki majonezu ( u mnie bez ) pieprz, sól  Piersi kurczaka przecinamy na pół. Nacieramy niewielką ilością soli i pieprzu z obu stron. Następnie smarujemy cienko majonezem i obtaczamy w sproszkowanej zupie cebulowej. Naczynie żaroodporne smarujemy masłem, przekłądamy kurczaka i wstawiamy do piekarnika nagrzanego do 200°C na 45 minut ( aż panierka nabierze złotego koloru). W trakcie pieczenia obficie skrapiamy kurczaka piwem i resztkami stopionego masła. Smacznego :) 