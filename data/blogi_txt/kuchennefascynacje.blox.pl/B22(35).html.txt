Cieszy się bardzo dużą popularnością na blogu Moje wypieki. I nic dziwnego prosty w przygotowaniu, nie miałam z nim najmniejszych problemów. Wyrósł wysoki ( przekroiłam go na 3 części ), puszysty.     Składniki :  5 jaj 3/4 szklanki cukru 3/4 szklanki mąki pszennej 1/4 szklanki mąki ziemniaczanej Mąki przesiewamy do jednej miski. Białka oddzielamy od żółtek. Białka ubijamy na sztywną pianę a pod koniec ubijania stopniowo dodajemy cukier cały czas miksując. Kolejno dodajemy po jednym żółtku nie przerywając mieszania. Na koniec partiami wsypujemy mąki i delikatnie mieszamy najlepiej łopatką lub łyżką aż ciasto będzie gładkie i jednolite. Dorota robi to mikserem na najmniejszych obrotach ale ja wolę ręcznie. Tortownicę o średnicy 20-22 cm wykładamy papierem do pieczenia ale tylko dno. W sumie można wyłożyć boki jeśli nie będziecie smarować go z wierzchu. Mi boki przywarły dość mocno do formy, odcinałam nożem i boki wyszły jak widać ale to żaden problem bo były zasmarowane masą. Ciasto przekładamy do tortownicy. równamy wierzch. Pieczemy w temp. 160-170°C przez 30-40 minut  lub do tzw. suchego patyczka. Gorące ciasto po upieczeniu wyciągamy z piekarnika i upuszczamy w formie na podłogę z wysokości około 60 cm. Moja znajoma upuszcza 2-3 razy na blat kuchenny. Odstawiamy do uchylonego piekarnika do całkowitego ostygnięcia.  Przed wyjęciem z formy jeśli boki nie były wyłożone papierem, delikatnie oddzielamy je od formy nożem. Smacznego :) 