Mięciutkie, malutkie słodkości. Trochę w smaku przypominają biszkopt, wilgotne idealne na Święta, do kawy, na śniadanko. Na 2-3 gryzy. U mnie bez polewy za szybko znikły, nie zdążyłam zrobić ;) Co ciekawego jest w nich jeszcze ? Po upieczeniu wyglądają jak normalne muffinki podczas stygnięcia kurczą się ściągając równocześnie papilotki tak wiec nie potrzebujemy kupować osobnych, małych papierków :) Przepis Rachel Allen z książki " Rachel`s food for living "     Składniki : ( na 12 sztuk )  75 ml mleka 25 g masła 75 g mąki 1/2 łyżeczki proszku do pieczenia szczypta soli 2 średnie jajka 1 łyżeczka ekstraktu waniliowego ( dałam domowego ekstraktu waniliowego nieco więcej niż łyżeczkę ) 125 g cukru pudru  Mleko wraz z masłem przekładamy do rondelka, podgrzewamy aż masło się rozpuści. Odstawiamy. Mąkę przesiewamy z proszkiem do pieczenia i solą. Osobno przesiewamy cukier puder. W misce ucieramy jajka z ekstraktem waniliowym ( dodałam go na końcu )na jasną, puszystą masę. Cały czas ucierając partiami dodajemy cukier puder. Nastawiamy mikser na najmniejsze obroty i miksując stopniowo dodajemy mąkę na przemian z mlekiem. Ucieramy aż masa będzie jednolita. Nie będzie gęsta, lejąca. Masę przelewamy do foremek muffinkowych wyłożonych papierowymi papilotkami ( rozlewamy całość na 12 muffin). Pieczemy w 200°C przez 15 minut aż będą złote i jędrne gdy je lekko naciśniemy. Nie wyrastają wysokie. A po tych 15 minutach na pewno będą dobre dla pewności jedną nakłujcie patyczkiem jak będzie suchy to dobre :) Odstawiamy do wystygnięcia gdzie zaczną się obkurczać. Polewa : ( pominęłam ) 100 g cukru pudru ( przesiać ) 1-2 łyżki kremówki 1 łyżeczka ekstraktu waniliowego  1 łyżkę kremówki, cukier i ekstrakt mieszamy na jednolitą masę, jeśli będzie zbyt gęsta konsystencja dodajemy więcej kremówki. Smarujemy wierzch każdej muffinki najlepiej za pomocą tępego noża. Smacznego :) ﻿﻿ 