Daniel stir-fry. Lekkie, pożywne, bardzo smaczne. Szybko się je robi pod warunkiem,że wcześniej przygotujemy wszystkie składniki. Przepis z bloga Asi Kwestia Smaku.    Składniki : 250 g makaronu ryżowego lub sojowego ( u mnie ryżowy ) 12 oczyszczonych krewetek ( ja miałam malutkie więc dałam więcej ) 1 łyżka startego na drobnych oczkach imbiru 2 ząbki czosnku starte na drobnych oczkach papryczka chilli do smaku ( można pominąć ,ja dodałam 1/2 ) 1/2 czerwonej papryki 1,5 łyżki oleju roślinnego, masła klarowanego lub oleju kokosowego ( dałam olej rzepakowy ) 2 łyżki sezamu 2 łyżki posiekanego szczypiorku 1 łyżka posiekanej natki pietruszki 1 łyżka oleju sezamowego 1 łyżka sosu rybnego ( opcjonalnie, ja dodałam )  Składniki na sos :   2 łyżki sosu sojowego 2 łyżki octu ryżowego ( lub soku z cytryny lub limonki. U mnie sok z cytryny ) 1 łyżka brązowego cukru  Makaron ryżowy gotujemy zgodnie z instrukcją na opakowaniu lub zalewamy go wrzątkiem, odstawiamy pod przykryciem na 3 minuty, odcedzamy, przelewamy zimną wodą. Odmierzamy 250 g - ja dodałam całość.  Zapomniałam przelać wodą,  posklejał mi się ale potrawa i tak była smaczna z tym, że trochę różni się wyglądem od tego u Asi bo później ciężko było wymieszać go z sosem. Jeśli korzystamy z mrożonych krewetek (jak ja ), rozmrażamy je,osuszamy, odrywamy ogonki, nacinamy wzdłuż tułowia po zewnętrznej stronie. Ja nie przechodziłam tego etapu, bo miałam malutkie gotowe do użycia krewetki. Paprykę kroimy na cienkie paski, chilli siekamy drobno. Składniki sosu mieszamy w osobnej miseczce, odstawiamy. Na rozgrzaną patelnię ( u mnie całość pichciła się w woku ) wlewamy 1,5 łyżki oleju lub masła. Wrzucamy imbir, czosnek i na niewielkim ogniu smażymy je około 2 minuty, cały czas mieszając. Mają się lekko zrumienić. Dokładamy krewetki, smażymy kolejne 3 minuty. Następnie dorzucamy paprykę, chilli i sezam, mieszamy, trzymamy na ogniu około minuty. Dodajemy makaron, mieszamy i smażymy go 1/2 minuty. Po tym czasie zgarniamy zawartość patelni na jeden bok, przechylamy patelnię i w to puste miejsce wlewamy sos. Trzymamy go bezpośrednio nad ogniem aż się zacznie karmelizować ( potrwa to kilkanaście sekund ),zredukuje się o połowę i zgęstnieje. Wymieszać całość. Ja zrobiłam to trochę inaczej, poczekałam aż sos się zkarmelizuje, nie odparowywałam go tylko od razu wymieszałam z ryżem - bo miałam go na tyle, że po redukcji nie starczyło by na całość.  Na koniec zdejmujemy z ognia patelnię, dodajemy szczypiorek,natkę pietruszki, sos rybny i sos sezamowy. W razie potrzeby dosolić ( można polać dodatkowo sosem sojowym lub rybnym ) lub jeśli całość zrobi się zbyt sucha dodać oliwy sezamowej - ale nie za dużo bo jest bardzo aromatyczna lub zwykłej oliwy. Smacznego :) 