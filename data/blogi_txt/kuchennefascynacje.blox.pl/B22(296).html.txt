Przepis na te ogórki dostałam od mojej mamy, ona z kolei od swojej siostry. Podobnież mają smakować jak te ze sklepu. Czy smakują nie wiem, bo tych sklepowych już wieki nie jadłam ale na pewno są dla mnie idealne pod względem intensywności octowej. Nie za dużo nie za mało. Gorąco polecam :)    Składniki na zalewę :   1 L wody 10 dag cukru 1 szklanka octu 10 % 3 dag soli Ponad to :   ogórki marchew ziele angielskie liść laurowy biała gorczyca koper ( według uznania ) czosnek  Składniki zalewy zagotowujemy. Odstawiamy. Ogórki myjemy, kroimy na talarki, słupki lub pozostawiamy w całości. Marchew myjemy, obieramy, kroimy w grube krążki. Czosnek również obieramy. Do wcześniej wyparzonych słoików wkładamy po kilka ziaren ziela angielskiego, około łyżeczki gorczycy, 2-3 ząbki czosnku, kilka krążków marchwi, gałązka kopru, 2-3 liście laurowe. Następnie ściśle układamy ogórki. Zalewamy zalewą. Szczelnie zamykamy. Pasteryzujemy około 7-10 minut. Smacznego :) ﻿ 