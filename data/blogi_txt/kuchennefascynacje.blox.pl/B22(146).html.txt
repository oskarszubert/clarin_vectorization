Do tej pory ziemniaki zastępowałam kuskusem, ciecierzycą czy ryżem. Teraz mam jeszcze jeden zamiennik dzięki Donnie Hay a mianowicie tytułową fasolkę. Świetny dodatek do obiadu :) Przepis Donna Hay z programu " Szybkie, świeże, proste ". Składniki :   2 łyżki oliwy 1 łyżeczka świeżego rozmarynu ( dałam suszony ) 6 ząbków czosnku pokrojonego w cieniutkie plasterki ( u mnie 4 ) 400 g białej fasoli z puszki, wypłukanej i odcedzonej 1 łyżeczka tartego chrzanu ( nie miałam dodałam w zamian drobno pokrojoną chilli, około 3cm kawałek ) 1 łyżka soku z cytryny sól, pieprz  Na średnim ogniu rozgrzewamy oliwę. Wrzucamy czosnek wraz z rozmarynem i podsmażamy ok minuty. Ważne żeby czosnek nie zbrązowiał. Dodajemy pozostałe składniki, trzymamy na ogniu jeszcze 3 minuty. Doprawiamy solą i pieprzem. Smacznego :) ﻿﻿ 