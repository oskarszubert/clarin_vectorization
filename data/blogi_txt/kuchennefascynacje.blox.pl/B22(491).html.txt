Kiedy zobaczyłam jak Nigella robi plaster miodu od razu nabrałam ochoty na jego wypróbowanie. Między innymi właśnie po to zrobiłam swój domowy Złoty syrop. W internecie natknęłam się na mnóstwo komentarzy na temat tego jadalnego podarka. Zdania były podzielone jednym smakowało innym nie. Ale najlepiej wypróbować samemu. Mnie osobiście smakuje. Jest dość twardy dlatego należy ssać go jak cukierka. Za każdym razem kiedy kosztuję okruszyny wydobywa się inny smak. To coś pomiędzy lizakami ( tymi przeźroczystymi ) a watą cukrową ale nie tak słodkie.Wielu z Was pewnie powiedziało by, że nie nadaje się na podarunek bo za słodkie czy długo nie postoi w ciepłym. A ja powiem, że dla takich słodyczowych zajadaczy jak mój N. to prezencik jak znalazł i nie trzeba daleko z tym wędrować. Wystarczy, że zajrzy do lodówki :) Dlatego umieszczam plaster miodu w akcji jadalnych świątecznych prezentów.    Składniki :  100 g cukru 4 łyżki golden syrup  1,5 łyżeczki sody oczyszczonej  Do garnka wsypujemy cukier i dodajemy golden syrup, mieszamy. Wstawiamy na duży płomień i czekamy aż stopi się przyjmując postać karmelu około 3 minuty ( nie wolno mieszać w tym czasie, dozwolone jest "wzruszenie" garnkiem ale nie mieszanie ). Po czym zdejmujemy z ognia, wsypujemy sodę i energicznie mieszamy np. miotełką. Gdy tylko wszystko się połączy, wylewamy masę na papier do pieczenia i zostawiamy go w spokoju na 15 minut. Po tym czasie powinien już ztwardnieć. Rozbijamy tłuczkiem do mięsa. Przechowujemy w chłodnym miejscu. * Ja dodałam za dużo golden syropu i plaster nie do końca mi się zastygł tzn. wyginał się kiedy wzięłam go do ręki. Jeśli też Wam tak wyjdzie najlepiej włożyć go na 10 min do zamrażalnika a potem roztłuc. * Najlepiej przechowywać w chłodnym miejscu gdyż pod wpływem ciepła robi się klejący i zaczyna się rozpuszczać ( jak to karmel ). Smacznego :) 