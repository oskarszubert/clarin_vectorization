Dla wielbicieli imbiru bo mimo dodania tylko pół łyżeczki jest zdecydowanie wyczuwalny. Puszyste, mięciutkie, nie suche ani mokre - pośrodkowe. Bardzo smaczne a zapach jaki wydobywa się z piekarnika podczas pieczenia -cudowny. Uwielbiam kiedy mój dom tak pachnie. Przepis z miesięcznika " Yhteishyva Ruoka 9/12 " Składniki : ( 12-14 muffinek )  150 g margaryny 75 ml miodu płynnego 2 jajka 200 ml cukru 400 ml mąki  1 łyżeczka proszku do pieczenia 1 łyżeczka cukru waniliowego 1/2 łyżeczki imbiru w proszku 100 ml jogurtu tureckiego ( można użyć innego gęstego np. greckiego )  Margarynę rozpuszczamy, studzimy. Do zimnej dodajemy jajka, miód i jogurt, mieszamy. Osobno mieszamy pozostałe składniki. Mokre składniki wlewamy do suchych, mieszamy za pomocą szpatułki ale tylko tyle żeby składniki się połączyły. Ciasto wykładamy do foremek. Pieczemy w temp 180°C przez 20-25 minut do tzw. suchego patyczka. Smacznego :) ﻿ 