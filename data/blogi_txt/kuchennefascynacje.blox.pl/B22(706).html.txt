Idealna zupka na taką pogodę jak dziś ( u mnie -14 ° ), rozgrzewająca i dodająca energii a przede wszystkim bardzo odżywcza. Do tej pory nie robiłam zup w postaci kremu bo nie miałm odpowiedniego pomocnika w rozdrabnianiu, teraz zaopatrzyłam się i to już nie problem. Co ciekawego, nie wiem jak wielu z Was ale ja nigdy nie podsmażałam warzyw do zupy. Zawsze podstawą był rosół, potem tylko dorzucałam resztę. Od dziś bedę robiła to za każdym razem bo zupa ma zupełnie inny smak - puszniutka :) Przepis Rachel Allen z programu " Ulubione potrawy Rachel "    Składniki :  brokuł jedna duża cebula około 300 g ziemniaków ( 2 dość duże ) 800 ml bulionu warzywnego 100 ml mleka lub śmietanki 25 g masła  Masło wkładamy do garnka czekamy aż się rozpuści. Cebulę i ziemniaki kroimy w sporą kostkę, dodajemy do garnka. Przyprawiamy solą i pieprzem, dusimy pod przykryciem ( zamiast pokrywki można przykryć zwykłym papierem do pieczenia ) jakieś 10 minut ( ważne aby warzywa tylko zmiękły a nie zrumieniły się ). W tym czasie przygotowujemy brokuła. Różyczki odcinamy od dolnej części tzw. nóżki, kroimy na mniejsze kawałki. Nóżkę brokuła obieramy ze skórki, odcinamy dolną część, twardą ( jakiś 1 cm ), tniemy w niewielką kostkę. Gdy ziemniaki z cebulą podduszą sie określony czas dodajemy pokrojoną nóżkę brokuła po czym zalewamy wszystko bulionem, doprwadzamy do wrzenia i gotujemy kolejne 10 minut aż brokuł będzie miękki. Po tym czasie dorzucamy pokrojone brokułowe różyczki, przykrywamy garnek ale tylko do momentu zagotowania. Gdy zupa sie zagotuje zciagamy przykrywkę. Dzięki takiemu zabiegowi zupa nie straci swojego zielonego koloru i smaku. Gdy warzywa już będą miękkie, dodajemy 100 ml mleka lub śmietanki, mieszamy, zestawiamy z palnika i miksujemy wszystko na krem. Grzanki :  parę kromek chleba parmezan ( ja użyłam zwykłego żółtego sera )  Rozgrzewamy piekarnik do 180 ° C. Na blasze układamy suche kromki chleba, posypujemy serem ( ilość dowolna, jak kto lubi ). Wkładamy do piekarnika i pieczemy do momentu aż ser się rozpuści a kromki chleba nabiorą jasno złotego koloru. Tak przygotowane grzanki tniemy na kawałki i podajemy do zupy ( można też ich nie ciać tylko podać w całości ). Smacznego :) 