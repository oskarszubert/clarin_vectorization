Ciasto mega rewelacja !!! Wilgotne, aromatyczne, puszyste, delikatne, wprost rozpływa się w ustach. Nie mogłam się nim najeść. Znikł tak szybko, że nawet nie wiem kiedy. Dobrze, że zaraz po upieczeniu zrobiłam zdjęcia, bo później nie było by już czego ;) Gorąco polecam !!!! Przepis Rachel Allen z programu " Słodka szkoła Rachel "    Składniki :   225 g masła 225 g cukru 4 jaja 2 łyżeczki ekstraktu waniliowego 225 g mąki 2 łyżeczki proszku do pieczenia 50 ml mleka 50 g kakao  W jednej misce roztrzepujemy jaja z ekstraktem waniliowym. W drugiej masło ucieramy na puszysty krem. Cały czas mieszając dodajemy cukier. Kolejno dolewamy małymi porcjami jaja, nie przestają miksować. Mąkę z proszkiem przesiewamy ( można bezpośrednio do miski z masą maślano - jajeczną ), mieszamy. Dodajemy mleko, delikatnie mieszamy aż składniki dobrze się połączą. Masa nie może mieć grudek.  Ciasto dzielimy na 2 równe części. Jedną odkładamy, do drugiej przesiewamy kakao, delikatnie mieszamy szpatułką lub łyżką.  Tortownicę o śr 20 cm ( u mnie nieco większa ) smarujemy masłem. Ciasto wykładamy na dno blachy na przemian. Raz łyżka jasnej, raz ciemnej ( nie kładziemy jedną na drugą tylko każdą obok siebie ). Rozkładamy na całej powierzchni tak aby przykryć dno. Gdy już będzie rozłożone, bierzemy szpikulec np taki jak do szaszłyków wbijamy w masę do samego końca i robimy esy floresy łącząć ze sobą masy. Tak aby wyszedł efekt zebry. Pieczemy w temp. 180°C przez 35-45 minut do suchego patyczka. Smacznego:) 