Zakochałam się w tej zupie. Jest bardzo smaczna, sycąca, odpowiednio doprawiona, zdrowa, mniam. W pierwotnej wersji podaje się ją z parówką, ja nie miałam więc dodałam śląskiej :) Gorąco polecam. Przepis pochodzi z bloga Pyszne jedzonko . Składniki :  2-3 marchewki 1-2 pory ( nie miałam, pominęłam ) 2 parówki ( u mnie kiełbasa śląska ) 1 łyżka masła woda ( u mnie bulion warzywny ) 1 łyżka koncentratu pomidorowego ( można dodać więcej według uznania ) 1 łyżka śmietany 200-400g zielonej soczewicy sól, pieprz 1 łyżeczka curry 1 lub 1/2 łyżeczki słodkiej papryki szczypta ostrej papryki 1 łyżeczka musztardy posiekana natka pietruszki  Masło i por kroimy najlepiej w krążki, nie za grube. W rondelku rozgrzewamy masło, wrzucamy pokrojone warzywa. Dodajemy sól, curry, paprykę. Podsmażamy aż będą na wpół miękkie ( al`dente ). Soczewicę wrzucamy do garnka i zalewamy wodą, gotujemy. W momencie kiedy soczewica będzie na wpół miękka dożucamy podsmażone warzywa. W miarę gotowania dodajemy tyle wody jakiej konsystencji chcemy mieć zupę ( u mnie dość gęsta ).Gotujemy aż warzywa zmiękną. Po tym, czasie dokładamy koncentrat, musztardę, śmietanę. Doprawiamy do smaku solą i pieprzem. Parówki ( kiełbasę ) podsmażamy na niewielkiej ilości tłuszczu na chrupko. Dodajemy do zupy, gotujemy jakieś 2-3 minutki i zestawiamy z ognia. Posypujemy natką pietruszki wedle uznania. Andzia proponuje podawać z chlebem. Moja była na tyle gęsta, że jedliśmy bez :) Smacznego :) 