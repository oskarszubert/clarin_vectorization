Ciastka te z pewnością każdego pozytywnie zaskoczą. Po pierwsze nie piecze sie ich w piekarniku, tylko smaży na patelnii. Po drugie w smaku są nieziemskie i co mnie bardzo mile zaskoczyło wilgotne w środku. A po trzecie robi się je ekspresowo :) Bardzo gorąco zachęcam do usmażenia a na pewno nie pożałujecie. Przepis zaczerpnęłam z blogu Mojeciacho . Poszłam za radą autorki bloga i zamiast rodzynek dodałam posiekaną czekoladę, explozja smaku - jak ja to mówię :)    Składniki :  2 szklanki mąki 1/2 szklanki cukru ( dałam odrobinę mniej ) 1 płaska łyżeczka proszku do pieczenia ( w przepisie jest podane 1 i 1/2 lecz Justyna pisze,że to za dużo bo po upieczeniu czuć proszek ,więc zmniejszylam ilość i są idealne ) 2 jajka 1 szklanka rodzynek ( ja dałam posiekaną czekoladę mleczną, może być gorzka) 1/2 kostki margaryny aromat waniliowy ( dałam śmietankowy- łyżeczkę) odrobina oleju do smarowania patelni  Na stolnicę sypiemy mąkę, proszek do pieczenia, cukier. Mieszamy. Kolejno dodajemy margarynę, siekamy wszystkie składniki i dosypujemy czekoladę ( rodzynki ). Jajka rozbełtane i wymieszane z aromatem dodajemy do reszty, wyrabiamy ciasto ręcznie. Jeśli  będzie za suche można dodać łyżkę mleka. Lecz ja proponuję cierpliwie ugniatać, na początku będzie suche ale z czasem zacznie robić się plastyczne dzięki ciepłu naszych dłoni. Tak wyrobione ciasto rozwałkowujemy na 1/2 centymetra. Za pomocą foremek wycinamy ciasteczka. Patelnię rozgrzewamy i przecieramy papierem nasączonym olejem. Ciasteczka smażymy po 3 minuty z każdej strony na złoty kolor. Smacznego :) Przepis bierze udział w akcji : Ekspresowo w kuchni 