Bardzo smaczny makaron ale od razu piszę, że nie dla każdego. Trzeba lubić paprykę. Składniki bardzo fajnie się uzupełniają a natka pietruszki nadaje daniu świeżości. Dla mnie im jej więcej tym lepiej, ponadto wzbogaciłam swoje o oregano, którego u mnie w daniach makaronowych nie może zabraknąć :) Przepis z książki Nigella Lawson " Kuchnia. Przepisy z serca domu ".     Składniki :   250 g makaronu spagetti lub mafaldini ( u mnie fusilli ) 1 łyżeczka oliwy czosnkowej 140 g pokrojonej pancetty lub 200 g wędzonych lardons,lub ok 150 g wędzonego boczku 1/2 łyżeczki pokruszonego chilli ( u mnie świeże ) otarta skórka i sok z 1 cytryny 2 łyżki zimnej wody 190 g pieczonej papryki ze słoika mały pęczek natki pietruszki sól, pieprz  Makaron gotujemy al`dente. Cześć wody z gotowania makaronu zostawiamy a sam makaron odsączamy na sicie. W rondlu rozgrzewamy oliwę, wrzucamy pokrojoną w kostkę pancettę ( lardons lub boczek ) do zrumienienia. Kolejno dokładamy chilli, sok i skórkę z cytryny oraz 2 łyżki wody. Gotujemy około 1 minuty.  Paprykę odsączamy i tniemy na niewielkie kawałki. Dokładamy do rondla wraz z częścią posiekanej natki pietruszki. Mieszamy. Dodajemy ugotowany makaron. Doprawiamy do smaku solą, pieprzem ewentualnie dla większej pikanterii chilli. Ja dodatkowo dosypałam oregano. Jeśli makaron jest za suchy dolewamy nieco wody, który odłożyliśmy wcześniej z gotującego się makaronu. Mieszamy. Na talerzu posypujemy pozostałą natką pietruszki. Smacznego :) ﻿ 