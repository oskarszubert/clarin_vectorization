Na blogach królują kotlety z soczewicy wiec i ja postanowiłam ich spróbować. Pierwotny przepis z którego korzystałam nie podszedł pod moje kubki smakowe więc je trochę podrasowałam. Kotlety wyszły smaczne, przede wszystkim zdrowe a najlepiej smakowały maczane w kethupie. Na pewno trzeba je dobrze przyprawić żeby nie smakowały jałowo. Wzorowałam się na tym przepisie.    Składniki : ( z podanej porcji wychodzi sporo kotlecików, nie liczyłam dokładnie ile )  1 szklanka suchej czerwonej soczewicy 1 papryka 1 pomidor 1/2 papryczki chilli 1 łyżeczka pieprzu cayenne ( dałam mniej ) 1 łyżeczka słodkiej papryki kilka łyżek kaszy many do zagęszczenia konsystencji około łyżki sosu worcestershire garść natki pietruszki ulubione przyprawy sól, pieprz jajko bułka tarta olej rzepakowy do smażenia  Soczewicę moczymy w dużej ilości wody przez całą noc. Drugiego dnia dobrze ją przepłukujemy, wrzucamy do miski wraz z papryką i pomidorem ( ja ze swojego zciągłam skórkę ). Blenderujemy na gładką masę. Dorzucamy przyprawy, pokrojoną drobno papryczkę chilli. Następnie dodajemy kasze mannę do zagęszczenia - ilość według indywidualnych potrzeb, tak żeby łatwo dało się formować kotlety. Formujemy kotlety, najlepiej wcześniej wrzucić trochę masy na patelnię, usmażyć i sprawdzić czy są dobrze doprawione. Moje wyszły lekko pikantne.  Następnie obtaczamy w rozbełtanym jajku z dodatkiem soli i pieprzu i w bułce tartej. Smażymy na niewielkiej ilości oleju na złoto z obu stron. Smacznego :) ﻿﻿ 