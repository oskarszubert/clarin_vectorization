Bardzo fajny pomysł, który podpatrzyłam w magazynie " MAKU " 2/09 ( w dosłownym tłumaczeniu " SMAK" ). Świetna alernatywa dla małych niejadków ale także bardzo efektowna jadalna ozdoba stołu Wielkanocnego. W przepisie zminiłam proporcje i owoce. Zamiast mango z puszki dodałam brzoskwinie.  Ale można dodać każde nasze ulubione. Naprawdę smaczne, szybkie i proste w przygotowaniu. Gorąco polecam :)    Składniki : ( dla 2 osób )  2 czekoladowe jajka o wadze 50 g ( można użyć innych wielkości ) 2 połówki brzoskwin z syropu + jedna do dekoracji na wierzch 3 czubate łyżki jogurtu ( najlepiej greckiego lub zwykłego bez żadnych dodatków ) 3 łyżki serka typu quark ( tu też można użyć innego aksamitnego serka, może być równiez homogenizowany ) łyżeczka cukru waniliowego łyżka obranych pistacji  Brzoskwinie wrzucamy na sitko aby odsiąkły z zalewy. Jajka stawiamy na kieliszku lub na podstawcce na jajko. Z góry delikatnie i ostrożnie nożem robimy niewielką dziurkę. Delikatnie po mału odrywamy po kawałku czekolady ( Uwaga, żeby jajko się nie rozleciało ). Robimy otwór tak duży aby można było z środka wyciągnąć plastikowe jajeczko z zabawką. Jeśli traficie na jajo puste w środku to wielkosć otworu zależy już od Was.  3 brzoskwinie zdejmujemy z sita i widelcem robimy z niego puree ( można zrobić to rękoma będzie łatwiej i szybciej ). Odciskamy z nadmiaru soku. W misce mieszamy ser z jogurtem, dodajemy cukier waniliowy ( jeśli używacie słodkiego serka homogenizowanego nie dodawajcie już cukru bo będzie za słodkie ) i puree brzoskwiniowe, mieszamy. Pozostałą połówkę brzoskwini ( tu już można użyć świeżej ) kroimy w niewielką kostkę. Pistacje rozdrabniamy, jeśli ktoś lubi część można dodać do masy jogurtowo-serowej ( ja nie dodawałam ).  Gotową mase jogurtową przekładamy do wnętrza czekoladowych jajek. Na wierzch układamy kawałki brzoskwini, posypujemy rozdrobnionymi pistacjami. Przechowujemy w lodówce. Smacznego :)  Przepis bierze udział w akcji : Ekspresowo w kuchni, Ciekawe śniadania, Wielkanocne smaki 