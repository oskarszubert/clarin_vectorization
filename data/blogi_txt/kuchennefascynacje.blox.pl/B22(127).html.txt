Do tej pory nie przepadałam za łososiem a nawet mi nie smakował. Nie robiłam go w domu bo po próbach jedzenia na mieście nawet nie miałam ochoty patrzeć na tą rybę. Jednak pewnego dnia mój M. zażądał żeby kupić i przyrządzić. No cóż...pomyślałam, najwyżej sam ją zje. Nie szukałam jak ją przyrządzić w internecie, od razu sięgnęłam po książkę Nigelli. Wiedziałam, że tam znajdę coś dla siebie i znalazłam...najlepszy przepis na łososia. Minimum składników maksimum zadowolenia. Błyskawiczny w przyrządzeniu. Przepyszny. Od pierwszego kęsa zakochałam się w nim. Już innego przepisu nie szukam ten jest na stałe w moim menu choć może kiedyś skuszę się, żeby poeksperymentować. Przepis Nigella Lawson z książki " Kuchnia.Przepisy z serca domu "     Składniki : ( na 4 porcje )   4 filety z łososia łyżka oliwy czosnkowej skórka z cytryny ( ja skórkę zastępuję sokiem z cytryny, zawsze wyciskam go na oko.Skórka lubi się przypalać i nie nadaje całemu łososiowi takiego smaku jak wymoczymy go w soku ) około 1/3 łyżeczki słodkiej papryki ( piszę około bo składniki były podane bez rozdzielenia a przyrządzany był jeszcze kuskus z pomidorami. Teraz nawet nie odmierzam i robię na oko , zawsze wychodzi pyszny ) około 1 łyżki soli morskiej   Wszystkie składniki, oprócz łososia łączymy razem. Łososia dobrze obtaczamy w tej marynacie i na chwilę odstawiamy, żeby przeszedł smakami. Nie musi długo leżeć. Nigella pisze, żeby obtoczyć i od razu smażyć ale ja wolę jak sobie tak poleży. Na rozgrzanej patelni układamy łososia, smażymy po 2-3 minuty z każdej strony. W zależności jaki jest gruby. Podczas smażenia świetnie widać jak kolor ryby się zmienia i czy jest już dobra. Ważne, żeby pozostał koralowy kolor. Smacznego :) 