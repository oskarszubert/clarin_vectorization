Każdy to danie nazywa po swojemu u mnie widnieje własnie pod nazwą nadziewane skorupki. Przepis stary jak świat kiedyś w domu czasem jedliśmy na kolację. Teraz ja też robię ale nie za często żeby się nie przejadły. Niby zwykłe jajka wpakowane z powrotem do skorupki ale jednak smak inny. Polecam :)    Składniki : 8-10 jajek pęczek szczypiorku sól, pieprz bułka tarta łyżka masła  Jajka gotujemy na twardo, studzimy. Ostrym nożem przekrawamy jajko na pół razem ze skorupką, uważając aby nie zniszczyć za bardzo skorupek. Następnie małą łyżeczką delikatnie wygrzebujemy żółtko razem z białkiem. Skorupki odkładamy na bok, żółtka i białka siekamy na drobno. Szczypiorek myjemy, siekamy, dorzucamy do posiekanych jajek. Wszystko razem dokładnie mieszamy, doprawiamy solą i pieprzem. Tak przygotowane nadzienie wkładamy z powrotem do skorupek, stawiamy płaską częścią na bułce tartej, lekko dociskamy. Smażymy na maśle aż bułka tarta dobrze się przyrumieni. Smacznego :) 