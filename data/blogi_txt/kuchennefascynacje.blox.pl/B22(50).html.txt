Pierwsze w moim wykonaniu drożdżówki. Sukces 100 % - towy. Bułeczki wyszły jak z cukierni ba lepsze bo domowe. Wspaniale puszyste z waniliowym budyniem, cudownymi słodziutkimi truskawkami i waniliową równie słodziutką kruszonką. Niebo w gębie. Przepis z bloga I Love Bake. Mój osobisty wkład do przepisu to budyń :)    Składniki : ( na 9 bułeczek u mnie 8 sporych )  2 i 1/4 szklanki mąki pszennej 3/4 szklanki letniego mleka 3 czubate łyżki cukru 1 jajo 1 żółtko 1/4 łyżeczki soli 60 g miękkiego lub roztopionego masła 12 g świeżych drożdży lub 7 g suchych 4,5 łyżeczki bułki tartej ( niekoniecznie ) truskawki 1 budyń waniliowy 1 jajo do posmarowania bułek  Kruszonka :   1/2 szklanki mąki pszennej 5 łyżek cukru 1 opakowanie cukru waniliowego ( 16 g ) 60 g roztopionego masła esencja waniliowa ( niekoniecznie, to mój dodatek )  Mąkę przesiewamy, dodajemy do niej drożdże. Mleko lekko podgrzewamy, przelewamy do miski. Dodajemy do niego cukier, jajko i żółtko. Kolejno mąkę wraz z drożdżami  ( jeśli używamy świeżych drożdży musimy wcześniej zrobić rozczyn ), masło i sól. Całość wyrabiamy na gładkie i nie klejące się ciasto. Ja na początku wyrabiałam mikserem potem musiałam dosypać nieco mąki i wyrabiałam już rękoma. Niedługo tylko do uzyskania gładkiego ciasta.  Ciasto przekładamy do miski, nakrywamy ściereczką i pozostawiamy do wyrośnięcia. Powinno podwoić swoją objętość.  W tym czasie gotujemy budyń według przepisu na opakowaniu ( nie dodawałam cukru ale jeśli lubicie dobrze słodkie bułki dodajcie ). Ostawiamy do ostygnięcia. Aby nie zrobił się kożuch przykrywamy wierzch budyniu folią spożywczą. Wyrośnięte ciasto wyjmujemy i ponownie chwilkę zagniatamy. Formujemy 8-9 okrągłych bułeczek. Układamy na blasze wyłożonej pergaminem w dość sporych odległościach, jeszcze nam wyrosną. Przykrywamy ściereczką i ponownie zostawiamy do wyrośnięcia na 30 minut.  Wszystkie składniki kruszonki wsypujemy do miski ( ja dałam około łyżeczki esencji dodatkowo ) i rękoma rozcieramy całość tak aby powstały grudki. Wyrośnięte bułeczki posypujemy lekko bułką tartą i za pomocą dna szklani robimy wgłębienia, przyciskamy do samego końca tak aby cisto w tym miejscu było dość cienkie. W każde wgłębienie wsypujemy 1/2 łyżeczki bułki tartej ( ja dałam jedynie odrobinę ). Następnie nakładamy budyń, na wierzch układamy truskawki. Bułeczki po bokach smarujemy rozbełtanym jajkiem a wierzch każdej posypujemy kruszonką. Pieczemy 20 minut w temp. 190°C na złoty kolor. Smacznego :)                       ﻿﻿﻿ 