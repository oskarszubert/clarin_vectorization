Niby nic a jednak coś. Panierka z okruchów chleba nadaje rybie charakteru i smaku jakiego od jakiegoś czasu poszukiwałam. Chrupka, złocista z lekkim posmakiem cytryny. Przepis z dość starego wycinka z gazety, niestety nie wiem jakiej.    Składniki :   50 dag filetów rybnych cytryna pieprz, sól 4 kromki pieczywa tostowego ( u mnie ta ilość była zbyt mała wiec warto mieć pod ręką nieco więcej ) jajo mąka  olej do smażenia  Filety płukamy pod bieżącą wodą, osuszamy papierowym ręcznikiem. Skrapiamy sokiem z cytryny, posypujemy solą i pieprzem. Najlepiej odstawić je na jakieś 30 minut.  W między czasie przygotowujemy panierkę. Z pieczywa tostowego odcinamy skórę a miękisz rozdrabniamy palcami, odstawiamy. Mąkę mieszamy z niewielką ilością soli i pieprzu a jajo rozmącamy.  Na patelni rozgrzewamy olej. Rybę panierujemy najpierw w mące, potem w jajku i na końcu w okruchach chleba. Smażymy na dobrze rozgrzanym oleju z obu stron na złoty kolor. Smacznego :) 