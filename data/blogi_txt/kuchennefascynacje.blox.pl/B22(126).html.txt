Dawno tak pysznych pancakesów nie jadłam. Puszyste, idealnie cytrynowe. Dobre zarowno na ciepło jak i na zimno. Można je jeść bez żadnych dodatków. Wspaniałe :) Przepis znaleziony na blogu Co w ksiażce kulinarnej ukryte. Wroteczko dzięki za te pyszności :)    Składniki : ( porcja dla 2 osób )  100 g mąki pszennej 250 ml mleka 3 łyżeczki cukru pudru szczypta soli 1 jajko 25 g stopionego masła 1 i 1/2 łyżeczki oleju roślinnego skórka starta z jednej większej cytryny ( myślę, że taka ilość jest idealna, nie są kwaśne a czuć smak i aromat cytryny )  Ja zrobiłam sobie ciasto wieczorem i na drugi dzień z rana usmażyłam ( tak sugeruje Magda Gessler jak pisze Wrotka). Wroteczka pisze również, że zrobiła masę godzinę przed smażeniem. Myślę, że jakby je usamżyć od razu również będą wyborne :) W jednej misce mieszamy wszystkie suche składniki prócz skórki cytrynowej. W drugiej mokre. Łączymy je ze sobą na jednolitą, gładką masę, dodajemy skórkę, mieszamy. Odstawiamy na określony czas lub smażymy na złoty kolor z obu stron. Smacznego :) ﻿ 