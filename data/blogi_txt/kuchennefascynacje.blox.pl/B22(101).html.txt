Bardzo prosty nie wymagający użycia robota placek. Wystarczy odważyć składniki, wymieszać, przelać do formy do piekarnika i po 35 minutach możemy się rozkoszować ciachem:) Upieczony specjalnie dla mojego N., który uwielbia " marchewkowce ", zresztą ja też. Pycha :) Przepis z bloga Fantazje kulinarne Magdy K :)    Składniki :   300 g startej na drobnych oczkach marchwi 200 g wiórków kokosowych 180 g brązowego cukru trzcinowego 3 jaja 1 płaska łyżeczka proszku do pieczenia 3 czubate łyżki mąki pszennej   W dużej misce mieszamy razem wszystkie składniki aż się połączą. Najlepiej łyżką lub łopatką. Przekładamy do formy o średnicy ok 21 cm. Dno wyłożyłam papierem do pieczenia a boki posmarowałam masłem. Równamy wierzch. Pieczemy w temp. 200°C przez 35 minut. Ważna rada Magdy : pod koniec pieczenia zaglądajcie czy wierzch Wam się nie przypala jeśli tak nakryjcie go folia aluminiową albo papierem do pieczenia. Mi na szczęście wyszło idealne :) Smacznego :) ﻿ 