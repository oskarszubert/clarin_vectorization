Druga moja propozycja na paluszki rybne. Tym razem te robi się szybciej i mniej zachodu przy przygotowaniu. W rezultacie wychodzą bardzo smaczne, chrupkie paluszki. Gorąco polecam. Przepis Nigella Lawson z książki " Nigella ekspresowo ". Składniki :   2 filety ze złocicy bez skóry ( u mnie sieja ) 70 g skrobi kukurydzianej 100 g bułki tartej 2 jaja 250 ml oleju arachidowego lub z pestek winogron ( u mnie rzepakowy ) sól, pieprz  Filety kroimy na pół, potem każdą połowę po skosie na 4 podłużne kawałki. Tak otrzymamy 16 paluszków. Ja swoje po prostu pocięłam w nie za szerokie paski. W jednej miseczce umieszczamy skrobię, którą doprawiamy solą i pieprzem. Do drugiej wsypujemy bułkę tartą. A do trzeciej dajemy jajko i rozmącamy je widelcem. Na patelni rozgrzewamy olej. W tym czasie panierujemy rybkę. Najpierw każdy filet obtaczamy w skrobi z przyprawami, następnie w jajku i na koniec w bułce tartej. Smażymy z obu stron na złoty kolor. Smacznego :) 