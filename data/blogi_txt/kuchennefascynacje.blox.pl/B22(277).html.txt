Dawno nie jadłam a nigdy wcześniej sama też nie robiłam. Dlatego zobaczywszy u Domi pyszniutkie kluseczki wzięłam się od razu za zrobienie. Nic trudnego a ile przyjemności podczas jedzenia :) Przepis z bloga Domi w kuchni :)    Składniki :   500 g ziemniaków mąka ziemniaczana jajko  Ziemniaki obieramy, gotujemy w wodzie z dodatkiem soli do miękkości, studzimy. Przeciskamy przez praskę i umieszczamy w misce. Wyrównujemy wierzch lekko przy tym ugniatając ziemniaki. Za pomocą noża dzielimy ( a raczej zaznaczamy ) masę na 4 części. Jedną część wyjmujemy i kładziemy na resztę ziemniaków a w to puste miejsce wsypujemy mąkę ziemniaczaną. Tyle aby wypełniło miejsce po ziemniakach. Dodajemy jajo, sól. Wyrabiamy rękoma na gładką masę. Z gotowej formujemy niewielkie kulki, lekko spłaszczamy i robimy dziurki. Ja robiłam końcem drewnianej łyżki.  Tak przygotowane kluski wrzucamy do gotującej się wody. Delikatnie wzruszamy łyżką żeby nie przywarły do dna. Gotujemy 2 minuty od momentu aż wypłyną na wierzch. Podajemy z ulubionym sosem. Mi najbardziej smakuje z ciemnym :) Smacznego :) ﻿ 